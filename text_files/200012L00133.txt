Fremsat den 13. december 2000 af  

 fødevareministeren (Ritt Bjerregaard) Forslag til Lov om ændring af fødevareloven  

 m.fl.1) (Offentliggørelse af kontrolresultater, oprettelse  

 af råd til administration af kvalitetsmærkningsordningen, udvidet  

 klageadgang for forbrugerorganisationer m.v.) § 1 I lov nr. 471 af 1. juli 1998 om fødevarer m.m.  

 (fødevareloven), som ændret ved § 47 i lov nr. 351 af 2. juni  

 1999, foretages følgende ændringer:
 1. § 16, stk. 1, affattes således:
» 2. § 19, stk. 1, affattes således:
» 3. § 31, stk. 2-4 ophæves, og i stedet  

 indsættes:
» » 4.  I § 44, stk. 2, ændres »husdyr« til: »dyr«.
 5. § 56, stk. 5, affattes således:
» 6. I § 56, stk. 6, indsættes efter »virksomhed,«: »eller helt eller delvist viderefører  

 aktiviteterne i en virksomhed, « 7. I § 66 indsættes efter stk. 2 som nyt  

 stykke:
» Stk. 3 bliver herefter stk. 4.
 8. § 68, stk. 1, affattes således:
» 9. I § 74 indsættes som stk. 2:
» § 2 I økologiloven, jf. lov nr. 118 af 3. marts 1999, foretages  

 følgende ændring:
 § 8, stk. 1, affattes således:
» § 3 I lov om frø, kartofler og planter, jf. lovbekendtgørelse  

 nr. 261 af 26. april 1999, foretages følgende ændring:
 § 1a, stk. 1, affattes således:
» § 4 I lov om administration af Det Europæiske Fællesskabs  

 forordning om markedsordninger for landbrugsvarer m.v., jf.  

 lovbekendtgørelse nr. 818 af 3. november 1999, foretages  

 følgende ændring:
 § 4 a, stk. 1, affattes således:
» § 5 Loven træder i kraft den § 6 Loven gælder ikke for Færøerne og Grønland, men  

 kan ved kongelig anordning sættes i kraft for Grønland med de  

 afvigelser, som de særlige grønlandske forhold tilsiger.
Almindelige bemærkninger 1. Indledning Lovforslaget fremsættes med henblik på  

 ændring af lov nr. 471 af 1. juli 1998 om fødevarer m.v.  

 (fødevareloven), som ændret ved lov nr. 351 af 2. juni 1999. (L  

 1998 471: FT 1997-98: 323, 2237, 2394; A 369 (lovforslag 9). L 1999 351: FT  

 1998-99: 3757, 7095, 7378; A 3670; B 816 (lovforslag 160). Økologilov:  

 L 1999 18: FT 1998-99: 1326, 3961, 4087; A 1990; B 338 (lovforslag 80).  

 Kartoffelloven: L 1991 834: FT 1991-92: 464, 868, 3589, 4108; A 975; B 105. L  

 1998 1012: FT 1998-99: 778, 2423, 2636; A 103; B 141, 298 (lovforslag 11).  

 Bemyndigelsesloven: L 1990 414: FT 1989-90: 4774, 5670, 10606, 10919; A 4093;  

 B 1823; C 927. L 1991 380: FT 1990-91: 5080, 5362, 6818, 7179; A 5771; B  

 1439; C 819. L 1993 265: FT 1992-93: 2869, 5414, 8477, 9015; A 4395; B 1093;  

 C 1133. L 1994 290: FT 1993-94: 3358, 4622, 7908, 8441; A 4645; B 655; C 653.  

 L 1995 399: FT 1994-95: 3595, 4287, 5781, 5917; A 2359; B 5781; C 409. L 1999  

 59: FT 1998-99: 1060, 7084, 7378; A 1683 og 1670; B 1092; C 765 samt  

 lovforslag 47 2000-01.) Hovedformålet med fødevareloven er blandt  

 andet at sikre forbrugerne sunde fødevarer samt at øge  

 informationen om fødevarekontrollens arbejde, således at  

 forbrugerne får mulighed for at træffe det rigtige forbrugsvalg.  

 Loven er en forbrugerbeskyttelseslov, der prioriterer forbrugernes interesser  

 højt.
Dette princip skal lægges til grund ved  

 udmøntningen af loven i generelle regler og konkrete  

 afgørelser.
 Fødevareloven trådte i kraft den 1. januar  

 2000, og i perioden siden da har der vist sig behov for at justere en  

 række bestemmelser i loven for på bedre vis at tilgodese  

 intentionerne om forbrugerorientering og øget tillid til  

 kontrolsystemet.
Lovforslaget lægger således op til at forbedre  

 ordningen med offentliggørelse af kontrolresultater fra  

 fødevarevirksomheder.
Herudover foreslås etablering af et  

 råd, der bistår ved administrationen af den frivillige  

 kvalitetsmærkningsordning, og i den forbindelse påtænkes  

 ordningen ændret, således at spisekvalitet vægtes  

 højere.
 Bestemmelsen, der beskytter mod vildledende  

 markedsføring af fødevarer, foreslås endvidere  

 skærpet, og det er derudover hensigten med lovforslaget at bemyndige  

 fødevareministeren til at fastsætte regler, der giver relevante  

 landsomfattende forbrugerorganisationer klageadgang i forhold til  

 nærmere afgrænsede afgørelser truffet af  

 tilsynsmyndigheden, som oftest fødevareregionerne.
 Erfaringerne med fødevarelovens  

 gennemførelse har endvidere resulteret i en række mindre forslag  

 til ændringer og præciseringer, som der efterfølgende  

 redegøres for.
2. Baggrunden for lovforslaget 2.1. Den nuværende ordning med  

 offentliggørelse af kontrolresultater blev behandlet under  

 Folketingets forespørgselsdebat nr.
F 36 om offentliggørelse af  

 kontrolresultater den 27. april 1999. I den forbindelse vedtog Folketinget  

 forslag V 76 af samme dato, ifølge hvilket Fødevareministeriet  

 efter den 1. juli 2000 skulle evaluere erfaringerne med  

 offentliggørelse af kontrolresultater inden for fødevarelovens  

 område.
Fødevareministeriets evaluering og den i den  

 anledning udarbejdede nye offentliggørelsesstrategi har resulteret i  

 et behov for at foretage visse ændringer i fødevarelovens § 68,  

 der fastsætter de nuværende regler for offentliggørelse af  

 kontrolresultater.
Der foreslås tilsvarende ændringer i  

 økologilov, lov om frø, kartofler og planter samt  

 bemyndigelsesloven, der alle henviser til fødevarelovens  

 offentliggørelsesregler.
Den i forslaget beskrevne nye  

 offentliggørelsesstrategi skal i første omgang kun bringes i  

 anvendelse inden for fødevarelovens område.  

 Konsekvensrettelserne i økologilov, lov om frø, kartofler og  

 planter og bemyndigelsesloven medtages for at skabe ensartethed i  

 lovhjemmelen til offentliggørelse af kontrolresultater i de relevante  

 bestemmelser inden for ministeriets område.
Der åbnes  

 således mulighed for på et senere tidspunkt at kunne bringe den  

 beskrevne offentliggørelsesstrategi i anvendelse også inden for  

 disse love.
 I forbindelse med ændring af fødevarelovens §  

 68 vil det være hensigtsmæssigt at foretage en række andre  

 justeringer af loven, som er foranlediget af de hidtil indhøstede  

 erfaringer med denne.
 2.2. Der har vist sig et behov for at kunne  

 fastsætte en frist, der er kortere end den gældende frist  

 på 6 måneder for myndighedernes behandling af sager, der er  

 omfattet af anmeldelsesordningen for visse grupper af  

 tilsætningsstoffer i lovens § 16, stk. 1. Med ændringen vil  

 fristen kunne tilpasses krav fra EU.
2.3. De foreløbige erfaringer med  

 administrationen af fødevareloven har vist, at der er behov for at  

 kunne gribe ind over for vildledning i tidligere handelsled og ikke kun over  

 for fødevarer, der sælges til forbrugerne.
Med ændringen  

 tilsigtes det at udvide bestemmelsens anvendelsesområde til at omfatte  

 vildledende markedsføring i alle handelsled.
2.4. Det foreslås, at det nuværende  

 Fødevarekvalitetsudvalg, der bistår ved administrationen af  

 ordningen, erstattes af et råd.
Denne ændring er begrundet i de  

 foreløbige erfaringer med kvalitetsmærkningsordningen, der har  

 vist, at der er behov for revurdering af hele ordningen, herunder den  

 organisatoriske opbygning.
2.5. I fødevarelovens  

 autorisationsbestemmelse har anvendelsen af udtrykket 2.6. Efter den gældende rentebestemmelse  

 opkræves 1,3 pct. i rente månedligt.
Under hensyn til udviklingen  

 i det almindelige renteniveau har man ønsket at foretage en justering  

 af bestemmelsen.
2.7. Fødevareloven fastsætter, at en  

 ny ejer eller bruger af en virksomhed hæfter for gæld  

 vedrørende afgifter og gebyrer fra før overtagelsen.
Imidlertid  

 har det vist sig, at formuleringen af bestemmelsen åbner mulighed for  

 omgåelse af reglerne med det formål at undgå denne  

 hæftelse.
Med lovforslaget tilsigtes en præcisering af  

 bestemmelsen.
2.8. Med lovforslaget foreslås  

 virksomhedernes ret til at få udtaget en kontraprøve, når  

 tilsynsmyndigheden udtager kontrolprøver, lovfæstet.
Denne  

 rettighed, som følger af artikel 7, stk. 1, 2. led, i Rådets  

 direktiv 89/397/EØF af 14. juni 1989 om offentlig kontrol med  

 levnedsmidler (kontroldirektivet) (EF-Tidende nr.
L 186 af 30. juni 1989, s.  

 23), har hidtil været gennemført administrativt.
2.9. I medfør af de gældende regler  

 kan forbrugerorganisationer ikke påklage afgørelser.
Visse  

 forbrugerorganisationer har udtrykt ønske om at kunne deltage mere  

 aktivt i påvisningen af, om gældende regler overholdes i praksis.  

 Lovændringen tilgodeser dette ønske ved at skabe hjemmel for  

 ministeren til at fastsætte regler om klageadgang for  

 forbrugerorganisationer i nærmere angivne tilfælde.
3. Gældende ret 3.1. Den nuværende  

 offentliggørelsesordning, der fremgår af bekendtgørelse  

 nr. 983 af 13. december 1999 om offentliggørelse af kontrolresultater,  

 følger de begrænsninger, som fremgår af Udvalget for  

 Fødevarer, Landbrug og Fiskeris betænkning af 17. juni 1998 over  

 forslag til lov om fødevarer.
Den nuværende ordning er  

 begrænset derved, at kun de kontrolresultater, der har ført til  

 myndighedssanktion i form af omsætningsbegrænsende  

 påbud/forbud, bøder eller domme, bliver offentliggjort.  

 Endvidere finder offentliggørelse først sted, efter at de  

 kontrollerede virksomheders mulighed for at klage over kontrolresultatet er  

 udtømt.
Endelig sker der ikke i øjeblikket  

 offentliggørelse af bødestørrelser. Økologiloven,  

 lov om frø, kartofler og planter samt bemyndigelsesloven indeholder  

 alle tilsvarende regler om offentliggørelse af kontrolresultater, og i  

 bemærkningerne til disse love henvises til fødevarelovens  

 bestemmelser.
 3.2. Den nuværende frist for myndighedernes  

 behandling af anmeldelsessager er 6 måneder.
3.3. Med fødevareloven blev  

 levnedsmiddellovens og æglovens forbud mod vildledning  

 videreført.
Til forskel fra de tilsvarende bestemmelser i  

 kødloven, mælkeproduktloven og fiskekvalitetsloven, hvor  

 vildledningsforbudet omfattede alle omsætningsled, omfatter forbudet  

 mod vildledning i fødevareloven derfor alene afsætning til  

 forbrugerne.
3.4. I medfør af fødevarelovens § 31,  

 stk. 2, er fødevareministeren bemyndiget til at nedsætte et  

 Fødevarekvalitetsudvalg, som kan bistå ministeren med at  

 fastsætte regler for en frivillig mærkningsordning af  

 fødevarer og landbrugs- og fiskeriprodukter af særlig høj  

 kvalitet.
Lovens § 31, stk. 3, bestemmer, at formanden skal udpeges af  

 ministeren, og at medlemmerne af udvalget udnævnes efter indstilling  

 fra berørte forbruger- og erhvervsorganisationer og myndigheder.
I  

 medfør af stk. 4 er ministeren bemyndiget til at fastsætte  

 udvalgets forretningsorden.
Ministeren kan endvidere fastsætte  

 bestemmelser om sekretariatsbetjening af udvalget.
 3.5.
3.6. Den nuværende bestemmelse om renter af  

 beløb, der ikke betales rettidigt, fastlægger renten til 1,3  

 pct. månedligt.
Gebyret for erindringsskrivelser ( 3.7. For at undgå tab for det offentlige ved,  

 at gæld vedrørende afgifter og gebyrer for  

 fødevarekontrol ikke kunne inddrives hos den oprindelige ejer, efter  

 at en virksomhed var overdraget, blev der som en nyskabelse med  

 fødevarelovens § 56, stk. 6, indført, at den nye ejer eller  

 bruger hæfter for sådan gæld fra tiden før  

 overtagelsen.
3.8. I kontroldirektivets artikel 7, stk. 1, 2.  

 led, er fastsat en ret for virksomheder til at få udtaget en  

 kontraprøve, når tilsynsmyndigheden udtager  

 kontrolprøver.
Denne bestemmelse har hidtil været  

 gennemført ved, at tilsynsmyndighederne har været pålagt  

 at informere virksomhederne om retten til at få udtaget  

 kontraprøve.
Dette er bl.a. sket ved udlevering af en pjece om  

 kontrolprøver og kontraprøver til virksomhederne.
 3.9. I medfør af de gældende regler  

 har forbrugerorganisationer ikke mulighed for at påklage  

 tilsynsmyndighedens afgørelser.
4. Lovforslagets indhold 4.1. Med den foreslåede ændring af  

 fødevarelovens bestemmelse om offentliggørelse af  

 kontrolresultater åbnes der mulighed for, at fødevareministeren  

 kan fastsætte regler om, at offentliggørelse kan ske, når  

 tilsynsmyndigheden har gennemført kontrollen, og inden  

 klagemulighederne er udtømt.
Ministeren kan endvidere fastsætte  

 regler om, at resultaterne af tilsynene skal gøres tilgængelige  

 for offentligheden på kontrolstedet.
Dette kan f.eks. ske ved  

 ophængning af tilsynsrapporten i virksomheden.
Herved kan forbrugernes  

 valg baseres på relevante og aktuelle oplysninger fra  

 fødevarekontrollen.
Lovforslaget muliggør endvidere en  

 offentliggørelsesstrategi, hvor både gode og dårlige  

 kontrolresultater automatisk kan offentliggøres, ligesom forslaget  

 muliggør offentliggørelse af sanktionernes art og omfang.
Med  

 forslaget gives der således mulighed for at offentliggøre  

 bødestørrelser.
I økologilov, lov om frø,  

 kartofler og planter samt bemyndigelsesloven, der har tilsvarende  

 bestemmelser om offentliggørelse af kontrolresultater og i  

 bemærkningerne henviser til fødevareloven, foretages tilsvarende  

 ændringer.
Som nævnt er det ikke hensigten, at den beskrevne  

 offentliggørelsesstrategi umiddelbart skal bringes i anvendelse  

 på disse loves områder.
Hensigten er i første omgang blot  

 at skabe enslydende hjemmel, således at en senere ensartet og  

 koordineret offentliggørelse af kontrolresultater inden for hele  

 ministeriets område muliggøres.
4.2. Med lovforslaget ændres bestemmelsen om  

 en 6 måneders sagsbehandlingsfrist til en bemyndigelse for ministeren  

 til at fastsætte nærmere regler om anmeldelsesordningen, herunder  

 sagsbehandlingsfristen.
Hermed åbnes mulighed for at fastsætte en  

 frist, der er kortere end den nuværende frist på 6 måneder,  

 i det omfang, dette kræves efter EU-retten.
4.3. Med lovforslaget udvides  

 anvendelsesområdet for vildledningsforbudet i fødevarelovens §  

 19 til at gælde markedsføring i alle omsætningsled,  

 således som det før fødevarelovens ikrafttræden var  

 gældende på de områder, som var reguleret af  

 kødloven, mælkeproduktloven og fiskekvalitetsloven.
Lovforslaget  

 indebærer således ingen ændringer i forhold til det  

 gældende direkte forbud mod vildledning af forbrugerne, men vil  

 øge forbrugerbeskyttelsen ved at give mulighed for indgriben over for  

 vildledning i tidligere omsætningsled.
Bestemmelsens ordlyd er desuden  

 justeret, så den i højere grad afspejler den bestemmelse i  

 Europa-Parlamentets og Rådets direktiv 2000/13/EF af 20. marts 2000 om  

 indbyrdes tilnærmelse af medlemsstaternes lovgivning om mærkning  

 af og præsentationsmåder for levnedsmidler samt om reklame for  

 sådanne levnedsmidler (mærkningsdirektivet) (EF-Tidende nr.
L 109  

 af 6. maj 2000, s. 29), som den gennemfører.
4.4. Med den foreslåede ændring  

 erstattes det nuværende Fødevarekvalitetsudvalg, hvis medlemmer  

 er udpeget af ministeren efter indstilling fra erhvervet, med et mindre  

 råd, som udpeges af ministeren.
Det er hensigten at videreudvikle  

 kvalitetsmærkningsordningen, således at spisekvalitet  

 vægtes højere.
 4.5. Lovforslagets ændring af § 44, stk. 2,  

 er alene en sproglig præcisering med det formål at sikre, at der  

 ikke kan opstå tvivl om, at bestemmelsens krav om autorisation  

 også omfatter den slagtemæssige behandling af nedlagt vildt.
4.6. Med den foreslåede henvisning til  

 rentelovens § 5 i bestemmelsen om morarenter og 4.7. For at mindske det offentliges tab ved  

 manglende betaling af afgifter og gebyrer for fødevarekontrol  

 tilsigtes med lovforslaget en præcisering af bestemmelsen i § 56, stk.  

 6, således at en ny ejer eller bruger ikke vil kunne omgå den af  

 bestemmelsen følgende hæftelse for gæld vedrørende  

 tiden før overtagelsen ved f.eks. i stedet for at anmelde ejer- eller  

 brugerskiftet at ansøge om ny autorisation eller godkendelse.
4.8. Med lovforslaget vil virksomhedernes ret til  

 at få udtaget en kontraprøve, jf. artikel 7, stk. 1, 2. led, i  

 kontroldirektivet, blive lovfæstet.
Bestemmelsen i kontroldirektivet  

 har hidtil været gennemført rent administrativt, men da der er  

 tale om en grundlæggende rettighed for virksomhederne, bør den  

 fremgå af selve fødevareloven.
4.9. Det er hensigten med forslaget om udvidet  

 klageadgang at skabe hjemmel for ministeren til at fastsætte regler om  

 relevante landsomfattende forbrugerorganisationers adgang til at  

 påklage tilsynsmyndighedens afgørelser i sager, der  

 følger af en anmeldelse fra forbrugerorganisationen selv eller en  

 forbruger af en mulig lovovertrædelse.
Disse afgørelser kan  

 være både tilsynsmyndighedens afgørelse af, at der ikke er  

 grundlag for en myndighedsreaktion, herunder afvisning af at tage en sag op  

 til behandling, og myndighedens afgørelse om en reaktion over for  

 virksomheden, f.eks. et påbud.
5. Økonomiske og administrative konsekvenser for det  

 offentlige 5.1. Ændringen af fødevarelovens  

 bestemmelse om offentliggørelse af kontrolresultater og en  

 gennemførelse af Fødevareministeriets nye  

 offentliggørelsesstrategi vil indebære meromkostninger for  

 Fødevaredirektoratet og fødevareregionerne på kort,  

 mellemlangt og langt sigt, såvel etableringsomkostninger som udgifter  

 til den løbende drift.
De samlede etableringsomkostninger anslås  

 til ca. 7,4 mill. kr., hvor udgiften til etablering af et edb-system  

 udgør omkring 5 mill. kr.
Det vurderes, at initiativerne samlet vil  

 forøge de årlige driftsomkostninger med ca. 1,4 mill. kr.
Da den  

 beskrevne offentliggørelsesstrategi i første omgang kun skal  

 bringes i anvendelse inden for fødevarelovens område, har  

 indførelsen af en enslydende hjemmel til offentliggørelse af  

 kontrolresultater i økologiloven, lov om frø, kartofler og  

 planter samt bemyndigelsesloven ikke på nuværende tidspunkt  

 yderligere økonomiske konsekvenser for andre af ministeriets  

 direktorater.
Såfremt strategien senere skal udvides til andre  

 områder, forudsætter det derfor, at der afsættes yderligere  

 midler.
 5.2. Forslaget om ændring af bestemmelsen i  

 lovens § 16, stk. 1, om sagsbehandlingsfrist i sager, der er omfattet af  

 anmeldelsesordningen for visse grupper af tilsætningsstoffer vil  

 medføre, at visse sager vil skulle afgøres hurtigere end  

 hidtil, når fristen afkortes.
 5.3. Forslaget om udvidet anvendelsesområde  

 for vildledningsforbudet vurderes ikke at medføre økonomiske  

 eller administrative konsekvenser for det offentlige.
5.4. Den nuværende  

 kvalitetsmærkningsordning er finansieret af en finanslovsbevilling  

 på 2,7 mio. kr. årligt til ordningens sekretariat samt udgifter  

 forbundet med det nuværende fødevarekvalitetsudvalg.
Derudover  

 har kontrolomkostningerne, der ikke fuldt ud har kunnet finansieres via  

 afgifter, belastet Fødevaredirektoratet med 1,8 mio. kr. årligt.  

 Ved omlægningen af ordningen forventes udgifterne til det nye  

 råd, der i modsætning til det nuværende udvalg  

 forudsættes honoreret, og sekretariatet for rådet at andrage 3,2  

 mio. kr. årligt, mens udgifterne til kontrol forventes at falde.
I 2001  

 påregnes den nuværende underdækning af  

 kontrolomkostningerne på 1,8 mio. kr. at kunne reduceres med 0,5 mio.  

 kr. i forbindelse med reduktion i detailbestemmelser.
Omkostningerne til  

 kontrol af kvalitetskriterier påregnes fra 2003 at være fuldt ud  

 brugerfinansieret.
 5.5. Den foreslåede sproglige  

 præcisering af autorisationsbegrebet vurderes ikke at medføre  

 økonomiske eller administrative konsekvenser for det offentlige.
 5.6. Forslaget til justering af rente- og  

 gebyrbestemmelsen vurderes kun at få beskedne økonomiske eller  

 administrative konsekvenser for det offentlige.
 5.7. Der foreligger ikke oplysninger, som  

 gør det muligt at skønne over reduktionen af  

 Fødevaredirektoratets tab på uerholdelige fordringer  

 vedrørende afgifter og gebyrer for fødevarekontrol som  

 konsekvens af den forslåede ændring af fødevarelovens §  

 56, stk. 6.
 5.8. Den foreslåede ændring  

 vedrørende kontraprøver har ingen økonomiske eller  

 administrative konsekvenser.
5.9. De statsfinansielle konsekvenser af den  

 foreslåede udvidelse af klageadgangen til at omfatte  

 forbrugerorganisationer afhænger af, i hvilket omfang denne klageadgang  

 udnyttes.
Fødevaredirektoratet har hidtil behandlet ca. 100 klagesager  

 årligt på fødevareområdet.
Der kan forventes en  

 fordobling af dette antal svarende til et øget ressourceforbrug i  

 direktoratet på skønsmæssigt 1   2 årsværk  

 svarende til 0,7-1,3 mio. kr.
 5.10. Samlet indebærer forslaget  

 forøgede udgifter på 7,4 mio. kr. initialt til etablering og 2,6  

   3,2 mio. kr. årligt til drift.
6. Økonomiske og administrative konsekvenser for  

 erhvervslivet Selve omlægningen fra kvalitetsudvalg til råd  

 samt de i forlængelse heraf planlagte ændringer i  

 kvalitetsmærkningsordningen skønnes ikke at medføre  

 erhvervsøkonomiske eller administrative konsekvenser for  

 erhvervslivet, der ligger udover, hvad der hidtil har været  

 tilfældet.
Det er således frivilligt for erhvervslivet, om man  

 vil tilknytte sig ordningen.
Dersom man ønsker at anvende  

 kvalitetsmærket, medfører dette en række omkostninger i  

 form af tilmeldingsgebyr og kontrolafgifter.
Disse udgifter forventes at  

 blive modsvaret af mulighederne for at opnå merpris for de  

 kvalitetsmærkede produkter.
Udvidelsen af kredsen af klageberettigede skønnes  

 ikke at medføre væsentlige erhvervsøkonomiske og  

 administrative konsekvenser for erhvervslivet.
I det omfang klager indgives i  

 større omfang end hidtil, vil enkelte virksomheder skulle medvirke ved  

 flere sagers realitetsbehandling i form af partshøring, aktindsigt,  

 osv.
 De øvrige forslag vurderes ikke at have  

 væsentlige økonomiske og administrative konsekvenser for  

 erhvervslivet.
7. Miljømæssige konsekvenser Lovforslaget er neutralt i relation til  

 fødevaresektorens belastning af miljøet, idet der ikke  

 indføres nye miljøbelastende reguleringer.
8. Forholdet til EU-retten Med lovforslaget lovfæstes virksomhedernes ret til  

 at få udtaget kontraprøver, når tilsynsmyndigheden udtager  

 kontrolprøver, således som dette er fastsat i kontroldirektivet.  

 Denne rettighed har hidtil været gennemført administrativt, og  

 det vil derfor ikke være nødvendigt at notificere  

 ændringen, men Kommissionen vil blive orienteret om, at bestemmelsen nu  

 optages i loven.
 Forslaget om ændring af § 16, stk. 1, således  

 at sagsbehandlingsfristen kan fastsættes i bekendtgørelse, vil  

 muliggøre, at fristen administrativt kan afkortes.
 Ordlyden i § 19, stk. 1, om forbud mod vildledning ved  

 salg af fødevarer er desuden justeret, så den i højere  

 grad afspejler den bestemmelse i mærkningsdirektivet, som den  

 gennemfører.
9. Høring Et udkast til lovforslaget har været til  

 høring hos følgende organisationer m.v.:
 Amtsrådsforeningen, Arbejderbevægelsens  

 Erhvervsråd, Astma- og Allergiforbundet, Bager- og Konditormestre i  

 Danmark, BFID Brancheforeningen for farmaceutiske industrivirksomheder i  

 Danmark, Brancheforeningen af Kage- og Biscuitfabrikker, Bryggeriforeningen,  

 Chokolade- og Konfektureindustriens Brancheforening, Danmarks Aktive  

 Forbrugere, Danmarks Biavlerforening, Danmarks Havfiskeriforening, Danmarks  

 Fiskeindustri- og Eksportforening, Danmarks Fiskeriforening, Danmarks  

 Frugthandlere, Danmarks Juice, Saft- og Frugtdrikindustriforening, Danmarks  

 Naturfredningsforening, Danmarks Restauranter og Cafeer, Danmarks  

 Rederiforening, Danmarks Skibsmæglerforening, Dansk Erhvervsfrugtavl,  

 Dansk Erhvervs Fjerkræ, Dansk Erhvervsgartnerforening, Dansk  

 Familielandbrug, Dansk Frugtavl Eksportkontor, Dansk  

 Fødevareråd, Dansk Handel og Service, Dansk Industri, Dansk  

 Sammenslutning af Fødevare-, Drikkevare- og Servicearbejdere, Dansk  

 Speditørforening, Dansk Supermarked, Danmarks Biavlerforening, Danske  

 Læskedrik Fabrikanter, Danske Slagtermestres Landsforening, Dansk  

 Transport og Logistik, De danske Landboforeninger, De samvirkende  

 Købmandsforeninger i Danmark, Det danske Fjerkræråd, Det  

 danske Handelskammer, Danske Slagterier, Det Økologiske  

 Jordbrugsråd, DFO, Dansk Flavour Organisation, Det Økologiske  

 Fødevareråd, Diabetesforeningen, Dybfrostforeningen, Emballage-  

 og Transportinstituttet, Fællesforeningen for Danmarks Brugsforeninger,  

 Forbrugerrådet, Forbrugerstyrelsen, Foreningen af Bioteknologiske  

 Industrier i Danmark, Foreningen af Dagligvaregrossister, Foreningen af  

 Danske Handelsmøller, Foreningen af Danske Spritfabrikker, Foreningen  

 af Frugtimportører i Danmark, Funktionærernes og  

 Tjenestemændenes Fællesråd (FTF), Frederiksberg Kommune,  

 Friluftsrådet, Frugtindustriforeningen, Fællesforening for  

 Grønlands Hjemmestyre,  Danmarkskontoret, Helsebranchens  

 Leverandørforening, HORESTA, Håndværksrådet,  

 International Transport Danmark, Iskremindustriens Sammenslutning, Kaffe- og  

 Teimportørforeningen, Kommunernes Landsforening,  

 Konsumfiskeindustriens Arbejdsgiverforening, Kvindeligt Arbejderforbund,  

 Københavns Kommune, Københavns Slagtermesterforening,  

 Landbrugsraadet, Landsorganisationen i Danmark (LO), Landsforeningen  

 Grønne Familier, Landsforeningen Økologisk Jordbrug,  

 Lægemiddelindustriforeningen, Mejeriforeningen, MIFU, Margarine  

 Industri Foreningen, NOAH, Nærings- og Nydelsesmiddelarbejderforbundet,  

 Ostehandlerforeningen for Danmark, Plastindustrien i Danmark, RBF  

 Restaurations- og Bryggeriarbejder-Forbundet, Specialarbejderforbundet i  

 Danmark, Forbrugerinformation, Vin- og Tobakshandlernes Landsforening, Dansk  

 Andels Ægeksport, og Økonomaforeningen.
 Derudover har et udkast til forslaget været i  

 høring hos følgende organisationer m.v. særligt med  

 henblik på den foreslåede ændring i økologilov og  

 lov om frø, kartofler og planter:
Biodania, Brancheforeningen for Økologisk og  

 Biodynamisk Fjerkræ, Brancheforeningen for Økologiske  

 Svineproducenter, Brancheudvalget for Frø, DAKOFO, Dansk  

 Frøhandlerforening, De Samvirkende Danske Frøavlerforeninger,  

 Den Kgl.
Veterinær- og Landbohøjskole, Det Danske Haveselskab,  

 Det Dyreetiske Råd, Foreningen af Danske Havefrøgrossister,  

 Foreningen af danske Planteforædlere, Foreningen af danske Stammeejere  

 af Mark- og Havefrø, IFOAM s EU-gruppe, Foreningen for Biodynamisk  

 Landbrug, Landbrugets Rådgivningscenter, Landsforeningen Den Lokale  

 Andel, Landsudvalget for Kvæg, Landsudvalget for Svin, Landsforeningen  

 for Økologisk og Biodynamisk Mælk, Sammenslutningen af danske  

 Sortsejere, Økologisk Landscenter.
Vurdering af konsekvenser af lovforslaget Nedenstående skema indeholder et samlet skøn  

 over dette lovforslag.
Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Kvalitetsmærkningsordning Kvalitetsmærkningsordning Offentliggørelse af kontrolresultater:  

 Etableringsomkostninger på ca. 7,4 mill. kr. samt forøgede  

 driftsomkostninger på ca. 1,4 mill. kr./år.
 Udvidet klageadgang: Afhængig af antal af klager, dog  

 skønnet til 0,7-1,3 mill. kr./år.
Administrative konsekvenser for stat, kommuner og  

 amtskommuner Ingen Kvalitetsmærkningsordning Offentliggørelse af kontrolresultater: Mere omfattende og  

 hurtigere offentliggørelse vil resultere i øget  

 administration.
 Udvidet klageadgang: Behandling af flere klager, skøn: fra  

 100 til 200 stk.
Økonomiske konsekvenser for erhvervslivet Ingen Ingen.
Administrative konsekvenser for erhvervslivet Ingen Udvidet klageadgang Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ordlyden i § 19, stk. 1, om forbud mod vildledning ved salg  

 af fødevarer er justeret, så den i højere grad afspejler  

 den bestemmelse i mærkningsdirektivet, som den gennemfører.
Virksomhedernes ret til at få udtaget kontraprøver, når  

 tilsynsmyndigheden udtager kontrolprøver, lovfæstes.
Rettigheden  

 har hidtil været gennemført administrativt.
Ændringsforslaget til  

 fødevareloven vil blive omfattet af lovovervågning, for så  

 vidt angår den nye mærkningsordning, den udvidede klageadgang og  

 den foreslåede nye offentliggørelsesordning.
Det er hensigten at  

 evaluere forløbet af gennemførelsen af den foreslåede  

 mærkningsordning og den udvidede klageadgang efter en treårig  

 periode samt at evaluere den nye offentliggørelsesordning efter en  

 fireårig periode, idet selve gennemførelsen af denne ordning  

 ikke forventes at være på plads før i 2003. Det er  

 hensigten, at de udarbejdede rapporter udsendes i høring hos de  

 myndigheder og organisationer, der er hørt i forbindelse med  

 lovforslagets udarbejdelse.
Rapporterne vil sammen med høringssvarene  

 blive fremsendt til Udvalget for Fødevarer, Landbrug og Fiskeri.
Bemærkninger til lovforslagets enkelte  

 bestemmelser Til § 1 Til nr. 1 Tidsfristen for myndighedernes behandling af sagerne er  

 etableret for at sikre virksomhederne mod urimelige sagsbehandlingstider.
Ved  

 at ændre 6-måneders fristen i lovens § 16, stk. 1, til en  

 bemyndigelse til ministeren om at fastsætte nærmere regler, vil  

 en kortere frist efterfølgende kunne fastsættes i  

 tilsætningsstofbekendtgørelsen.
Det gælder fortsat, at  

 tidsfristen først løber, når ansøgerne har leveret  

 det materiale, der er nødvendigt for, at myndighederne kan foretage en  

 relevant bedømmelse af stoffernes sundhedsmæssige egenskaber og  

 deres funktion i fødevarerne.
For bakteriekulturers og skimmel- og  

 gærsvampes vedkommende omfatter anmeldelsesordningen både  

 teknologiske tilsætningsstoffer og tekniske hjælpestoffer.
Til nr. 2 Fødevareloven indeholder i § 19 et forbud mod  

 markedsføring, der er egnet til at vildlede forbrugerne.
Bestemmelsen  

 samler og viderefører de tidligere forbud i levnedsmiddelloven,  

 kødloven, mælkeproduktloven, ægloven og  

 fiskekvalitetsloven.
Formuleringerne i lovene var forskellige.  

 Levnedsmiddelloven og ægloven indeholdt et forbud mod at vildlede  

 forbrugerne, mens kødloven, mælkeproduktloven og  

 fiskekvalitetsloven indeholdt et forbud mod at vildlede køberen eller  

 modtageren.
Denne forskel indebar, at der efter kødloven,  

 mælkeproduktloven og fiskekvalitetsloven kunne gribes ind over for  

 vildledning ved salg mellem virksomheder, selv om de vildledende oplysninger  

 om fødevarerne umiddelbart kun var rettet til virksomheder, der skulle  

 forarbejde eller ompakke fødevarerne.
Levnedsmiddelloven og  

 ægloven kunne alene anvendes, hvis de vildledende forhold direkte kom  

 til forbrugernes kendskab.
Levnedsmiddellovens og æglovens formulering  

 er videreført i fødevareloven, der således kun kan  

 anvendes for fødevarer, der sælges til forbrugerne.
De foreløbige erfaringer med administrationen af  

 fødevareloven har vist, at der stadig er behov for at kunne gribe ind  

 over for vildledning i tidligere handelsled.
Med ændringen tilsigtes  

 derfor at udvide bestemmelsens anvendelsesområde til at omfatte  

 vildledende markedsføring i alle handelsled.
Bestemmelsen udvides med  

 ændringen til også at gælde f.eks. primærled,  

 slagteriled, forarbejdningsled og engrosled.
Bestemmelsen gælder  

 fortsat og uden ændringer for færdigpakkede fødevarer og  

 for fødevarer, som sælges uemballerede til forbrugerne.
Ændringen af bestemmelsen giver  

 fødevareregionerne mulighed for at gribe ind over for vildledning ved  

 salg i alle handelsled, således at fødevareproducenter eller  

 andre, der bliver vildledt af de oplysninger, de får om  

 fødevarerne, ikke utilsigtet giver disse oplysninger videre, når  

 fødevarerne forarbejdes og pakkes til forbrugerne.
Hvis der ikke  

 skrides ind over for vildledningen, hvor den er, vil der være risiko  

 for, at de korrekte oplysninger om fødevarerne ikke kan rekonstrueres  

 efterfølgende, og at de vildledende oplysninger derfor følger  

 fødevarerne ved videresalg.
Der vil efter den gældende  

 bestemmelse kunne skrides ind overfor vildledningen ved detailsalg, men  

 vildledende oplysninger om f.eks. råvarer kan blive skjult, når  

 råvarerne indgår i en forarbejdningsproces.
Kontrollen vil  

 være mere effektiv, hvis der kan skrides ind allerede i tidligere led.
Bestemmelsens ordlyd er endvidere justeret, så den i  

 højere grad afspejler den EU-bestemmelse, den gennemfører, jf.  

 art. 2, stk. 1, litra a, i mærkningsdirektivet.
Bestemmelsen  

 præciserer ved ordet Bemærkningerne til fødevarelovens § 19 er  

 stadig relevante, og bestemmelsen sigter fortsat mod at opfylde et af  

 fødevarelovens hovedformål, at beskytte forbrugerne mod  

 vildledende markedsføring af fødevarer.
Bestemmelsen er  

 endvidere fortsat en generalklausul.
Dette indebærer bl.a., at  

 bestemmelsen ikke anvendes, hvis et forhold er konkret reguleret af anden  

 lovgivning.
Som eksempel kan nævnes, at der er fastsat betingelser for  

 anprisning af oksekød.
Hvis et produkt anprises med Til nr. 3 Kvalitetsmærket er i de seneste 2 år anvendt  

 på svine-, okse- og kalvekød, men har endnu ikke haft den  

 ønskede gennemslagskraft hos forbrugere og producenter.
Den  

 primære kritik fra aftagersiden har været, at spisekvaliteten  

 ikke i nødvendigt omfang er tilgodeset under ordningen.
Konceptet for  

 ordningen bør derfor videreudvikles, således at spisekvalitet  

 vægtes højere, og således at forbrugerne får en  

 umiddelbart konstaterbar kvalitet, når de køber produkter  

 omfattet af ordningen.
Samtidig med indførelse af en ændret  

 vægtning af de enkelte kvalitetsparametre er der behov for en  

 revurdering af den organisatoriske opbygning af ordningen.
Erhvervet har  

 peget på dette behov og foreslået, at det nuværende  

 Fødevarekvalitetsudvalg erstattes af et mindre og mere operativt  

 organ.
Det foreslås derfor, at det nuværende  

 Fødevarekvalitetsudvalg, hvis medlemmer er udpeget af ministeren efter  

 indstilling fra organisationer, nedlægges, og at ministeren for  

 fødevarer, landbrug og fiskeri gives mulighed for at erstatte udvalget  

 med et mindre råd, som udpeges af ministeren.
Ministeren  

 fastsætter kommissoriet for rådet.
Det er hensigten at nedsætte et råd  

 bestående af 5-7 personer, som hver især besidder ekspertise  

 inden for et eller flere af følgende områder:  

 Forbrugerforventninger, produktionsmetoder, markedsforhold, gastronomiske  

 aspekter samt kulturelle sammenhænge.
Det er hensigten, at  

 Fødevaredirektoratet varetager sekretariatsfunktionen for rådet.  

 Sekretariatet opbygges som en veldefineret enhed i  

 Fødevaredirektoratet.
Rådet skal bistå ministeren med udvikling af  

 den frivillige kvalitetsmærkningsordning og gennem dets virke medvirke  

 til at udvikle og skabe opmærksomhed om kvalitetskriterier for  

 fødevarer.
Rådet skal endvidere ved information om  

 kvalitetsbegrebet for fødevarer sætte fokus på madkultur  

 og det bagvedliggende håndværk med henblik på at generere  

 en større bevidsthed om og forståelse for, hvad vi spiser.  

 Rådet skal i den forbindelse virke som idéskabende forum og  

 debatorgan med det formål at øge forbrugernes og producenternes  

 bevidsthed om kvalitetsbegrebet.
Rådet definerer, hvilke overordnede  

 kvalitetskriterier, der er væsentlige for produkter, der kan optages  

 under ordningen.
Rådet formulerer generelle principper for, hvordan der  

 inden for en given produktgruppe kan udarbejdes kvalitetskrav, herunder  

 defineres, hvilke forhold under produktionen, der bør lægges  

 vægt på.
Ekspertgrupper nedsat af rådet formulerer de  

 specifikke krav til de produktgrupper, som rådet beslutter, skal  

 medtages under ordningen.
Definitionerne skal ske under hensyntagen til, at  

 kvalitetskravene skal være objektive og kontrollerbare.
 Ekspertgruppernes forslag til kvalitetskrav  

 forelægges rådet til godkendelse.
 Fødevaredirektoratet forestår  

 fastlæggelse af kontrolspecifikationer samt kontrolfrekvens.  

 Kvalitetskravene for hver produktgruppe vil blive gjort offentligt  

 tilgængelige bl.a. på Internettet.
 Fødevareproducenter, som ønsker at producere  

 i henhold til en defineret kvalitetsspecifikation, fremsender  

 ansøgning herom til rådet via sekretariatet for  

 kvalitetsmærkningsordningen.
 I forbindelse med ændringer i  

 kvalitetsmærkningsordningen vil der blive iværksat en  

 overgangsordning for produkter, der allerede er omfattet af ordningen.
Der vil blive givet et rimeligt varsel til  

 primærproducenterne om eventuelle ændringer i  

 kvalitetskriterierne.
Sådanne ændringer vil ikke have betydning  

 for allerede bevilget støtte til investeringer i staldsystemer.
Bestemmelserne i lovens § 33, stk. 3, om udelukkelse af  

 ordningen ved overtrædelse af reglerne foreslås ikke  

 ændret.
Det er fortsat hensigten, at rådet høres, inden  

 der træffes afgørelse i principielle sager og i sager om  

 permanent udelukkelse, jf. den gældende lovs bemærkninger  

 herom.
 Ministeren vil kunne delegere sin kompetence til at  

 udstede bekendtgørelse om kvalitetskriterier og specifikke krav for de  

 enkelte produktgrupper, når disse er fastlagt i rådet, til  

 direktøren for Fødevaredirektoratet.
Til nr. 4 Som det fremgår af bemærkningerne til § 44,  

 stk. 2, i fødevareloven, er den slagtemæssige behandling af  

 nedlagt vildt som hovedregel omfattet af autorisationskravet i bestemmelsen.  

 Anvendelsen af udtrykket Til nr. 5 Ved den gældende bestemmelse om morarenter og Til nr. 6 Bestemmelsen i § 56, stk. 6, var en nyskabelse i forhold  

 til den tidligere lovgivning og har således først været  

 gældende fra fødevarelovens ikrafttræden den 1. januar  

 2000. Anvendelsen af bestemmelsen i praksis har imidlertid vist, at der kan  

 opstå tvivl om, i hvilke tilfælde hæftelsen for en  

 tidligere ejers eller brugers gæld vedrørende afgifter og  

 gebyrer indtræder.
Udtrykket I stedet for at anmelde overtagelsen af en virksomhed  

 efter § 49, stk. 3, vil en ny ejer eller bruger kunne vælge at  

 følge proceduren for autorisation, godkendelse, registrering eller  

 anmeldelse af en ny virksomhed.
Med ændringsforslaget er det hensigten  

 at præcisere, at hæftelsen også kan indtræde i  

 sådanne tilfælde.
Det afgørende for anvendelsen af § 56,  

 stk. 6, er således, om den nye ejer eller bruger helt eller delvist  

 viderefører de aktiviteter i en virksomhed, som er omfattet af  

 autorisationen, godkendelsen, registreringen eller anmeldelsen under  

 fødevareloven.
 Er der ikke sket anmeldelse af ejer- eller brugerskifte  

 efter § 49, stk. 3,  vil der være tale en konkret vurdering af,  

 hvorvidt der er et sådant sammenfald med hensyn til især  

 medarbejdere, bygninger, inventar, kunder og leverandører, at der  

 reelt er tale om en overtagelse.
Dette indebærer, at det som udgangspunkt  

 forudsætter, at den oprindelige virksomhed formelt og reelt skal  

 være ophørt med aktiviteterne under fødevareloven, for at  

 § 56, stk. 6, ikke finder anvendelse.
Den oprindelige virksomhed skal  

 således have afmeldt autorisationen, godkendelsen, registreringen eller  

 anmeldelsen hos fødevareregionen, og desuden vil aktiviteterne typisk  

 skulle have været stoppet i en periode før overtagelsen.
Til nr. 7 Den i forslaget indeholdte ret for virksomheder m.v. til  

 at få udtaget en kontraprøve følger af direktiv  

 89/397/EØF om offentlig kontrol med levnedsmidler, hvor det i artikel  

 7, stk. 1, 2. led, er fastsat at:
Denne bestemmelse har hidtil været  

 gennemført ved, at tilsynsmyndighederne har været pålagt  

 at informere virksomhederne om retten til at få udtaget  

 kontraprøve.
Dette er bl.a. sket ved udlevering af en pjece om  

 kontrolprøver og kontraprøver til virksomhederne.
Da fødevareregionens analyseresultater kan  

 indgå som bevismateriale, har virksomheden ret til at få udtaget  

 en kontraprøve, som kan bruges til at efterprøve  

 analyseresultatet.
Der er tale om en grundlæggende  

 retssikkerhedsmæssig garanti for virksomhederne, hvorfor den bør  

 fremgå direkte af fødevareloven.
Der ligger således  

 principielle overvejelser til grund for forslaget, idet der ikke med  

 forslaget sker reelle ændringer i virksomhedernes retsstilling.
Som det fremgår af forslaget, skal  

 kontraprøven udtages af den tilsynsførende samtidig med den  

 prøve, der udtages til kontrol.
Kontraprøven skal umiddelbart  

 efter udtagningen plomberes af den tilsynsførende.
Hvis virksomheden  

 ønsker at bruge kontraprøven i en eventuel tvist, skal den  

 opbevares efter den tilsynsførendes anvisning.
Virksomheden skal  

 desuden have en skriftlig aftale med regionen om, hvilket laboratorium og  

 hvilken analysemetode, der anvendes.
Laboratoriet skal ved modtagelse af  

 kontraprøven undersøge, om plomberingen er ubrudt, og  

 anføre dette på analyseblanketten.
Kontraprøven  

 analyseres for virksomhedens egen regning.
Til nr. 8 I Fødevaredirektoratets evaluering af den  

 gældende offentliggørelsesordning (august 2000) understreges  

 det, at forbrugerinteressen for offentliggørelserne har været  

 begrænset, blandt andet fordi oplysningerne i mange tilfælde har  

 været uaktuelle.
Baggrunden for den væsentlige forsinkelse efter  

 den gældende ordning har været virksomhedernes mulighed for at  

 klage over kontrolresultaterne, inden offentliggørelsen fandt sted.  

 Inklusive klagesagsbehandling og eventuel behandling af sagen i det  

 strafferetlige system har forsinkelsen kunnet vare flere måneder.
Begrænsningerne i den hidtidige model har endvidere  

 betydet, at en række kontrolresultater, som var relevante for  

 forbrugerne, ikke har kunnet offentliggøres.
Således har  

 resultaterne af kontrolkampagner ikke kunnet offentliggøres i deres  

 helhed, fordi ikke alle de omfattede virksomheder har fået  

 omsætningsbegrænsende forbud eller påbud.
Dette  

 gælder eksempelvis for pesticidovervågningen, overvågningen  

 af indholdet af genmodificerede organismer i fødevarerne, m.v.  

 Endvidere har de offentliggjorte oplysninger i visse tilfælde ikke  

 været direkte relevante for forbrugerne.
Dette gælder eksempelvis  

 for oplysningerne om mælkeproducenters overtrædelser af reglerne  

 om celletal i mælk, fordi mælken ikke kan spores fra producent  

 til mælkekarton.
Det har videre vist sig, at fokus i den nugældende  

 offentliggørelsesmodel i højere grad har været på  

 offentliggørelse af sanktioner end på offentliggørelse af  

 relevante oplysninger til forbrugerne.
Listen over lovovertrædere er i  

 offentligheden blevet betegnet som en gabestok.
Med den nye bestemmelse er det hensigten at  

 muliggøre en offentliggørelsesstrategi, hvor både gode og  

 dårlige kontrolresultater automatisk offentliggøres.
Reglerne  

 skal således muliggøre offentliggørelse af andre  

 kontrolresultater end de, der har givet anledning til et  

 omsætningsbegrænsende forbud/påbud, et modtaget  

 bødeforlæg eller modtagelse af en dom.
Det er endvidere  

 hensigten, at kontrolresultater efter objektive kriterier skal kunne  

 sammenfattes i en lettilgængelig kategorisering af virksomhedens  

 overholdelse af reglerne.
Kontrolresultater fra primærproducenter vil  

 fortsat skulle indberettes til Fødevaredirektoratet, hvor de vil  

 være offentligt tilgængelige.
Resultaterne fra kontrollen i  

 primærproduktionen forventes ikke at blive offentliggjort på  

 samme måde som de øvrige kontrolresultater, idet de ikke har  

 samme forbrugerrelevans.
Sanktioner på baggrund af virksomhedernes  

 egenkontrol vil ikke blive offentliggjort, såfremt virksomhederne har  

 foretaget den fornødne opfølgning.
Formålet med den nye  

 offentliggørelsesstrategi er at ændre fokus fra  

 offentliggørelse af lovovertrædere til offentliggørelse  

 af relevante oplysninger til forbrugerne.
Virksomhederne kan anvende  

 kontrolresultaterne til markedsføring, når også de gode  

 kontrolresultater offentliggøres.
Hermed får virksomhederne et  

 positivt incitament til at sikre overholdelse af  

 fødevarelovgivningen.
Det er hensigten, at resultaterne af tilsyn med samtlige  

 fødevarevirksomheder skal offentliggøres på Internettet i  

 løbet af år 2003, når Fødevaredirektoratets og de  

 11 regioners IT-installationer er etableret.
Af hensyn til brugervenligheden  

 skal der etableres overskuelige og skematiske søgemuligheder.
Med den  

 foreslåede bestemmelse muliggøres offentliggørelse,  

 førend klagemulighederne er udtømt, således at  

 forbrugerne kan få adgang til resultaterne af tilsynene snarest efter,  

 at disse har fundet sted.
Hermed imødekommes Folketingets ønske  

 om en offentliggørelsesform, der i højere grad indebærer  

 hurtigere og mere tidsaktuel offentliggørelse.
Det er endvidere hensigten med den nye  

 offentliggørelsesstrategi at give virksomhederne mulighed for  

 også i forhold til forbrugerne   at rette op på de fejl,  

 kontrollen måtte finde i virksomhederne.
Der kan med hjemmel i § 62  

 fastsættes regler om, at virksomhederne har mulighed for at rekvirere  

 et nyt kontrolbesøg tre til fem dage efter det første  

 besøg.
Virksomhederne skal, jf. lovens § 56, stk. 3, betale for denne  

 ekstra service fra kontrolmyndighederne.
Jo færre fejl kontrollen  

 finder, des mindre vil behovet være for ekstra gebyrbelagte  

 kontrolbesøg.
Ifølge bestemmelsen kan fødevareministeren  

 endvidere fastsatte regler om, at resultaterne af tilsynene skal gøres  

 tilgængelige for offentligheden på kontrolstedet.
Dette kan  

 f.eks. ske ved ophængning af tilsynsrapport i virksomheden.
Hermed  

 varetages hensynet til forbrugeren yderligere, idet forbrugerne dermed  

 også i købssituationen kan få kendskab til offentliggjorte  

 kontrolresultater.
 I forbindelse med udformningen af de mere detaljerede  

 regler vedrørende den nye offentliggørelsesordning vil  

 repræsentanter fra såvel branche som forbrugere blive inddraget i  

 arbejdet med ordningens gennemførelse.
I den nuværende bestemmelse om  

 offentliggørelse af kontrolresultater er der ikke udtrykkelig hjemmel  

 til at offentliggøre størrelsen af den bøde, som en  

 virksomheds overtrædelse af fødevarelovgivningen er resulteret  

 i.
Henvendelser fra offentligheden viser imidlertid, at der er stor interesse  

 for at kende bødestørrelsen, idet denne som hovedregel giver et  

 vist indtryk af forseelsens alvor i forhold til andre lignende  

 overtrædelser.
Som et led i den foreslåede nye strategi for  

 offentliggørelse af kontrolresultater, er det derfor  

 hensigtsmæssigt, at der også gives mulighed for at oplyse om  

 bødestørrelser i forbindelse med kontrolresultaternes  

 offentliggørelse.
Med forslaget foretages tilsvarende ændringer i  

 økologilov, lov om frø, kartofler og planter samt  

 bemyndigelsesloven, der alle henviser til fødevarelovens  

 offentliggørelsesregler.
Den i forslaget beskrevne nye  

 offentliggørelsesstrategi skal i første omgang kun bringes i  

 anvendelse inden for fødevarelovens område.  

 Konsekvensrettelserne i de nævnte love medtages for at skabe  

 ensartethed i lovhjemmelen til offentliggørelse af kontrolresultater i  

 de relevante bestemmelser inden for ministeriets område.
Der  

 åbnes således mulighed for på et senere tidspunkt at kunne  

 bringe den beskrevne offentliggørelsesstrategi i anvendelse også  

 inden for disse love.
Til nr. 9 Det foreslås, at ministeren kan fastsætte  

 regler om adgangen for relevante landsomfattende forbrugerorganisationer til  

 at påklage tilsynsmyndighedens (dvs. typisk fødevareregionernes)  

 afgørelser som følge af en anmeldelse af en mulig  

 lovovertrædelse.
Ved generel regelfastsættelse skal der ifølge  

 fødevarelovens § 6, stk. 1, indhentes udtalelse fra relevante  

 landsomfattende forbrugerorganisationer.
Det fremgår af  

 bemærkningerne til bestemmelsen, at der er nogle organisationer, som  

 f.eks.
Forbrugerrådet, som kan siges at repræsentere generelle  

 interesser inden for fødevareområdet.
Det foreslås, at de  

 organisationer, der vil kunne komme på tale som klageberettigede, vil  

 være Forbrugerrådet og andre relevante landsomfattende  

 forbrugerorganisationer, som f.eks.
Danmarks Aktive Forbrugere.
Dette  

 udelukker ikke muligheden for at tillægge udenlandske  

 forbrugerorganisationer klageret efter samme retningslinjer.
Den, der har anmeldt en mulig lovovertrædelse, vil  

 fra den relevante tilsynsmyndighed modtage en skriftlig afgørelse.
Det  

 bør fremgå af afgørelsen, at der kan være mulighed  

 for at få denne påklaget til Fødevaredirektoratet af de  

 klageberettigede forbrugerorganisationer.
Det er dog den enkelte  

 klageberettigede organisation, der beslutter, hvilke afgørelser, den  

 ønsker at påklage.
En forbrugerorganisation vil tillige kunne  

 påklage afgørelser, der er foranlediget af en anmeldelse fra  

 organisationen selv eller en anden organisation.
Påklages  

 afgørelsen, vil forbrugerorganisationen blive part i klagesagen med de  

 rettigheder, der følger af de generelle principper og regler herom,  

 herunder forvaltningsloven.
De afgørelser, der kan påklages, kan  

 være både tilsynsmyndighedens afgørelse af, at der ikke er  

 grundlag for en myndighedsreaktion, herunder afvisning af at tage en sag op  

 til behandling, og myndighedens afgørelse om en reaktion over for  

 virksomheden, f.eks. et påbud.
Det er derimod ikke hensigten, at  

 forbrugerorganisationerne skal kunne klage over administrative  

 bødeforelæg.
Organisationerne har givet udtryk for, at de derudover  

 selv vil opsøge information om afgørelser i et omfang, de  

 finder passende.
Finder en klageberettiget forbrugerorganisation behov for,  

 at et bestemt spørgsmål prøves af  

 Fødevaredirektoratet, kan organisationen foretage en anmeldelse herom  

 til tilsynsmyndigheden, hvorefter organisationen vil kunne påklage den  

 deraf følgende afgørelse fra tilsynsmyndigheden til  

 Fødevaredirektoratet.
 Klagefristen i lovens § 75 gælder for disse  

 afgørelser.
Til §§ 2-4 Der henvises til bemærkningerne til § 1, nr. 8 og  

 almindelige bemærkninger pkt. 2.1.
Til § 5 Loven træder i kraft den Til § 6 Loven gælder ikke for Færøerne og  

 Grønland, men kan ved kongelig anordning sættes i kraft for  

 Grønland med de afvigelser, som de særlige grønlandske  

 forhold tilsiger.
Bilag 1 Lovforslaget sammenholdt med gældende lov Gældende formulering Lovforslaget Til § 1 I lov nr. 471 af 1. juli 1998 om fødevarer m.m.  

 (fødevareloven), som ændret ved § 47 i lov nr. 351 af 2. juni  

 1999, foretages følgende ændringer:
 1. § 16, stk. 1, affattes således:
 § 16. Ministeren for fødevarer, landbrug og fiskeri kan  

 fastsætte regler om, at nærmere angivne grupper af  

 tilsætningsstoffer kan tages i anvendelse 6 måneder efter, at de  

 er anmeldt til ministeren, medmindre denne forinden har nedlagt forbud mod  

 den anmeldte anvendelse af stoffet.
» 2. § 19, stk. 1, affattes således:
 § 19. Fødevarer må ikke sælges under  

 omstændigheder, der er egnet til at vildlede forbrugerne med hensyn til  

 varens oprindelse, produktions- eller fremstillingsmåde,  

 fremstillingstidspunkt, beskaffenhed, art, mængde, sammensætning,  

 behandling, egenskaber eller virkninger.
» § 31. --- 3. § 31, stk. 2-4 ophæves, og i stedet  

 indsættes:
 Stk. 2. Til at bistå ved administrationen af en  

 frivillig mærkningsordning og ved fastsættelse af regler for  

 denne mærkningsordning, nedsætter ministeren et  

 fødevarekvalitetsudvalg.
» Stk. 3. Ministeren udpeger formanden for udvalget og  

 udnævner de øvrige medlemmer af udvalget efter indstilling fra  

 de berørte forbruger- og erhvervsorganisationer og myndigheder.
Stk. 3. Ministeren kan fastsætte rådets  

 forretningsorden og kommissorium.
Ministeren kan endvidere fastsætte  

 bestemmelser om sekretariatsbetjening af rådet.« Stk. 4. Ministeren fastsætter udvalgets  

 forretningsorden.
Ministeren kan endvidere fastsætte bestemmelser om  

 sekretariatsbetjening af udvalget.
§ 44. --- 4. I § 44, stk. 2, ændres »husdyr« til:
»dyr«.
 Stk. 2. Slagtning og slagtemæssig behandling af  

 husdyr samt indvejning af mælk må kun finde sted på  

 virksomheder, der er autoriseret hertil af ministeren for fødevarer,  

 landbrug og fiskeri.
§ 56. --- Stk. 2-4.
 5. § 56, stk. 5, affattes således:
Stk. 5. Beløb, som opkræves i medfør af stk.  

 1-4 og som ikke betales rettidigt, tillægges en rente på 1,3 pct.  

 månedligt for hver påbegyndt måned fra forfaldsdagen at  

 regne, medmindre andet er fastsat ved forordning.
For erindringsskrivelser  

 betales et gebyr på 200 kr., som reguleres i henhold til § 3 i lov om  

 en satsreguleringsprocent.
» Stk. 6. Den, der overtager en virksomhed, med hvilken der  

 føres tilsyn eller kontrol efter denne lov eller efter regler udstedt  

 i medfør af loven, hæfter for de dermed forbundne afgifter og  

 gebyrer, som vedrører tiden før overtagelsen.
6. I § 56, stk. 6, indsættes efter »virksomhed,«: »eller helt eller delvist viderefører  

 aktiviteterne i en virksomhed, « § 66. --- Stk. 2-3.
 7. I § 66 indsættes efter stk. 2 som nyt  

 stykke:
» Stk. 3 bliver herefter stk. 4.
 8. § 68, stk. 1, affattes således:
 § 68. Ministeren for fødevarer, landbrug og fiskeri kan  

 fastsætte regler om offentliggørelse med navns nævnelse af  

 resultater af og sanktioner på grundlag af kontrol, som  

 gennemføres i henhold til loven eller regler udstedt i medfør  

 af loven.
» § 74. --- 9. I § 74 indsættes som stk. 2:
» Til § 2 I økologiloven, jf. lov nr. 118 af 3. marts 1999, foretages  

 følgende ændring:
 § 8, stk. 1, affattes således:
 § 8. Ministeren for fødevarer, landbrug og fiskeri kan  

 fastsætte regler om offentliggørelse med navns nævnelse af  

 resultater og sanktioner på grundlag af den kontrol, som  

 gennemføres i henhold til loven eller regler udstedt i medfør  

 af loven.
» Til § 3 I lov om frø, kartofler og planter, jf. lovbekendtgørelse  

 nr. 261 af 26. april 1999, foretages følgende ændring:
 § 1a, stk. 1, affattes således:
§ 1a.
Ved fastsættelse af regler efter § 1, stk. 3, nr. 8, om  

 offentliggørelse af kontrol- og analyseresultater kan ministeren for  

 fødevarer, landbrug og fiskeri fastsætte regler om  

 offentliggørelse med navns nævnelse af resultater og sanktioner  

 på grundlag af kontrol, der er gennemført i henhold til regler  

 fastsat efter loven.
» Til § 4 I lov om administration af Det Europæiske Fællesskabs  

 forordning om markedsordninger for landbrugsvarer m.v., jf.  

 lovbekendtgørelse nr. 818 af 3. november 1999, foretages  

 følgende ændring:
 § 4 a, stk. 1, affattes således:
§ 4a.
Ministeren for fødevarer, landbrug og fiskeri kan  

 fastsætte regler om offentliggørelse med navns nævnelse af  

 resultater af og sanktioner på grundlag af kontrol, som  

 gennemføres i henhold til loven eller regler udstedt i medfør  

 af loven.
» 1)   Loven  

 indeholder bestemmelser, der gennemfører dele af Rådets direktiv  

 af 14. juni 1989 (89/397/EØF) om offentlig kontrol med levnedsmidler  

 (kontroldirektivet) og Europa-Parlamentets og Rådets direktiv af 20.  

 marts 2000 (2000/13/EF) om indbyrdes tilnærmelse af medlemsstaternes  

 lovgivning om mærkning af og præsentationsmåder for  

 levnedsmidler samt om reklame for sådanne levnedsmidler  

 (mærkningsdirektivet).
