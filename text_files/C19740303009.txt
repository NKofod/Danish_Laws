 Arbejdsformidlingskontorerne.
 Som det fremgår af det af direktoratet under 30/1 1974 udsendte cirkulære  

 AF nr. 39/74 har spørgsmålet om den fremtidige aflønning af lærere og andre,  

 der medvirker ved orienteringskurser, efter forhandling med  

 personaleorganisationerne været forelagt arbejdsministeriet.
 Direktoratet har under 1/7 1974 modtaget ministeriets afgørelse i sagen  

 med anmodning om, at der ved direktoratets foranledning fastsættes generelle  

 retningslinier for medvirken og undervisning ved de nævnte kursus.
 Arbejdsministeriet har herved henvist til en vedlagt kopi af skrivelse af  

 24/6 1974 fra finsnsministeriet, lønnings- og pensionsdepartementet, ifølge  

 skrivelse finansministeriet kan tiltræde.
 »at der for omhandlede kursusvirksomhed kan ydes følgende  

 timelønssatser pr. arbejdstime, idet der tillige tillægges den tid, der  

 forudsættes normalt at medgå til forberedelse pr. undervisningstime, jfr.  

 økonomi- og budgetministeriets cirkulære af 27/9 1973 om ændrede regler for  

 vederlæggelse m.v. af timelønnet undervisning:
 For undervisning, der fordrer akademisk uddannelse hos læreren, ydes sats  

 III pr. læst time.
 For undervisning, der varetages af ikke-akademisk uddannede lærere, og som  

 svarer til niveauet af den undervisning, der meddeles håndværkere ved de  

 teknologiske institutter, ydes sats VI pr. læst time.
 For undervisning, der i niveaumæssig henseende kan sidestilles med  

 undervisningen på etatsskolerne, ydes sats V pr. læst time.
Det bemærkes, at finansministeriet ikke kan tiltræde, at der ydes vederlag  

 til erhvervsvejledere for deres medvirken ved omhandlede undervisning, da  

 disse arbejdsopgaver efter finansministeriets opfattelse må være omfattet af  

 de pågældendes almindelige tjenestepligter og ikke vil kunne honoreres  

 særskilt.« Der vil herefter til personale, bortset fra erhvervsvejledere, der  

 medvirker ved de omtalte orienteringskursus, kunne ydes vederlag efter sats  

 VI pr. læst time, jfr. de i nævnte cirkulære af 7/9 1973 (afskrift af  

 cirkulæret tilsendt kontorerne med AF. cirkulære nr. 39/74) anførte satser.
 For så vidt angår erhvervsvejledere, er disses medvirken, jfr. foran,  

 anset for at være omfattet af de pågældendes tjenestepligter, hvorfor der  

 ikke kan ydes særskilt vederlag for dem for sådan medvirken.
 Under hensyn til det i arbejdsministeriets cirkulære af 7/10 1969 om lov  

 om støtte til omskoling i § 9 fastsatte om administrationen af  

 omskolingsordningen, der pålægger de offentlige arbejdsformidlingskontorer at  

 deltage i arbejdet med omskolingsloven, herunder efter arbejdsministeriets  

 praksis det administrative arbejde i forbindelse med gennemførelse af  

 orienteringskursus, må direktoratet endvidere anse ledelse af  

 orienteringskursus, herunder tilrettelæggelse og ledelse af virksomhedsbesøg  

 som en kontorerne påhvilende opgave, der ikke vil kunne honoreres særskilt.
 Herefter vil der ikke kunne ydes kursusleder- eller kursussekretærhonorar  

 i forbindelse med orienteringskursus for voksne.
 Direktoratets AF. cirkulære nr. 39/74 ophæves samtidig hermed.
P.
D.
V.
E.
B.
