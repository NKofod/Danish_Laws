 I medfør af § 22, stk. 3, 2. pkt., i landbrugsministeriets bekendtgørelse  

 nr. 558 af 21. november 1983 om uddannelse af skovteknikere fastsættes:
I.
Kostforplejningen.
 § 1.
Skovskolen kan under skovteknikeruddannelsens skolesemestre tilbyde  

 eleverne fuld eller delvis forplejning mod betaling i alle undervisnings- og  

 eksamensperioder.
Skolen er berettiget til at påtage sig forplejning af  

 eleverne for andre perioder af kortere varighed.
 Stk. 2. Fuld forplejning omfatter morgenmad, middagsmad og aftensmad .  

 Delvis forplejning udgøres af eet eller flere af disse måltider.
 § 2.
Skolens bespisningsordning omfatter en hverdagsordning og en  

 weekendordning.
Hverdagsordningen finder anvendelse på samtlige dage i  

 skolesemestret med undtagelse af lørdage, søndage, søgnehelligdage og  

 eventuelle andre dage, hvor skovteknikerafdelingen er lukket.  

 Weekendordningen finder anvendelse på alle dage i skolesemestret, der ikke er  

 omfattet af hverdagsordningen.
II.
Hverdagsordning.
 § 3.
Skolens hverdagsordning kan i almindelighed kun benyttes af elever, der  

 har tilmeldt sig ordningen.
Skolen kan dog undtagelsesvis tillade, at andre  

 elever eller elevers gæster modtager enkelte måltider efter aftale med  

 økonomaen og mod kontant betaling.
 § 4.
Tilmelding til hverdagsordningen sker på en af skolen udfærdiget blanket  

 til skolesemestrets begyndelse.
Nye elever tilmelder sig umiddelbart efter at  

 have modtaget meddelelse om optagelse på uddannelsen.
Elever, der er i  

 uddannelse, tilmelder sig efter modtagelse af skolens indkaldelse til næste  

 skolesemester.
Tilmelding kan desuden ske til den 1. i en måned senest den  

 15. i den foregående måned.
Hvor ikke andet er tilkendegivet ved  

 tilmeldingen, gælder denne for hele skolesemestret eller den tilbageværende  

 del af dette.
Stk. 2. Ønsker en elev, der er tilmeldt hverdagsordningen, at udtræd e af eller ændre sit tilhørsforhold til denne, skal eleven meddele dette  

 skriftligt til skolens kontor senest den 15. i en måned med virkning fra  

 månedens udgang.
 § 5.
Betalingen for deltagelse i hverdagsordningen fastsættes af skolen til en  

 pris pr. dag for fuld forplejning, og på grundlag heraf beregnes prisen for  

 delvis forplejning således, at morgenmad ansættes til 20% af prisen for fuld  

 forplejning og middags- og aftensmaden til hver 40% af prisen for fuld  

 forplejning.
Priserne kalkuleres efter principperne i finansministeriets  

 cirkulære af 3. december 1982 om oprettelse og drift af personalekantiner  

 m.v. hos statslige institutioner.
 Stk. 2. Fra regulativets ikrafttræden og indtil udgangen af 1984 gælder  

 følgende priser:
 Fuld forplejning pr. dag 54,21 kr.
 Morgenmad 12,81 kr.
 Middagsmad 20,70 kr.
 Aftensmad 20,70 kr.
 Stk. 3. Fra 1. januar 1985 gælder følgende priser:
 Fuld forplejning pr. dag 60,00 kr.
 Morgenmad 12,00 kr.
 Middagsmad 24,00 kr.
 Aftensmad 24,00 kr.
 Stk. 4. Regulering af priserne sker herefter 1 gang årligt pr. 1. august  

 på grundlag af skolens regnskab for det forudgående kalenderår.
 § 6.
Betaling for deltagelse i skolens hverdagsordning erlægges månedsvis forud  

 på skolens kontor.
Betalingen beregnes i forhold til det antal dage i  

 måneden, der er omfattet af hverdagsordningen.
Beløbet forfalder til betaling  

 den 1. i måneden eller den dag, skolesemestret begynder.
Er forfaldsdagen en  

 helligdag, en lørdag eller grundlovsdagen, udskydes forfaldsdagen til den  

 førstkommende hverdag.
 Stk. 2. Under særlige omstændigheder kan skolen yde henstand med  

 betalingen under forudsætning af, at der indgås en betalingsordning.
 Stk. 3. Refusion af forudbetaling for deltagelse i hverdagsordningen kan  

 ikke finde sted, bortset fra tilfælde hvor en elev har været fraværende fra  

 skolen på grund af sygdom eller deltagelse i fleredages - ekskursioner.
III.
Weekendordning.
 § 7.
Skolens weekendordning kan kun benyttes af elever, der er tilmeldt  

 hverdagsordningen.
På dage, der er omfattet af weekendordningen bespises kun  

 elever, der forinden har købt spisebilletter til de pågældende dage eller  

 måltider.
Måltidspriserne under weekendordningen er de samme som under  

 hverdagsordningen.
Stk. 2. Spisebilletter købes kontant på skolens kontor på den næstsidste  

 hverdag før den første dag i den periode, der er omfattet af  

 weekendordningen.
Billetterne, der er datomærkede, kan kun benyttes til det  

 måltid, hvortil de er købt.
Refusion af ubenyttede billetter kan ikke finde  

 sted.
 Stk. 3. Såfremt der på enkelte dage kun er tilmeldt et fåtal af elever  

 til weekendordningen, kan skolen bestemme, at bespisning finder sted på  

 nærliggende offentlige spisesteder, eller ved udlevering af de fornødne  

 madvarer til elever, der måtte ønske dette.
 IV Forskellige bestemmelser.
 § 8.
 Skolen er berettiget til at afvise tilmeldinger til bespisningsordningen  

 fra elever, der tidligere har misligholdt deres forpligtelser over for denne.
 § 9.
 Skolen kan med omgående virkning bringe en elevs deltagelse i  

 bespisningsordningen til ophør, såfremt eleven misligholder sine  

 forpligtelser over for denne eller bliver bortvist fra undervisningen eller  

 groft tilsidesætter skolens ordensregler.
 § 10.
 Dette regulativ træder i kraft den 1. august 1984.
Skovskolerådet, den 31/7 1984 H.
Frølund/O.
Klitgård Foranstående regulativ godkendes.
