 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet:
§ 1.  Broen, der er beliggende over Mariager Fjord  

 mellem Hadsund N. og Hadsund S. i retning ca.
NV.t.N. - SØ.t.S., er en fast  

 bro hvilende på 7 strømpiller med en dobbeltfløjet klap mellem pille nr. 3 og  

 4 regnet nordfra.
Såvel øst som vest for broen findes kabelfelter.
Stk. 2.  Gennemsejlingens fri bredde i klapfaget er 26  

 m, dog kun 23 m for skibe med mere end 12 m sidehøjde.
Den fri højde fra  

 daglig vande til underkanten af klapbroens dragere er 2,90 m.
Stk. 3.  Gennemsejlingsåbningen er afmærket med fyr, der  

 på hver side af den nordlige gennemsejlingspille viser grønt, fast lys og på  

 hver side af den sydlige gennemsejlingspille viser rødt, fast lys.
På hver af  

 broklappernes yderste hjørner er anbragt et hvidt, fast lys.
Om natten holdes  

 broen belyst.
 Stk. 4.  Vedrørende fyrbelysning henvises i øvrigt til  

 den som bilag optrykte kortskitse samt til søkort og fyrliste.
Gennemsejling § 2.  Skibe og fartøjer, jfr. dog § 3, stk. 1, kan med  

 de i stk. 3 anførte begrænsninger til enhver tid fra solopgang (i tiden fra  

 1. november til 1. marts dog fra 1/2 time før solopgang) indtil 1/2 time  

 efter solnedgang forlange fri gennemsejling, såfremt det efter brovagtens  

 skøn kan ske uden fare for broanlæggets sikkerhed.
 Stk. 2.  Endvidere kan skibe og fartøjer forlange broen  

 åbnet for gennemsejling uden for ovennævnte tidsrum, når der inden for den  

 normale åbningstid er truffet aftale med brovagten herom.
 Stk. 3.  Brovagten er berettiget til på alle ugens dage,  

 når hensynet til vejtrafikken kræver det, at tilbageholde lystfartøjer i  

 indtil 30 minutter, eller indtil broen åbnes for anden gennemsejling.
 Stk. 4.  Hvis det skønnes, at gennemsejling kun bør  

 finde sted under iagttagelse af særlige forholdsregler, skal vedkommende skib  

 eller fartøj rette sig efter de af brovagten givne anvisninger.
 § 3.  Fartøjer, der ved at lægge masten kan passere  

 under broen, eller hvis mast er af en sådan højde, at de kan passere under  

 broen, kan ikke fordre denne åbnet.
 Stk. 2.  Alle skibe og fartøjer, der ønsker broen åbnet  

 for gennemsejling, skal tilkendegive dette ved i en afstand fra broen af  

 mindst 1/2 sømil at afgive følgende signal:
 Om dagen: Det internationale signalflag N (eller i mangel heraf  

 nationalflaget) hejst på halv fortop samt en lang og en kort tone (-- ) med  

 fløjte eller tågehorn.
 Om natten: Et hvidt lys for boven og en lang og en kort tone (-- ) med  

 fløjte eller tågehorn.
 § 4.  Når et skib eller fartøj viser eller har givet  

 signal for at tilkendegive, at broen ønskes åbnet, vil der fra de på broens  

 sydlige klappille anbragte signalmaster blivet afgivet følgende svarsignal  

 såvel om dagen som om natten:
a. 1 rødt, fast lys, der betyder, at gennemsejling er forbudt, b. 2 røde, blinkende lys, der betyder, at broen vil blive åbnet for et  

 skib kommende fra øst.
Passage må ikke finde sted, før signalet under punkt c  

 afgives, c. 2 røde, faste lys, der betyder, at et skib kommende fra øst kan  

 passere broen.
d. 3 røde, blinkende lys, der betyder, at broen vil blive åbnet for et  

 skib kommende fra vest.
Passage må ikke finde sted, før signalet under punkt  

 e afgives. e. 3 røde, faste lys, der betyder, at et skib kommende fra vest  

 kan passere broen.
 Stk. 2.  Såvel om dagen som om natten vil et kraftigt  

 lydsignal (--) afgivet med sirene ved gennemsejlingsåbningen tilkendegive, at  

 broen trods det afgivne signal for gennemsejling ikke kan åbnes; såvidt  

 forholdene tillader det, vil desuden signalet for gennemsejling blive  

 slukket.
 Stk. 3.  Indtil gennemsejlingssignalet afgives, skal  

 skibet holde sig i en afstand af mindst 100 m fra broen.
 § 5.  Broåbningen må kun passeres af et skib ad  

 gangen.
Stk. 2.  Ethvert skib, der skal passere broen, skal have  

 et anker klar til at falde.
Med hensyn til ankre, rigning, udenbordsfartøjer,  

 davider m. v. skal der være truffet alle fornødne foranstaltninger til  

 undgåelse af kollision med broen.
 Stk. 3.  Alle lystfartøjer, der er udstyret med brugbar  

 motor, skal benytte denne under passage af broen.
 § 6.  Inden for en afstand af 200 m på hver side af  

 broen må maskindrevne skibe kun gå med den for bevarelse af skibets  

 manøvreevne fornødne fart.
§ 7.  Fortøjning ved broen er forbudt.
Ligeledes er  

 det forbudt at bestige broen fra både og fartøjer samt at anvende bådshager  

 mod denne.
§ 8.  Inden for en afstand af 200 m fra broen må der  

 kun ankres, når det er strengt nødvendigt, f. eks. for at undgå påsejling af  

 broen.
Ved opankring uden for dette område må det påses, at skibet ikke  

 kommer til at ligge i sejlløbet eller så nær dette, at det under svajning kan  

 befrygtes, at det vil kunne blive til hinder for passagen gennem broen.
 Stk. 2.  Kommer et skib i drift, således at der er fare  

 for, at det tørner mod broen, skal skibets fører så vidt muligt efterkomme de  

 anvisninger, der måtte blive givet af brovagten for at undgå broens  

 beskadigelse.
§ 9.  I øvrigt skal skibe og fartøjer, der befinder  

 sig inden for en afstand af 200 m fra broen, rette sig efter de af brovagten  

 givne anvisninger.
Brovagten skal under tjenesten bære uniform eller  

 uniformskasket, der gør hans stilling kendelig.
 § 10.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 11.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Bekendtgørelse nr. 30 af 26. januar 1971 om  

 sejlads gennem Hadsundbroen samt bekendtgørelsen af 15. oktober 1974 om  

 sejlads ved Hadsundbroen ophæves.
