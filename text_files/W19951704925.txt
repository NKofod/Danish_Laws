Indtræden af skattepligt - Indtræden af skattepligt  - KSL § 48 E -  

 Studerende KSL § 48 E KSL § 8, stk. 2 LV 1994 D.B.5.1 En fransk studerende kom til Danmark på et 4  

 måneders studieophold i oktober måned, som udvekslingsstudent.  

 Han fik efterfølgende tilbudt ansættelse som P.h.D-studerende  

 på det samme institut fra 1. januar og 3 år frem.
Der blev givet  

 en projektgodkendelse fra Forskningsrådet med henblik på  

 beskatning efter KSL § 48 E.
 Told- og Skatteregionen meddelte imidlertid afslag, med  

 den begrundelse, at han havde boet i landet siden oktober, og den fulde  

 skattepligt derfor ikke var indtrådt i forbindelse med  

 ansættelsesforholdets begyndelse i januar.
 KSL § 48 E blev ændret i 1994, således at det  

 for at opnå beskatning efter bestemmelsen er en betingelse, "at  

 skattepligten her til landet indtræder, eller at den skattepligtige  

 erhverver bopæl her i landet". Det blev i sagen anført, at  

 ændringen af bestemmelsen medførte, at personer, som allerede  

 var fuldt skattepligtige inden en ansættelse, kunne blive omfattet,  

 hvis de i forbindelse med ansættelsen erhvervede bopæl i  

 landet.
 Ændringen tager sigte på de tilfælde,  

 hvor den fulde skattepligt indtræder i forbindelse med en  

 prøveansættelse og betyder derfor, at såvel den fulde  

 skattepligt som bopælserhvervelsen skal ske i forbindelse med at den  

 pågældende ansættes på en kontrakt med beskatning  

 efter KSL § 48 E.
Ændringen åbner mulighed for en  

 prøveansættelse forud for indgåelsen af en endelig  

 ansættelse med beskatning efter KSL § 48 E, uden at opholdsreglen i KSL  

 § 1, stk. 1, nr. 2, (tidligere nr. 3), jf.
KSL § 8, stk. 1, betyder at  

 beskatning efter § 48 E udelukkes, fordi skattepligten er indtrådt fra  

 1. dag.
Når der er tale om studerende, som tager ophold her  

 i landet i studieøjemed, vil skattepligten først indtræde  

 efter ophold på mere end 365 dage indenfor 2 år, jf.
KSL § 8,  

 stk. 2.
 Da der inden ansættelsen havde været tale om  

 et 4-måneders studieophold, indtrådte den fulde skattepligt  

 først ved ansættelsen på instituttet, således at der  

 kunne ske beskatning efter KSL § 48 E.
