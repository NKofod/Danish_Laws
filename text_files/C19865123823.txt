INDHOLDSFORTEGNELSE Forord INDLEDNING 1. Den regnskabsmæssige organisation ALMINDELIGE DEL 2. Forvaltning af udgifter 2.1. Generelt 2.2. Ansvars- og kompetencefordelingen 2.3. Regelsæt vedrørende forvaltning af udgifter 2.3.1. Disponering 2.3.2. Godkendelse af eksterne bilag 2.3.3. Godkendelse af interne bilag 2.3.4. Indsendelse af udgiftsbilag 3. Forvaltning af indtægter 3.1. Generelt 3.1.1. Arresthusets indtægter 3.1.2. Salg på kredit 3.2. Ansvar- og kompetencefordelingen 3.3. Regelsæt vedrørende forvaltning af indtægter 4. Regnskabsmæssig registrering 4.1. Generelt 4.2. Ansvars- og kompetencefordelingen 4.3. Regelsæt vedrørende den regnskabsmæssige registrering 4.3.2. Registreringens tilrettelæggelse 4.3.1.1. Særligt om indsattes arbejdspenge og løsladelsespenge 4.3.1.2. Særlige om deponering af indsattes medbragte og tilsendte penge 4.3.2. Afstemninger, kontroller m.v.
4.3.3. Særligt vedrørende opgørelser i forbindelse med overførsel af  

 indsatte mellem arresthus og andet afsoningssted 5. Betalingsforretninger 5.1. Generelt 5.2. Ansvars- og kompetencefordelingen 5.3. Regelsæt vedrørende betalingsforretninger 6. Kontrol med værdipost 6.1. Generelt 6.2. Ansvars- og kompetencefordelingen 6.3. Regelsæt vedrørende kontrollen med værdipost 7. Kriminalforsorgens arbejdsdrift 7.1. Generelt 7.2. Ansvars- og kompetencefordelingen 7.3. Regnskabsmæssig registrering 7.4. Prisfastsættelsen af arbejdsdriftens vareproduktion SPECIELLE DEL Bilag 1 (* 1) Bilag 2 (* 1) Denne instruks er udarbejdet i henhold til reglerne i finansministeriets  

 cirkulære af 10. september 1984 om udarbejdelse af institutionsinstrukser  

 vedrørende regnskabsvæsenets tilrettelæggelse.
Instruksen gælder for samtlige kriminalforsorgens arresthuse.  

 Regnskabsførelsen m.v. skal være i nøje overensstemmelse med bestemmelserne i  

 instruksen.
Afvigelse herfra må kun finde sted undtagelsesvis og kun med  

 direktoratets forud indhentede tilladelse.
 Instruksen indeholder en beskrivelse af den regnskabsmæssige organisation  

 og tilrettelæggelse af arresthusets regnskabsopgaver, herunder oplysninger om  

 ansvars- og kompetencefordelingen og de regelsæt, der skal følges af  

 arresthusets medarbejdere ved udførelse af regnskabsopgaverne.
Instruksen indeholder en indledning, en almindelig del samt en speciel  

 del.
Instruksens indledning og almindelige del gælder for alle  

 kriminalforsorgens arresthuse.
Instruksens specielle del er udarbejdet som  

 bilag særskilt for det enkelte tjenestested.
 Instruksen skal være tilgængelig for de medarbejdere, der deltager i  

 arbejdet med arresthusenes regnskabsopgaver, og vedligeholdes efter behov  

 gennem udsendelse af rettelsesblade.
 Instruksen har virkning fra den 1. januar 1986.
INDLEDNING 1. DEN REGNSKABSMÆSSIGE ORGANISATION.
1.1. Arresthuset er en statsinstitution under direktoratet for  

 kriminalforsorgen.
I arresthuset anbringes fortrinsvis varetægtsarrestanter  

 og i et vist omfang personer, der udstår kortvarige frihedsstraffe.
 Den daglige ledelse af arresthuset varetages af en arrestforvarer med den  

 lokale politimester som chef (arrestinspektør).
 Arresthusets bevillinger er optaget på finansloven under § 18.03.02 og 03.
 1.2. Varetagelsen af regnskabsmæssige opgaver for arresthuset er delt  

 mellem arresthuset og direktoratet for kriminalforsorgen.
 1.2.1. Forvaltningen af udgifter og indtægter samt visse mindre  

 betalingsforretninger varetages normalt af arresthuset efter generel eller  

 særskilt bemyndigelse fra direktoratet for kriminalforsorgen og er normalt  

 henlagt til arrestforvareren eller dennes stedfortræder.
 I instruksens specielle del er i bilag 1 udarbejdet en oversigt over de  

 medarbejdere, der er tilknyttet den regnskabsmæssige organisation i  

 arresthuset, og som må disponere og forestå godkendelsespåtegning efter de  

 nærmere regler herom i denne instruks.
 1.2.2. Regnskabsføringen og betalingsforretninger i øvrigt varetages af  

 direktoratet for kriminalforsorgen og er henlagt til direktoratets løn- og  

 regnskabskontor, der er knyttet direkte til Statens Centrale Regnskabssystem  

 (SCR).
 Indrapportering til Statens Centrale Lønanvisning (SCL) sker ved  

 blanketindberetning til direktoratet.
 1.3. Vedrørende regnskabsvæsenet bemærkes i øvrigt: - arresthuset er  

 registreringspligtig i henhold til merværdiafgiftsloven for så vidt angår  

 arbejdsdriften.
INSTRUKSENS ALMINDELIGE DEL 2. FORVALTNING AF UDGIFTER.
 2.1. GENERELT.
 Forvaltningen af udgifter omfatter dels disponering, dels godkendelse af  

 udgiftsbilag.
 Ved disponering forstås indgåelse af aftaler m.v., der medfører udgifter  

 for arresthuset.
 Som typiske eksempler herpå kan nævnes: - iværksættelse af tjenesterejser  

 (transport af indsatte m.v.). - aftaler om køb af varer, materiel,  

 tjenesteydelser - aftaler om reparations- og vedligeholdelsesarbejder samt  

 bygge- og anlægsarbejder.
 Det bemærkes, at disponering vedrørende ovenstående fortrinsvis finder  

 sted efter aftale med direktoratet.
 Godkendelsen omfatter kontrol med bilagenes materielle og økonomiske  

 indhold, efterregning samt kontering af bilagene i overensstemmelse med  

 arresthusets kontoplan.
 2.2. ANSVARS- OG KOMPETENCEFORDELINGEN.
 I instruksens specielle del er i bilag 1 redegjort for ansvars- og  

 kompetencefordelingen i arresthuset for så vidt angår disponering og  

 godkendelse af udgiftsbilag.
 2.3. REGELSÆT VEDRØRENDE FORVALTNING AF UDGIFTER.
 2.3.1. DISPONERING.
 Disponeringen skal ske i overensstemmelse med de generelle og specielle  

 forudsætninger, hvorunder bemyndigelsen er givet arresthuset samt under  

 hensyntagen til de materielle og beløbsmæssige bestemmelser, der er omtalt i  

 direktoratets vedledning vedrørende centralindkøb samt kriminalforsorgens  

 cirkulæresamling.
 2.3.2. GODKENDELSE AF EKSTERNE BILAG.
 Udgifter vedrørende køb af varer, materiel, tjenesteydelser m.v. skal  

 dokumenteres i form af regninger, fakturaer etc. fra leverandørerne.
 Ved godkendelse af bilagenes materielle og økonomiske indhold skal der  

 føres kontrol med:
Eventuelle kontantrabatter benyttes i det omfang, dette findes  

 fordelagtigt.
Udgiftsbilag vedrørende ydelser til medarbejdere skal godkendes  

 af overordnede medarbejdere.
 Bilagene skal forsynes med godkendelsespåtegning som bekræftelse på, at de  

 kan videregives til registrering og betaling.
 2.3.3. GODKENDELSE AF INTERNE BILAG.
En række udgifter dokumenteres ved internt udarbejdede bilag.
Bilagene  

 skal underskrives og dateres af de medarbejdere, der har udfærdiget bilagene.
 Ved godkendelsen af bilagene skal følgende kontrolleres:
Bilagene skal forsynes med godkendelsespåtegning som bekræftelse på, at de  

 kan videregives til registrering og betaling.
Har udbetaling af rejseforskud  

 fundet sted, skal bilaget ved tilbagebetaling heraf tillige være forsynet med  

 medarbejderens underskrift.
 Udgiftsbilag vedrørende ydelser til medarbejdere skal godkendes af  

 overordnede medarbejdere.
Udgifterne i forbindelse med udstationeringer skal afholdes af det  

 tjenestested, hvorfra den pågældende er udstationeret.
Udgiftsbilagene  

 udfærdiges og godkendes af det tjenestested, hvortil den pågældende er  

 udstationeret og videresendes til det tjenestested, der skal afholde  

 udgiften.
Ved godkendelsen skal der foretages kontrol af den pågældendes  

 ferie- og sygedage samt i øvrigt af forhold, der har betydning for  

 godtgørelsen.
 Udgifter til rejser, der foretages på foranledning af  

 udstationeringsstedet, afholdes af det tjenestested, hvortil den pågældende  

 er udstationeret.
 2.3.4. INDSENDELSE AF UDGIFTSBILAG.
 I de tilfælde, hvor betaling efter reglerne i afsnit 5.3. skal foretages  

 af direktoratets løn- og regnskabskontor, skal udgiftsbilagene indsendes til  

 direktoratet mindst 1 gang om ugen.
 3. FORVALTNING AF INDTÆGTER.
 3.1. Generelt.
 Forvaltningen af indtægter omfatter disponering, faturaudskrivning,  

 godkendelse af indtægtsbilag samt incasso.
 3.1.1. ARRESTHUSETS INDTÆGTER fremkommer i det væsentlige i forbindelse  

 med - aftaler om leverancer af arbejdsdriftens produkter, jfr. afsnit 7 -  

 aftaler vedrørende refusioner m.v. til indsatte - ansættelse af  

 langtidsledige med kommunalrefusion - betaling fra indsatte vedrørende  

 ophold, rejser, erstatninger m.v. - dagpengerefusioner. - udlejning af  

 fjernsyn og radio.
 3.1.2. ARRESTHUSETS SALG PÅ KREDIT er baseret på følgende principper: -  

 betaling 30 dage netto, - beløbet opkræves ved udsendelse af faktura.
 3.2. ANSVARRS- OG KOMPETENCEFORDELINGEN.
 I instruksens specielle del er i bilag 1 redegjort for ansvars- og  

 kompetencefordelingen i arresthuset for så vidt angår disponering, dvs.  

 indgåelse af aftaler, der medfører indtægter til kriminalforsorgen  

 (arresthuset).
 I øvrigt fastsættes følgende for så vidt angår ansvars- og  

 kompetencefordelingen i arresthuset:
 Opgaven varetages normalt af den, der forestår arbejdsdriften.
 Opgaven varetages af arrestforvareren eller dennes stedfortræder.
 Opgaverne under a) og b) må ikke varetages af samme person.
 Opgaven varetages af arrestforvareren eller dennes stedfortræder.
 3.3. REGELSÆT VEDRØRENDE FORVALTNING AF INDTÆGTER.
 4. REGNSKABSMÆSSIG REGISTRERING.
 4.1. GENERELT.
 Arresthusets regnskabsmæssige registrering, der omfatter registrerring i  

 bevillingsregnskabet og i kreditor- og debitorregnskaberne samt i interne  

 regnskaber (aktivitetsregnskaber) med dertil knyttede afstemninger,  

 fejlrettelser m.v., foretges af direktoretets løn- og regnskabskontor.
 Arresthuset foretager dog den regnskabsmæssige registrering i forbindelse  

 med udbetaling af arbejdspenge m.v. jfr. punkterne 4.3.1.1. og 4.3.1.2.
 Arresthusets kontoplan skal udformes og vedligeholdes i overensstemmelse  

 med bevillingslovene og statens kontoplan med tilhørende vejledning.
 Dette arbejde varetages af direktoratets løn- og regnskabskontor.
 4.2. ANSVARS- OG KOMPETENCEFORDELING.
 I instruksens specielle del bilag 1 er anført de medarbejdere, der her  

 ansvars- og kompetencefordelingen i arresthuset vedrørende punkterne 4.3.1.1.  

 og 4.3.1.2.
 4.3. REGELSÆT VEDRØRENDE DEN REGNSKABSMÆSSIGE REGISTRERING.
 4.3.1. REGISTRERINGENS TILRETTELÆGGELSE.
 Ved tilrettelægelsen af den regnskabsmæssige registrering foretager  

 direktoratets løn- og regnskabskontor følgende:
 4.3.1.1. SÆRLIGT OM INDSATTES ARBEJDSPENGE OG LØSLADELSESPENGE.
Arresthuset fører et særligt regnskab over udbetalingen af de indsattes  

 arbejdspenge og løsladelsespenge.
Regnskabet indgår i det samlede regnskab  

 for arresthussektoren med samlede beløb for hhv. udbetalte arbejdspenge og  

 løsladelsespenge i den enkelte uge.
a.
Arbejdspenge:
Arbejdsugen er normalt fra mandag-søndag.
Dusørsedlerne skal udarbejdes i  

 mindst 2 eksemplarer.
Dusørsedlerne skal efterregnes og kontrolleres og  

 påføres eventuelle fradrag f.eks. forskudsbeløb, erstatningsbeløb, bøder m.v.  

 I forbindelse med fradrag udfærdiges eventuelle indtægtsbilag.
Arrestforvareren klargør lønningsposer på grundlag af de kontrollerede  

 dusørsedler.
Udlevering af lønningsposer til indsatte eller eventuelt til  

 personale til udlevering blandt de indsatte må kun ske mod kvittering.
Den  

 indsatte kvitterer på dusørsedlen (original) for beløbets modtagelse.
Ansatte  

 kvitterer i en særlig bog for antallet af lønningsposer.
 En genpart af dusørsedlen udleveres til den indsatte.
 Arrestforvaren kontrollerer, at de indsatte har kvitteret på  

 dusørsedlerne.
Arrestforvareren foretager på blanketformular ARRV 29 rekapitulation  

 vedrørende arbejdspenge og arbejdsdage.
Blanketten indgår som kassebilag.
En  

 genpart opbevares sammen med de kvitterede dusørsedler i arresthuset.
 Eventuelle uanbringelige dusører tages til indtægt i kassen.
b.
Løsladelsespenge:
Arresthuset beregner og udbetaler løsladelsesbeløb med fradrag af  

 eventuelle forskudsbeløb, erstatningsbeløb og bøder m.v.
I beregningen af  

 løsladelsesbeløbet indgår eventuelle beregnede løsladelsesbeløb vedrørende  

 andet afsoningssted, jfr. pkt. 4.3.3. Såfremt løsladelsesbeløbet er af en  

 sådan størrelse, at det ikke umiddelbart kan afholdes inden for arresthusets  

 kassemaksimum, kan arresthuset indtil 10 dage før løsladelsen rekvirere  

 beløbet fra direktoratets løn- og regnskabskontor.
 4.3.1.2. SÆRLIGT OM DEPONERING AF INDSATTES MEDBRAGTE OG TILSENDTE PENGE.
Arresthuste fører kontrol med penge deponeret af indsatte.
Kontrollen sker  

 ved brug af den særlige blanketformular DFK 117.
Der er ikke centralt fastsat begrænsninger i, hvilke beløb indsatte i  

 arresthuset må være i besiddelse af, men der kan i de enkelte arresthuse af  

 ordens- eller sikkerhedsmæssige grunde fastsættes regler herom.
Såfremt en  

 indsat i arresthuset ønsker at deponere et pengebeløb, eller arrestforvareren  

 af ordens- eller sikkerhedsmæssige grunde træffer bestemmelse herom,  

 udfærdiges kvittering herfor på blanketformular DFK 117, der nummereres  

 fortløbende.
Genpart udleveres til den indsatte.
Ved udbetaling af det  

 deponerede beløb eller af a conto beløb kvitterer den indsatte herfor på  

 blanketformularen, der opbevares i arresthuset.
 4.3.2. AFSTEMNINGER, KONTROLLER M.V.
 4.3.3. SÆRLIGT VEDRØRENDE OPGØRELSER I FORBINDELSE MED OVERFØRSEL AF  

 INDSATTE MELLEM ARRESTHUS OG ANDET AFSONINGSSTEDsoningssted.
Ved overførsel fra arresthus til andet afsoningssted skal den indsattes  

 mellemværende opgøres og afregnes.
Tilgodehavende arbejdspenge udbetales den  

 indsatte og deponerede beløb fremsendes til afsoningsstedet.
I forbindelse med overførsel fra anstalt til arresthus til fortsat  

 afsoning fremsender anstalten opgørelse over løsladelsesbeløbet med fradrag  

 af eventuelle forskudsbeløb.
Ved overførsel umiddelbart før løsladelsen  

 eksempelvis af disciplinære årsager udbetales løsladelsesbeløbet dog af  

 anstalten efter nærmere aftale med arresthuset.
 Har den indsatte ved overførslen erstatningsbeløb og bøder, der ikke er  

 afregnet, meddeles dette tillige det nye afsoningssted, der søger beløbet  

 inddrevet.
 5. BETALINGSFORRETNINGER.
 5.1. GENERELT.
 I instruksens specielle del er i bilag 2 givet oplysning om:
 5.2. ANSVARS- OG KOMPETENCEFORDELINGEN.
 Der henvises i øvrigt til instruksens specielle del bilag 1.
 5.3. REGELSÆT VEDRØRENDE BETALINGSFORRETNINGER.
Betalinger over 1.000 kr. bør som hovedregel ekspederes af direktoratets  

 løn- og regnskabskontor via SCR-systemet.
Dette gælder dog ikke  

 løsladelsesbeløb, jfr. pkt. 4.3.1.1.
 Afstemning af kassen skal foretages dagligt i det omfang, der har fundet  

 kasseforretninger sted.
 Ved månedsregnskabets afslutning indsendes kasseklade, bilag samt  

 overskydende kassebeholdninger (udover kassemaximum dog mindst 1.000 kr.) til  

 direktoratets løn- og regnskabskontor.
 I instruksens specielle del bilag 2 er indsendelsesfristen nærmere  

 fastsat.
Kassedifferencer på 200 kr. og mere skal omgående indberettes til  

 direktoratets 1. kontor, der underretter rigsrevisionen.
Der foretages  

 tillige registrering af kassedifferencen i kasserapporten.
 Ved tyveri - uanset beløbsstørrelse - foretages omgående indberetning til  

 direktoratets 1. kontor, der underretter rigsrevisionen.
 Effekter, der er staten uvedkommende, må ikke forefindes i  

 kassen/pengeskabet.
 Forskudsbilag må ikke indgå i kassebeholdningen, men skal registreres i  

 arresthusets regnskab.
 Personalecheks må ikke indløses.
Kvitteringerne skal afgives på en måde, der sikrer en kontrol med  

 indbetalingen.
På kvitteringerne skal angives, på hvilken måde betalingen har  

 fundet sted, medmindre betalingen er sket ved anvendelse af pengesedler eller  

 skillemønt.
 De modtagne checks skal krydses af udstederen eller af institutionen ved  

 modtagelsen.
 Såfremt den kontante kassebeholdning overstiger 5.000 kr., skal det  

 overskydende beløb snarest indsættes på arresthusets bank- eller  

 sparekassekonto.
 Det skal noteres i kassekladen, at eftersyn er foretaget.
Arresthuset udskriver regning (fortløbende nummereret og med angivelse af  

 afsonerens cpr.nr. samt af afsoningsstedets aktivitetsnummer) på  

 afsoningsomkostningerne.
Regningen fremsendes til vedkommende politikontor.  

 En kopi heraf indsendes samtidig af arresthuset til direktoratets løn- og  

 regnskabskontor.
Politikontoret foretager herefter en vurdering af mulighederne for  

 beløbets inddrivelse.
Såfremt beløbet må anses for uerholdeligt, indsender  

 politikontoret straks originalregningen på afsoningsomkostningerne med  

 påtegning (stempel) herom til direktoratets løn- og regnskabskontor.
Ved betaling tilinsposteres beløbet af politikontoret til INS nr.  

 6442.1000 konto nr. 4300.50.0 med angivelse af aktivitetsnummer og afsonerens  

 cpr-nummer.
Originalregningen indsendes samtidig til direktoratets løn- og  

 regnskabskontor med påtegning om, at beløbet er til insposteret Såfremt en indsat under arresthusopholdet ikendes bøder/erstatninger, skal  

 arrestinspektøren orienteres, når gældsforpligtelsen er afviklet.
Ved  

 overførsel til fortsat afsoning i andet afsoningssted skal arresthuset anmode  

 det nye afsoningssted om orientering vedrørende gældsforpligtelsens afvikling  

 og endelig betaling.
Arresthuset underretter herefter arrestinspektøren.
 Bøder og erstatninger skal ikke tilinsposteres arresthuset, men  

 indtægtsbogføres i afsoningsanstalten.
 6. KONTROL MED VÆRDIPOST.
 6.1. GENERELT.
 Arbejdsopgaverne omfatter gennemførelse af en særlig kontrol og  

 registrering af værdipost, dvs. checks, postanvisninger, værdipapirer,  

 anbefalede breve, o.l.
 6.2. ANSVARS- OG KOMPETENCEFORDELINGEN.
 Poståbning og registrering skal altid foretages af 2 medarbejdere i  

 forening, sædvanligvis arrestforvareren og dennes stedfortræder, eller 1 af  

 disse personer i forening med anden tjenstgørende funktionær.
 Der henvises i øvrigt til instruksens specielle del, bilag 1.
 6.3. REGELSÆT VEDRØRENDE KONTROLLEN MED VÆRDIPOST.
 Værdipost vedrørende arresthuset indføres straks i kassekladen.
 Værdipost vedrørende de indsatte indføres i en særlig værdiindgangsbog, og  

 værdiposten udleveres herefter til den indsatte mod kvittering i bogen.
 7. KRIMINALFORSORGENS ARBEJDSDRIFT.
7.1. GENERELT Arresthusets arbejdsdrift omfatter de indsattes beskæftigelse ved  

 vareproduktion (udførelse af lønarbejde for private).
 7.2. ANSVARS- OG KOMPETENCEFORDELINGEN.
 I instruksens specielle del er i bilag 1 redegjort for ansvars- og  

 kompetencefordelingen i forbindelse med ledelsen af arresthusets  

 arbejdsdrift.
 7.3. REGNSKABSMÆSSIG REGISTRERING.
 7.4. PRISFASTSÆTTELSEN AF ARBEJDSDRIFTENS VAREPRODUKTION.
