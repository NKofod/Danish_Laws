Tilsynsbesøg på hjemmeplejeområdet 1. Orientering I forbindelse med Arbejdstilsynets indsats på hjemmeplejeområdet har  

 Kommunernes Landsforening bedt direktoratet om at udarbejde generelle  

 retningslinier for Arbejdstilsynets tilsynsbesøg på arbejdspladser, som er  

 beliggende i private hjem.
 Kommunernes Landsforening har peget på, at der ved Arbejdstilsynets  

 tilsynsbesøg må tages hensyn til, at arbejdspladsen tillige er en persons  

 private hjem, og at der let opstår sammenstød mellem forskellige og  

 modsatrettede interesser.
 Arbejdstilsynet har med hjemmel i arbejdsmiljølovens § 76, stk. 2, adgang  

 til at foretage tilsynsbesøg på arbejdssteder i private hjem, hvor  

 hjemmehjælpere, hjemmesygeplejersker mv. udfører arbejde som ansatte af  

 kommunen.
 I lovens § 76, stk. 3, er der hjemmel for Arbejdstilsynet til at foretage  

 fotooptagelser.
II.
Instruktion Både hvad angår Arbejdstilsynets tilsynsbesøg og fotooptagelser i private  

 hjem må der tages specielt hensyn til beboerne.
Tilsynsbesøg Det er direktoratets opfattelse, at det er et naturligt led i  

 Arbejdstilsynets planlægning af en indsats, som indebærer besøg i private  

 hjem, at kommunen som arbejdsgiver og de ansatte eller disses  

 sikkerhedsrepræsenanter inddrages på et tidligt tidspunkt i forløbet.
 Det vil herefter være op til den enkelte kommune, om de borgere, som kan  

 blive udsat for tilsynsbesøg, på forhånd skal orienteres om formålet med  

 besøget og have lejlighed til at komme med indsigelser eller have indflydelse  

 på tidspunkt mv.
 Hvis en borger har modsat sig besøg, vil det afhænge af et konkret skøn,  

 om Arbejdstilsynet trods dette aflægger tilsynsbesøg i den pågældendes hjem.  

 Der må dog være vægtige grunde til at foretage besøg mod beboerens ønske,  

 ligesom der må tages hensyn til beboerens eventuelle vilkår for besøg.
Fotooptagelser Af hensyn til beboerne skal Arbejdstilsynet så vidt muligt undgå at tage  

 fotografier i private hjem, men må i stedet dokumentere et afgivet påbud via  

 en beskrivelse, evt. en tegnet skitse af forholdene.
 Hvis det vurderes, at fotooptagelser i et privat hjem er nødvendige som  

 dokumentation, skal det undgås, at der tages fotografier af de personer, som  

 modtager hjemmehjælp eller hjemmepleje, og der bør under ingen omstændigheder  

 tages fotografier af personerne i situationer, der må betegnes som private,  

 fx under påklædning eller på toilettet.
III.
Ikrafttræden Straks.
2. august 1993 Erik Andersen (* 1) AT-cirkulæreskrivelse nr. 9/1993.
