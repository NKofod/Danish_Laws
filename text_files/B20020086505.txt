Bekendtgørelse om forsikringsformidleres informationspligt I medfør af § 31, stk. 5, i lov om  

 forsikringsformidling, jf. lovbekendtgørelse nr. 680 af 15. august 2002  

 fastsættes:
 § 1.  

  

 Denne bekendtgørelse finder anvendelse på enhver virksomhed, der i  

 erhvervsmæssigt  

 øjemed har indgået aftale med et eller flere forsikringsselskaber om at  

 formidle en forbrugerforsikringsaftale (formidleren).
 Stk. 2.  

  

 Ved en  

 forbrugerforsikringsaftale forstås i denne bekendtgørelse en livs- eller  

 skadesforsikringsaftale, der indgås mellem en formidler på et  

 forsikringsselskabs vegne og en forbruger om dækning af dennes  

 forsikringsrisici.
§ 2.  

  

 Inden forbrugerforsikringsaftalen indgås, skal formidleren udlevere et  

 dokument, der i kortfattet form indeholder tydelige og let forståelige  

 oplysninger om den forsikring, der tegnes.
Hvis forsikringsaftalen indgås via  

 internettet, skal oplysningerne fremgå af formidlerens hjemmeside.
 Stk. 2.  

  

 Formidleren  

 skal i dokumentet eller på hjemmesiden mindst give oplysning om:
1)  

 	  

    

 at forbrugeren har  

 krav på snarest muligt at få udleveret forsikringsbetingelserne, 2)  

 	  

    

 forbrugerforsikringsaftalens  

 dækningsomfang, herunder muligheden for at forbrugeren er dækket via andre  

 forsikringer og om konsekvenserne heraf, 3)  

 	  

    

 forbrugerforsikringsaftalens  

 løbetid og eventuelle muligheder for fornyelse, 4)  

 	  

    

 betingelserne for  

 opsigelse af forbrugerforsikringsaftalen, herunder om forbrugerens adgang til  

 at træde tilbage fra aftalen (fortrydelsesret), 5)  

 	  

    

 hvor forbrugeren skal  

 henvende sig, hvis der opstår en skade, og 6)  

 	  

    

 hvortil klager over  

 forbrugerforsikringsaftalen skal indgives.
 Stk. 3.  

  

 I de  

 tilfælde hvor forbrugerforsikringsaftalen dækker skader på produkter, skal  

 formidleren i dokumentet tillige give oplysning om, hvorledes  

 forbrugerforsikringsaftalen giver dækning udover købelovens regler om  

 mangelsbeføjelser.
 § 3.  

  

 Hvis øjeblikkelig forsikringsdækning er nødvendig, eller hvis forbrugeren  

 telefonisk har anmodet herom, og det ikke er muligt at udlevere dokumentet  

 forud for forbrugerforsikringsaftalens indgåelse, jf. § 2, stk. 1,  

 skal dette sendes til forbrugeren straks efter forbrugerforsikringsaftalens  

 indgåelse.
 § 4.  

  

 Overtrædelse af §§ 2 og 3 straffes med bøde.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 5.  

  

 Bekendtgørelsen træder i kraft den 2. november. 2002.
