 I medfør af § 11, stk. 2 i lov nr. 98 af 12. marts 1980 om skibes  

 sikkerhed m.v., jf. industriministeriets bekendtgørelse nr. 362 af 5. august  

 1980 fastsættes:
1. Almindelige bestemmelser 1.1 I det omfang, det er praktisk muligt, skal der, for at mindske den  

 sundhedsmæssige risiko asbeststøv udgør, drages omsorg for, at der ved alle  

 konstaterede beskadigelser af asbestholdige materialer eller for udstyr, som  

 i daglig brug afgiver asbestholdigt støv, træffes foranstaltninger, som  

 angivet i de efterfølgende punkter.
 1.2 Hvor der indtræffer situationer eller forhold, der kræver  

 foranstaltninger og tiltag udover de i denne forskrift anførte, skal statens  

 skibstilsyn kontaktes for nærmere vejledning.
2. Brandisolering 2.1 Intakte plader og isolationskonstruktioner, som har en effektiv  

 støvtæt overfladebeklædning, såsom plastlaminat, stålfolie og lign., kan  

 bibeholdes uden yderligere foranstaltninger.
 2.2 Hvis sådanne plader og konstruktioner får mindre, lokale  

 beskadigelser, skal disse skader straks udbedres med egnet asbestfrit  

 materiale, såsom rockwoolpuds, plastlaminat, glasfiberlærred o.lign.
 2.3 Hvis plader og konstruktioner er benyttet på steder, hvor der er  

 risiko for hyppig beskadigelse, skal det berørte asbestholdige materiale  

 beskyttes på en effektiv og varig måde eller materialet må fjernes og  

 erstattes med andet egnet materiale, som er asbestfrit og godkendt som  

 ubrændbart.
3. Varmeisolering 3.1 Isolations- og afdækningsmaterialer på udstødsrør, kedler, aftræk og  

 lign., der indeholder asbest, skal være indkapslet, således at der er  

 støvtæthed under alle driftsformer.
Såfremt den eksisterende asbestholdige  

 isolation er indkapslet med lærred og malet eller indkapslet i plader, så der  

 er en støvtæt indkapsling, og hvis isolationens afslutning ved  

 flangesamlinger er gjort støvtæt, og isolationen er ubeskadiget, kan den  

 eksisterende isolation bibeholdes.
Beskadigede isoleringspuder ved  

 flangesamlinger, ventiler m.v., der indeholder asbest, skal udskiftes med  

 puder af et andet egnet materiale, som er asbestfrit og godkendt som  

 ubrændbart.
 Isolation, der er beskadiget, skal repareres, således at der opnås en  

 støvtæt isolering.
 3.2. Kan en sådan støvtæthed, som nævnt i ovenstående, ikke opnås ved  

 indkapsling, skal isolerings- og afdækningsmaterialet, der indeholder asbest,  

 fjernes og erstattes af et andet egnet materiale, som er asbestfrit og  

 godkendt som ubrændbart.
3.3 Isolationens afslutning ved flangesamlinger kan f.eks. gøres støvtæt  

 ved udskiftning af en meter af den asbestholdige isolering med et andet egnet  

 materiale, der er asbestfrit og ubrændbart.
Derefter omvikles  

 isoleringsmaterialet med glaslærred, således at der etableres en støvtæt  

 overgang mellem isoleringsmaterialet, der indeholder asbest, og den  

 udskiftede isolering.
Afslutningen af isoleringen skal udføres af en  

 pladekappe, der slutter tæt til selve røret.
4. Udstyrsgenstande Udstyr og genstande, såsom personlige værnemidler, brandtæpper,  

 brandslanger og brandbeskyttelsesudstyr, skal, hvor der er risiko for  

 afgivelse af asbestfibre, udskiftes med andet tilsvarende asbestfrit  

 materiale.
Denne udskiftning skal være foretaget snarest muligt, dog senest  

 15. marts 1988.
 5. Arbejde med asbest.
 5.1 Arbejdet, omfattet af denne forskrift, skal tilrettelægges og udføres  

 på en sådan måde, at det i videst muligt omfang sikres, at de personer, der  

 er beskæftiget med arbejdet og de personer, der i øvrigt befinder sig om  

 bord, ikke udsættes for støv fra asbest eller asbestholdige materialer.
 5.2 Der skal anvendes arbejdsmetoder og værktøj, der begrænser  

 støvudviklingen mest muligt.
 5.3 De besætningsmedlemmer, der er beskæftiget med arbejde med asbest,  

 skal have en grundig information om de sundhedsmæssige risici, der er  

 forbundet med arbejdet.
 Før arbejdet skal de udførende instrueres omhyggeligt i, hvorledes dette  

 kan udføres på en farefri måde, herunder hvilke tekniske hjælpemidler og  

 personlige værnemidler, der skal anvendes, og om reglerne for bortskaffelse  

 af asbestaffald, herunder emballage.
 5.4 Hvor der kan være risiko for påvirkning fra asbest eller asbestholdige  

 materialer, skal rengøring udføres ved hjælp af afvaskning eller støvsugning.  

 Støvsugeren skal være forsynet med et særligt filter beregnet til at  

 tilbageholde asbeststøv.
6. Asbestaffald Asbeststøv samt stærkt støvende asbestholdigt affald, filtre og lignende  

 skal i befugtet tilstand opbevares og bortskaffes i lukket, tæt emballage,  

 der mærkes med oplysning om, at den indeholder asbest.
Bortskaffelsen skal  

 ske til den af havneadministrationen valgte renovationsservice.
7. Arbejdstøj og personlige værnemidler 7.1 Under arbejdet skal de beskæftigede være iført særligt støvafvisende  

 arbejdstøj og hovedbeklædning.
Egnet åndedrætsværn (maske med udskifteligt  

 filter) skal udleveres til de ansatte og skal anvendes i nødvendigt omfang.
7.2 Det særlige arbejdstøj skal skiftes hyppigt og må ikke bæres under  

 spisepauser.
Det særlige arbejdstøj må ikke bæres uden for det sted, hvor  

 arbejdet med asbest foregår.
Før arbejdstøjet tages af, skal det rengøres for  

 støv.
Det skal opbevares adskilt fra dagligt tøj.
 7.3 Hvis der ikke benyttes egnet personrenser (støvsuger), skal  

 åndedrætsværn anvendes, når det særlige arbejdstøj tages af.
 7.4 Når særligt arbejdstøj kasseres, skal det samles i støvtæt emballage  

 og bortskaffes som asbestholdigt affald.
7.5 Det særlige arbejdstøj skal vaskes særskilt fra andet tøj.
Det skal  

 ved transport til vask være pakket i støvtæt emballage, der er tydeligt  

 mærket om, at indholdet kan afgive asbestholdigt støv.
 7.6 Defekt særligt arbejdstøj og defekte værnemidler skal repareres eller  

 udskiftes.
8. Registrering De besætningsmedlemmer, der er beskæftiget med reparationsarbejder, i  

 hvilke der indgår asbest eller asbestholdige materialer, skal registreres i  

 skibets tilsynsbog.
Af registreringen skal arten og varigheden af det  

 pågældende arbejde fremgå samt den påvirkning fra asbest, der er forbundet  

 hermed.
Besætningsmedlemmerne har adgang til de registrerede oplysninger og  

 skal på begæring have udleveret kopi heraf.
Skibets reder skal ved en  

 fornyelse af tilsynsbogen få udført fotokopi af de registrerede oplysninger  

 og opbevare disse i mindst 30 år.
Såfremt rederiet ophører sin virksomhed,  

 skal fotokopi af de registrerede oplysninger indsendes til direktoratet for  

 statens skibstilsyn.
9. Straffebestemmelser Overtrædelse af forskriften kan i medfør af § 28 i lov om skibes sikkerhed  

 mv straffes med bøde eller hæfte.
 10. Forskriften træder i kraft den 15. april 1987.
