Bekendtgørelse om ændring af bekendtgørelse om en godkendelsesordning for virksomheder, der leverer rådgivning og projektstyring m.v. i forbindelse med energirenovering af boliger § 1 I bekendtgørelse nr. 109 af 30. januar 2014 om en godkendelsesordning for virksomheder, der leverer rådgivning og projektstyring m.v. i forbindelse med energirenovering af boliger foretages følgende ændringer:
 1. § 6, stk. 2, affattes således:
»Stk. 2. Energistyrelsen fører en liste på styrelsens hjemmeside over godkendte virksomheder.
Godkendte virksomheder, der ikke har en medarbejder ansat, der er uddannet efter bilag 5, kan i den periode på tre måneder, der er nævnt i § 13, stk. 5, ikke optræde på listen over godkendte virksomheder.« 2. I § 7, stk. 1, nr. 1, indsættes efter »og«: »inden for de seneste 3 måneder«.
 3. I § 9, stk. 1, ændres »stk. 2 « til: »§ 13, stk. 5«.
 4. § 9, stk. 2-3, ophæves.
 Stk. 4 bliver herefter stk. 2.
 5. I § 11 indsættes efter »efter«: »den foreløbige«.
 6. § 13, stk. 3, affattes således:
»Stk. 3. Kontrolinstansen kan kalde en godkendelse af et kvalitetsstyringssystem tilbage mellem to besøg efter stk. 1, hvis der konstateres grove svigt i virksomhedens kvalitetsstyring, som f.eks. at virksomheden handler åbenlyst i strid med betingelserne for godkendelse i denne bekendtgørelse.« 7. I § 13 indsættes efter stk. 3 som nye stykker:
 »Stk. 4. Skifter den godkendte virksomhed kontrolinstans mellem to ordinære efterprøvninger, skal den godkendte virksomhed fremsende dokumentation herom til Energistyrelsen.
 Stk. 5. Hvis virksomhedens misligholdelse efter § 9, stk. 1, skyldes, at virksomheden ikke længere opfylder kravene til medarbejdere, jf. bilag 5, kan virksomheden dog opretholde sin godkendelse, hvis virksomheden eller, hvis relevant, underleverandøren inden 3 måneder ansætter en medarbejder, der opfylder disse krav.
Stk. 6. En godkendt virksomhed, der ikke opfylder kravene til virksomhedens eller underleverandørens ansatte medarbejdere, jf. bilag 5, må ikke levere ydelser under ordningen.« Stk. 4 bliver herefter stk. 7.
 8. § 27, stk. 2, ophæves.
 9. § 28, stk. 2, ophæves.
 Stk. 3 bliver herefter stk. 2.
 10. I § 38, stk. 1, ændres »31. august 2014« til: »31. marts 2015«.
 11. I § 38 indsættes efter stk. 1 som nye stykker:
 »Stk. 2. Ansøgninger om godkendelse som BedreBolig-rådgiver efter stk.1, modtaget i Energistyrelsen til og med 9. oktober 2014, færdigbehandles efter de gældende regler på ansøgningstidspunktet.
Stk. 3. Kontrolinstanserne og certificeringsorganerne skal anerkende den uddannelsesmæssige baggrund for medarbejdere i godkendte virksomheder, som Energistyrelsen har godkendt i medfør af stk. 1.« Stk. 2-3 bliver herefter stk. 4-5.
 12. I § 38, stk. 3,  som bliver stk. 5, ændres »31. august 2014« til: »31. marts 2015«.
 13. Bilag 5 affattes som bilag 1 til denne bekendtgørelse.
§ 2 Bekendtgørelsen træder i kraft den 10. oktober 2014.
Energistyrelsen, den 7. oktober 2014 Dorte Nøhr Andersen / Henrik Andersen Bilag 1 »Bilag 5 Krav til uddannelse, efteruddannelse og erhvervserfaring Virksomheden skal med henblik på at opnå en godkendelse som godkendt virksomhed som minimum have én medarbejder, der er uddannet og har de fornødne kompetencer til at gennemføre ydelsespakke 1 boligens energibesparelsesmuligheder og plan for energirenovering.
 1. Medarbejdere, som en godkendt virksomhed ønsker at anvende til at levere ydelser i henhold til Ydelsespakke 1 boligens energibesparelsesmuligheder og plan for energirenovering skal opfylde følgende krav:
Grunduddannelse  Som minimum relevant grunduddannelse på niveau 4 (niveau for håndværkeruddannelse) eller højere af minimum 3 års varighed, i henhold til den danske kvalifikationsramme for livslang læring.
Gennemført relevant grunduddannelse på niveau 4 eller højere dokumenteres ved fremlæggelse af eksamensbevis fra den uddannelsesinstitution, hvor uddannelsen er gennemført.
Såfremt uddannelsen er gennemført for mere end 30 år siden, og ikke er fra et universitet eller en lignende uddannelsesinstitution, kan uddannelsen dokumenteres gennemført ved fremlæggelse af en erklæring fra medarbejderen om på, hvilken uddannelsesinstitution uddannelsen er gennemført, og i hvilket år.
  Uddannelse på niveau 4 skal være suppleret med dokumenteret relevant energifaglig uddannelse (energivejleder eller anden kursusaktivitet af 2-3 dages varighed, der modsvarer dettes niveau eller mere).
Erhvervserfaring Minimum 2 års dokumenteret erfaring indenfor byggeri.
Dokumenteres ved udfyldelse af en erklæring, men skal på kontrolinstansens eller det certificerende organs forlangende kunne dokumenteres.
Uddannelse Medarbejdere, som en godkendt virksomhed ønsker at anvende til at levere ydelser i henhold til ydelsespakke 1 boligens energibesparelsesmuligheder og plan for renovering skal have deltaget i et uddannelsesforløb angående godkendelsesordningens modul 1. Undervisning og eksamen på uddannelsen gennemføres på minimum niveau 5 eller højere i henhold til den danske kvalifikationsramme for livslang læring.
Uddannelsen skal være gennemført på enten et uddannelsesforløb udbudt af Energistyrelsen, eller på et uddannelsesforløb fra en statsfinansieret uddannelsesinstitution, jf. nedenfor, eller på en anden uddannelse, der er tilsvarende Energistyrelsens uddannelse, jf. nedenfor.
Energistyrelsen kan efter nærmere bestemmelse udbyde undervisning i uddannelsesforløbet og deltagelse i prøver og annoncerer tilmelding til undervisningen og prøver på Energistyrelsens hjemmeside.
Hvis der tilmeldes flere medarbejdere til et kursus eller en prøve end der er udbudt pladser, tilbydes pladserne til de medarbejdere, der har tilmeldt sig først.
 Undervisning i uddannelsesforløbet på en statsfinansieret uddannelsesinstitution gennemføres på en uddannelsesinstitution efter bekendtgørelse nr. 636 af 29. juni 2009 om erhvervsakademiuddannelser og professionsbacheloruddannelser, bekendtgørelse nr. 536 af 27. maj 2013 om videregående voksenuddannelser (Akademiuddannelser) eller bekendtgørelse nr. 1331 af 17. december 2012 om uddannelsen til maskinmester, eller fra en anden relevant, statsfinansieret videregående uddannelsesinstitution.
Undervisning i uddannelsesforløbet kan desuden anerkendes, såfremt det dokumenteres, at vedkommende har gennemgået uddannelser og prøver, som er tilsvarende Energistyrelsens uddannelse.
Uddannelsen gennemføres af udbydere, der har et videngrundlag, kompetencer og erfaring med udbud af uddannelser på minimum niveau 5, inden for det installations- eller byggetekniske område.
Medarbejderne skal på uddannelsen have gennemgået ordningens indhold, regelgrundlag, vejledning og hjælpeværktøjer.
Medarbejderne skal endvidere undervises i forhold omkring klimaskærm, installationer, VE-anlæg samt kommunikationsredskaber, som skal understøtte den dialogbaserede tilgang til boligejeren.
Medarbejderne skal bestå en prøve.
Medarbejdere, der er uddannet som energikonsulent, og arbejder som sådan i et certificeret energimærkningsfirma til energimærkning af bygninger og beskikkede bygningssagkyndige behøver ikke deltage i en del af uddannelsen som BedreBolig-rådgiver til levering af ydelser i henhold til ydelsespakke 1, der angår praktisk registrering af bygningsdele.
Den godkendte virksomhed skal sikre, at medarbejderne løbende holdes opdaterede om større ændringer inden for deres fagområde gennem kurser og efteruddannelse.
Den godkendte virksomhed sikrer, at virksomheden udfylder spørgeskemaer efter nærmere bestemmelse fra Energistyrelsen om opdateret viden og antal gennemførte sager og registrere svarene på spørgeskemaerne i deres kvalitetsstyringssystem.
 Derudover skal medarbejderne deltage i obligatoriske kurser og møder efter Energistyrelsens nærmere bestemmelse.
 Virksomheden skal med henblik på at opnå en godkendelse som godkendt virksomhed som minimum have én medarbejder, der er uddannet og har de fornødne kompetencer til at gennemføre ydelsespakke 2 tilbudsindhentning og byggeledelse eller indgå aftale med en underleverandør, der uddannet og har de fornødne kompetencer til at gennemføre ydelsespakke 2.
 2. Medarbejdere, der ønsker at levere ydelser i henhold til ydelsespakke 2 tilbudsindhentning og byggeledelse skal opfylde følgende krav:
Grunduddannelse  Som minimum relevant grunduddannelse på niveau 4 (niveau for håndværkeruddannelse) eller højere af minimum 3 års varighed, i henhold til den danske kvalifikationsramme for livslang læring.
Gennemført relevant grunduddannelse på niveau 4 eller højere dokumenteres ved fremlæggelse af eksamensbevis fra den uddannelsesinstitution, hvor uddannelsen er gennemført.
Såfremt uddannelsen er gennemført for mere end 30 år siden, og ikke er fra et universitet eller en lignende uddannelsesinstitution, kan uddannelsen dokumenteres gennemført ved fremlæggelse af en erklæring fra medarbejderen om på, hvilken uddannelsesinstitution uddannelsen er gennemført, og i hvilket år.
  Uddannelse på niveau 4 skal være suppleret med dokumenteret relevant energifaglig uddannelse (energivejleder eller anden kursusaktivitet af 2-3 dages varighed, der modsvarer dettes niveau eller mere).
Erhvervserfaring Minimum 2 års dokumenteret erfaring indenfor byggeri.
Dokumenteres ved udfyldelse af en erklæring, men skal på kontrolinstansens eller det certificerende organs forlangende kunne dokumenteres.
Uddannelse Medarbejdere, som en godkendt virksomhed ønsker at anvende til at levere ydelser i henhold til ydelsespakke 2 tilbudsindhentning og byggeledelse skal have deltaget i et uddannelsesforløb angående godkendelsesordningens modul 2. Undervisning og eksamen på uddannelsen gennemføres på minimum niveau 5 eller højere i henhold til den danske kvalifikationsramme for livslang læring.
Uddannelsen skal være gennemført på enten et uddannelsesforløb udbudt af Energistyrelsen, eller på et uddannelsesforløb fra en statsfinansieret uddannelsesinstitution, jf. nedenfor, eller på en anden uddannelse, der er tilsvarende Energistyrelsens uddannelse, jf. nedenfor.
Energistyrelsen kan efter nærmere bestemmelse udbyde undervisning i uddannelsesforløbet og deltagelse i prøven og annoncerer tilmelding til undervisningen og prøven på Energistyrelsens hjemmeside.
Hvis der tilmeldes flere medarbejdere til et kursus eller en prøve end der er udbudt pladser, tilbydes pladserne til de medarbejdere, der har tilmeldt sig først.
 Undervisning i uddannelsesforløbet på en statsfinansieret uddannelsesinstitution gennemføres på en uddannelsesinstitution efter bekendtgørelse nr. 636 af 29. juni 2009 om erhvervsakademiuddannelser og professionsbacheloruddannelser, bekendtgørelse nr. 536 af 27. maj 2013 om videregående voksenuddannelser (Akademiuddannelser) eller bekendtgørelse nr. 1331 af 17. december 2012 om uddannelsen til maskinmester, eller fra en anden relevant, statsfinansieret videregående uddannelsesinstitution.
Undervisning i uddannelsesforløbet kan desuden anerkendes, såfremt det dokumenteres, at vedkommende har gennemgået uddannelser og prøver, som er tilsvarende Energistyrelsens uddannelse.
Uddannelsen gennemføres af udbydere, der har et videngrundlag, kompetencer og erfaring med udbud af uddannelser på minimum niveau 5, inden for det installations- eller byggetekniske område.
 Medarbejderne vil på uddannelsesforløbet blive undervist i gældende lovgivning på området og byggeledelse, herunder forhold omkring projektering, tilbudsindhentning, udbudsmateriale, fagtilsyn, aflevering og 1-års opfølgning med henblik på styringen af selve byggeprocessen med særlig vægt på at sikre en høj standard i den energimæssige del af byggeriet.
Medarbejderne skal bestå en prøve og eksamineres efter nærmere bestemmelse fra Energistyrelsen.
Det er en forudsætning for at tilmelde sig til prøven i modul 2, at samme medarbejder har bestået prøven i modul 1.
Medarbejderne skal løbende holde sig opdaterede om større ændringer inden for deres fagområde gennem kurser og efteruddannelse.
Medarbejderne skal udfylde spørgeskemaer efter nærmere bestemmelse fra Energistyrelsen om opdateret viden og antal gennemførte sager og registrere svarene på spørgeskemaerne i deres kvalitetsstyringssystem.
