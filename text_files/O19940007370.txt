Resumé Assurandør-Societetet (AS) klagede over at Industriministeriets  

 Erhvervsankenævn (EA) havde afvist at behandle AS's klage over en  

 bekendtgørelse udstedt af Finanstilsynet (FT).
Efter en nærmere gennemgang blandt andet af forarbejderne til  

 bank- og sparekasselovens § 52 b lagde ombudsmanden til grund at EA ikke  

 kunne  

 behandle klager over FT's regeludstedelse i henhold til bank- og  

 sparekasseloven.
Ombudsmanden udtalte at det derfor måtte antages, at FT's  

 regeludstedelse som udgangspunkt fortsat var undergivet industriministerens  

 kontrol.  

 Det forhold at FT direkte i loven var bemyndiget til at foretage  

 regeludstedelse ændrede efter ombudsmandens opfattelse ikke uden videre ved  

 dette udgangspunkt.
Ombudsmanden udtalte at medmindre der var særlige  

 holdepunkter for det modsatte havde ministeren mulighed for at styre udfaldet  

 gennem tjenestebefalinger.
Ombudsmanden bemærkede i den forbindelse at  

 industriministerens kontrol med FT var direkte forudsat i bank- og  

 sparekasseloven.
 Det var herefter ombudsmandens opfattelse at AS kunne henvende  

 sig til Industriministeriet om FT's bekendtgørelse. (J. nr. 1992-1167-319).
 Kompetence til at behandle klager over Finanstilsynets  

 regeludstedelse.
 Assurandør-Societetet klagede  

 over at Industriministeriets Erhvervsankenævn havde afvist at behandle  

 societetets klage over en bekendtgørelse, udstedt af Finanstilsynet.
 Sagens omstændigheder var  

 følgende:
I februar 1991 klagede  

 Assurandør-Societetet til Finanstilsynet, idet societetet fandt at tilsynets  

 bekendtgørelse nr. 853 af 14. december 1990 om kapitaldækningsregler for  

 pengeinstitutter og visse kreditinstitutter indebar en uberettiget  

 diskrimination  

 af kredit- og kautionsforsikringsselskaberne.
Bekendtgørelsen var udstedt i  

 medfør af lov om banker og sparekasser m.v. § 21 og gennemførte et  

 EF-direktiv  

 om solvensnøgletal for kreditinstitutter.
Assurandør-Societetet anmodede  

 Finanstilsynet om at ændre den udstedte bekendtgørelse.
Det afviste  

 Finanstilsynet i brev af 22. marts 1991.
Assurandør-Societetet  

 indbragte Finanstilsynets afslag på at ændre bekendtgørelsen for  

 Industriministeriets Erhvervsankenævn.
Erhvervsankenævnet afviste klagen i en  

 kendelse af 13. februar 1992.
 I kendelsen udtalte de to af  

 Erhvervsankenævnets medlemmer:
"Det fremgår af de foran  

 gengivne forarbejder til loven om Erhvervsankenævnet, at nævnet er indrettet  

 på og har til opgave at behandle klager over afgørelser i konkrete sager  

 truffet primært af Erhvervs- og Selskabsstyrelsen og Finanstilsynet.
Samtidig  

 medfører oprettelsen af ankenævnet, at Industriministeriets departement  

 fritages for konkret sagsbehandling i forbindelse med rekurs til ministeren.  

 I  

 forarbejderne er der lagt vægt på, at muligheden for at styre de pågældende  

 lovområder uanset ankenævnets oprettelse forbliver hos ministeren, jf.  

 navnlig  

 motivernes pkt. 2. Afgrænsningen af de spørgsmål, der kan indbringes for  

 ankenævnet, er foretaget i de enkelte love, der indeholder klageadgang til  

 nævnet.
Af forarbejderne til bank- og sparekasselovens § 52 b, som hjemler  

 klageadgang til nævnet, fremgår, at formålet er at overføre  

 rekursbehandlingen  

 af enkeltsager fra departementet til nævnet.
På denne baggrund finder disse  

 medlemmer, at det ligger uden for nævnets opgaver at behandle den  

 foreliggende  

 klage, og stemmer for at fastholde afvisningen af klagen." Et medlem fandt at ankenævnet  

 havde pligt til at tage den indgivne klage under realitetsbehandling.
Han  

 udtalte:
"Af forarbejderne til  

 loven om Industriministeriets Erhvervsankenævn fremgår, at det har været  

 formålet  

 at lade Erhvervsankenævnet være klageinstans for den lovgivning, der  

 administreres af en række styrelser, hvis afgørelser ellers ville kunne  

 indbringes for departementet, således at departementet blev friholdt for  

 klagebehandling på disse områder ligesom på en række andre områder under  

 Industriministeriet, hvor der allerede var oprettet ankenævn, f.eks.  

 Monopolankenævnet.  

 Monopolankenævnets kompetence omfatter de af Monopoltilsynet trufne  

 "afgørelser", hvilket i praksis antoges også at omfatte de af  

 Monopoltilsynet  

 udstedte bekendtgørelser, jf. f.eks.
Monopoltilsynet: Kendelser og Domme 1989  

 s. 187 og 305. Når denne ordning i forarbejderne beskrives som "konkret  

 sagsbehandling", må dette udtryk antages at omfatte administrationen af  

 lovgivningen uden hensyn til, om denne indebærer regeludstedelse eller  

 enkeltafgørelser.  

 Denne forståelse bestyrkes af Industriministerens fremsættelsestale  

 vedrørende  

 forslaget til Erhvervsankenævnsloven, idet det i denne er fremhævet, dels at  

 styrelsernes afgørelser skal være administrativt endelige, dels at  

 ankenævnsbehandlingen er foretrukket frem for anke til ministeren, hvor  

 rekurs  

 alligevel er skønnet påkrævet.
I det omfang, det er muligt at klage til en  

 anden administrativ myndighed over Finanstilsynets afgørelse i en sag som den  

 foreliggende, må det derfor antages, at Erhvervsankenævnet er rette  

 klageinstans.  

 Der er med andre ord ikke i forarbejderne til Erhvervsankenævnsloven belæg  

 for  

 en anden forståelse af "afgørelser" i lovens § 1, stk. 1, end en  

 forståelse i overensstemmelse med almindelige forvaltningsretlige principper,  

 således at såvel generelle regler som individuelle afgørelser omfattes  

 heraf....
Oprettelsen af  

 Erhvervsankenævnet og indsættelse af kap.  

 12  

 a  

 i bank- og sparekasseloven skete som led i Industriministeriets  

 strukturprojekt, som bl.a. gik ud på at uddelegere  

 regeludstedelseskompetencen  

 til styrelserne og at friholde ministeriet for rekursbehandling.
På den  

 baggrund kan det forhold, at der i forarbejderne til bank- og  

 sparekasselovens  

 § 52 b tales om at "indskrænke enkeltsagsbehandlingen i  

 departementet" ikke tages til indtægt for en anden og snævrere  

 forståelse  

 af "afgørelser" i bank- og sparekasselovens § 52 b end, hvad foran  

 er anført om Erhvervsankenævnslovens § 1, stk. 1.
..." Assurandør-Societetet havde  

 under sagen og over for mig bl.a. gjort gældende  

  

 at  

  

 det intetsteds i loven om Industriministeriets Erhvervsankenævn  

 og forarbejderne til denne fremgik, at nævnets kompetence var begrænset til  

 at  

 behandle klager over konkrete afgørelser,  

  

 at  

  

 Finanstilsynets bekendtgørelse nr. 853 af 14. december 1990 var udstedt i  

 medfør af bank- og sparekasselovens § 21, stk. 1, sidste punktum, og således  

 var omfattet af § 52 b i samme lov, hvorefter der kunne klages til  

 Industriministeriets Erhvervsankenævn over tilsynets afgørelser,  

  

 at  

  

 der dermed ikke var grundlag for at  

 fravige den forvaltningsretlige hovedregel, hvorefter forvaltningsrettens  

 regler og principper også finder anvendelse på generelle afgørelser truffet  

 af  

 forvaltningsmyndigheder, samt  

  

 at  

  

 det  

 tidligere Monopolankenævn (som jo også hørte under Industriministeriets  

 område)  

 behandlede klager over Monopoltilsynets udstedelse af bekendtgørelser og at  

 der ikke var grundlag for, at Erhvervsankenævnets kompetence skulle være  

 forskellig fra Monopolankenævnets med hensyn til behandling af generelle  

 afgørelser.
Den 29. oktober 1993 modtog  

 jeg en kopi af Erhvervsankenævnets brev af 23. august 1993 til  

 Assurandør-Societetet.
I brevet var anført formandskabets principielle  

 overvejelser i anledning af societetets sag.
Således skrev formandskabet at  

 ankenævnet ikke førte det almindelige tilsyn med Finanstilsynet.
Dette tilsyn  

 måtte antages fortsat at påhvile industriministeren.
Formandskabet skrev også  

 at der siden oprettelsen af Erhvervsankenævnet var sket en indsnævring af  

 nævnets kompetence gennem en lovbestemt præcisering af partsbegrebet i de  

 særlove, der afgrænsede nævnets generelle kompetenceområde.
Formandskabet  

 skrev:
"... Efter f.eks. bank-  

 og sparekasselovens § 50 b, stk. 5 anses som part i forhold til  

 Finanstilsynet  

 alene det pengeinstitut, som undersøgelsen vedrører.
Den afgørelse, som  

 Assurandør-Societetet ønsker undersøgt lovligheden af, er truffet efter bank-  

 og sparekasseloven.
I hvert fald hvis det antages, at Finanstilsynets  

 afgørelse  

 over for Assurandør-Societetet er en konkret afgørelse giver reglen anledning  

 til komplikationer.
Fordi medens man formentlig eller muligt kan antage, at  

 Finansrådet har klageadgang som part - uanset den præcise ordlyd - er det  

 vanskeligt at forene Assurandør-Societetet med ordlyden eller indholdet af  

 bestemmelsen.
..." Jeg fik kopi af  

 Assurandør-Societets svar af 5. oktober 1993 til Erhvervsankenævnet.  

 Assurandør-Societetet henviste til at ankenævnskompetence som udgangspunkt  

 også omfattede generelle afgørelser, og til at fortolkningen af reglerne om  

 anke til Erhvervsankenævnet ikke kunne påvirkes af en mulig tilsynsbeføjelse  

 for Industriministeriet over for Finanstilsynet.
Assurandør-Societetet  

 anførte  

 at det tydede på, at bestemmelsen der indskrænkede partsbegrebet, alene tog  

 sigte på, hvem der efter disse formelle regler havde adgang til aktindsigt  

 m.v.  

 efter reglerne i forvaltningsloven.
 I et brev til  

 Assurandør-Societetet udtalte jeg herefter følgende:
 "Den bekendtgørelse,  

 Assurandør-Societetet klagede over, blev udstedt i medfør af bank- og  

 sparekasseloven (dengang lovbekendtgørelse nr. 22 af 9. januar 1991, nu  

 lovbekendtgørelse nr. 261 af 12. april 1994) § 21, stk. 1, 3. pkt., hvorefter  

 "Finanstilsynet fastsætter nærmere regler for opgørelse af  

 solvensprocenten".
 Lov om Industriministeriets  

 Erhvervsankenævn (lov nr. 858 af 23. december 1987) § 1, stk. 1, har dette  

 indhold:
 § 1, stk. 1:
"Industriministeriets  

 Erhvervsankenævn er klageinstans for administrative afgørelser i det omfang,  

 det fastsættes ved lov eller i henhold til lov." Bank- og sparekasselovens §  

 21, stk. 1 og 2, og § 52 b har dette indhold:
§ 21 "Den ansvarlige kapital  

 i et pengeinstitut skal til enhver tid udgøre mindst 8 pct. af dets vægtede  

 aktiver og ikke balanceførte poster.
Solvenskravet anses endvidere for  

 opfyldt,  

 såfremt et pengeinstituts ansvarlige kapital og ansvarlige indskudskapital,  

 jf.  

 § 22, stk. 2, udgør mindst 10 pct af dets vægtede aktiver og ikke  

 balanceførte  

 poster.
Finanstilsynet fastsætter nærmere regler for opgørelse af  

 solvensprocenten.
Stk. 2.  

  

 Industriministeren bemyndiges til i ganske særlige tilfælde  

 at ændre de i stk. 1 fastsatte solvenskrav." § 52 b:
"Afgørelser truffet af  

 Finanstilsynet eller Erhvervs- og Selskabsstyrelsen i henhold til loven eller  

 forskrifter udstedt i medfør af loven kan indbringes for Industriministeriets  

 Erhvervsankenævn senest 4 uger efter, at afgørelsen er meddelt den  

 pågældende." Da Industriministeriets  

 Erhvervsankenævn afviste at behandle Assurandør-Societetets klage, lagde  

 flertallet  

 vægt på,  

  

 at  

  

 nævnet er indrettet på at  

 behandle klage over afgørelser i konkrete sager,  

  

 at  

  

 der i forarbejderne er lagt vægt på, at muligheden for at styre  

 de pågældende lovområder forbliver hos ministeren, og  

  

 at  

  

 der fra lovgivers side er lagt vægt på, at formålet med  

 klageadgangen til nævnet er at overføre enkeltsagsbehandlingen fra  

 departementet til nævnet.
Assurandør-Societetet har  

 bl.a. gjort gældende, at det ikke fremgår af loven eller dens forarbejder, at  

 nævnets kompetence er begrænset til at behandle klager over konkrete  

 afgørelser.
Assurandør-Societetet har også henvist til den  

 forvaltningsretlige  

 hovedregel om, at forvaltningsrettens regler og principper også finder  

 anvendelse på generelle afgørelser truffet af forvaltningsmyndigheder.
 Af Folketingets forarbejder  

 til loven om Erhvervsankenævnet fremgår det, at oprettelsen af nævnet er led  

 i  

 en "... almindelig udvikling siden begyndelsen af 70'erne, hvor det blev  

 anerkendt, at departementer ikke bør beskæftige sig med konkret  

 sagsbehandling,  

 hverken som førsteinstans eller som ankeinstans ..." (jf.  

 Folketingstidende 1987-88, 1. samling, tillæg A, sp.  

 1647f  

 ).
 Af Folketingets samtidige  

 forarbejder til den ændring af lov om banker og sparekasser m.v., hvor bl.a.  

 §  

 52 b blev indsat i loven, fremgår dette om klagebestemmelserne (jf.  

 Folketingstidende 1987-88, tillæg A, spalte  

 1606f  

 ):
 "...
Dog foreslås det på områder,  

 hvor Finanstilsynet og Erhvervs- og Selskabsstyrelsen i henhold til loven  

 træffer afgørelser, at disse vil kunne indbringes for det samtidig foreslået  

 oprettede Erhvervsankenævn i de tilfælde, hvor rekursmyndigheden hidtil har  

 været industriministeren.
Dette sker med henblik på at indskrænke  

 enkeltsagsbehandlingen  

 i departementet som følge af, at afgørelser, der træffes af bl.a.  

 Finanstilsynet, efter de nugældende regler kan påklages til  

 industriministeren.  

 Ved oprettelsen af Erhvervsankenævnet afskaffes denne dobbeltsagsbehandling,  

 og  

 derved frigøres ressourcer i departementet til nye generelle og tværgående  

 opgaver.
..." I forarbejderne henvises  

 generelt til Industriministeriets analyse- og strukturprojekt.
Dette projekt  

 er  

 beskrevet i et arbejdsnotat fra Industriministeriet fra juli 1987  

 "Industriministeriets fremtidige struktur - rapport fra styregruppen for  

 analyse- og strukturprojektet". Om ankesystemet anføres det:
 "...
Adgangen til at klage over  

 institutionernes afgørelser til departementet er allerede i vidt omfang  

 afskaffet enten ved oprettelse af ankenævn, ved indførelse af en  

 rådsorganisation med endelig afgørelse eller ved at gøre institutionernes  

 afgørelser endelige.
Denne udvikling foreslår styregruppen videreført på  

 følgende måde, samtidig med at sekretariatsbetjeningen for ankenævn generelt  

 udlægges til de pågældende institutioner:
1) Der oprettes et fælles ankenævn  

 (Erhvervsankenævnet) for afgørelser truffet af Erhvervs- og  

 Selskabsstyrelsen,  

 Finanstilsynet og Handelsregistrene vedr. lovgivningen for selskaber,  

 pengeinstitutioner, forsikringsselskaber samt kapitalmarkedsinstitutioner i  

 øvrigt.
Samtidig nedlægges det eksisterende Forsikringsnævn.
Sekretariatet  

 placeres i Erhvervs- og Selskabsstyrelsen.
 ...
6) I overensstemmelse med  

 udredningens øvrige indstillinger tilstræbes det at gøre institutionernes  

 afgørelser endelige.
Det skønnes, at en gennemførelse heraf vil medføre en  

 mindre arbejdsbesparelse i departementet.
..." Vedrørende arbejdsdelingen  

 under ministerområdet hedder det om regeludstedelsen:
 "...
 Som generelle principper  

 gælder:
 - Departementet er ansvarlig for lovforslag.
 - Institutionerne er ansvarlige for bekendtgørelser, cirkulærer  

 o.lign.
 ...
 Institutionerne skal, hvor  

 det er muligt, ved lov bemyndiges til at udstede bekendtgørelser inden for de  

 under institutionen henhørende lovområder.
 ...
 I forbindelse med  

 udarbejdelse af program for bekendtgørelser, cirkulærer, m.v. finder  

 drøftelser  

 sted mellem departementet og institutionerne vedrørende fastlæggelse af de  

 politiske retningslinier for den indholdsmæssige side af bekendtgørelser m.v.
..." Om Finanstilsynets udstedelse  

 af bekendtgørelser efter bank- og sparekasselovens § 21, stk. 1, 3. pkt., og  

 Industriministeriets adgang efter § 21, stk. 2, til at ændre de fastsatte  

 solvenskrav står der dette i forarbejderne (jf.
Folketingstidende 1989-90,  

 tillæg A, sp.  

 3411f  

 ):
 "...
 Solvensdirektivets opdeling  

 af aktiverne i grupper med hver deres risikovægtning er meget detaljeret,  

 hvorfor det er fundet hensigtsmæssigt at fastsætte dem i en bekendtgørelse  

 fremfor i selve loven, jf. hjemmelen hertil i 3. pkt.
I stk. 2 foreslås der indført  

 en bemyndigelse til Industriministeren til at ændre de i stk. 1 fastsatte  

 solvensprocenter.
Denne bemyndigelse tænkes alene anvendt, såfremt de  

 lempeligere krav til pengeinstitutternes solvens viser sig at indebære en  

 uacceptabel  

 svækkelse af pengeinstitutsektorens soliditet.
..." Med virkning fra den 1.  

 januar 1993 fik Finanstilsynet ved lov tillagt kompetencen til at fastsætte  

 nærmere regler om opsparing i puljer til pensionsøjemed, jf. bank- og  

 sparekasselovens § 42a.
I forarbejderne til bestemmelsen er det alene nævnt,  

 at  

 kompetencen tillægges Finanstilsynet.
Der er ikke nærmere overvejelser om  

 betydningen heraf (jf. bl.a.
Folketingstidende 1991-92, tillæg A, sp. 151ff).
 Som et særligt  

 forvaltningsorgan er Industriministeriets Erhvervsankenævn ikke undergivet en  

 ministers sædvanlige instruktions- og tilsynsbeføjelser, jf. lovens § 1, stk.  

 2 og 3, og forarbejderne hertil.
Nævnet er således uafhængigt  

 af ministeren, og nævnet er ikke - som ministeren - undergivet parlamentarisk  

 kontrol.
Ved henlæggelse af opgaver fra et ministerstyret organ til et organ  

 uden for den ministerstyrede forvaltning er det almindeligt antaget at der  

 kræves udtrykkelig lovhjemmel.
Det forhold, at en opgave ikke (længere) er  

 undergivet parlamentarisk kontrol gennem vedkommende minister, taler  

 endvidere  

 for, at opgavens art og omfang beskrives forholdsvis præcist i lovhjemmelen  

 for  

 et uafhængigt organs beføjelser, og at der ved tvivl om hvilke opgaver, der  

 er  

 omfattet af et organs beføjelser, udvises tilbageholdenhed i fortolkningen.
Afgørelsesbegrebet i bank- og  

 sparekasselovens § 52 b er ikke nærmere fastlagt i lovteksten.
Jeg er enig  

 med  

 Assurandør-Societetet i, at det almindelige forvaltningsretlige  

 afgørelsesbegreb, jf. forvaltningslovens § 2, stk. 1, antages at omfatte  

 såvel  

 konkrete som generelle afgørelser.
 Forarbejderne til  

 bestemmelsen i bank- og sparekasselovens § 52 b peger overvejende i retning  

 af,  

 at bestemmelsens afgørelsesbegreb er begrænset til konkrete afgørelser, jf.  

 vendingerne "enkeltsager" og "konkret sagsbehandling".
Hertil kommer, at en  

 videregående forståelse af bestemmelsens afgørelsesbegreb til også at omfatte  

 generelle afgørelser, kræver et forholdsvis sikkert retsgrundlag.
Et sådant  

 grundlag findes efter min opfattelse ikke, og det kan herefter ikke give mig  

 anledning til kritik, at Erhvervsankenævnet i sin afgørelse af 13. februar  

 1992  

 afviste at behandle Assurandør-Societetets klage over Finanstilsynets  

 bekendtgørelse.
Når det herefter må lægges  

 til grund, at Erhvervsankenævnet ikke kan behandle klager over  

 Finanstilsynets  

 regeludstedelse i henhold til bank- og sparekasseloven, må det antages, at  

 regeludstedelsen som udgangspunkt fortsat er undergivet ministerens kontrol.  

 Det forhold, at Finanstilsynet er bemyndiget til regeludstedelse direkte i  

 loven, ændrer ikke uden videre ved dette udgangspunkt.
Medmindre der er  

 særlige  

 holdepunkter for det modsatte gælder også her, at ministeren har mulighed for  

 at styre udfaldet gennem tjenestebefalinger, jf.
Lars Busck, Folketingets  

 kontrol med forvaltningen (1988), s. 20. Ministerens kontrol med  

 Finanstilsynets regeludstedelse er endvidere direkte forudsat i bank- og  

 sparekasselovens § 21, stk. 2.
 Det er således min  

 opfattelse, at Assurandør-Societetet vil kunne henvende sig til  

 Industriministeriet om Finanstilsynets bekendtgørelser med henblik på, at  

 ministeriet vurderer, om der er grundlag for at foretage noget.
