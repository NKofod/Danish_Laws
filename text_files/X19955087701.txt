 Et institut anmodede Finanstilsynets tilkendegivelse af, hvorvidt en  

 indfrielsesmodel med brug af egne obligationer, men i en anden fondskode end  

 realkreditlånets bagved liggende obligationer, er i overenstemmelse med  

 realkreditloven.
22.12.95- 6833-0003 Finanstilsynet svarede, at instituttet i en indfrielsessituation skal  

 anvende egne realkreditobligationer og inden for den serie, hvori lånet er  

 udstedt.
Hvorvidt instituttet så kan anvende egne realkreditobligationer i en  

 anden fondskode end lånets obligationer beror derfor alene på, hvorvidt den  

 pågældende fondskode ligger inden for den serie, hvori lånet er udstedt.
 For serier, hvori låntagerne hæfter solidarisk skal realkreditinstituttet  

 oprette en seriereservefond, jf. realkreditlovens § 57, stk. 1. Da der til en  

 seriereservefond kan være knyttet en gruppe af serier, der hæfter solidarisk,  

 jf. § 56, stk. 4, vil der til den pågældende gruppe af serier, hvori lånet er  

 udstedt med fælles seriereservefond, og hvortil obligationsejerne kan rette  

 deres krav, også kunne være knyttet flere fondskoder.
