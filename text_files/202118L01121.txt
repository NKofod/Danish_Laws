Ændringsforslag stillet den 7. juni 2022 Ændringsforslag til 3. behandling af Forslag til lov om ændring af udlændingeloven (Styrket international rekruttering på rimelige arbejdsvilkår og målrettet mangel på arbejdskraft) [af udlændinge- og integrationsministeren (Mattias Tesfaye)]:
Til § 1 Af udlændinge- og integrationsministeren:
 1) Indledningen affattes således:
 »I udlændingeloven, jf. lovbekendtgørelse nr. 1910 af 26. september 2021, som ændret bl.a. ved lov nr. 2195 af 29. december 2020, § 20 i lov nr. 2055 af 16. november 2021 og § 33 i lov nr. 324 af 16. marts 2022 og senest ved § 3 i lov nr. 696 af 24. maj 2022, og som ændres ved det af Folketinget den 8. juni 2022 vedtagne forslag til lov om ændring af udlændingeloven (Ændring af reglerne for ophold for medfølgende familie til udenlandske arbejdstagere, studerende og praktikanter), det af Folketinget den 8. juni 2022 vedtagne forslag til lov om ændring af udlændingeloven (Indskrænkning af retten til at drive virksomhed i visse tilfælde ved overtrædelse af reglerne om beskæftigelse af udlændinge og ophævelse af muligheden for forlængelse af opholdstilladelse for greencardhavere m.v.) og det af Folketinget den 8. juni 2022 vedtagne forslag til lov om ændring af udlændingeloven og lov om danskuddannelse til voksne udlændinge m.fl. (Hurtig jobstart for kandidatdimittender, optimering af Startup Denmark og afskaffelse af klippekortet for selvforsørgerkursister), foretages følgende ændringer:«.
[Konsekvens af vedtagelsen af L 155, L 189 A og L 189 B] 2) I den under nr. 2 foreslåede affattelse af § 9 a, stk. 2, nr. 1, ændres »stk. 33« til: »stk. 34«.
[Konsekvens af vedtagelsen af L 189 B] 3) I det under nr. 6 foreslåede § 9 a, stk. 2, nr. 14, ændres »stk. 31« til: »stk. 32«, og »stk. 32« ændres til: »stk. 33«.
[Konsekvens af vedtagelsen af L 189 B] 4) I det under nr. 8 foreslåede § 9 a, stk. 2, nr. 15, litra e, ændres »stk. 31« til: »stk. 32«, og »stk. 32« ændres til: »stk. 33«.
[Konsekvens af vedtagelsen af L 189 B] 5) Nr. 11 udgår.
[Konsekvens af vedtagelsen af L 189 A] 6) I det under nr. 16 foreslåede § 9 a, stk. 14, 2. pkt., ændres »stk. 31« til: »stk. 32«, og »stk. 32« ændres til: »stk. 33«.
[Konsekvens af vedtagelsen af L 189 B] 7) I nr. 22 ændres i den indledende tekst »stk. 31-33« til: »stk. 32-34«, og de foreslåede nye stykker betegnes stk. 32, stk. 33 og stk. 34.
[Konsekvens af vedtagelsen af L 189 B] 8) Efter nr. 24 indsættes som nyt nummer:
»01. I § 9 i, stk. 11, 2. pkt., ændres to steder »eller 14« til: », 14 eller 15«.« [Konsekvens af vedtagelsen af L 189 B] 9) Efter nr. 26 indsættes som nye numre:
 »02. I § 9 m, stk. 5, ændres to steder »nr. 1-14« til: »nr. 1-15«, og »12 eller 13 eller nr. 14, litra a-c« ændres til: »12-14 eller nr. 15, litra a-c eller e«.
03. I § 9 m, stk. 6, 2. pkt., ændres »12 eller 13 eller nr. 14, litra a-c« til: »12-14 eller nr. 15, litra a-c eller e«.« [Konsekvens af vedtagelsen af L 155 og L 189 A] 10) Efter nr. 28 indsættes som nyt nummer:
»04. I § 17, stk. 5, 2. pkt., ændres »eller 14« til: »eller nr. 15, litra a-d«.« [Konsekvens af vedtagelsen af L 155] Bemærkninger Til nr. 1 Ændringsforslaget er en konsekvens af vedtagelsen af lovforslag nr.
L 155 af 30. marts 2022 om ændring af udlændingeloven (Ændring af reglerne for ophold for medfølgende familie til udenlandske arbejdstagere, studerende og praktikanter), lovforslag nr.
L 189 A om forslag til lov om ændring af udlændingeloven (Indskrænkning af retten til at drive virksomhed i visse tilfælde ved overtrædelse af reglerne om beskæftigelse af udlændinge og ophævelse af muligheden for forlængelse af opholdstilladelse for greencardhavere m.v.) og lovforslag nr.
L 189 B om forslag til lov om ændring af udlændingeloven og lov om danskuddannelse til voksne udlændinge m.fl. (Hurtig jobstart for kandidatdimittender, optimering af Startup Denmark og afskaffelse af klippekortet for selvforsørgerkursister).
Til nr. 2-4 Ændringsforslagene er en konsekvens af vedtagelsen af lovforslag nr.
L 189 B om ændring af udlændingeloven og lov om danskuddannelse til voksne udlændinge m.fl. (Hurtig jobstart for kandidatdimittender, optimering af Startup Denmark og afskaffelse af klippekortet for selvforsørgerkursister).
Til nr. 5 Ændringsforslaget er en konsekvens af vedtagelsen af lovforslag nr.
L 189 A om ændring af udlændingeloven (Indskrænkning af retten til at drive virksomhed i visse tilfælde ved overtrædelse af reglerne om beskæftigelse af udlændinge og ophævelse af muligheden for forlængelse af opholdstilladelse for greencardhavere m.v.).
Til nr. 6 Ændringsforslaget er en konsekvens af vedtagelsen af lovforslag nr.
L 189 B om ændring af udlændingeloven og lov om danskuddannelse til voksne udlændinge m.fl. (Hurtig jobstart for kandidatdimittender, optimering af Startup Denmark og afskaffelse af klippekortet for selvforsørgerkursister).
Til nr. 7 Ændringsforslaget er en konsekvens af vedtagelsen af lovforslag nr.
L 189 B om ændring af udlændingeloven og lov om danskuddannelse til voksne udlændinge m.fl. (Hurtig jobstart for kandidatdimittender, optimering af Startup Denmark og afskaffelse af klippekortet for selvforsørgerkursister).
Til nr. 8 Ændringsforslaget er en konsekvens af vedtagelsen af lovforslag nr.
L 189 B lov om ændring af udlændingeloven og lov om danskuddannelse til voksne udlændinge m.fl. (Hurtig jobstart for kandidatdimittender, optimering af Startup Denmark og afskaffelse af klippekortet for selvforsørgerkursister).
Til nr. 9 Den foreslåede § 1, nr. 02, er en konsekvens af vedtagelsen af lovforslag nr.
L 155 af 30. marts 2022 om ændring af udlændingeloven (Ændring af reglerne for ophold for medfølgende familie til udenlandske arbejdstagere, studerende og praktikanter). Med § 1, nr. 02, indsættes en henvisning til den nye midlertidige supplerende beløbsordning i den med L 155 vedtagne bestemmelse i udlændingelovens § 9 m, stk. 5. Hermed vil et medfølgende familiemedlem til en udenlandsk arbejdstager, der meddeles opholdstilladelse efter den nye midlertidige supplerende beløbsordning, kunne få opholdstilladelsen som medfølgende familiemedlem forlænget, hvis arbejdstageren meddeles tidsubegrænset opholdstilladelse og/eller dansk indfødsret og fortsat opfylder betingelserne for den opholdstilladelse vedkommende havde, da pågældende blev meddelt tidsubegrænset opholdstilladelse, eller hvis vedkommende er i et nyt beskæftigelsesforhold, der ville kunne danne grundlag for opholdstilladelse efter den midlertidige supplerende beløbsordning.
Den foreslåede § 1, nr. 03, er en konsekvens af vedtagelsen af lovforslag nr.
L 189 A.
Med § 1, nr. 03, indsættes en henvisning til den nye midlertidige supplerende beløbsordning i den med L 189 A vedtagne bestemmelse i udlændingelovens § 9 m, stk. 6, 2. pkt.
Hermed vil en opholdstilladelse meddelt på baggrund af familiemæssig tilknytning til en udlænding, der i forlængelse af en opholdstilladelse efter greencardordningen opnår tidsubegrænset opholdstilladelse eller dansk indfødsret, også kunne forlænges, hvis udlændingen med opholdstilladelse efter greencardordningen er i et beskæftigelsesforhold, der ville kunne danne grundlag for opholdstilladelse efter den foreslåede nye midlertidige supplerende beløbsordning.
Det bemærkes, at der ikke kan søges om opholdstilladelse og forlængelse af opholdstilladelse efter den midlertidige supplerende opholdstilladelse efter den 30. juni 2024. Fra denne dato vil et beskæftigelsestilbud således ikke længere kunne danne grundlag for opholdstilladelse efter den midlertidige supplerende beløbsordning.
Et nyt beskæftigelsesforhold, der inden den 30. juni 2024 ville kunne danne grundlag for en opholdstilladelse efter den midlertidige supplerende beløbsordning, vil således efter denne dato ikke længere kunne danne grundlag for forlængelse af en opholdstilladelse som medfølgende familiemedlem til en arbejdstager, der har fået tidsubegrænset opholdstilladelse eller dansk indfødsret.
Til nr. 10 Ændringsforslaget er en konsekvens af vedtagelsen af lovforslag nr.
L 155 af 30. marts 2022 om ændring af udlændingeloven (Ændring af reglerne for ophold for medfølgende familie til udenlandske arbejdstagere, studerende og praktikanter).
