Efter finansministeriets cirkulære af 7.3.1978 skal statsstyrelser, som  

 har eller forventer at få ubenyttede ejendomme, foretage indberetning herom  

 til Det centrale register over statens ubenyttede ejendomme.
Dette register  

 er etableret i Kongeriget Danmarks Hypotekbank og Finansforvaltning.
 Efter aftale mellem finansministeriet og boligministeriet vil registret  

 som led i forberedelsen til etablering af et statsligt  

 lokaleplanlægningssystem pr. 1.1.1986 blive overført fra Kongeriget Danmarks  

 Hypotekbank og Finansforvaltning til boligministeriets byggestyrelse.
 Bestemmelserne i finansministeriets ovennævnte cirkulære vil være gældende  

 indtil videre.
 Om de nærmere regler for statsstyrelsernes pligt til at foretage  

 indberetninger til registret henvises til de af Det centrale register  

 udarbejdede »Regler for indberetninger til og rekvisition af oplysninger  

 fra Det centrale register over statens ubenyttede ejendomme«, der er  

 vedlagt som bilag til nærværende cirkulæreskrivelse.
 Samtidig vedlægges skemaer til indberetning af oplysninger til registret  

 (bilag 1) og til anmeldelse om ændringer i registreringen (bilag 2).  

 Yderligere skemaer kan rekvireres ved henvendelse til byggestyrelsens 2.  

 kontor, Stormgade 10, 1470 København K, tlf. 01-92 61 00.
Byggestyrelsen, den 19. december 1985 Marius Kjeldsen /Einar Seerup REGLER for indberetninger til og rekvisition af oplysninger fra Det centrale  

 register over statens ubenyttede ejendomme.
I.
Anmeldelser til registret.
 1. I henhold til finansministeriets cirkulære af 7.  

 marts 1978, punkt 2, skal statsstyrelser, som har eller forventer at få  

 ubenyttede ejendomme, på så tidligt tidspunkt som muligt foretage  

 indberetning herom, bilagt følgende materiale vedrørende de pågældende  

 ejendomme:
Genpart af tingbogsattest udvisende de ejendommen påhvilende servitutter  

 og byrder, Genpart af matrikelkort med angivelse af placeringen af eventuelle  

 bygninger samt vejforhold og angivelse af den del af ejendommens areal og  

 /eller bygninger, der er til rådighed som ubenyttet, Genpart af skema vedrørende seneste offentlige ejendomsvurdering.
 2. Anmeldelser foretages på blanketter, der rekvireres  

 ved henvendelse til registret, og som indsendes til registret bilagt de foran  

 under pkt. 1 nævnte bilag.
 Et eksemplar af blanketten vedlægges som bilag 1.
 II. Ændringer i afgivne anmeldelser.
3. I henhold til finansministeriets nævnte cirkulære  

 påhviler det anmelderen af en ubenyttet ejendom at indberette til registret,  

 såfremt den anmeldte ejendom ikke længere kan anses for ubenyttet.
Dette  

 gælder også i tilfælde, hvor en del af en anmeldt ejendom tages i brug af  

 anmelderen eller overtages af andre, men hvor den resterende del af  

 ejendommen stadig må anses for ubenyttet.
 Indberetning til ændring i registreringen afgives til registret, så snart  

 der af den anmeldende styrelse er truffet afgørelse om den fremtidige  

 anvendelse af ejendommen eller dele deraf.
 4. Til brug ved indberetninger om, at en anmeldt  

 ejendom helt eller delvis udgår af registret, modtager anmelderen fra  

 registret en blanket indeholdende dels genpart af de i registret registrerede  

 oplysninger, dels skema til indberetning om afmeldelse af hele ejendommen  

 eller oplysninger om den del af ejendommen, der fortsat er ubenyttet.
 Et eksemplar af blanketten vedlægges som bilag 2.
Denne blanket tilsender registret anmelderen, dels efter registreringen af  

 den første anmeldelse, dels efter registrering af senere modtagne ændringer,  

 ligesom registret giver meddelelse når en anmeldt ejendom helt udgår af  

 registret i henhold til anmeldelse herom.
Herved vil anmelderen til enhver  

 tid være bekendt med de i registret registrerede oplysninger om den  

 pågældende ejendom.
III.
Meddelelser og oplysninger fra registret.
 5. I henhold til finansministeriets ovennævnte  

 cirkulære punkt 3, skal statsstyrelser, der ønsker at købe eller leje  

 ejendomme, forinden endelig aftale indgås til anden side, rette henvendelse  

 til Det centrale ejendomsregister med henblik på at få oplyst, om der findes  

 en ubenyttet statsejendom, som vil kunne anvendes til formålet.
 6. På en statsstyrelses skriftlige eller telefoniske  

 anmodning tilsender registret styrelsen en dateret oversigt over de på  

 dateringstidspunktet i registret som ubenyttede registrerede ejendomme.
Oversigten vil kunne udarbejdes for hele landet eller for nærmere angivne  

 amtskredse.
Oversigten vil for hver ejendom indeholde genpart af de i  

 registret på grundlag af anmeldelserne registrerede oplysninger, jfr. herved  

 blanketten, bilag 1.
 Oplysning om ændringer og tilføjelser til en modtaget oversigt forudsætter  

 fornyet henvendelse til registret og vil blive givet ved fremsendelse af ny  

 dateret oversigt over de på dateringstidspunktet registrerede ejendomme.
 7. Såfremt statsstyrelsen på grundlag af den modtagne  

 oversigt ønsker nærmere oplysninger om een eller flere af de på oversigten  

 optagne ejendomme, tilsender registret på styrelsens anmodning genparter af  

 det i registret beroende foran under 1. nævnte materiale vedrørende den eller  

 de pågældende ejendomme.
 8. Såfremt styrelsen anser det for muligt, at en  

 registreret ejendom kan anvendes til det påtænkte formål, vil henvendelse  

 herom være at rette direkte til den statsstyrelse, der har anmeldt  

 ejendommen, ligesom alle videre forhandlinger skal ske mellem de to  

 statsstyrelser.
 9. En statsstyrelse, der har anmeldt en ubenyttet  

 ejendom, kan på begæring herom fra registret modtage oplysninger om hvilke  

 statsstyrelser, der har modtaget oversigter omfattende den pågældende  

 anmeldte ejendom.
