 I medfør af § 2, stk. 5, § 3, stk. 2, § 4, stk. 3, § 5, stk. 3, § 6, stk.  

 2, § 7, stk. 3, § 9, stk. 2, § 12, stk. 3, § 13, § 16, § 18, stk. 5, § 20,  

 stk. 5, og § 23 i lov om ophørsstøtte til jordbrugere, jf. lovbekendtgørelse  

 nr. 676 af 9. august 1995, og § 2 i lov nr. 396 af 14. juni 1995, fastsættes:
Indledende bestemmelser § 1.  Strukturdirektoratet for Landbrug og Fiskeri  

 (Strukturdirektoratet) træffer afgørelse om ydelse af ophørsstøtte efter  

 reglerne i lovenog denne bekendtgørelse.
Strukturdirektoratet udøver  

 landbrugs- og fiskeriministerens beføjelser efter lovens § 2, stk. 2, § 5,  

 stk. 1 og 2, § 8, § 10, § 14 og § 20, stk. 7.
Stk. 2.  Ansøgning om ophørsstøtte skal udfærdiges på et  

 særligt skema med bistand af en særligt sagkyndig, der er godkendt til  

 udfærdigelse af ansøgning og forbedringsplan m.v. efter lov om støtte til  

 jordbrugets strukturudvikling og til økologisk jordbrug m.v.
Ansøgningen skal  

 attesteres af den særligt sagkyndige.
 Stk. 3.  Ansøgningen skal være indgivet til  

 Strukturdirektoratet inden ophørstidspunktet og senest den 31. december 1998.
§ 2.  Ved en jordbrugsbedrift forstås i loven og denne  

 bekendtgørelse en bedrift, der anvendes til landbrug eller gartneri, og som  

 omfatter mindst en ejendom, jf. § 2 i lov om udstykning og anden registrering  

 i matriklen.
Bedriften omfatter alle ejendomme og arealer, der lovligt drives  

 sammen.
Bedrifter, der udelukkende anvendes til skovbrug, er ikke omfattet af  

 loven og denne bekendtgørelse.
 Stk. 2.  For bedrifter, der drives af flere personer i  

 fællesskab, kan Strukturdirektoratet efter ansøgning tillade andre  

 afgrænsninger af bedriften og bedriftens arealer.
 § 3.  Ved ophørstidspunktet forstås det tidspunkt,  

 hvor ansøgeren ophører med al erhvervsmæssig landbrugs- og  

 gartnerivirksomhed.
Betingelser for ophørsstøtte § 4.  Opfyldelse af kravet om jordbrug som  

 hovederhverv, jf. lovens § 2, stk. 1, nr. 2, og lovens § 4, stk. 1, nr. 2,  

 opgøres på grundlag af reglerne herom i lov om støtte til jordbrugets  

 strukturudvikling og til økologisk jordbrug m.v., jf. lovbekendtgørelse nr.  

 247 af 11. april 1994, og de i medfør af nævnte lov fastsatte regler.
 Stk. 2.  Overtager af frigjorte arealer skal forpligte  

 sig til at have jordbrug som hovederhverv på den bedrift, der omfatter de  

 frigjorte arealer, i 5 år fra overtagelsen.
Stk. 3.  Ved godtgørelsen af at hovederhvervskravet er  

 opfyldt, kan Strukturdirektoratet godkende, at posterne i regnskabet i  

 enkelte år korrigeres for ekstraordinære forhold i forbindelse med sygdom,  

 sygdom i besætningen, høsttab, indkøringstab i forbindelse med investeringer,  

 brand og lignende.
Det er en betingelse, at de ekstraordinære forhold kan  

 dokumenteres.
 Stk. 4.  Hvis driften af ejendommen helt eller delvist  

 forestås af et selskab, der er etableret med henblik herpå, anses kravet om  

 jordbrug som hovederhverv for opfyldt, når jordbrugeren har en bestemmende  

 indflydelse i selskabet og selv deltager aktivt i driften i et omfang, der  

 svarer til kravet om jordbrug som hovederhverv i lovens § 2, stk. 1, nr. 2,  

 og lovens § 4, stk. 1, nr. 2.
 Stk. 5.  Strukturdirektoratet kan efter ansøgning  

 tillade, at reglerne i lovens § 3 med de fornødne tilpasninger finder  

 tilsvarende anvendelse for efterlevende samlevere.
§ 5.  Bedriftens arealer omfatter ikke bygningslodden  

 og skov.
Bygningslodden omfatter bygninger, have, gårdsplads, adgangsvej m.v.  

 Skov omfatter fredskovspligtige arealer og arealer, der er bevokset med  

 træarter, der kan udvikle en sluttet skov af højstammede træer.
 § 6.  Ansøger kan ud over bygningslodden og skov, jf.  

 § 5, bevare rådighed over et areal på indtil 10 pct. af bedriftens areal, dog  

 højst 1 ha.
 Stk. 2.  Arealet, jf. stk. 1, skal ligge i tilknytning  

 til bygningslodden og må ikke anvendes til erhvervsmæssig landbrugs- eller  

 gartnerivirksomhed.
 § 7.  Bedriftens arealer skal i hele støtteperioden,  

 dog i mindst 5 år fra ophørstidspunktet, være afhændet eller bortforpagtet  

 til en overtager, der er godkendt af Strukturdirektoratet.
 Stk. 2.  Bedriftens arealer, der afhændes efter lovens §  

 2, stk. 2, skal afhændes ved tinglyst overdragelsesdokument.
Stk. 3.  Bedriftens arealer, der bortforpagtes efter  

 lovens § 2, stk. 2, skal bortforpagtes ved en gensidigt uopsigelig  

 forpagtningskontrakt.
Forpagtningskontrakten skal være tinglyst og have en  

 varighed, der dækker støtteperioden, dog mindst 5 år fra ophørstidspunktet.
 § 8.  Erhvervsmæssig landbrugs- og gartnerivirksomhed,  

 jf. lovens § 2, stk. 1, nr. 3, omfatter al erhvervsaktivitet inden for den  

 primære landbrugs- og gartneriproduktion, herunder arbejde, der erstatter en  

 jordbrugers normale arbejdsindsats på bedriften, herunder  

 maskinstationsvirksomhed, vikararbejde og lignende.
 Stk. 2.  Bedriftens tilforpagtede arealer skal opsiges  

 med virkning senest fra ophørstidspunktet.
 Stk. 3.  Ansøger må ikke påbegynde nye landbrugs- eller  

 gartneriaktiviteter i afviklingsperioden, jf. lovens § 2, stk. 3.
 § 9.  De ved ophøret frigjorte arealer omfatter  

 bedriftens arealer, som ansøger anvender til landbrugs- eller  

 gartnerivirksomhed, og som afhændes eller bortforpagtes ved ophøret.
 Stk. 2.  Tilforpagtede arealer, hvor  

 forpagtningskontrakten opsiges eller udløber ved ophøret, indgår kun i det  

 frigjorte areal i det omfang, de ønskes medregnet ved opgørelsen af  

 ophørsstøtten.
 § 10.  Overtagers frasalg eller bortforpagtning i  

 henhold til lovens § 2, stk. 4, kan ske, hvis det frigjorte areal fra  

 ansøgers bedrift herefter er mindst 24 ha.
 Stk. 2.  Frasolgte eller bortforpagtede arealer, jf.  

 stk. 1, indgår ikke i bedriftens areal, jf. lovens § 2, stk. 2, eller de  

 frigjorte arealer, jf. lovens § 10.
 § 11.  Uddannelseskravet, jf. lovens § 4, stk. 1, nr.  

 1, er opfyldt, hvis overtager opfylder et af de nedenfor i stk. 2-3 fastsatte  

 uddannelseskrav.
Stk. 2.  Hvis bedriften overvejende skal anvendes til  

 landbrug, skal overtager have gennemført Stk. 3.  Hvis bedriften overvejende skal anvendes til  

 planteskole, frilands- eller væksthusgartneri eller frugt- eller bæravl, skal  

 overtager have gennemført Stk. 4.  Uddannelseskravet efter stk. 1-3 anses for  

 opfyldt, hvis overtager har gennemgået en tilsvarende uddannelse i et af Det  

 Europæiske Økonomiske Samarbejdsområdes øvrige medlemslande.
 Stk. 5.  For personer født før 1958 anses  

 uddannelseskravet endvidere for opfyldt, hvis det godtgøres, at overtager er  

 i besiddelse af tilstrækkelige faglige kvalifikationer, herunder har  

 gennemgået en praktisk og/eller teoretisk uddannelse inden for landbrug eller  

 gartneri i en periode på mindst 4 år inden for de seneste 10 år.
 Stk. 6.  Strukturdirektoratet kan gøre undtagelse fra  

 kravene i stk. 2-5.
§ 12.  Hvis de frigjorte arealer ikke afhændes ved  

 jordfordeling, skal udvidelsen af overtagers bedrift, jf. lovens § 4, stk. 2,  

 nr. 1, ske ved, Stk. 2.  Hvis det samlede frigjorte areal fra ansøgers  

 bedrift er mindre end 10 ha, anses kravet om udvidelse, jf. stk. 1, dog for  

 opfyldt, hvis overtagers bedrift udvides med hele det frigjorte areal og med  

 i alt mindst 5 ha.
§ 13.  Den samlede årlige arbejdsindsats på overtagers  

 bedrift beregnes for bedriftens enkelte driftsgrene på grundlag af  

 normtimetal.
Ved opgørelsen af arbejdsindsatsen, jf. lovens § 4, stk. 2, nr.  

 2, kan alene medregnes arbejde, der udføres på bedriften af overtager.
 Stk. 2.  I særlige tilfælde kan Strukturdirektoratet  

 efter ansøgning tillade afvigelser fra normtimetallet, hvis bedriftens  

 mekaniseringsgrad afviger væsentligt fra det sædvanlige for en bedrift af  

 samme type og størrelse.
 Stk. 3.  Hvis driften af ejendommen helt eller delvist  

 forestås af et selskab, der er etableret med henblik herpå, anses kravet om,  

 at overtagers bedrift skal have en jordbrugsmæssig produktion, der kræver en  

 årlig arbejdsindsats af overtager på mindst en årsarbejdsenhed, for opfyldt,  

 hvis overtager har en bestemmende indflydelse i selskabet og selv deltager  

 aktivt i driften i et omfang, der svarer til kravet i lovens § 4, stk. 2, nr.  

 2.
 § 14.  Hvis bedriften inden ophørstidspunktet drives  

 af flere personer i fællesskab, eller de frigjorte arealer efter  

 ophørstidspunktet indgår i et fællesskab, afgør Strukturdirektoratet efter en  

 konkret vurdering, om betingelserne i lovens § 4, stk. 2, kan anses for  

 opfyldt.
§ 15.  Frigjorte arealer kan afhændes ved  

 jordfordeling.
Ved afhændelse af frigjorte arealer i en jordfordeling kan  

 forpligtelsen på de frigjorte arealer overføres til et areal af mindst samme  

 størrelse på en eller flere bedrifter, der indgår i jordfordelingen.
 Stk. 2.  Kravet om arealudvidelse anses for opfyldt,  

 hvis de bedrifter, der ved jordfordelingen suppleres med frigjorte arealer,  

 tilsammen udvides med mindst 10 ha.
 Stk. 3.  Frigjorte arealer kan indgå i en almindelig  

 udveksling af jordlodder (f.eks. mageskifte). Ved udvekslingen kan  

 forpligtelsen på de frigjorte arealer, der indgår i udvekslingen, overføres  

 til arealer af tilsvarende størrelse på overtagers bedrift.
 § 16.  Frigjorte arealer, der overtages efter reglerne  

 i lovens §§ 4 og 5, skal fra overtagelsen og i hele støtteperioden, dog i  

 mindst 5 år fra ophørstidspunktet, dyrkes jordbrugsmæssigt samt miljømæssigt  

 forsvarligt af overtager.
 Stk. 2.  Ved jordbrugsmæssig dyrkning forstås, at  

 arealerne anvendes jordbrugsmæssigt i overensstemmelse med reglerne efter lov  

 om landbrugsejendomme.
 Stk. 3.  Ved miljømæssig forsvarlig dyrkning forstås, at  

 arealerne dyrkes i overensstemmelse med reglerne efter lov om  

 miljøbeskyttelse, lov om landbrugsejendomme og lov om journal over brug af  

 plantebeskyttelsesmidler og eftersyn af udstyr til udbringning af  

 plantebeskyttelsesmidler i jordbruget.
 § 17.  Hvis frigjorte arealer overdrages til  

 anvendelse uden for landbrug og gartneri efter lovens § 6, skal ansøger  

 godtgøre, at der ikke kan findes en overtager efter reglerne i lovens §§ 4 og  

 5.
Stk. 2.  Frigjorte arealer, der overdrages til  

 anvendelse uden for landbrug og gartneri, skal anvendes under iagttagelse af  

 reglerne efter kapitlerne 3 og 7 i lov om planlægning.
Arealerne kan anvendes  

 til skovtilplantning, naturområder, rekreative formål eller lignende.  

 Ophævelse af landbrugspligten på de frigjorte arealer sker efter reglerne i  

 lov om landbrugsejendomme.
 § 18.  Ved tinglysning, jf. lovens § 9, anvendes en af  

 Strukturdirektoratet udarbejdet deklaration.
Beregning og udbetaling af ophørsstøtte § 19.  Ansøger skal fra 1. januar 1993 og indtil  

 ophørstidspunktet have drevet et areal svarende til det frigjorte areal, der  

 lægges til grund ved støtteberegningen.
 Stk. 2.  Ophørsstøtte kan kun ydes til en ansøger pr.  

 bedrift.
 § 20.  Ophørsstøtten kan en gang årligt med virkning  

 fra den 1. januar i det pågældende år forhøjes som følge af en ændret  

 landbrugsomregningskurs eller en ændring i det årlige maksimumbeløb for  

 EU-medfinansiering.
§ 21.  Hvis støtteperioden er længere end 10 år,  

 fordeles det samlede støttebeløb, jf. lovens § 11, stk. 2, over hele  

 støtteperioden.
Den årlige støtte beregnes ud fra forholdet mellem en 10-års  

 periode og den faktiske støtteperiode.
 § 22.  Hvis ophørsstøtte, arbejdsindkomst og dagpenge  

 ved sygdom tilsammen årligt overstiger det maksimale beløb, der kan udbetales  

 i henhold til lov om arbejdsløshedsforsikring m.v., reduceres ophørsstøtten.  

 Reduktionen udgør det beløb, hvormed de nævnte indtægtskilder tilsammen  

 overstiger den maksimale arbejdsløshedsdagpengesats.
 Stk. 2.  Hvis støttemodtager modtager anden indkomst fra  

 det offentlige efter stk. 3, reduceres ophørsstøtten med et hertil svarende  

 beløb.
 Stk. 3.  Som anden indkomst fra det offentlige anses  

 efterløn, delefterløn, arbejdsløshedsdagpenge, dagpenge ved fødsel,  

 overgangsydelse, førtidspension, delpension, revalideringsydelse,  

 orlovsydelse, etableringsydelse, statens uddannelsesstøtte og lignende.  

 Arbejdsindkomst, dagpenge ved sygdom og kontanthjælp anses ikke som anden  

 indkomst fra det offentlige.
 Stk. 4.  Som anden indkomst anses endvidere støtte til  

 ophør med mælkeproduktion efter bekendtgørelse nr. 670 af 2. oktober 1991,  

 som ændret ved bekendtgørelse nr. 902 af 17. december 1991, og bekendtgørelse  

 nr. 873 af 17. november 1993 om godtgørelse for definitivt ophør med  

 mælkeproduktion.
Stk. 5.  Hvis støttemodtager modtager eller har modtaget  

 indkomst efter stk. 4, reduceres ophørsstøtten med et hertil svarende beløb.  

 Hvis perioden mellem ophør med mælkeproduktion og ophør som jordbruger  

 overstiger et år, nedsættes beløbet i forhold til periodens længde.
Hvis  

 perioden overstiger 5 år, reduceres ophørsstøtten ikke.
§ 23.  Strukturdirektoratet udbetaler ophørsstøtten.  

 Udbetalingen sker månedligt bagud til støttemodtagers konto i et  

 pengeinstitut i Danmark.
Udbetalingen kan endvidere ske til støttemodtagers  

 konto i et pengeinstitut i et af Det Europæiske Økonomiske Samarbejdsområdes  

 øvrige medlemslande, hvis dette kan ske uden ekstra udgift for staten.
 Stk. 2.  Udbetaling af ophørsstøtte kan tidligst ske,  

 når overtager er godkendt af Strukturdirektoratet.
Almindelige bestemmelser § 24.  Ved støttemodtagers død kan den efterlevende  

 ægtefælle efter ansøgning overtage ophørsstøtten ved at indtræde i  

 støttemodtagers forpligtelser og rettigheder.
 Stk. 2.  Strukturdirektoratet kan tillade, at  

 bestemmelsen i stk. 1 med de fornødne tilpasninger finder tilsvarende  

 anvendelse for efterlevende samlevere.
 § 25.  Støttemodtageren skal i hele støtteperioden på  

 forlangende afgive erklæring til Strukturdirektoratet om, hvorvidt  

 betingelserne i lovens § 2, stk. 1, nr. 3, og lovens § 2, stk. 2, fortsat  

 opfyldes.
 Stk. 2.  Støttemodtageren er i hele støtteperioden  

 pligtig at underrette Strukturdirektoratet, hvis betingelserne i lovens § 2,  

 stk. 1, nr. 3, og lovens § 2, stk. 2, ikke længere opfyldes.
 § 26.  Overtagere efter lovens §§ 4 og 5 skal fra  

 overtagelsen og i hele støtteperioden på forlangende afgive erklæring til  

 Strukturdirektoratet om, hvorvidt betingelserne i henhold til lovens § 4, § 5  

 og § 7, stk. 1, fortsat opfyldes.
 Stk. 2.  Overtagere efter lovens § 6 skal fra  

 overtagelsen og i hele støtteperioden på forlangende afgive erklæring til  

 Strukturdirektoratet om, hvorvidt betingelserne i henhold til lovens § 7,  

 stk. 2, fortsat opfyldes.
 § 27.  Strukturdirektoratet eller den,  

 Strukturdirektoratet bemyndiger dertil, foretager den kontrol, der er nævnt i  

 lovens § 17. Ejendommenes og bedrifternes indehavere eller forpagtere og de  

 på bedrifterne beskæftigede personer har pligt til at yde den fornødne  

 vejledning og hjælp ved kontrollens gennemførelse, og det i lovens § 17, stk.  

 1, nævnte materiale skal på de kontrollerende myndigheders begæring udleveres  

 til de kontrollerende myndigheder.
 Stk. 2.  Strukturdirektoratet kan indhente oplysninger  

 hos skatte- og afgiftsmyndighederne som nævnt i lovens § 17, stk. 5.
 § 28.  Strukturdirektoratet træffer afgørelse om  

 bortfald og tilbagebetaling af ophørsstøtte, jf. lovens § 18, stk. 1 og 4.
Stk. 2.  Ophørsstøtten kan helt eller delvist bortfalde,  

 og den ydede ophørsstøtte kan helt eller delvist kræves tilbagebetalt, med  

 tillæg af renter, hvis Stk. 3.  Det i stk. 2 nævnte rentetillæg beregnes fra  

 fremsættelsen af kravet om tilbagebetaling med den rentesats, der er fastsat  

 i renteloven.
 Stk. 4.  Bestemmelserne i stk. 2, nr. 2, finder ikke  

 anvendelse, hvis frigjorte arealer, der er afhændet til overtager, som følge  

 af kreditforfølgning overdrages til en overtager, der ikke er godkendt af  

 Strukturdirektoratet.
 Stk. 5.  Bestemmelserne i stk. 2, nr. 2, finder ikke  

 anvendelse, hvis frigjorte arealer eksproprieres.
 § 29.  Strukturdirektoratets afgørelser kan ikke  

 indbringes for anden administrativ myndighed.
§ 30.  Efter lovens § 20, stk. 1, straffes den, der  

 til brug for afgørelser, der træffes i henhold til denne bekendtgørelse,  

 giver urigtige eller vildledende oplysninger eller fortier oplysninger af  

 betydning for afgørelsen, med bøde, medmindre højere straf er forskyldt efter  

 anden lovgivning.
Det samme gælder den, der handler i strid med vilkår, der  

 er fastsat i en sådan afgørelse.
Stk. 2.  Efter lovens § 20, stk. 2, straffes den, der i  

 øvrigt undlader at give oplysninger, som den pågældende har pligt til at give  

 i henhold til denne bekendtgørelse, med bøde.
Det samme gælder den, der giver  

 urigtige eller vildledende oplysninger om sådanne forhold, medmindre højere  

 straf er forskyldt efter anden lovgivning.
Stk. 3.  Den, der overtræder lovens § 8, stk. 3,  

 straffes med bøde.
Den, der undlader at efterkomme påbud efter lovens § 8,  

 stk. 4, straffes med bøde.
Den, der undlader at efterkomme en fastsat frist  

 efter lovens § 8, stk. 5, straffes med bøde.
 Stk. 4.  Den, der overtræder lovens § 17, stk. 4,  

 straffes med bøde.
Stk. 5.  Er en overtrædelse begået af et selskab, en  

 forening, en selvejende institution, en fond eller lignende, kan der efter  

 lovens § 20, stk. 6, pålægges den juridiske person som sådan bødeansvar.
Er  

 overtrædelsen begået af staten, en kommune eller et kommunalt fællesskab, jf.  

 § 60 i lov om kommunernes styrelse, kan der pålægges staten, kommunen eller  

 det kommunale fællesskab bødeansvar.
 § 31.  Bekendtgørelsen træder i kraft den 21. oktober  

 1995.
 Stk. 2.  Bekendtgørelse nr. 703 af 25. juli 1994 om  

 ophørsstøtte til jordbrugere ophæves.
 Stk. 3.  Ansøgere, der er ophørt inden den 21. oktober  

 1995, og som har fået afslag på ansøgning om ophørsstøtte alene på grund af,  

 at den erhvervsmæssige landbrugs- og gartnerivirksomhed er ophørt efter  

 afhændelse eller bortforpagtning af bedriftens arealer, vil kunne få  

 behandlingen af ansøgningen genoptaget efter reglerne i lov nr. 396 af 14.  

 juni 1995 og denne bekendtgørelse.
 Stk. 4.  Ansøgere, der ønsker behandlingen af  

 ansøgningen genoptaget efter stk. 3, skal over for Strukturdirektoratet  

 fremsætte anmodning herom senest den 1. december 1995.
 Stk. 5.  Ved opfyldelse af betingelsen i § 7, stk. 3, 2.  

 pkt., om at forpagtningskontrakten skal være tinglyst og have en varighed,  

 der dækker støtteperioden, dog mindst 5 år fra ophørstidspunktet, anvendes  

 ophørstidspunktet som fastsat i § 3 i denne bekendtgørelse.
 Stk. 6.  Ved opfyldelse af betingelsen i lovens § 2,  

 stk. 2, om at bedriftens arealer i hele støtteperioden, dog mindst 5 år fra  

 ophørstidspunktet, skal være afhændet eller bortforpagtet til en godkendt  

 overtager, anvendes ophørstidspunktet som fastsat i § 3 i denne  

 bekendtgørelse.
 Stk. 7.  Ved opfyldelse af betingelsen i lovens § 9 om  

 tinglysning af deklaration skal deklarationen være tinglyst på den eller de  

 faste ejendomme, som omfatter bedriftens arealer, i hele støtteperioden, dog  

 mindst 5 år fra ophørstidspunktet, jf. § 3 i denne bekendtgørelse.
 Stk. 8.  Ophørsstøtten for ansøgere, der efter  

 genoptagelse efter stk. 3 har fået tilsagn om ophørsstøtte, beregnes på  

 grundlag af det frigjorte areal, der er opgivet i ansøgningen.
