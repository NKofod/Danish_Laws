I Veterinærdirektoratets skrivelse af 23. december 1992 (5 a 520-18-0/92)  

 om foreløbige ændringer af visse dele af kødlovgivningen fra 1. januar 1993  

 som følge af Det Indre Marked er det bl.a. anført, at der fra 1. juli 1993  

 ikke længere skal medsendes certifikater ved alle forsendelser af fersk kød  

 og kødprodukter til de øvrige EF-lande.
For så vidt angår fersk fjerkrækød  

 samt produkter fremstillet i henhold til bekendtgørelse nr. 369 af 12. maj  

 1992 om udførsel af hakket kød m.v. til de øvrige EF-lande skal der fortsat  

 medsendes sundheds- og hygiejnecertifikat.
Baggrunden for ændringen er, at det i de nye EF-direktiver for henholdsvis  

 fersk kød og kødprodukter er angivet, at der ved visse forsendelser alene  

 skal medsendes et handelsdokument.
Handelsdokumentet skal på  

 bestemmelsesstedet afleveres til varemodtageren, som skal opbevare det i  

 mindst 1 år med henblik på stikprøvekontrol af oprindelsen af varerne i  

 modtagerens lager.
Det er endnu ikke fuldstændigt afklaret, hvordan systemet med  

 handelsdokumenter skal fungere.
På denne baggrund skal Veterinærdirektoratet  

 ikke modsætte sig, at der ved alle forsendelser af fersk kød og kødprodukter  

 til de øvrige EF-lande medsendes sædvanligt sundheds- og hygiejnecertifikat i  

 en overgangsperiode efter 1. juli 1993. Samtidig skal man gøre opmærksom på,  

 at det kan blive vanskeligt at få tilladelse til efterfølgende at udstede  

 certifikat for partier, som er eksporteret alene med et handelsdokument, idet  

 den fornødne dokumentation vil mangle, medmindre veterinærkontrollen har  

 været involveret i afsendelsen som hidtil.
 Opmærksomheden henledes i øvrigt på, at der altid skal anvendes sundheds-  

 og hygiejnecertifikat, såfremt der skal anføres tillægsattestationer, uanset  

 disses indhold.
 Desuden skal sundheds- og hygiejnecertifikat fortsat medsendes i følgende  

 tilfælde:
1. Ved forsendelse af fersk kød og kødprodukter til et  

 EF-land gennem et tredjeland.
Dette vil formentlig særligt være aktuelt ved  

 forsendelser til Grækenland og Italien.
I disse tilfælde skal forsendelser af  

 fersk kød ske i plomberet transportmiddel.
Ved forsendelser af kødprodukter i  

 hermetisk lukkede beholdere, som har været underkastet behandlingen nævnt i  

 bekendtgørelse nr. 500 af 29. juni 1990 om udførsel af kødprodukter, bilag 2,  

 kapitel II, punkt 1, litra a, første led, er det dog ikke krav om sundheds-  

 og hygiejnecertifkat, men alene om et handelsdokument, såfremt produkterne  

 sendes i forseglet transportmiddel.
2. Ved forsendelse af kød og kødprodukter fra områder,  

 der er underlagt restriktioner af dyresundhedsmæssige grunde.
Der er i  

 øjeblikket ingen områder i Danmark, der er underlagt restriktioner af  

 betydning i forholdet til de øvrige EF-lande.
 I alle andre tilfælde skal der medfølge enten sundheds- og  

 hygiejnecertifikat eller handelsdokument efter aftale mellem embedsdyrlægen  

 og virksomheden. der skal medfølge et sundheds- og hygiejnecertifikat eller  

 handelsdokument for hvert parti varer, dvs. for den mængde varer, som er  

 beregnet til een modtager.
 Med hensyn til forsegling forholdes som angivet i Veterinærdirektoratets  

 skrivelse af 23. december 1992 (5a 520-18-0/92) om foreløbige ændringer af  

 visse dele af kødlovgivningen fra 1. januar 1993 som følge af Det Indre  

 Marked, herunder at forsendelser af fersk kød indført fra tredjelande skal  

 forsendes i forseglet transportmiddel.
 Handelsdokument for fersk kød og kødprodukter ved forsendelser til de  

 øvrige EF-lande.
Der er ikke - endnu - fastsat særlige formkrav til handelsdokumentet.
I  

 henhold til direktivernes skal handelsdokumentet mindst indeholde følgende  

 oplysninger:
1. De oplysninger, der normalt fremgår af et  

 EØF-sundhedsmærke, dvs.
DK eller DANMARK, autorisationsnummer og EØF.
Bemærk,  

 at det skal være afsendervirksomhedens autorisationsnummer, såfremt det ikke  

 er det samme som produktionsvirksomhedens.
Det fremgår også af direktiverne,  

 at der skal være en kode til identifikation af embedsdyrlægen.
Indtil videre  

 anser Veterinærdirektoratet autorisationsnummeret for at være tilstrækkelig  

 identifikation.
Endelig fremgår det af fersk kød direktivet, at  

 embedsdyrlægen skal påtegne handelsdokumentet, når der er tale om  

 forsendelser a fersk kød.
Indtil videre anses dette for opfyldt, ved at  

 embedsdyrlægen på forhånd har godkendt udformningen af identifikationen af  

 afsendervirksomheden på handelsdokumentet som omhandlet i dette afsnit.
 2. For frosset eller dybfrosset fersk kød skal angives  

 indfrysningsmåned og -år.
Herudover bør handelsdokumentet indeholde oplysninger til identifikation  

 af afsendervirksomhed, modtager, vareart og -mængde.
Dokumentet for den  

 enkelte forsendelse skal kunne identificeres entydigt ved dato og eventuelt  

 nummer.
Såfremt virksomheden ikke allerede har et handelsdokument, som  

 rutinemæssigt følger med forsendelser til de øvrige EF-lande, kan vedlagte  

 model anvendes.
Opmræksomheden henlede spå, at teksten mindst skal være  

 anført på det officielle sprog i modtagerlandet.
I modellen er dette  

 foreslået opfyldt ved, at oversættelsen af teksten til de aktuelle sprog  

 anføres på bagsiden.
Der er ikke krav om, at embedsdyrlægen skal opbevare kopi af  

 handelsdokumentet for afsendte varepartier.
Embedsdyrlægen skal ikke  

 kontrollere handelsdokumentet for hve enkelt afsendelse, men skal til hver en  

 tid have adgang til virksomhedens kopi.
Virksomheden skal til hver en tid  

 kunne redegøre for, hvor forsendelser er afsendt til.
 Forsendelser til modtagere i Danmark.
 Forsendelser til modtagere i Danmark kan være bestemt til tre forskellige  

 typer modtagere:
 1. Hjemmemarkedsgodkendte virksomheder, f.eks.  

 detailbutikker.
 2. Eksportautoriserede kødvirksomheder, der kan  

 anvende kød, som ikke er af dansk oprindelse (800-virksomheder).
 3. Eksportautoriserede kødvirksomheder, som alene kan  

 anvende kød af dnsk oprindelse (USA-godkendte virksomheder).
 Ved forsendelse til hjemmemarkedsgodkendte virksomheder skal anvendes  

 handelsdokument, og der må som hidtil ikke udstedes sundheds- og  

 hygiejnecertifikat.
Ved forsendelse til eksportautoriserede kødvirksomheder forholdes i  

 overensstemmelse med Veterinærdirektoratets skrivelse af 15. august 1990 (5a  

 562-127-0/90) om anvendelse af sundhedsciertifikater ved indenrigstransporter  

 af fersk kød og kødprodukter mellem eksportautoriserede virksomheder.
Såfremt  

 der ikke medsendes et indenrigscertifikat, skal der medsendes et  

 handelsdokument.
Med hensyn til forsegling forholdes som angivet i  

 Veterinærdirektoratets skrivelse af 23. december 1992 (5a 520-18-0/92) om  

 foreløbige ændringer af visse dele af kødlovgivningen fra 1. januar 1993 som  

 følge af Det Indre Marked, herunder at forsendelser af fersk kød til  

 USA-godkendte virksomheder (bortset fra frysehuse) altid skla ske i  

 forseglede transportmidler.
 P.V.V.
Kaj Andreasen / Carl-Aage Morgen Oprindelsesdokument (Opbevares af modtager i mindst 1 år) DK 000 EØF 1. Original følger forsendelse - Kopi forbliver på  

 afsendervirksomheden / Oversættelser 2. Oprindelsesdokument / Oversættelser 3. Opbevares af modtager i mindst 1 år / Oversættelser 4. Ordre nr. / Oversættelser 5. Bestemmelsesland / Oversættelser 6. Varenr. / Oversættelser 7. Antal colli / Oversættelser 8. Nettovægt / Oversættelser 9. Bruttovægt / Oversættelser 10. Vareart (indfrysningsmåned og -år for  

 frosset/dybfrosset fersk kød) / Oversættelser 11. Total / Oversættelser 12. Afsender / Oversættelser 13. Modtager / Oversættelser 14. Afsendelsesdato / Oversættelser 15. Fragtførerens stempel og underskrift /  

 Oversættelser Justitsministeriets bekendtgørelse nr. 201 af 16. april 1993 Bekendtgørelse om beskyttelse af dyr under transport ) I medfør af § 4a, § 12, stk. 1, § 24 a samt § 28, stk. 5 og stk. 7, i  

 dyreværnsloven, jf. lov nr. 386 af 6. juni 1991 som ændret ved lov nr. 183 af  

 14. april 1993, samt under henvisning til rådets direktiv af 19. november  

 l991 om beskyttelse af dyr under transport og om ændring af direktiv  

 90/425/EØF og 91/496/EØF (91/628/EØF), fastsættes følgende:
 Bekendtgørelsens område m.v.
 § 1.  Reglerne i denne bekendtgørelse finder  

 anvendelse på transport, herunder transit, i Danmark, samt transport mellem  

 Danmark og andre EF-lande og ved indførsel fra tredjelande af de levende dyr,  

 der er omhandlet i kapitlerne 2-6.
 Stk. 2.  Reglerne finder ikke anvendelse på følgende  

 forhold:
 I disse tilfælde finder Justitsministeriets bekendtgørelse nr. 208 af 17.  

 juni 1964 om transport af dyr med senere ændringer anvendelse.
 I disse tilfælde finder Justitsministeriets bekendtgørelse nr. 208 af 17.  

 juni l964 om transport af dyr med senere ændringer anvendelse.
 3)Rejsende, som transporterer selskabsdyr i ikke-erhvervsmæssigt øjemed.
 § 2.  For transport til søs finder reglerne kun  

 anvendelse på transport af dyr, der er indladet i godsvogne, lastbiler eller  

 containere om bord på færger eller lignende skibe.
 Stk. 2.  For transport til søs, som ikke er omfattet af  

 bekendtgørelsen, finder Søfartsstyrelsens foreskrift om transport til søs af  

 levende dyr anvendelse.
§ 3.  Reglerne finder anvendelse på transport med  

 ethvert transportmiddel.
Ved transportmiddel forstås i denne forbindelse de  

 dele af motorkøretøjer, skinnekøretøjer og luftfartøjer, der er beregnet til  

 last og transport af dyr, containere til transport ad land- og luftvejen,  

 samt containere om bord på færger eller lignende skibe.
 Stk.2.  Ved transport forstås enhver flytning af dyr,  

 som foretages ved hjælp af et transportmiddel, og som indbefatter pålæsning  

 og aflæsning af dyrene.
 Stk.3.  Ved mellemstation forstås et af  

 Veterinærdirektoratet autoriseret sted, hvor en transport afbrydes, for at  

 dyrene kan hvile, blive fodret eller vandet, og ved omladestation forstås det  

 sted, hvor transporten afbrydes, for at dyrene kan omlades fra et  

 transportmiddel til et andet.
 Stk.4.  Ved afgangssted forstås det første sted, hvor et  

 dyr anbringes på et transportmiddel, medmindre der er tale om en  

 mellemstation el ler omladestation, samt de steder, hvor dyret er blevet  

 aflæsset og opstaldet i mindst ti timer, vandet, fodret og i givet fald  

 plejet.
 Et marked og et opsamlingscenter, der er autoriseret, kan betragtes som et  

 afgangssted, såfremt det første sted, hvor dyrene pålæsses, ligger mindre end  

 50 km fra markedet eller opsamlingscentret.
 Stk.5.  Ved bestemmelsessted forstås det sted, hvor den  

 endelige aflæsning af et dyr fra et transportmiddel finder sted, men ikke en  

 mellemstation eller omladestation.
Bestemmelser om hovdyr, der holdes som  

 husdyr, og husdyr af kvæg-, Almindelige bestemmelser § 4.  Dyr, der skal transporteres fra Danmark til et  

 andet EF- land, skal under transporten være ledsaget af et gyldigt og  

 behørigt udfyldt certifikat svarende til formularen, der er optaget som bilag  

 til bekendtgørelsen.
Stk. 2.  Dyr må ikke indlades til udførsel til et andet  

 EF-land, medmindre de inden for de sidste 48 timer er synet af  

 embedsdyrlægen, og denne har attesteret på det i stk. 1 nævnte certifikat, at  

 de efter reglerne i dette kapitel er egnet til den påtænkte transport.
For  

 registrerede heste kan udstedelse af certifikat dog finde sted på sidste  

 arbejdsdag inden afsendelsen.
 § 5.  Dyr, der påregnes at skulle føde under  

 transporten, eller som har født inden for de nærmeste forudgående 48 timer,  

 samt nyfødte dyr, hvis navle ikke er fuldstændig helet, anses ikke for egnet  

 til transport.
§ 6.  Dyr skal have tilstrækkelig plads til, at de kan  

 stå op i deres naturlige stilling, og der skal om fornødent opsættes  

 skillevægge, der beskyt ter imod transportsmidlets bevægelser.
De skal have  

 plads til at ligge ned, medmindre særlige forhold taler herimod.
Stk. 2.  Transportmidler, herunder containere, skal være  

 konstrueret og kunne håndteres på en sådan måde, at de beskytter dyrene mod  

 barske vejrforhold og væsentlige klimatiske forandringer.
Ventilation og  

 luftmængde skal afpasses efter transportforholdene og efter den dyreart, der  

 transporteres.
Stk. 3.  Transportmidler, herunder containere, skal være  

 lette at rengøre, kunne forhindre, at dyr slipper ud og være konstrueret på  

 en sådan måde, at dyrene ikke kommer til skade og beskyttes bedst muligt mod  

 smerte og lidelse, ligesom de skal være udstyret således, at dyrenes  

 sikkerhed tilgodeses.
Hvor det ikke på anden vis tydeligt fremgår, skal  

 containere til transport af dyr være afmærket med et symbol, der angiver  

 tilstedeværelsen af levende dyr, og med et tegn, der viser, hvilken retning  

 dyrene er anbragt i.
De skal endvidere muliggøre tilsyn med og pasning af  

 dyrene, og anbringes således, at ventilation ikke hæmmes.
Containernes top  

 skal altid vende opad under transport og ved håndtering, og de må ikke  

 udsættes for hårde stød eller rystelser.
Stk. 4.  Under transport skal dyrene vandes og fodres  

 med passende mellemrum.
Dyrene må ikke være uden foder og vand i mere end 24  

 timer.
Dette tidsrum kan dog forlænges med højst to timer, når særlige  

 forhold gør sig gældende, såsom hensynet til de arter der transporteres, de  

 transportmidler der benyttes, og afstanden til aflæsningsstedet.
 Stk. 5.  Hovdyr skal have grime på under transporten.  

 Denne bestemmelse kan fraviges for føl og utæmmede dyr samt dyr, der  

 transporteres i individuelle bokse.
Stk. 6.  Når dyr er bundet, skal tøjret være så stærkt,  

 at det ikke kan briste under normale transportforhold, og så langt, at dyrene  

 i påkommende tilfælde kan lægge sig ned samt æde og drikke.
Tøjringen skal  

 endvidere være sådan, at der ikke er risiko for kvælning eller for, at dyrene  

 på anden måde kommer til skade.
Dyr må ikke bindes ved hornene eller ved  

 næsering.
Stk. 7.  Hovdyr skal under transporten være anbragt i  

 individuelle båse eller bokse, der er udformet således, at de yder dyrene  

 beskyttelse mod stød.
Disse dyr kan dog transporteres i grupper, såfremt  

 skoene fjernes fra dyrenes baghove, og der drages omsorg for, at dyr, der er  

 fjendtlige over for hinanden, ikke transporteres sammen.
 Stk. 8.  Hovdyr må ikke transporteres i køretøjer i  

 flere etager.
§ 7.  Når dyr af forskellige arter eller væsentlig  

 forskellig størrelse transporteres i samme transportmiddel, skal de anbringes  

 for sig, medmindredyrene er vant til at være sammen, og ville lide ved at  

 være adskilt.
Der skal endvidere træffes særlige foranstaltninger for at  

 undgå eventuelle uheldige følger af, at dyrearter, der af naturen er  

 fjendtlige over for hinanden, transporteres i samme sending.
Når dyr af  

 forskellig alder transporteres med samme transportmiddel, skal voksne dyr og  

 unge dyr holdes adskilt fra hinanden.
Denne begrænsning gælder dog ikke  

 hundyr, der befordres sammen med deres diende afkom.
Stk. 2.  Voksne handyr, der ikke er kastreret, skal  

 holdes adskilt fra hundyrene.
Avlsorner skal holdes adskilt fra hinanden.
Det  

 samme gælder for hingste.
Disse bestemmelser finder kun anvendelse, hvis  

 dyrene ikke er opdrættet i forenelige grupper, eller hvis de ikke er vant til  

 hinanden.
 Stk. 3.  I de rum, hvori dyr transporteres, må ikke  

 anbringes gods, som kan være til skade for dyrenes velfærd.
§ 8.  Ved pålæsning og aflæsning af dyr skal anvendes  

 egnet udstyr, såsom broer, ramper eller landgange, hvis overflade skal være  

 således indrettet, at dyrene ikke glider, og udstyret skal om fornødent være  

 forsynet med sidebeskyttelse.
Under transporten må dyrene ikke holdes løftet  

 ved hjælp af mekaniske midler.
Dyr må endvidere ikke løftes eller trækkes ved  

 hoved, horn, ben, hale eller pels.
Det gælder dog ikke, når dyr føres ved  

 pålagt grime eller lignende.
Desuden skal brug af elektrisk drivstav så vidt  

 muligt undgås.
 § 9.  Gulvet i et transportmiddel, herunder en  

 container, skal være stærkt nok til at bære vægten af de transporterede dyr.  

 Gulvet må ikke være glat, og hvis det har mellemrum eller huller, skal det  

 være konstrueret uden ujævnheder, således at dyrene ikke kommer til skade.  

 Endvidere skal gulvet være dækket af tilstrækkelig strøelse til at absorbere  

 ekskrementer, medmindre der træffes andre foranstaltninger, der er mindst  

 lige så hensigtsmæssige, eller ekskrementerne bortskaffes med regelmæssige  

 mellemrum.
 § 10.  For at sikre den nødvendige pasning af dyrene  

 under transport skal de transporteres under ledsagelse, medmindre:
Stk. 2.  Inden transporten begynder, skal afsenderen  

 eller dennes repræsentant drage omsorg for, at modtageren eller dennes  

 repræsentant er underrettet om dyrenes ankomst til bestemmelsesstedet.
Det  

 påhviler modtageren eller dennes repræsentant at tage vare på dyrene ved  

 ankomsten til bestemmelsesstedet.
 § 11.  Dyrenes ledsager eller afsenderens repræsentant  

 skal sørge for dyrene, fodre og vande dem og om fornødent malke dem.
 Stk. 2.  Køer, som er i malkeperioden, skal malkes med  

 mellemrum på ca. 12 timer, men højest 15 timer.
 Stk. 3.  For at kunne udføre den nævnte pasning skal  

 dyrenes ledsager om fornødent have egnede lyskilder til rådighed.
§ 12.  Dyr må kun pålæsses transportmidler, herunder  

 containere, som er grundigt rengjort og om fornødent desinficeret.
Døde dyr,  

 strøelse og ekskrementer skal fjernes så hurtigt som muligt.
 § 13.  Dyr må kun transporteres, hvis de kan tåle det.  

 Syge eller tilskadekomne dyr betragtes ikke som egnede til transport.
 Stk. 2.  Stk. l finder ikke anvendelse på følgende  

 forhold:
Stk. 3.  Der skal snarest muligt ydes førstehjælp til  

 dyr, der bliver syge eller kommer til skade under transport.
De skal i givet  

 fald undergives dyrlægebehandling og om nødvendigt aflives eller nødslagtes,  

 for at beskytte dem bedst muligt mod smerte og lidelse.
 § 14.  Den person, som er ansvarlig for  

 dyretransporten, skal under transporten være i besiddelse af oplysninger om  

 følgende forhold:
 Stk. 2.  Såfremt transporten overdrages til et  

 personale, skal den ansvarlige for dyretransporten sikre sig, at personalet  

 har den fornødne viden, der kræves for at give dyrene nødvendig pasning under  

 transporten.
Stk. 3.  Når transporten overstiger 24 timer fra  

 afgangsstedet til bestemmelsesstedet, skal den ansvarlige for transporten  

 opstille en rute, som giver mulighed for, at dyrene kan hvile, blive fodret  

 og vandet og eventuelt aflæsset og opstaldet under iagttagelse af kravene i  

 denne bekendtgørelse for den dyreart, der skal transporteres.
Den ansvarlige  

 skal endvidere sikre sig, at der er truffet foranstaltninger med henblik på  

 at kunne vande eller fodre dyrene under transporten, selv i tilfælde af  

 ændring af rute planen eller afbrydelse af transporten af uforudsigelige  

 årsager.
 Stk. 4.  Ruteplanen skal påføres dato, afgangssted og  

 -tidspunkt samt medgives transporten i den originale udgave.
 Stk. 5.  En kopi af ruteplanen skal af den ansvarlige  

 for transporten opbevares i mindst et år og på forlangende forevises  

 kredsdyrlægen eller en anden repræsentant for Veterinærdirektoratet.
 Stk. 6.  Når dyrene transporteres uden ledsager skal den  

 ansvarlige forud for transporten sikre sig, at afsenderen har overholdt  

 bestemmelserne i denne bekendtgørelse, samt ved ankomsten til  

 bestemmelsesstedet at modtageren har truffet de nødvendige foranstaltninger  

 til at modtage dyrene.
 Stk 7.  Den ansvarlige for transporten skal i alle  

 tilfælde sikre sig, at dyrene uden forsinkelse transporteres til  

 bestemmelsesstedet.
Særlige bestemmelser om jernbanetransport § 15.  Alle godsvogne, der anvendes til transport af  

 dyr, skal være mærket med et symbol, der angiver tilstedeværelsen af levende  

 dyr, medmindre dyrene transporteres i containere.
Såfremt der ikke kan  

 tilvejebringes vogne, som er særligt indrettet til transport af dyr, skal  

 dyrene befordres i overdækkede vogne, som kan fremføres med høj fart, og som  

 er forsynet med tilstrækkelig store ventilationsåbninger, eller som har et  

 ventilationssystem, der er effektivt selv ved lav hastighed.
Vognenes  

 indvendige sider skal være af træ eller andet egnet materiale, der er  

 fuldstændig glat og forsynet med ringe eller stænger i passende højde,  

 hvortil dyrene kan bindes, hvis det er nødvendigt.
§ 16.  Hvis hovdyr ikke transporteres i individuelle  

 bokse, skal de bindes således, at alle dyrene har front mod samme side af  

 vognen eller mod hinanden.
Føl og utæmmede dyr må dog ikke bindes.
 § 17.  Store dyr skal anbringes på en sådan måde, at  

 der er plads for en ledsager til at færdes mellem dem.
 Stk. 2.  Når dyr kræves adskilt i henhold til § 7, stk l  

 og 2, kan dette ske enten ved at binde dyrene på adskilte steder i vognen,  

 hvis pladsen tillader dette, eller ved hjælp af egnede skillevægge.
 § 18.  Ved sammenkobling af tog og under al anden  

 kørsel med godsvogne skal alle foranstaltninger træffes for at undgå  

 voldsomme stød i vogne, der indeholder dyr.
Særlige bestemmelser for landevejstransport § 19.  Køretøjer skal være forsynet med en  

 overdækning, der yder effektiv beskyttelse mod vejret.
§ 20.  Der skal forefindes tøjringsanordninger i  

 køretøjer, der transporterer store dyr, som normalt skal være bundet.
Når det  

 er nødvendigt at inddele køretøjer i flere rum, skal dette ske ved kraftige  

 skillevægge.
 § 21.  Køretøjer skal medføre egnet udstyr, der  

 opfylder kravene i § 8.
 § 22.  Dansk indregistreret motorkøretøj og påhængs-  

 eller sættevogn hertil samt påhængsvogn til dansk registreret eller godkendt  

 traktor, der anvendes til transport af dyr her i landet, skal godkendes i det  

 omfang, det kræves efter reglerne i Justitsministeriets bekendtgørelse nr.  

 208 af 17. juni 1964 med senere ændringer.
Særlige regler for søtransport § 23.  Når dyr transporteres i godsvogne eller  

 lastbiler om bord på skibe, skal det omhyggeligt sikres, at dyrene har  

 tilstrækkelig ventilation under hele rejsen.
§ 24.  Når dyr transporteres i lastbiler om bord på  

 skibe, skal det rum, som dyrene anbringes i, være forsvarligt fastgjort til  

 køretøjet.
Køretøjet skal tillige være forsynet med passende  

 fastgørelsesanordninger, så de kan fastgøres solidt til skibet.
 Stk. 2.  Det rum, som dyrene anbringes i, skal have et  

 tilstrækkeligt antal åbninger eller andre midler, der sikrer god ventilation  

 under hensyn til den begrænsede lufttilførsel på et skibs lukkede vogndæk.  

 Der skal inde i det rum, hvor dyrene opholder sig, og på alle niveauer i  

 dette være så megen plads, at der er mulighed for god ventilation oven over  

 dyrene, når de står op i normal stilling.
 Stk. 3.  Der skal være direkte adgang til den enkelte  

 del af dyrenes rum, så dyrene i givet fald kan plejes, fodres og vandes under  

 rejsen.
Særlige regler for lufttransport § 25.  Dyr skal anbringes i containere, bokse eller  

 båse, der egner sig til transport af den pågældende dyreart, og som mindst er  

 i overensstemmelse med de nyeste IATA-regler for transport af levende dyr.
 § 26.  Under hensyn til arten af de transporterede dyr  

 skal der træffes foranstaltninger for at undgå for høje eller for lave  

 temperaturer om bord samt store udsving i lufttrykket.
 § 27.  Aflivningsapparatur skal forefindes om bord i  

 fragtfly.
Bestemmelser om fjerkræ, fugle og kaniner,  

 der holdes som husdyr § 28.  Egnet foder samt vand skal forefindes i  

 tilstrækkelig mængde, undtagen:
 § 29.  Bestemmelserne i § 6, stk. l-3, § 7, §§ 9-10,  

 §§ 12-15, § 18 og §§ 22-27 finder tilsvarende anvendelse på transport af  

 fjerkræ, fugle og kaniner, der holdes som husdyr.
 Stk. 2.  Bestemmelserne i § 4 finder tilsvarende  

 anvendelse, i det omfang dyrene forud for transporten underkastes en  

 dyresundhedsmæssig undersøgelse af en embedsdyrlæge.
Bestemmelser om hunde og katte, der holdes  

 som husdyr § 30.  Dyr under transport skal fodres med ikke over  

 24 timers mellemrum og vandes med ikke over 12 timers mellemrum.
En klart  

 affattet skriftlig instruks om dyrenes fodring og vanding skal ledsage disse.  

 Hundyr i løbetid skal holdes adskilt fra handyr.
 § 31.  Med forbehold af § 1, stk. 2, nr. 3, finder  

 følgende bestemmelser tilsvarende anvendelse på transport af hunde og katte,  

 der holdes som husdyr:
 § 5,  § 6, stk. l-3, § 7, §§ 9-10, § 11, stk. l og 3,  

 §§ 12-15, § 17, stk 2, § 18, § 20 og §§ 22-27.
 Stk. 2.  Bestemmelserne i § 4 finder tilsvarende  

 anvendelse, i det omfang dyrene forud for transporten underkastes en  

 dyresundhedsmæssig undersøgelse af en embedsdyrlæge.
Bestemmelser om andre pattedyr og fugle § 32.  Bestemmelserne i dette kapitel finder  

 anvendelse på transport af de pattedyr og fugle, som ikke omfattes af  

 bestemmelserne i de foregående kapitler.
 Stk. 2.  Bestemmelserne i § 5, § 6, stk. l-3, § 7, stk.  

 3, §§ 8-10, § 11, stk. l og 3, §§ 12-15 og §§ 18-27, finder tilsvarende  

 anvendelse.
 Stk. 3.  Bestemmelserne i § 4 finder tilsvarende  

 anvendelse, i det omfang dyrene forud for transporten underkastes en  

 dyresundhedsmæssig undersøgelse af en embedsdyrlæge.
§ 33.  Dyr, som er langt henne i drægtighedsperioden,  

 eller dyr, som fornylig har født, samt dyreunger, der ikke selv kan tage  

 næring til sig, og som ikke ledsages af moderdyret, skal betragtes som uegnet  

 til transport.
Disse bestemmelser kan fraviges i undtagelsestilfælde, hvis  

 hensynet til dyret kræver, at det transporteres til et sted, hvor fornøden  

 behandling kan gives.
§ 34.  Der må kun anvendes beroligende midler i  

 undtagelsestilfælde og i så fald kun under dyrlægetilsyn.
De nærmere  

 oplysninger om eventuel anvendelse af beroligende midler skal ledsage dyret  

 til bestemmelsesstedet.
§ 35.  Dyr må kun transporteres, når det sker i egnede  

 transportmidler, herunder containere, hvorpå der i givet fald skal være  

 anbragt en angivelse af, at de indeholder vilde dyr, som er sky eller  

 farlige.
En klart affattet skriftlig instruks om dyrenes fodring og vanding  

 og eventuelt om særlig pasning skal ledsage disse.
Stk. 2.  Dyr, der er omfattet af konventionen om  

 international handel med udryddelsestruede vilde dyr og planter (CITES), skal  

 transporteres efter bestemmelserne i CITES' seneste retningslinier for  

 transport og forberedelse til afsendelse af levende vilde dyr og planter.
Ved  

 transport med fly skal de transporteres i overensstemmelse med mindst de  

 seneste IATA-regler for transport af levende dyr.
Dyrene skal transporteres  

 til bestemmelsesstedet så hurtigt som muligt.
 Stk. 3.  De dyr, der er omfattet af dette kapitel, skal  

 passes i overensstemmelse med de i stk. 2 nævnte regelsæt.
 § 36.  Der skal afsættes en passende periode, hvori  

 dyrene holdes tilbage og tilvendes til forholdene, herunder om nødvendigt til  

 deres containere, inden afsendelse.
§ 37.  Dyr af forskellige arter må ikke anbringes i  

 samme container.
Desuden må dyr af samme art ikke anbringes i samme  

 container, medmindre man ved, at de kan forliges.
 § 38.  Dyr med gevir må ikke transporteres i den  

 periode, i hvilken takkerne vokser ud.
 § 39.  Fugle skal holdes i halvmørke.
§ 40.  Havpattedyr skal være under konstant tilsyn af  

 en kvalificeret ledsager.
Transportmidlerne må ikke stables.
§ 41.  For at sikre, at luftstrømmen til enhver tid er  

 tilstrækkelig, skal der skabes ventilation ved hjælp af huller af passende  

 størrelse i containerens vægge.
Disse huller må dog ikke være større, end at  

 dyrene hindres i at komme i kontakt med personer, der håndterer containerne,  

 eller i at komme til skade.
 Stk. 2.  Der skal anbringes afstandsstykker af passende  

 størrelse på alle containerens vægge, top og bund for at sikre, at dyrene  

 ikke kommer til at mangle luft ved stabling eller sammenstuvning af en  

 ladning.
 § 42.  Dyr må ikke anbringes i nærheden af  

 levnedsmidler eller på steder, som uvedkommende har adgang til.
Bestemmelser om andre hvirveldyr og  

 koldblodede dyr § 43.  Andre hvirveldyr og koldblodede dyr skal  

 transporteres i passende beholdere under hensyn til de pågældende dyrearters  

 behov, især med hensyn til plads, ventilation, temperatur og sikkerhed samt  

 tilførsel af vand og ilt.
Dyr, der er omfattet af konventionen om  

 international handel med udryddelsestruede vilde dyr og planter (CITES), skal  

 transporteres efter bestemmelserne i CITES' retningslinier for transport og  

 forberedelse til afsendelse af levende vilde dyr og planter.
Ved transport  

 med fly skal de transporteres i overensstemmelse med mindst de seneste IATA-  

 regler for transport af levende dyr.
De skal transporteres til  

 bestemmelsesstedet så hurtigt som muligt.
 Stk. 2.  Bestemmelserne i § 10, stk. 2, § 13 og § 22  

 finder tilsvarende anvendelse.
Kontrol § 44.  Såfremt det under transporten konstateres, at  

 bestemmelserne i denne bekendtgørelse ikke overholdes eller ikke er blevet  

 overholdt, kan Veterinærdirektoratet udstede påbud til den ansvarlige for  

 transporten om at træffe enhver afhjælpningsforanstaltning, som findes  

 nødvendig for at sikre dyrenes velfærd.
 Stk. 2.  Hvis den ansvarlige for transporten ikke  

 efterkommer det i medfør af stk. l meddelte påbud, kan Veterinærdirektoratet  

 lade de nødvendige foranstaltninger gennemføre for den ansvarliges regning.
Indførsel fra tredjelande § 45.  Indførsel, transit og transport af levende dyr,  

 som omhandlet i denne bekendtgørelse fra tredjelande til og gennem Danmark er  

 kun tilladt, hvis eksportøren eller importøren skriftligt forpligter sig til  

 at opfylde kravene i denne bekendtgørelse og har truffet foranstaltninger til  

 at overholde disse.
Straf § 46.  Med bøde eller hæfte straffes den, der Stk. 2.  Er en overtrædelse begået af et aktieselskab,  

 anpartssselskab, andelsselskab eller lignende, kan der efter § 28, stk. 7, i  

 dyreværns loven pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.
Ikrafttrædelse § 47.  Bekendtgørelsen træder i kraft den 15. april  

 1993.
 Stk. 2.  Bekendtgørelse nr. 439 af 10. august 1982 om  

 international transport af dyr ophæ ves.
Justitsministeriet, den 16. april 1993 Erling Olsen /Birgit Kleis Bilag CERTIFIKAT VEDRØRENDE BESKYTTELSE AF DYR UNDER TRANSPORT ) Transport af de i direktiv 91/628/EØF omhandlede dyr.
 Kompetent myndighed: Veterinærdirektoratet.
Reference til medfølgende sundhedscertifikat nr. -------------------- A.
Attestation om egnethed til transport til et andet EF-land.
Afsenderland: -----------------------------------------------------2) Afsenders navn og adresse: ------------------------------------------ Bestemmelsesland: -------------------------------------------------2) I.
Antal dyr: -----------------------------------------------------2) II.
Beskrivelse af dyrene: ----------------------------------------2) III.
Dyrenes endelig bestemmelsessted samt modtagerens navn og adresse:  

 -----------------------------------------------2) IV.
Det attesteres, at ovennævnte dyr er undersøgt og fundet egnede til den påtænkte transport.
Dette certifikat bliver ugyldigt, hvis de deri omahndled edyr ikke er  

 blevet indladet med henblik på afsendelse inden 48 timer efter efter  

 underskrivelsen.
For registrerede heste kan udstedelse af certifikat dog  

 finde sted på sidste arbejdsdag inden afsendelsen.
---------- Bemærkninger ) Der skal udstedes et certifikat for hver sending dyr, der  

 transporteres fra samme bedrift til samme modtager i samme godsvogn,  

 lastvogn, container, fly eller skib.
Opdeles denne sending, skal en genpart  

 af certifikatet med eventuelle tilføjelser på det tidspunkt, hvor sendingen  

 opdeles, og med eventuelle senere tilføjelser ledsage hver parti til dyrenes  

 endelige bestemmelsessted. ) Disse oplysninger skal kun gives, dersom dyrene  

 ikke transporteres i henhold til et EØF-sundhedscertifikat.
Beskrivelsen bør  

 omfatte dyrenes race og køn; der anføres f.ex. hunfår, vædder, lama o.s.v.  

 eller tilsvarende, alt efter arten.
Justitsministeriets bekendtgørelse nr. 200 af 16. april 1993 Bekendtgørelse om ændring af bekendtgørelse om transport af dyr § 1 I bekendtgørelse nr. 208 af 17. juni 1964 om transport af dyr, som ændret  

 senest ved bekendtgørelse nr. 112 af 19. februar 1990, affattes § 1 således:
»§ 1.  Reglerne i denne bekendtgørelse finder  

 anvendelse på transport her i landet af levende pattedyr og fugle, når dyrene  

 transporteres over en afstand af højest 50 km regnet fra begyndelsen af  

 transporten til bestemmelsesstedet.
Reglerne finder dog anvendelse uanset  

 afstand, når rejsende transporterer selskabsdyr i ikke-erhvervsmæsigt øjemed  

 samt på transport af dyr som oretages af opdrætteren eller opfederen i  

 landbrugskøretøjer eller i egne transpotmidler, når forholdene nødvendiggør  

 sæsonbetonet grænsningsskifte for visse dyrearter, i ikke-erhvervsmæssigt  

 øjemed.
 Stk. 2.  For transport til søs finder reglerne kun  

 anvendelse på transport af dyr, der er indladet i godsvogne, lastbiler eller  

 containere om bor på færger eller lignende skibe.
Stk. 3.  Udenlandske motorkøretøjer m.v., der benyttes  

 til transport af dyr her i landet, skal være indrettet i ovrensstemmelse med  

 bekendtgørelsens regler, men skal ikke godkendes i henhold til § 15.« § 2 Bekendtgørelsen træder i kraft den 25. april 1993.
