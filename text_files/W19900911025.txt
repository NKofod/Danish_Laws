Udtalt, at en selvejende institution er et selvstændigt og uafhængigt  

 retssubjekt, og at det vil være i strid med fondsretlige grundsætninger, hvis  

 hele bestyrelsen eller dens flertal er underkastet instruktionsbeføjelse fra  

 stifteren eller en anden.
Ved at oprette en særlig parkeringsfond, der har  

 til formål at anlægge og drive offentlige parkeringspladser gennem indbetalte  

 midler i henhold til byggelovens § 22, stk. 5, samt midler fra udlejning af  

 offentlige parkeringspladser, vil kommunalbestyrelsen således retligt - omend  

 ikke faktisk, som følge af den kommunalbestyrelsesvalgte bestyrelse - afskære  

 sig fra indflydelse på opgavevaretagelsen.
En sådan fraskrivning vil  

 forudsætte, at der i lovgivningen er en udtrykkelig hjemmel hertil.
Indenrigsministeriet fandt ikke, at det vil være lovligt at overlade  

 denne forpligtelse til en selvejende institution, som ikke er undergivet  

 instruktionsbeføjelse fra kommunalbestyrelsen, idet kommunalbestyrelsen  

 herefter ikke vil kunne sikre opfyldelsen af forpligtelsen efter byggelovens  

 § 22, stk. 5, til at fremskaffe det fornødne antal parkeringspladser.
Efter  

 ministeriets opfattelse vil det heller ikke være lovligt at varetage den  

 pågældende opgave i anden privatretlig organisationsform.
Indenrigsministeriet fandt derimod, at oprettelsen af en kommunal  

 parkeringsfond er foreneligt med det kommunale budget- og regnskabssystem i  

 det omfang parkeringsfondens midler blot holdes adskilt fra kommunens midler  

 i øvrigt.
Kommunen er derfor henvist til i stedet at indrette en  

 parkeringsfondsordning i overensstemmelse hermed, og dermed bortfalder  

 spørgsmålet om konsekvenser for kommunens låneramme, idet låntagning til  

 dette formål i så fald altid skal henregnes til kommunens låntagning.
 Endvidere udtalt, at driftsudgifter og -indtægter vedrørende den  

 kommunale parkeringsfond skal føres på konto 2.23 Andre driftsudgifter og  

 -indtægter, og anlægsudgifter føres på konto 2.37 Andre anlægsarbejder.
 I skrivelse af 24. februar 1989 (J. nr. 05.05.01G01) har Esbjerg Kommune  

 bedt om Indenrigsministeriets bemærkninger til Esbjerg Kommunes ønske om at  

 oprette en særlig parkeringsfond, organiseret som en selvstændig juridisk  

 person i form af en selvejende institution, og de deraf følgende konsekvenser  

 for lånerammen.
 I denne anledning har Indenrigsministeriet indhentet en udtalelse fra  

 Byggestyrelsen, der vedlægges.
Det fremgår af Byggestyrelsens udtalelse, at der består en pligt for  

 kommunalbestyrelsen til at tilvejebringe parkeringspladser for de indbetalte  

 parkeringsfondsmidler i et antal, der mindst svarer til det antal  

 parkeringspladser, som i henhold til dispensationen ikke skal tilvejebringes  

 på egen grund.
Byggestyrelsen har endvidere peget på, at kommunalbestyrelsens  

 pligt til at skaffe parkeringspladser i henhold til byggelovens § 22, stk. 5,  

 har nær sammenhæng med byggesagsbehandlingen i kommunen, og at Byggestyrelsen  

 finder det betænkeligt, at der oprettes en selvstændig juridisk person, som  

 har til formål at forvalte og anvende parkeringsfondsmidlerne.
Herved flyttes  

 ansvaret for tilvejebringelsen af parkeringspladserne fra kommunalbestyrelsen  

 til fonden og fondens bestyrelse.
 Indenrigsminsiteriet skal i denne anledning udtale følgende:
 En selvejende institution er kendetegnet ved, at der er tale om en formue,  

 der uigenkaldeligt er udskilt, og som ingen fysisk eller juridisk person uden  

 for institutionen har ejendomsret over.
 En selvejende institution er således et selvstændigt og uafhængigt  

 retssubjekt, og det vil være i strid med fondsretlige grundsætninger, hvis  

 hele bestyrelsen eller dens flertal er underkastet instruktionsbeføjelse fra  

 stifteren eller en anden.
Ved at oprette en særlig parkeringsfond, der har til formål at anlægge og  

 drive offentlige parkeringspladser gennem indbetalte midler i henhold til  

 byggelovens § 22, stk. 5, samt midler fra udlejning af offentlige  

 parkeringspladser, vil Esbjerg Byråd således retligt - omend ikke faktisk,  

 som følge af den byrådsvalgte bestyrelse - afskære sig fra indflydelse på  

 opgavevaretagelsen.
En sådan fraskrivning vil forudsætte, at der i  

 lovgivningen er en udtrykkelig hjemmel hertil.
 Under hensyn til det af Byggestyrelsen anførte om indholdet af  

 kommunalbestyrelsens forpligtelse efter byggelovens § 22, stk. 5, herunder  

 dens sammenhæng med kommunens byggesagsbehandling, finder  

 Indenrigsministeriet, at det ikke vil være lovligt at overlade denne  

 forpligtelse til en selvejende institution, som ikke er undergivet  

 instruktionsbeføjelse fra byrådet, idet byrådet herefter ikke vil kunne sikre  

 opfyldelsen af forpligtelsen til at fremskaffe det fornødne antal  

 parkeringspladser.
 Det er Indenrigsministeriets opfattelse, at det heller ikke vil være  

 lovligt at varetage den pågældende opgave i anden privatretlig  

 organisationsform.
Indenrigsministeriet finder derimod, at oprettelsen af en kommunal  

 parkeringsfond er foreneligt med det kommunale budget- og regnskabssystem i  

 det omfang parkeringsfondens midler blot holdes adskilt fra kommunens midler  

 i øvrigt.
Kommunen henvises derfor i stedet til at indrette en  

 parkeringsfondsordning i overensstemmelse hermed, og dermed bortfalder  

 spørgsmålet om konsekvenserne for kommunens låneramme, idet låntagning til  

 dette formål i så fald altid skal henregnes til kommunens låntagning.
 Driftsudgifter og -indtægter vedrørende den kommunale parkeringsfond føres  

 på konto 2.23 Andre driftsudgifter og -indtægter, og anlægsudgifterne føres  

 på konto 2.37 Andre anlægsarbejder.
