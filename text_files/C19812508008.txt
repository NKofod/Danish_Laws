BESTEMMELSER FOR CHEFERS AFHOLDELSE AF KASSEEFTERSYN Ref.:
a.
KFF B.23-1978.
b.
FKOBST Ø.205-1 (OKT 1978).
c.
FKO skr. Ø.205.132/ØA1-1961 af 24 JAN 1979 (ej til myndigheder under SVN og FLV).
d.
FMN FD Bestemmelser for regnskabstjenesten ved regnskabspligtige myndigheder med adskilt kasse og bogholderi.
e.
FMN FD Bestemmelser for regnskabstjenesten ved regnskabspligtige myndigheder uden adskilt kasse og bogholderi.
f.
FMN FD Bestemmelser for udbetaling og forvaltning af forskudssummer.
 Bilag:
1. FMN FD Bestemmelser for regnskabstjenesten ved  

 regnskabspligtige myndigheder med adskilt kasse og bogholderi (DEC 1969).
2. FMN FD Bestemmelser for regnskabstjenesten ved  

 regnskabspligtige myndigheder uden adskilt kasse og bogholderi (DEC 1969).
3. FMN FD Bestemmelser for udlevering og forvaltning  

 af forskudssummer (DEC 1969).
4. Indberetningsblanket vedrørende chefers tilsyn med  

 kasse- og regnskabstjenesten ved forsvarets landetablissementer.
5. Indberetningsblanket vedrørende chefers tilsyn med  

 kasse- og regnskabstjenesten ved søværnets skibe.
FORMÅL 1. I tilslutning til Rigsrevisionens (RR)  

 bekendtgørelse nr. 337 af 24 JUN 1977 om afholdelse af kasse- og  

 beholdningseftersyn ved statens kasser m.fl., der er optaget i ref.a., har  

 nærværende bestemmelse til formål at fastsætte de nærmere regler for chefers  

 afholdelse af kasseeftersyn ved myndigheder og institutioner m.v. under  

 Forsvarskommandoen (FKO).
GENERELT 2. Egentlige kasseeftersyn ved de regnskabspligtige myndigheder under FKO  

 varetages af RR.
De nærmere regler for afholdelse af sådanne kasseeftersyn er  

 anført i ref.a., pkt. 1, §§ 1-5.
 Det overordnede faglige tilsyn med økonomiforvaltning varetages af  

 Forsvarets Forvaltningsinspektør (FFI) efter de i ref.b. fastsatte  

 bestemmelser, idet Vestre og Østre Landsdelskommando dog ved ref.c. er pålagt  

 indtil videre inden for hver sit geografiske område på FFI vegne at  

 gennemføre det faglige tilsyn med økonomiforvaltningen ved de  

 regnskabspligtige myndigheder under hæren.
 Det direkte tilsyn med kasse- og regnskabstjenesten påhviler chefen for  

 den regnskabspligtige myndighed eller den, han har bemyndiget dertil, jf.  

 ref.a., pkt. 1, § 6.
I tilslutning til RR bekendtgørelse har Forsvarsministeriet (FMN) ved  

 ref.a., pkt. 2 A, udgivet en vejledning for udførelsen af denne  

 tilsynsvirksomhed, i det følgende betegnet chefseftersyn.
FKO supplerende  

 bestemmelser vedrørende chefseftersynet fremgår af nedenstående pkt. 3 - 5.
 Chefers ansvar for tilsyn med forskudssummer er fastsat i ref. f. og de af  

 FKO i tilknytning hertil fastsatte bestemmelser er optaget i nærværende  

 bestemmelses pkt. 6.
CHEFSEFTERSYN VED REGNSKABSPLIGTIGE MYNDIGHEDER MED ADSKILT KASSE  OG  

 BOGHOLDERI 3. I ref.d. er fastsat, at regnskabsføreren jævnligt  

 og mindst en gang månedligt skal foretage kontrol af tilstedeværelsen af den  

 kontante beholdning samt afstemme beholdningen i pengeinstitut og på  

 postgirokonto.
Resultatet af kontrollen skal påføres såvel kassekladdens  

 original- som kopiside med oplysning om, at kontrollen er foretaget.
De pågældende chefer, jf. pkt. 2, skal dog mindst en gang hvert halve år  

 føre kontrol med, at regnskabsførerens eftersyn foretages og registreres som  

 foreskrevet i ref.d., og at regnskabsførerens påtegning på kassekladdens  

 kopiside er foretaget på en sådan måde, at det fremgår, at såvel  

 kontantbeholdningen som bank- og girobeholdningerne er kontrolleret og  

 afstemt.
Endvidere kontrolleres stikprøvevis, at beholdningerne i  

 kassekladden er overført korrekt fra dag til dag.
 I forbindelse med eftersynet foretages stikprøvevis kontrol af, at den  

 daglige kasseafstemning på regnskabskontoret, jf. ref. d., udføres på  

 grundlag af de daglige skriftlige meddelelser fra bogholder til kasserer om  

 tilsvar og beholdning.
Ovennævnte chefseftersyn skal foretages uanmeldt.
Cheferne bør tillige  

 mindst en gang om året - eventuelt i forbindelse med ovennævnte kontrol -  

 overvære regnskabsførerens eftersyn.
CHEFSEFTERSYN VED REGNSKABSPLIGTIGE MYNDIGHEDER UDEN ADSKILT  KASSE OG  

 BOGHOLDERI 4. Chefer for regnskabspligtige myndigheder uden  

 adskilt kasse og bogholderi skal mindst en gang hvert halve år foretage  

 uanmeldt chefseftersyn.
 I skibe, hvor der ikke er tilkommanderet officerspersonel AN/IT til  

 varetagelse af kasseforretningerne, og hvor denne funktion således påhviler  

 chefen, foretages omhandlede chefseftersyn af eskadrechefen eller en af ham  

 hertil bemyndiget officer.
 Ved DANCON/UNFICYP påhviler eftersynspligten CH/IT, der mindst en gang  

 hvert kvartal skal foretage uanmeldt eftersyn, idet CH/ DANCON/UNFICYP mindst  

 en gang halvårlig bør overvære eftersynet.
 Eftersynet gennemføres efter følgende retningslinier:
 Kontantbeholdning.
 Ved eftersynets begyndelse optælles indledningsvis de foreliggende  

 beholdninger af penge samt checks, der enten stammer fra indbetalinger eller  

 fra omveksling.
Det kontrolleres, at de modtagne checks er behørigt udfyldt, dateret og  

 underskrevet (evt. endosseret). For omvekslede checks kontrolleres endvidere  

 overholdelsen af følgende bestemmelser i KFF B.1-1979, - checks til omveksling må kun i undtagelsestilfælde være udstedt på et  

 beløb over kr. 500, - checks kan kun omveksles, såfremt de er udstedt til »egen  

 ordre« eller til den, der ønsker checken omvekslet - omvekslede checks skal være forsynet med endosseringspåtegning, der ud  

 over den pågældendes underskrift skal indeholde CPR-nr.
Da omvekslede checks i medfør af KFF B.1-1979, omgående, eller så snart  

 forholdene gør det muligt, skal indsættes på vedkommende regnskabspligtige  

 myndigheds konto i pengeinstitut, på postgirokonto eller indløses i  

 pengeinstitut, skal det ved eftersynet påses, at omhandlede bestemmelse er  

 overholdt.
Eventuelle ved eftersynet forefundne checks skal indsættes eller  

 indløses inden eftersynet afsluttes.
Rigtigheden af beholdningen ifølge  

 bogføring af indestående på postgiro-, bank- eller sparekassekonto  

 kontrolleres ved telefonisk eller skriftlig forespørgsel om den sidste forud  

 for eftersynsdatoen henstående saldo, idet foreliggende kontouddrag, bank  

 eller sparekassebøger og checkhæfter benyttes i fornødent omfang.
 Kontrol med bogføring.
Bogføring i kassekladde (kassebog) skal normalt ske i umiddelbar  

 forbindelse med betalingsekspedition.
Eventuelle ikke bogførte bilag,  

 beordres indført i kassebogen, inden afstemning foretages. Årsagen til den  

 manglende bogføring søges oplyst, og sådanne bilag gennemgås kritisk.  

 Foreliggende bilag sammenholdes med bogføringen, ligesom bilagsmaterialet  

 stikprøvevis kontrolleres for, - at der foreligger kvittering for udbetalinger, - at bilagene er behørigt underskrevne og dateret, - at attestationskravet er opfyldt, - at bilagsmaterialet ikke dækker over usædvanlige dispositioner og - at rettidig indbetaling og bogføring finder sted af indtægter - f.eks.  

 indbetalinger fra cafeteriet, kantiner, kostdeltagere m.v.
 I forbindelse med eftersynet foretages en opgørelse af indtægts- og  

 udgiftsposteringerne, idet den fra sidste regnskabsaflæggelse overførte saldo  

 medtages ved sammentællingen, hvorefter differencen mellem disse totalbeløb  

 beregnes og afstemmes med den samlede kassebeholdning.
 I kassebogen foretages dateret og underskrevet påtegning om eftersynets  

 afholdelse.
 Kontrol af kasseafstemning.
Ved gennemsyn af kasseafstemningshæftet kontrolleres, - at der er foretaget kasseafstemning de dage, hvor der har været  

 bevægelser i kassen, - at der ved indførslerne i hæftet er redegjort for evt. kassedifferencer, - at evt. ikke bogførte udgiftsposter er opført i den dertil indrettede  

 rubrik, - at kassebeholdningerne har haft en efter omsætningen passende størrelse, - at der ikke er udvist forsømmelighed med hensyn til indsættelse af  

 checks på myndighedens konto i pengeinstitut/postgiro.
 I forbindelse med eftersynet foretages ud for den sidst indførte  

 kasseafstemning underskrevet og dateret påtegning om kasseeftersynet.
 Kontrol af reskontro (regnskabsmæssige mellemværender).
Den seneste udarbejdede specifikation over indtægts- og udgiftsrestancer  

 (reskontroposteringer) gennemgås.
Ved stikprøvevis gennemgang af de enkelte  

 poster kontrolleres, at der ikke forekommer uberettigede udbetalinger, og at  

 udbetalte forskud afvikles rettidigt.
 Reskontroførte beholdninger af fremmed valuta m.v. eftertælles og  

 afstemmes.
I søværnets sejlende enheder skal der i forbindelse med chefseftersynet  

 vedrørende - »Bog over kantinens drift« - »Kassehæfte for kantinens uddeler« og/eller  

 »Afstemningsliste for kantinen« kontrolleres, om disse er ajourført og at indbetalinger fra kantinen er  

 sket i overensstemmelse med Love og bestemmelser, 16. hæfte, afsnit 2, pkt.  

 6.2.4. Kantinens regnskabsbøger påtegnes: »Forevist« med datering  

 og underskrift.
 5. Eftersyn ved kassebog B førende myndigheder  

 foretages i:
- hæren og flyvevåbnet af regnskabsføreren for den regnskabs pligtige  

 myndighed, - søværnet af den ved den regnskabspligtige myndighed for  

 økonomiforvaltningen ansvarlige eller en af denne bemyndiget officer.
 Såfremt ovennævnte ordning eksempelvis ud fra et beliggenhedsmæssigt  

 synspunkt findes uhensigtsmæssigt foretages eftersynet efter chefen for den  

 regnskabspligtige myndigheds nærmere bestemmelse.
CHEFSEFTERSYN AF UDLAGTE FORSKUDSSUMMER 6. I ref.f. er fastsat bestemmelser for udbetaling og  

 forvaltning af forskudssummer, hvorefter chefen for pågældende enhed overfor  

 den regnskabspligtige myndighed kvitterer for forskudssummen.
Mod kvittering  

 kan enhedschefen/skibschefen - såfremt han ikke vælger selv at bestride  

 kasseforretningerne - overdrage beløbet til den person, som han udpeger til  

 at forvalte forskudssummen, idet enhedschefen/skibschefen herefter jævnlig og  

 mindst en gang månedlig uanmeldt kontrollerer beholdningens tilstedeværelse  

 samt efterlevelsen af de i ref.f. fastsatte bestemmelser.
 Udlagte forskudssummer kontrolleres i hæren og flyvevåbnet af  

 regnskabsføreren for den regnskabspligtige myndighed mindst 2 gange årligt.  

 Tilsvarende eftersyn foretages i søværnet af den ved den regnskabspligtige  

 myndighed for økonomiforvaltningen ansvarlige eller en af denne hertil  

 bemyndiget officer.
 Såfremt ovennævnte ordning eksempelvis ud fra et beliggenhedsmæssigt  

 synspunkt findes uhensigtsmæssigt foretages eftersynet efter chefen for den  

 regnskabspligtige myndigheds nærmere bestemmelse.
INDBERETNINGER 7. a.
Det påhviler de regnskabspligtige myndigheder at  

 holde RR underrettet om, hvor regnskabskontorerne findes, og på hvilke tider  

 de holdes åbne, samt meddele, når lederen af regnskabskontoret er fraværende.
b.
Under chefseftersyn af kasse- og regnskabstjenesten ved forsvarets  

 landetablissementer uden adskilt kasse- og bogholderi, benyttes den som bilag  

 4 optagne blanket, der umiddelbart efter eftersynet tilsendes RR og FFI samt  

 for hærens vedkommende tillige pågældende landsdelskommando.
 Under chefseftersyn af kasse- og regnskabstjenesten i søværnets sejlende  

 enheder benyttes den som bilag 5 optagne blanket, der umiddelbart efter  

 eftersynet tilsendes RR, FFI og Flådestation København.
c.
Når chefen for en regnskabspligtig myndighed med adskilt kasse- og  

 bogholderi har foretaget et chefseftersyn, jf. pkt. 3, underrettes RR og FFI  

 om datoen herfor samt for hærens vedkommende tillige pågældende  

 landsdelskommando.
EB A.H.CHRISTENSEN generalmajor Chef for Økonomistaben Fordeling : Standardfordeling + HRN AFD/UAFD FLV ESK BILAG I FORSVARSMINISTERIET FORVALTNINGSDIREKTORATET DEC 1969 Lyngbyvej 100 2100 København Ø Bestemmelser for regnskabstjenesten ved regnskabspligtige  

 myndigheder med adskilt kasse og bogholderi.
 1. Organisation.
 Gennemførelse af adskilt kasse og bogholderi tilsigter ikke ændringer i  

 regnskabskontorets organisatoriske placering inden for den regnskabspligtige  

 myndighed eller i regnskabsførerens (pengeregnskabsførerens)  

 underlæggelsesforhold.
 2. Regnskabsføreren.
Regnskabsføreren leder arbejdet på regnskabskontoret.
Til henholdsvis  

 kasserer og bogholder udpeger han - blandt det til regnskabstjenestens  

 bestridelse tildelte personel - de personer, som han skønner bedst egnede til  

 disse opgaver.
Der udpeges en stedfortræder for kassereren; kassen må ikke  

 overtages af regnskabsføreren.
Kassereren og stedfortræderen for denne  

 udpeges blandt månedslønnet personel.
 Regnskabsføreren foretager daglig afstemning ved at sammenholde den fra  

 kassereren modtagne meddelelse om beholdningernes størrelse, jf. pkt. 3, med  

 den fra bogholderen modtagne meddelelse om saldoen, jf. pkt. 4.
 Regnskabsføreren foretager jævnligt og mindst een gang månedlig uanmeldt  

 kontrol af tilstedeværelsen af den kontante beholdning samt afstemmer  

 beholdningen i pengeinstitut og på postkonto, og han påfører kassekladdens  

 kopiside oplysning om, at kontrollen er foretaget.
 Kontoudskrifter fra pengeinstitut og postgirokontoret opbevares af  

 regnskabsføreren, indtil de indsendes med regnskabet.
 Regnskabsføreren anviser udgiftsbilag til udbetaling ved påtegning på det  

 enkelte bilag, jf. i øvrigt pkt. 6 og 7.b.
 Samtlige de til den regnskabspligtige myndighed, jf. pkt. 8, udleverede  

 blokke »Kvittering for indbetalinger« skal - bortset fra den, der  

 er udleveret til bogholderen, jf. pkt. 5 - være i regnskabsførerens varetægt  

 (opbevares i pengeskab/pengekasse), og udlevering må alene foretages af ham.
 I forbindelse med den månedlige indsendelse af regnskabet forelægger han  

 for chefen for den regnskabspligtige myndighed en oversigt over uafregnede  

 forskud.
 3. Kassereren.
 Kassereren modtager indbetalinger, jf. pkt. 5 og foretager udbetalinger,  

 jf. pkt. 6. Han fører den i pkt. 8 beskrevne kassekladde.
Når den daglige kasseafstemning har fundet sted, afleverer han  

 kassekladdens originalside med tilhørende bilag til bogholderen mod dennes  

 kvittering på kopisiden.
Endvidere giver han regnskabsføreren skriftlig  

 meddelelse om beholdningernes størrelse.
 I øvrigt deltager kassereren i regnskabskontorets øvrige arbejde (dog ikke  

 bogføring eller lønberegning) efter regnskabsførerens  nærmere bestemmelse.
 I tilfælde af fravær overdrager kassereren forinden kassen til  

 stedfortræderen. (Er en sådan undtagelsesvis ikke udpeget, træffer  

 regnskabsføreren bestemmelse om, hvem der skal varetage hvervet som kasserer;  

 bogholderen må dog ikke udpeges hertil).
Ved overdragelsen opgør kassereren kassen og afleverer den til  

 stedfortræderen, der undersøger rigtigheden af den foretagne opgørelse og  

 forvisser sig om, at kassebeholdningen stemmer med kassekladdens udvisende.  

 Umiddelbart derefter afgiver stedfortræderen til regnskabsføreren en  

 skriftlig melding, indeholdende en specificeret oversigt over beholdningen.
I  

 forbindelse med overdragelse til kassereren efter dennes tilbagekomst  

 forholdes på tilsvarende måde.
 Nøglen til kassen skal bero hos kassereren, og reservenøglen opbevares i  

 forseglet kuvert (forsegles af kassereren) hos chefen for den  

 regnskabspligtige myndighed, eller efter chefens nærmere bestemmelse.
 4. Bogholderen.
Efter at bogholderen mod kvittering har modtaget kassekladdens  

 originalside med tilhørende bilag fra kassereren, påfører han bilagene  

 kontonummer samt foretager indføring i kassebog A sammen med mellemark og  

 omposteringer.
Herefter uddrager han saldoen og giver regnskabsføreren  

 skriftlig meddelelse om denne.
 Endvidere fører bogholderen reskontroen, og han afleverer i forbindelse  

 med den månedlige regnskabsafslutning en specificeret oversigt over saldi på  

 debitor- og kreditorkonti ifølge reskontroen til regnskabsføreren.
 5. Indbetalinger.
 Indbetalinger må kun, når forholdene afgørende taler derfor, finde sted  

 uden for den af den regnskabspligtige myndighed fastsatte åbningstid for  

 kasseekspeditioner.
Kontante indbetalinger.
Ved kontante indbetalinger skal bogholderen  

 anvende »Kvittering for indbetalinger«.
 Kvitteringerne er maskinnummererede og oplagt i blokke, jf. i øvrigt pkt.  

 2.
Kvitteringen udskrives i 3 eksemplarer ved gennemskrift.
Med de 3  

 eksemplarer forholdes således: Eksemplar 1 og 2 afleverer bogholderen til  

 kassereren, medens eksemplar 3 forbliver i blokken hos bogholderen.
 Kassereren udleverer eksemplar 1 til den person, der indbetaler beløbet,  

 og eksemplar 2 indgår som bilag til regnskabet sammen med eventuelt andet  

 bilagsmateriale.
 Med makulerede kvitteringer forholdes således: - Eksemplar 1 og 2  

 indsendes med regnskabet. - Eksemplar 3 forbliver i blokken.
 Ved kassen ophænges på et for publikum iøjnefaldende sted et skilt med  

 oplysning om, at ingen kvittering for indbetalte beløb er gyldig, medmindre  

 den tillige er påtegnet (noteret) af bogholderen.
 Tilsvarende oplysning skal anføres på det eksemplar af kvittering for  

 indbetalinger, der udleveres til den person, der foretager indbetalingen.
Ved kontante indbetalinger gennem postvæsenet udskrives ingen  

 kvitteringsblanket, idet kvitteringen afgives på postanvisningens midterste  

 del.
Den talon, der modtages fra postvæsenet, anvendes som bilag til  

 regnskabet sammen med eventuelt andet bilagsmateriale.
 Andre indbetalinger.
Andre indbetalinger skal fortrinsvis ske over myndighedens postkonto,  

 hvorfor de regnskabspligtige myndigheders skrivelser skal påtrykkes  

 postkontonummeret, ligesom dette nummer samt oplysning om, at indbetalinger  

 ønskes over postkontoen, påstemples salgsnotaer o.lign.
Endvidere skal det af  

 skrivelser fra de regnskabspligtige myndigheder vedrørende indbetalinger i  

 anledning af fordringer, herunder tjenstlig gæld, fremgå, at beløbet ønskes  

 indbetalt over postkontoen.
De fra postgirokontoret modtagne girotaloner  

 anvendes som bilag.
Endvidere skal samtlige kontouddrag indsendes med  

 regnskabet.
Modtagne ikke krydsede checks krydses ved poståbningen og samtlige checks  

 afleveres direkte til kassereren, endvidere underrettes bogholderen, der  

 udfærdiger »Kvittering for indbetalinger«.
Postanvisninger og  

 værdibreve afleveres ligeledes til kassereren, og bogholderen underrettes.
Ved poståbningen føres bog over indgåede checks og postanvisninger samt  

 værdibreve.
Kassereren kvitterer i bogen for modtagelsen.
 Kontoudskrifter fra pengeinstitut og postgirokontoret afleveres til  

 regnskabsføreren.
 I instruks for den person, som forestår poståbningen, optages bestemmelser  

 i overensstemmelse med foranstående.
 6. Udbetalinger.
 Udbetalinger må kun, når forholdene afgørende taler derfor, finde sted  

 uden for den af den regnskabspligtige myndighed fastsatte åbningstid for  

 kasseekspeditioner.
 Kontante udbetalinger.
 Ved kontante udbetalinger, hvor der ikke foreligger regninger, beregninger  

 eller udbetalingslister el.lign., anvender kassereren den af bogholderen  

 udarbejdede og af regnskabsføreren anviste »Kvittering for  

 udbetalinger«, jf. pkt. 8, som kassebilag.
 Andre udbetalinger herunder løn.
Ved udbetalinger skal myndighedens konto i pengeinstitut eller postkonto i  

 videst muligt omfang benyttes.
Checks og girokort underskrives af kassereren  

 og regnskabsføreren i forening, i regnskabsførerens fravær i forening med  

 intendanten eventuelt chefen for den regnskabspligtige myndighed.
Postvæsenets kvittering anvendes som bilag til regnskabet sammen med  

 eventuelt andet bilagsmateriale.
Såfremt der indsendes kvittering fra  

 modtageren af beløbet, vedhæftes også denne bilaget.
 Lønudbetaling til månedslønnet personel sker ved overførsel til den  

 enkeltes konto i pengeinstitut eller postkonto og således, at personellet kan  

 disponere over beløbet fra den dato, hvor lønnen efter gældende bestemmelser  

 skal være til rådighed for den enkelte lønmodtager.
 7. Betingelser for at udbetaling kan finde sted.
a.
Attestation.
Ethvert bilag, jf. dog nedenfor, skal, forinden det afleveres til  

 regnskabsføreren, være attesteret.
Attestation sker ved personlig underskrift  

 (ikke faksimilestempel).
Den attesterende skal sikre sig, at alle fornødne oplysninger til  

 fuldstændig forståelse af bilagets indhold er påført bilaget, herunder at der  

 er ydet de ifølge overenskomster, aftaler, prislister m.v. opnåelige kvantums  

 eller ydelsesrabatter.
Ligeledes skal den attesterende sikre sig, at der ved  

 kontrolled, som opbevarer følgesedler el. lign. for de pågældende leverancer,  

 foretages notering på følgesedlen om attestation således, at der ikke  

 foretages attestation for samme beløb flere gange.
Den regnskabspligtige  

 myndighed udgiver nærmere bestemmelser for, hvilke personer der kan attestere  

 udgiftsbilag for de forskellige tjenesteområder.
Fortegnelse over disse  

 personer skal - med underskriftsprøver - bero hos regnskabsføreren.  

 Regnskabsføreren og hans hjælpere kan ikke bemyndiges til at attestere  

 regnskabsbilag.
I øvrigt henvises til vedlagte bilag, der er et eksempel på fremgangsmåden  

 ved attestation.
Den nødvendige tilpasning til det enkelte tjenesteområde  

 forudsættes at finde sted ved den regnskabspligtige myndigheds  

 foranstaltning.
b.
Anvisning.
Udgiftsbilag kan kun anvises til udbetaling ved særlig påtegning af  

 regnskabsføreren, jf. vedlagte bilag.
Han indestår dermed for - at attestation er givet af en person, der er bemyndiget hertil, - at efterregning af bilaget er foretaget ved regnskabs kontorets  

 foranstaltning, - at opnåelige kasserabatter fradrages, samt - at bilaget opfylder følgende krav:
- stilet til myndigheden, evt. den tjenestegren, der har modtaget  

 leverancen eller arbejdsydelsen, - dateret, - udstedt som originaleksemplar, medmindre leverandørens sædvanlige  

 formularsystem udelukker dette (kopieksemplarer annulleres på tydelig måde  

 eller tilintetgøres), - specificeret hvad angår leverancens eller arbejdsydelsens art, mængde,  

 pris, sats m.v., - forsynet med oplysning om tidspunktet for leverancen eller  

 arbejdsydelsen, - uden raderinger (eventuelle rettelser skal ske på en sådan måde, at det  

 oprindelige stadig kan læses, ligesom rettelsen kun må foretages af en  

 person, der er bemyndiget hertil).
 Følgende udgiftsbilag kan dog anvises til udbetaling uden attestation:
- udbetalingslister over lønninger til månedslønnet personel, - udbetalingslister udfærdiget på grundlag af allerede attesterede lister,  

 såsom overarbejde, udkommandogodtgørelse og døgntillæg, - udbetalinger med henvisning til udbetalingsordrer fra højere  

 myndigheder, idet kvittering påføres udbetalingsordren, - forskud på tjenesterejser, når der foreligger rejseordre, - rejsegodtgørelse samt forskud herpå til personel i chefsstillinger,  

 herunder forstandere for civilundervisningen og auditører, - udbetaling af ydelser m.v. beregnet af en anden regnskabspligtig  

 myndighed, og som (ved mellemark) er overført til udbetaling, - udbetaling af beløb fra reskontro, f.eks. private afdrag og skat.
 8. Hjælpemidler.
Foruden de hidtil førte bøger og oversigter anvendes i forbindelse med  

 adskilt kasse og bogholderi - et hæfte »Kassekladde«, - »Kasseafstemningshæfte«, - en blanket »Kvittering for indbetalinger«, (vare nr.  

 575.172-1), - en blanket »Kvittering for udbetalinger«.
Kassekladden er indrettet som en gennemskrivningsblok med original og  

 kopi.
Den er pagineret fortløbende og indeholder rubrikkerne: Check/kort nr.,  

 tekst, kasse, pengeinstitut og postkonto.
Kasseafstemningshæftet er indrettet  

 som en gennemskrivningsblok med original og kopi, der er pagineret  

 fortløbende.
Hæftet anvendes til opgørelse af ovennævnte beholdninger.
 Originalsiderne af kassekladden og kasseafstemningshæfte indsendes  

 månedsvis med pengeregnskabet; kopierne (hæftet) opbevares i 3 år efter  

 udskrivning.
 9. De med virkning fra 1. april 1957 gældende  

 »Bestemmelser for kassebogføring, regnskabsindsendelse m.v.« ændres  

 ikke af ovenstående.
BILAG II FORSVARSMINISTERIET FORVALTNINGSDIREKTORATET DEC 1969 Lyngbyvej 100 2100 København Ø Bestemmelser for regnskabstjenesten ved regnskabspligtige  

 myndigheder uden adskilt kasse og bogholderi.
 1. Organisation.
 Nedenstående bestemmelser tilsigter ikke ændringer i regnskabskontorets  

 organisatoriske placering inden for den regnskabspligtige myndighed eller i  

 regnskabsførerens (pengeregnskabsførerens) underlæggelsesforhold.
 2. Regnskabsføreren.
Regnskabsføreren leder arbejdet på regnskabskontoret.
Han varetager  

 personligt kasseforretningerne.
I tilfælde, hvor regnskabsføreren ikke kan  

 være til stede på regnskabskontoret i kassetiden, og hvor der alene er tale  

 om fravær indtil normal kontortids begyndelse den følgende dag, udbetaler han  

 om fornødent en efter forholdene afpasset forskudssum mod kvittering til den  

 af sine månedslønnede hjælpere, som han finder bedst egnet til at foretage  

 udbetalinger under fraværet.
Afregning af forskudssummen foretages snarest  

 efter regnskabsførerens tilbagevenden til kontoret.
 I tilfælde af fravær af længere varighed end foran anført foretages  

 kassoverdragelse til den af regnskabsførerens månedslønnede hjælpere, som han  

 skønner bedst egnet til som stedfortræder at varetage regnskabstjenesten.
Ved overdragelsen opgør regnskabsføreren kassen og afleverer den til  

 stedfortræderen, der undersøger rigtigheden af den foretagne opgørelse og  

 forvisser sig om, at kassebeholdningen stemmer med kassebogens udvisende.  

 Umiddelbart derefter afgiver stedfortræderen skriftlig melding, indeholdende  

 en specificeret oversigt over beholdningen, til den, der har tilsyn med  

 kassen (chefen for den regnskabspligtige myndighed). Når regnskabsføreren  

 påny overtager kassen, forholdes på tilsvarende måde, men regnskabsføreren  

 skal, foruden at iagttage, hvad der er anført for stedfortræderen, påse at  

 bøgerne er rigtig ført i hans fraværelse, og at de fremlagte kassebilag er  

 fyldestgørende.
Eventuelle bemærkninger anføres i meldingen til den, der har  

 tilsyn med kassen.
 Regnskabsføreren påtegner (anviser) de enkelte udgiftsbilag, jf. i øvrigt  

 pkt. 6.
 Samtlige de til den regnskabspligtige myndighed udleverede blokke  

 »Kvittering for indbetalinger«, jf. pkt. 7, skal være i  

 regnskabsførerens varetægt (opbevares i pengeskab/pengekasse).
 I forbindelse med den månedlige indsendelse af regnskab forelægger han  

 chefen for den regnskabspligtige myndighed en oversigt over uafregnede  

 forskud.
 3. Indehaveren af forskudssum.
 Forskudssummen, jf. pkt. 2, anvendes til udbetalinger efter  

 regnskabsførerens direktiver.
 Der foretages afregning senest ved normal kontortids begyndelse dagen  

 efter, at beløbet er modtaget.
 4. Indbetalinger.
 Indbetalinger må kun, når forholdene afgørende taler derfor, finde sted  

 uden for den af den regnskabspligtige myndighed fastsatte åbningstid for  

 kasseekspeditioner.
 Indbetalinger må kun modtages af regnskabsføreren.
Indbetalinger skal fortrinsvis ske over myndighedens postkonto, hvorfor  

 den regnskabspligtige myndigheds skrivelser skal påtrykkes postkontonummeret,  

 ligesom dette nummer samt oplysning om, at indbetalinger ønskes over  

 postkontoen, påstemples salgsnotater og lign.
Endvidere skal det af  

 skrivelser fra den regnskabspligtige myndighed vedrørende indbetalinger i  

 anledning af fordringer, herunder tjenstlig gæld, fremgå, at beløbet ønskes  

 indbetalt over postkontoen.
 Kontante indbetalinger.
 Ved kontante indbetalinger anvendes »Kvittering for  

 indbetalinger«.
Kvitteringerne, der er maskinnummererede og oplagt i blokke, jf. i øvrigt  

 pkt. 2, udskrives i 3 eksemplarer ved gennemskrift.
Med de 3 eksemplarer  

 forholdes således:
- eksemplar 1 udleveres til den person, der foretager indbetalingen, - eksemplar 2 indgår som bilag til regnskabet, eventuelt sammen med andet  

 bilagsmateriale, - eksemplar 3 forbliver i blokken.
 Med makulerede kvitteringer forholdes således:
- eksemplar 1 og 2 indsendes med regnskabet, - eksemplar 3 forbliver i blokken.
Ved kontante indbetalinger gennem postvæsenet udskrives ingen  

 kvitteringsblanket, idet kvitteringen afgives på (post) anvisningens  

 midterste del.
Den talon, der modtages fra postvæsenet, anvendes som bilag  

 til regnskabet sammen med eventuelt andet bilagsmateriale.
 Andre indbetalinger.
Ved indbetalinger over postgirokontoen anvendes de modtagne girotaloner  

 som bilag.
Endvidere indsendes samtlige kontouddrag med regnskabet.
Modtagne ikke krydsede checks krydses ved poståbningen, og samtlige checks  

 afleveres til regnskabsføreren, der udfærdiger »Kvittering for  

 indbetalinger«.
Postanvisninger og værdibreve afleveres ligeledes til  

 regnskabsføreren.
Ved poståbningen føres bog over indgåede checks, postanvisninger og  

 værdibreve, samt breve fra pengeinstitut og postgirokontor.
Regnskabsføreren  

 kvitterer i bogen for modtagelsen.
 I instruks for den person, som forestår poståbningen, optages bestemmelser  

 i overensstemmelse med foranstående.
 5. Udbetalinger.
 Udbetalinger må kun, når forholdene afgørende taler derfor, finde sted  

 uden for den af den regnskabspligtige myndighed fastsatte åbningstid for  

 kasseekspeditioner.
 Kontante udbetalinger.
 Ved kontante udbetalinger, hvor der ikke foreligger regninger, beregninger  

 eller udbetalingslister el.lign., anvendes »kvittering for  

 udbetalinger« som kassebilag.
 Andre udbetalinger herunder udbetaling af løn.
Ved udbetalinger skal myndighedens konto i pengeinstitut eller postkonto i  

 videst muligt omfang benyttes.
Checks og girokort underskrives af  

 regnskabsføreren i forening med chefen for den regnskabspligtige myndighed,  

 eventuelt i forening med en af denne udpeget person (f.eks. stabschef eller  

 intendant).
Postvæsenets kvittering anvendes som bilag til regnskabet sammen med  

 eventuelt andet bilagsmateriale.
Såfremt der indsendes kvittering fra  

 modtageren af beløbet, vedhæftes også denne bilaget.
Lønudbetaling til  

 månedslønnet personel sker ved overførsel til den enkeltes konto i  

 pengeinstitut eller postkonto og således, at personellet kan disponere over  

 beløbet fra den dato, hvor lønnen efter gældende bestemmelser skal være til  

 rådighed for den enkelte lønmodtager.
 6. Betingelser for at udbetaling kan finde sted.
a.
Attestation.
Ethvert bilag, jf. dog nedenfor, skal, forinden det afleveres til  

 regnskabsføreren, være attesteret.
Attestation sker ved personlig underskrift  

 (ikke faksimilestempel). Den attesterende skal sikre sig, at alle fornødne  

 oplysninger til fuldstændig forståelse af bilagets indhold er påført bilaget.  

 Endvidere skal han sikre sig, at der er ydet de ifølge overenskomster,  

 aftaler, prislister m.v. opnåelige kvantums- eller ydelsesrabatter.
Ligeledes  

 skal den attesterende sikre sig, at der ved kontrolled, som opbevarer  

 følgesedler el.lign. for de pågældende leverancer, foretages notering på  

 følgesedlen om attestation således, at der ikke foretages attestation for  

 samme beløb flere gange.
Den regnskabspligtige myndighed udgiver nærmere bestemmelser for, hvilke  

 personer, der kan attestere udgiftsbilag for de forskellige tjenesteområder.  

 Fortegnelse over disse personer skal - med underskriftsprøver - bero hos  

 regnskabsføreren.
Regnskabsføreren og hans hjælpere kan ikke bemyndiges til  

 at attestere.
I øvrigt henvises til vedlagte bilag, der er et eksempel på fremgangsmåden  

 ved attestation.
Den nødvendige tilpasning til det enkelte tjenesteområde  

 forudsættes at finde sted ved den regnskabspligtige myndigheds  

 foranstaltning.
b.
Anvisning.
 Udgiftsbilag kan kun anvises ved særlig påtegning af regnskabsføreren, jf.  

 vedlagte bilag.
Han indestår dermed for - at attestation er givet af en person, der er bemyndiget hertil, - at efterregning af bilaget er foretaget ved regnskabskontorets  

 foranstaltning, - at opnåelige kasserabatter fradrages, samt - at bilaget opfylder følgende krav:
- stilet til myndigheden, evt. den tjenestegren, der har modtaget  

 leverancen eller arbejdsydelsen, - dateret, - udstedt som originaleksemplar, medmindre leverandørens sædvanlige  

 formularsystem udelukker dette (kopieksemplarer annulleres på tydelig måde  

 eller tilintetgøres), - specificeret hvad angår leverancens eller arbejdsydelsens art, mængde,  

 pris, sats m.v., - forsynet med oplysning om tidspunktet for leverancen eller  

 arbejdsydelsen, - uden raderinger (eventuelle rettelser skal ske på en sådan måde, at det  

 oprindelige stadig kan læses, ligesom rettelsen kun må foretages af en  

 person, der er bemyndiget hertil).
 Følgende udgiftsbilag kan dog anvises til udbetaling uden attestation:
- udbetalingslister over lønninger til månedslønnet personel, - udbetalingslister, udfærdiget på grundlag af allerede attesterede  

 lister, såsom overarbejde, udkommandogodtgørelse og døgntillæg, - udbetalinger med henvisning til udbetalingsordrer fra højere  

 myndigheder, idet kvittering påføres udbetalingsordren, - forskud på tjenesterejser, når der foreligger rejseordre, - rejsegodtgørelse samt forskud herpå til personel i chefsstillinger,  

 herunder forstandere for civilundervisningen og auditører, - udbetaling af ydelser m.v. beregnet af en anden regnskabspligtig  

 myndighed, og som (ved mellemark) er overført til udbetaling, - udbetaling af beløb fra reskontro, f.eks. private afdrag og skat.
 7. Hjælpemidler.
 Foruden de hidtil førte bøger og oversigter anvendes: - en blanket  

 »Kvittering for indbetalinger«, (vare nr. 575. 172), - en blanket  

 »Kvittering for udbetalinger«.
 8. De med virkning fra 1. april 1957 gældende  

 »Bestemmelser for kassebogføring, regnskabsindsendelse m.v.« ændres  

 ikke af ovenstående.
BILAG III FORSVARSMINISTERIET FORVALTNINGSDIREKTORATET DEC 1969 Lyngbyvej 100 2100 København Ø Bestemmelser for udbetaling og forvaltning af  

 forskudssummer.
 1. Til afholdelse af mindre, tjenstlige udgifter kan  

 der til enhedschefer (afdelingschefer, underafdelingschefer, skibschefer,  

 kutterførere m.fl.) efter den regnskabspligtige myndigheds nærmere  

 bestemmelse udbetales en efter forholdene afpasset fast forskudssum.
 Forskudssummen fastsættes således, at den normalt dækker en uges udgifter,  

 og den må i intet tilfælde overstige en måneds normalt forekommende udgifter.
2. Chefen for vedkommende enhed kvitterer overfor den  

 regnskabspligtige myndighed for forskudssummen.
Han overdrager - såfremt han  

 ikke vælger selv at bestride kasseforretningerne - mod kvittering beløbet til  

 den månedslønnede person, som han udpeger tid at forvalte forskudssummen -  

 ved en underafdeling normalt kommandobefalingsmanden.
Såfremt forskudssummen af enhedschefen er overdraget i overensstemmelse  

 med ovenstående, foretager chefen jævnligt og mindst een gang månedlig  

 uanmeldt kontrol af beholdningen tilstedeværelse.
Resultatet af eftersynet  

 indføres i enhedens mønstringsprotokol el.lign.
 3. Den person, som forvalter forskudssummen, udfører  

 personligt kasseforretningerne.
 Beholdningen (penge og bilag) opbevares i aflåset pengekasse, der beror i  

 aflåset (stål) skab el.lign. under dirkefri lås og således, at alene  

 kasseindehaveren har adgang til pengekassen.
 Reservenøglen afleveres i forseglet kuvert (forseglet af kasseindehaveren)  

 hos chefen for enheden eller efter den regnskabspligtige myndigheds nærmere  

 bestemmelse.
4. Regnskabsaflæggelse for den faste forskudssum sker  

 under anvendelse af blanketten »afregning vedrørende  

 forskudssummer« samt kvitterede regninger.
Nævnte blanket og regninger  

 attesteres af chefen for enheden, hvorefter kasseindehaveren mod aflevering  

 af disse bilag får refunderet de afholdte udgifter ved den regnskabspligtige  

 myndighed.
 Afregning finder normalt sted een gang ugentlig.
 Der anlægges en kassebog (kassebog B kan anvendes, idet  

 konteringsrubrikken ikke anvendes), hvori samtlige ind- og udbetalinger  

 føres.
 Der foretages afstemning hver dag, hvor der har været bevægelser i  

 kassebeholdningen, dog mindst een gang ugentlig.
 5. Ved chefskifte afregnes forskudssummen til den  

 regnskabspligtige myndighed således, at den afgående enhedschef modtager  

 kvittering for afviklingen.
 6. I tilfælde, hvor der udbetales en midlertidig  

 forskudssum, foretages fuldstændig afregning af denne, og den  

 regnskabspligtige myndighed meddeler kvittering for det fulde beløb.
