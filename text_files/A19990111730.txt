Lov om ændring af lov om  

 sygehusvæsenet (Tilbud om brystundersøgelse til kvinder mellem 50  

 og 69 år) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om sygehusvæsenet, jf. lovbekendtgørelse nr. 687 af 16.  

 august 1995, som ændret senest ved § 1 i lov nr. 395 af 2. juni  

 1999, foretages følgende ændring:
 1. Efter § 5 d indsættes:
»§ 5 e.
Hver amtskommune tilbyder hvert andet år  

 brystundersøgelse til kvinder, som er mellem 50 og 69 år, og som  

 har bopæl i amtskommunen.
 Stk. 2. Undersøgelsen omfatter  

 røntgenundersøgelse (mammografi).
Stk. 3. Sundhedsministeren fastsætter nærmere  

 regler om tilbudet om brystundersøgelse og om, hvornår  

 forpligtelserne til at tilbyde brystundersøgelser skal have  

 virkning.« § 2 Stk. 1. Tidspunktet for lovens ikrafttræden  

 fastsættes af sundhedsministeren.
 Stk. 2. Sundhedsministeren kan bestemme, at loven skal  

 træde i kraft for enkelte amter.
Givet på Amalienborg, den 29. december  

 1999 Under Vor Kongelige Hånd og Segl Margrethe R.
