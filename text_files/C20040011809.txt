Cirkulære  

 om ændring af praksis og genoptagelse af opgørelse af momstilsvaret vedr.  

 leveringsstedet for formidlingsydelser til privatpersoner m.fl.  

1) Indledning 1. Told- og Skattestyrelsen har på baggrund af  

 EF-domstolens dom i sag C-68/03, D.
Lipjes, besluttet at ændre praksis for  

 fastlæggelsen af leveringsstedet efter momslovens § 21, nr. 3, for andre  

 formidlingsydelser end de af lovens § 15, stk. 2, og § 21, nr.  

 1  

 og 2, omhandlede leveret af formidlere, som handler i andres navn og for  

 andres  

 regning.
2. Praksisændringen vedrører tilfælde, hvor formidler på  

 vegne af køber formidler erhvervelsen af en vare.
Praksisændringen vedrører  

 ikke tilfælde, hvor aftageren af formidlingsydelsen er momsregistreret  

 (registreringspligtig) i Danmark eller i et andet EU-land.
Praksis ifølge  

 Momsvejledningen 3. Bestemmelsen i momslovens § 21, nr. 3,  

 gennemfører 6. momsdirektivs artikel 28 b, punkt E, nr. 3, i dansk ret.
4. Det fremgår af Momsvejledningens afsnit E.3.7.3, at  

 leveringsstedet for formidlingsydelser omfattet af momslovens § 21,  

 nr. 3, fastlægges efter, hvor den pågældende hovedtransaktion har  

 leveringssted.
Hvis aftageren af formidlingsydelsen er momsregistreret i et  

 andet EU-land, er leveringsstedet for formidlingsydelsen dog i det EU-land,  

 hvor aftageren er momsregistreret.
 5. Leveringsstedet for  

 hovedtransaktionen fastlægges efter de almindelige regler i  

 momslovens §§ 14-20 og § 22.
EF-domstolens dom  

 i sag C-68/03, D.
Lipjes.
 6. Tvisten i hovedsagen, der førte til den præjudicielle  

 forelæggelse for EF-domstolen, vedrørte bl.a. fastlæggelsen af  

 leveringsstedet  

 for formidlingsydelser.
7. D.
Lipjes, der var bosat i Nederlandene, drev virksomhed  

 med køb og salg af brugte lystfartøjer og med formidling af køb og salg af  

 yachter.
I 1996 og i 1997 formidlede han to gange køb af yachter, der befandt  

 sig i Frankrig, i begge tilfælde tilsyneladende på en i Nederlandene bosat  

 privat købers vegne, mens sælgeren var en privatperson bosat i Frankrig.
D.  

 Lipjes havde hverken i Nederlandene eller i Frankrig angivet moms af disse  

 formidlingstransaktioner.
 EF-domstolen skulle tage stilling til følgende to spørgsmål:
1)  

 	  

 Skal sjette direktivs  

 artikel 28b, punkt E, stk. 3, fortolkes således, at denne bestemmelse  

 kun  

 angår tjenesteydelser, der leveres af formidlere, hvor aftageren af  

 tjenesteydelsen er en afgiftspligtig person i direktivets forstand eller en  

 ikke-afgiftspligtig juridisk person i den forstand, hvori udtrykket er  

 anvendt  

 i direktivets artikel 28a? 2)  

 	  

 I benægtende fald,  

 skal sjette direktivs artikel 28b, punkt E, stk. 3, første afsnit, da  

 fortolkes således, at denne bestemmelse går ud på, at såfremt der formidles  

 et  

 køb og salg af en fysisk genstand mellem to private, skal der med hensyn til  

 stedet for formidlingen lægges vægt på stedet for transaktionen, som om denne  

 transaktion var en levering eller en tjenesteydelse udført af en  

 afgiftspligtig  

 person i den forstand, hvori udtrykket er anvendt i sjette direktivs artikel  

 8? Ad Spørgsmål 1 8. EF-domstolen har besvaret det første spørgsmål med,  

 at sjette direktivs artikel 28b, punkt E, stk. 3, ikke skal fortolkes  

 således, at den kun angår tjenesteydelser, der leveres af formidlere, hvor  

 aftageren af tjenesteydelsen er en afgiftspligtig person eller en  

 ikke-afgiftspligtig juridisk person.
 9. Praksis ifølge Momsvejledningens afsnit E.3.7.3 er  

 således i overensstemmelse med EF-domstolens dom.
Ad Spørgsmål 2 10. EF-domstolens konstater i dommens præmis 24, at den  

 forelæggende ret med det andet spørgsmål ønsker oplyst, om det, når en  

 formidlingstransaktion henhører under sjette direktivs artikel 28b, punkt E,  

 stk. 3, er de almindelige bestemmelser i sjette direktivs artikel 8  

 eller  

 specialbestemmelserne i samme direktivs artikel 28b, der skal anvendes med  

 henblik på fastsættelsen af det sted, hvor den transaktion, der ligger til  

 grund for formidlingsydelsen, er blevet udført.
11. EF-domstolen fastslår i præmis 25, at det i denne  

 henseende er tilstrækkeligt at fastslå, at det følger af sjette direktivs  

 ordlyd, at stedet for erhvervelse inden for Fællesskabet af goder er  

 reguleret  

 i direktivets artikel 28b, punkt A og B, som således fraviger de almindelige  

 bestemmelser i direktivets artikel 8, som regulerer levering af goder inden  

 for  

 en medlemsstat.
En anden bedømmelse er under de i hovedsagen foreliggende  

 omstændigheder ikke påkrævet.
 12. EF-domstolen besvarede det andet spørgsmål med, at når  

 en formidlingstransaktion henhører under sjette direktivs artikel 28b, punkt  

 E,  

 stk. 3, skal direktivets artikel 28b, punkt A (stedet for erhvervelse  

 inden for Fællesskabet af goder) og B (leveringsstedet ved fjernsalg),  

 anvendes  

 med henblik på fastsættelsen af det sted, hvor de transaktioner, der ligger  

 til  

 grund for formidlingsydelserne, er blevet udført.
Ændring af praksis 13. EF-domstolens besvarelse af spørgsmål 2 i sag  

 C-68/03, D.
Lipjes, ændrer dansk praksis vedrørende fastlæggelsen af  

 leveringsstedet for formidlingsydelser til privatpersoner m.fl., som den er  

 beskrevet i Momsvejledningens afsnit E.3.7.3.
 14. Den ændrede praksis betyder, at når en formidler, der  

 handler i en andens navn og for en andens regning, leverer formidlingsydelser  

 omfattet af § 21, nr. 3 (andre formidlingsydelser), på vegne af køberen,  

 skal formidler anses for at have formidlet en erhvervelse og ikke en  

 leverance.
15. Stedet for erhvervelsen skal fastlægges efter momslovens  

 § 14, nr. 2, 2. pkt., sidste bisætning, og 3. pkt., og nr. 3, samt  

 § 22.  

 Hvis varen transporteres fra et andet EU-land til Danmark er leveringsstedet  

 for erhvervelsen således i Danmark.
Hvis varen transporteres fra Danmark til  

 et  

 andet EU-land er leveringsstedet for erhvervelsen ikke i Danmark.
Genoptagelse og  

 tilbagebetaling 16. Virksomheder, som efter den i Momsvejledningens  

 afsnit E.3.7.3 beskrevne hidtidige praksis har betalt moms af  

 formidlingsydelser, der efter dette cirkulære ikke har leveringssted her i  

 landet, kan anmode ToldSkat om genoptagelse af opgørelsen af momstilsvaret.
 Det vil f.eks. kunne være agenter, der handler efter  

 fuldmagt, og som køber et parti varer på en auktion her i landet for en  

 ikke-momsregistreret kunde i et andet EU-land, hvorefter varepartiet  

 fremsendes  

 til kunden i det andet EU-land.
17. Ved bedømmelse af et eventuelt tilbagebetalingskrav  

 anvendes dansk rets almindelige regler om tilbagebetaling af beløb erlagt i  

 urigtig formening om skyld.
Disse regler vil blive fortolket i lyset af den  

 seneste praksis fra EF-Domstolen om medlemsstaternes opkrævninger af beløb i  

 strid med fællesskabsretten.
Overvæltning 18. Det følger af EF-Domstolens faste praksis, at en  

 virksomhed har ret til at få tilbagebetalt afgifter, som en medlemsstat har  

 opkrævet i strid med fællesskabsrettens bestemmelser.
Den pågældende  

 medlemsstat er således som udgangspunkt forpligtet til at tilbagebetale  

 afgifter, der er opkrævet i strid med fællesskabsretten (jf. bl.a. dommen i  

 de  

 forenede sager C-192/95 - C-218/95, Comateb m.fl. præmis 20, de forenede  

 sager  

 C-397/98 og C-410/98, Metallgesellschaft m.fl., præmis 84, og sag C-62/00,  

 Marks & Spencer-dommen, præmis 30).
19. Der er ifølge EF-domstolens retspraksis kun én enkelt  

 undtagelse til denne tilbagebetalingsforpligtelse.
En medlemsstat kan kun  

 modsætte sig, at en afgift, der er opkrævet med urette henset til  

 fællesskabsretten, tilbagebetales, når det er godtgjort af de nationale  

 myndigheder, at en anden person end den afgiftspligtige fuldt ud har båret  

 afgiftsbyrden, og at en tilbagebetaling af afgiften til den afgiftspligtige  

 ville medføre en ugrundet berigelse for ham.
Heraf følger, at hvis kun en del  

 af afgiften er væltet over på senere led, er de nationale myndigheder  

 forpligtet til at tilbagebetale det ikke-overvæltede beløb (jf. i denne  

 retning  

 bl.a. dommen i sagen Comateb m.fl., præmis 27 og 28).
 20. Da denne undtagelse er en begrænsning af en subjektiv  

 ret, der følger af Fællesskabets retsorden, skal den fortolkes restriktivt,  

 idet der navnlig skal tages hensyn til, at overvæltningen af en afgift på  

 forbrugeren ikke nødvendigvis udligner de økonomiske virkninger af  

 afgiftspålæggelsen for den afgiftspligtige.
21. Domstolen har i præmis 17 i dommen i de forenede sager  

 331/85, 376/85 og 378/85, Bianco og Girard, bl.a. slået fast, at selv om  

 nationale lovregler om indirekte skatter normalt tilsigter, at afgifterne  

 væltes over på den endelige forbruger, og indirekte skatter inden for  

 erhvervslivet i almindelighed overvæltes delvis eller fuldt ud, kan man ikke  

 generelt lægge til grund, at sådanne afgifter i alle tilfælde rent faktisk  

 væltes over.
Hvorvidt der rent faktisk, delvis eller fuldt ud, sker en  

 overvæltning, afhænger således af en række forskellige omstændigheder ved  

 hver  

 enkelt transaktion, som giver denne en særlig karakter i forhold til andre  

 transaktioner, der sker i andre sammenhænge.
Spørgsmålet om, hvorvidt der i  

 det  

 enkelte tilfælde er sket en overvæltning af en afgift, beror derfor på de  

 faktiske omstændigheder, som det henhører under den pågældende nationale  

 retsinstans at klarlægge, idet denne frit kan bedømme de beviser, der  

 fremlægges for den.
Domstolen har i præmis 20 i dommen i sagen Bianco og Girard  

 præciseret, at det, alt efter markedets karakter, vil være mere eller mindre  

 sandsynligt, at der sker en overvæltning.
De mange faktorer, der er  

 bestemmende  

 for den politik, de handlende fører, er imidlertid forskellige i forskellige  

 tilfælde, hvorfor det er næsten umuligt at afgøre, hvor stor en faktisk  

 indvirkning disse faktorer hver for sig har på, i hvilket omfang der sker en  

 overvæltning.
 Domstolen har ligeledes slået fast, at selv når det  

 godtgøres, at den med urette opkrævede afgift helt eller delvis er væltet  

 over  

 på tredjemand, vil en tilbagebetaling af afgiften til den erhvervsdrivende  

 ikke  

 nødvendigvis medføre en ugrundet berigelse for ham (dommen i sagen Comateb  

 m.fl., præmis 29, og dom af 21.9.2000, forenede sager C-441/98 og C-442/98,  

 Michaïlidis, præmis 34).
 Selv i det tilfælde, hvor afgiften er fuldstændigt integreret  

 i den pris, der kræves, kan den afgiftspligtige lide et økonomisk tab, der er  

 forbundet med en forringelse af salgsmængden (jf. dommen i sagen Comateb  

 m.fl.,  

 præmis 29, og Michaïlidis-dommen, præmis 35).
 22. Om og i hvilket omfang tilbagebetaling af en afgift, der  

 er opkrævet med urette henset til fællesskabsretten, medfører en ugrundet  

 berigelse for den afgiftspligtige, kan således kun fastlægges ved en  

 økonomisk  

 analyse, der tager hensyn til alle de relevante omstændigheder (jf. dommen i  

 sagen C-147/01, Webers Wine World, præmis 100).
Fristregler 23. Det fremgår af ikrafttrædelsesbestemmelserne til lov  

 nr. 410 af 2. juni 2003 om ændring af skattestyrelsesloven (ændring af  

 fristregler på skatte- og afgiftsområdet m.v.), at skattestyrelseslovens  

 § 35  

 B og § 35 C, har virkning for anmodninger om genoptagelse af et  

 afgiftstilsvar, som er indgivet til myndighederne den 12. marts 2003 eller  

 senere.
 24. Såfremt anvendelsen af skattestyrelseslovens § 35 B  

 og § 35 C, for en afgiftsperiode er til ugunst for den afgiftspligtige i  

 forhold til hidtil gældende regler, kan bestemmelsen dog først finde  

 anvendelse  

 for afgiftstilsvar, hvor angivelsesperioden udløber den 1. juli 2000 eller  

 senere.
 25. Hvis fristen i skattestyrelseslovens § 35 B, stk. 2,  

 er udløbet, kan der i henhold til skattestyrelseslovens § 35 C,  

 stk. 1,  

 nr. 1, 2. led, efter anmodning ske ekstraordinær genoptagelse til gunst for  

 den  

 afgiftspligtige af opgørelsen af afgiftstilsvaret fra og med den  

 afgiftsperiode, der er påbegyndt, men endnu ikke udløbet, 5 år forud for  

 underkendelsen af praksis.
 Ekstraordinær genoptagelse kan dog kun ske, hvis  

 betingelserne herfor i skattestyrelseslovens § 35 C, stk. 1, nr. 1,  

 er opfyldt.
 26. Dansk praksis for fastlæggelsen efter momslovens § 21,  

 nr. 3, af leveringsstedet for andre formidlingsydelser leveret  

 til  

 privatpersoner m.fl. ændres som følge af EF-domstolens afgørelse af 27. maj  

 2004.
 Der kan således ske genoptagelse af opgørelsen af  

 afgiftstilsvar fra og med den afgiftsperiode, der var påbegyndt, men ikke  

 udløbet,  

 den 27. maj 1999.
Reaktionsfrist 27. Anmodning om ekstraordinær genoptagelse skal  

 fremsættes under iagttagelse af bestemmelsen i skattestyrelseslovens  

 § 35  

 C, stk. 2, det vil sige, at anmodningen om genoptagelse skal fremsættes  

 inden 6 måneder efter, at den afgiftspligtige er kommet til kundskab om det  

 forhold, der begrunder fravigelsen af den ordinære genoptagelsesfrist i  

 skattestyrelseslovens § 35 B.
 28. Reaktionsfristen på 6 måneder i henhold til  

 skattestyrelseslovens § 35 C, stk. 2, regnes fra dette cirkulæres  

 dato.
Anmodning om  

 genoptagelse 29. Anmodning om genoptagelse skal indgives til den  

 regionale told- og skattemyndighed.
 30. Anmodningen skal indeholde oplysninger om virksomhedens  

 navn, adresse og CVR-nr.
31. Virksomheden skal specificere kravet på tilbagebetaling  

 eller regulering af moms for hver afgiftsperiode 32. Af hensyn til beregningen af rentegodtgørelse skal  

 virksomheden oplyse tidspunktet for hver enkelt indbetaling af momstilsvar.  

 Hvis virksomheden har fået udbetalt negativ moms for en afgiftsperiode, skal  

 virksomheden oplyse tidspunktet for frigørelsen af den negative angivelse.
Dokumentation 33. Virksomheden skal fremlægge oplysninger af faktisk  

 karakter, som kan begrunde ændringen.
Virksomheden skal således dokumentere  

 opgørelsen af tilbagebetalingskravet gennem relevant regnskabsmateriale og  

 andet bilagsmateriale, som efter virksomhedens opfattelse kan dokumentere  

 kravet.
Forrentning 34. Tilbagebetalingskrav efter dette cirkulære skal  

 forrentes efter cirkulære nr. 157 af 14. oktober 1987 om forrentning af visse  

 tilbagebetalingsbeløb, og TSS-cirkulære  

  

 2004-07  

  

 , forrentning af visse  

 tilbagebetalingsbeløb.
 35. Forrentningen af tilbagebetalingskrav er skattepligtig  

 indkomst i henhold til statsskattelovens § 4, litra e.
Kompetence- og klageregler 36. En virksomheds krav på tilbagebetaling af moms skal  

 rejses over for den regionale told- og skattemyndighed, der træffer afgørelse  

 i  

 1. instans i henhold til sagsudlægningsbekendtgørelsens § 6,  

 stk. 1.
 Såfremt virksomheden ønsker at klage over den regionale  

 told- og skattemyndigheds afgørelse gælder de almindelige klagebestemmelser i  

 henhold til momslovens § 79.
 Klagefristen til Landsskatteretten er 3 måneder, jf.  

 skattestyrelseslovens § 25, stk. 1. Klagefristen til Told- og  

 Skattestyrelsen er 3 måneder, jf. sagsudlægsningsbekendtgørelsens § 20.  

 I øvrigt finder reglerne i skattestyrelseslovens kap 3 og 3A anvendelse.
37. Spørgsmål vedrørende beskatning af de tilbagebetalte  

 beløb behandles af den skatteansættende myndighed, jf. skattestyrelseslovens  

 § 12  

 A for juridiske personer.
Denne afgørelse kan påklages til Landsskatteretten,  

 jf. skattestyrelseslovens § 23, stk. 1, nr. 1. I øvrigt finder  

 reglerne i skattestyrelseslovens kap. 3 og 3A anvendelse.
Spørgsmål vedrørende beskatning af de tilbagebetalte beløb  

 behandles af den kommunale skattemyndighed, jf. skattestyrelseslovens  

 § 2,  

 stk. 1 for fysiske personer.
Denne afgørelse kan påklages til  

 skatteankenævnet, jf. skattestyrelseslovens § 21. I øvrigt finder  

 reglerne  

 i skattestyrelseslovens kap. 3 og 3 A anvendelse.
Gyldighed 38. Cirkulæret ophæves den 31. december 2005.
 39. Virksomheder, for hvilke praksisændringen er bebyrdende,  

 kan for leverancer, der rent faktisk er leveret inden den 1. april 2005,  

 anvende den i Momsvejledningens afsnit E.3.7.3 beskrevne praksis.
Told- og Skattestyrelsen, den 15. december  

 2004 Ole Kjær /Else Veggerby 1)  

 I Told- og Skattestyrelsens interne nummerrække har cirkulæret nr. 2004-35.
