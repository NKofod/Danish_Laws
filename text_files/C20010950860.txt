Vejledning til bekendtgørelse om  

 Ædelsmedeuddannelsen (Bekendtgørelse nr. 1137 af 14.12.2000) Forord Samtidig med ikrafttrædelsen af erhvervsuddannelsesreformen, jf.  

 lovbekendtgørelse nr. 724 af 25. juli 2000, indføres en ny  

 regelstruktur for erhvervsuddannelserne.
 Ud over generelle og tværgående regler vil regelgrundlaget for  

 en erhvervsuddannelse fra og med år 2001 bestå af en  

 uddannelsesbekendtgørelse med en tilhørende autoritativ  

 vejledning.
 Dette er det samlede grundlag for skolens og det lokale uddannelsesudvalgs  

 arbejde med de lokale undervisningsplaner.
 Formålet hermed er at forenkle beskrivelsessystemet ved kun at  

 beskrive overordnede mål og rammer for den enkelte uddannelse i  

 bekendtgørelsen, mens disse mål og rammer er nærmere  

 beskrevet og præciseret i vejledningen. Ændring af en  

 erhvervsuddannelse, som for eksempel skyldes nye krav fra arbejdsmarkedet til  

 de færdiguddannede, vil derfor i en lang række tilfælde  

 fremover kunne ske i form af en justering/tilpasning af vejledningen, frem  

 for ved en ændring af bekendtgørelsen.
Den til enhver tid gældende vejledning for en erhvervsuddannelse vil  

 være tilgængelig på ministeriets hjemmeside på  

 web-adressen: www.uvm.dk/lov, hvor love og regler om  

 erhvervsuddannelserne også findes.
Ministeriet vil informere skoler og  

 faglige udvalg om nye vejledninger og ændringer i eksisterende  

 vejledninger via e-mail, svarende til den måde ministeriet informerer  

 på, når der udstedes nye eller ændres i eksisterende love  

 og bekendtgørelser.
Som en konsekvens af ministeriets politik om  

 digital forvaltning vil vejledningen ikke blive trykt og derfor ikke blive  

 distribueret i trykt form.
 Uddannelsesbekendtgørelse og vejledning udarbejdes i tæt  

 samarbejde med det faglige udvalg og udstedes af  

 Undervisningsministeriet.
1137 af 14. december 2000 om Ædelsmedeuddannelsen Indholdsfortegnelse FORORD INDHOLDSFORTEGNELSE UDDANNELSENS MÅL:
FOKUSOMRÅDER UDDANNELSENS VARIGHED, STRUKTUR M.V.
 ADGANGSKRAV TIL HOVEDFORLØB:
 SKOLEUNDERVISNING:
PRÆSTATIONSSTANDARDER DE TRE NIVEAUER:
FAGPLAN FOR UDDANNELSEN DEN ERHVERVSFAGLIGE INDGANG:
 FAGBESKRIVELSE GRUNDFORLØB:
UDDANNELSESRETTEDE OMRÅDEFAG TEGNINGS- OG FORMGIVNINGSTEKNIKKER MATERIALEBEARBEJDNING MED HÅNDVÆRKTØJ MATERIALE FORBEREDELSE KVALITETSKENDSKAB ERHVERVETS FORHOLD FAGBESKRIVELSE HOVEDFORLØB:
OMRÅDEFAG FORMGIVNING OG TEGNING BEARBEJDNING KVALITETSSTYRING FAGETS UDVIKLING FAGBESKRIVELSE HOVEDFORLØB:
BUNDNE SPECIALEFAG FOR SPECIALET GULDSMED GULDSMEDETEKNIKKER SMYKKESTENSFATNING VÆRKTØJSFREMSTILLING STØBNING OG VOKSARBEJDE FAGBESKRIVELSE HOVEDFORLØB:
BUNDNE SPECIALEFAG FOR SPECIALET KORPUSSØLVSMED SØLVSMEDETEKNIKKER VÆRKTØJSFREMSTILLING FAGBESKRIVELSE HOVEDFORLØB:
BUNDNE SPECIALEFAG FOR SPECIALET CISELØR CISELØR TEKNIKKER VÆRKTØJSFREMSTILLING BEGFREMSTILLING FAGBESKRIVELSE HOVEDFORLØB:
BUNDNE SPECIALEFAG FOR SPECIALET BESTIKSØLVSMED BESTIKTEKNIKKER VÆRKTØJSFREMSTILLING ALMENE OG PERSONLIGE KOMPETENCER INNOVATION FLEKSIBILITET ANSVARLIGHED MEDANSVAR FOR EGEN LÆRING KVALITETSBEVIDSTHED:
 DELTAGELSE I PROJEKTORGANISATION:
 SAMARBEJDE OG KOMMUNIKATION:
 KUNDEBETJENING INTERNT/EKSTERNT:
 INSTRUKTIONSTEKNIK:
 VALGFRI SPECIALEFAG.
ERHVERVSRETTET PÅBYGNING BEDØMMELSE M.V.
SVENDEPRØVEN TILVEJEBRINGELSE AF OPGAVER RAMMER FOR PRØVEGENNEMFØRELSE OG BEDØMMELSE IVÆRKSÆTTELSE AF PRØVEN DEN TEORETISKE PRØVE RETTELSE, BEDØMMELSE OG KARAKTERGIVNING DEN PRAKTISKE PRØVE SAMTALE MED ELEVEN KARAKTERBEREGNING KARAKTERSKALAER INDSTILLING TIL NY SVENDEPRØVE MERIT FRITAGELSE FOR UNDERVISNINGEN PÅ UDDANNELSENS  

 GRUNDFORLØB:
SUPPLERINGSKURSUS FOR VOKSNE FRITAGELSE FOR UNDERVISNINGEN PÅ UDDANNELSENS HOVEDFORLØB  

 SAMT AFKORTELSE AF UDDANNELSESTIDEN:
 KOMPETENCEVURDERING:
VIDEREGÅENDE UDDANNELSE KVALITETSSIKRING I HENHOLD TIL HOVEDBEKENDTGØRELSEN §4 Uddannelsens mål:
 Til bekendtgørelsens kapitel 1 §§ 1 og 2.
 I vejledningens fagbilag  er angivet mål og delmål for de  

 enkelte område- og specialefag.
 De i fagbilagene angivne mål og delmål beskriver elevens  

 kvalifikationsniveau inden for de Teknisk-faglige og almen faglige  

 kompetencer der knytter sig til det pågældende område-  

 eller specialefag.
 De teknisk-faglige og almen-faglige kompetencer er beskrevet i  

 brede og åbne termer og kan bygge på nedenstående  

 elementer:
Teknologi og værktøj :  Eleven kan vælge  

 hensigtsmæssig teknologi og metode til en given opgave under  

 hensyntagen til miljø og arbejdssikkerhed, kvalifikationer, tid,  

 økonomi og kvalitet.
Eleven kan vedligeholde maskiner og udstyr samt  

 diagnosticere fejl.
Motorik og perception : Eleven kan bedømme kvalitet af  

 materialer og færdige produkter, og kan se og høre om  

 arbejdsprocesser forløber fagligt korrekt.
Eleven kan endvidere  

  vurdere og korrigere værktøjer m.v.
 Information : Eleven kan tilegne sig og vurdere information,  

 organisere og vedligeholde forskellige datatyper, fortolke data, kommunikere  

 og anvende computere m.v. til fremskaffelse og behandling af  data i relation  

 til  en given opgave eller et givet problem.
 Systemer : Eleven kan forstå sociale, organisatoriske og  

 teknologiske systemer.
 Ressourcebevidsthed :  Eleven kan planlægge og overskue en  

 opgave samt anvende og optimere ressourcer i forhold til tid, penge og  

 materialer.
De almene og personlige kompetencer udgør en del af den  

 færdiguddannedes profil.
Målene skal tilstræbes  

 opnået for alle elever i uddannelsens 4 specialer.
 De almene og personlige kompetencer er ikke angivet i fagplanen, og er  

 således ikke beskrevet med et fast tidsforbrug, idet undervisningen  

 forudsættes integreret i undervisningen i grundfag, områdefag og  

 specialefag.
 De almene og personlige kompetencer har følgende overskrifter:
Innovation, Fleksibilitet, Ansvarlighed, Medansvar for egen læring, Kvalitetsbevidsthed, Deltagelse i projektorganisation, Samarbejde og kommunikation, Kundebetjening internt/eksternt og Instruktionsteknik.
Fokusområder De anførte fokusområder er udmøntet i vejledningens  

 fagbilag.
 Fokusområderne angiver de delelementer i elevens udvikling, der  

 tillægges særlig vægt på forskellige tidspunkter i  

 uddannelsen.
 Undervisningen skal omfatte både praktisk og teoretisk undervisning  

 med henblik på at bibringe eleven de nævnte generelle og  

 specifikke kompetencer.
 Valget af grundfag, områdefag og specialefag er fra det faglige  

 udvalgs side begrundet i en analyse af relevant kompetenceudvikling i den  

 pågældende uddannelse.
 Fagene bør vægtes og periodiseres i forhold til  

 fokusområderne. .
 Fokusområderne danner grundlag for det faglige udvalgs  

 målformuleringer og  dermed grundlag for skolens tilrettelæggelse  

 af undervisningen (den lokale undervisningsplan) i samarbejde med det lokale  

 uddannelsesudvalg.
 Skemaet angiver kompetencemæssige fokusområder i  

 løbet af uddannelsestiden.
Guldsmed, korpussølvsmed, bestiksølvsmed og  

 ciselør 1. uddannelsesår 2. uddannelsesår 3. uddannelsesår 4. uddannelsesår Teknisk faglige kompetencer Vælge og anvende værktøjer i forhold til  

 en given opgave Vurdere informationer, fortolke data i forhold til en given  

 opgave/problem Kan anvende forskellige fremstillings- metoder Kunne producere under skærpede  

 omstændigheder Kunne vælge værktøj og metoder under  

 hensyn til miljø og sikkerhedsmæssige forhold Kunne planlægge opgave og allokere ressourcer i  

 forhold til tid penge samt tilgodese kvalitetsaspektet Almene og personlige kompetencer Kan anvende fysiske grundbegreber i relation til faget Kunne betjene og servicere kunder med forskellige social og  

 kulturel baggrund Kunne samarbejde og bidrage til problemløsninger i  

 forhold til helheden i en arbejdsproces Kunne problemløse i forhold til faglige  

 problemstillinger Være kreativ og have lyst og evne til kontinuerligt  

 at lære nyt Kunne lære nyt - have lært at lære og  

 tage ansvar Kunne lære nyt - have lært at lære og  

 tage ansvar Uddannelsens varighed, struktur m.v.
 Til bekendtgørelsens kapitel 2, §§ 3 og 5.
 Fagene i ædelsmedeuddannelsen gennemføres moduliseret i  

 temaer eller projekter, der kombinerer teori og praktiske øvelser.
 Grundforløbet er placeret i starten af uddannelsen eller efter 1.  

 praktikperiode, afhængig af om eleven starter uddannelsen på en  

 teknisk skole eller i virksomheden.
 Valgfag fordeles hensigtsmæssigt på skoleperioderne.
 De bundne specialefag skal som hovedregel placeres i uddannelsens sidste  

 halvdel.
 De valgfri specialefag (2 uger) er i strukturmodellen placeret på  

 hovedforløbets 2. skoleperiode og 3. skoleperiode, men kan i praksis  

 gennemføres uafhængigt af de fastlagte skoleperioder eller  

 på andre skoleperioder.
 Nedenstående model angiver  et eksempel på et  

 uddannelsesforløb for ædelsmedeuddannelsen.
 Skoleundervisningen varer 45 uger og veksler med praktikuddannelse, som  

 vist i modellen:
 Ædelsmed:
1. år 2. år 3. år 4. år Grund- forløbet Håndværk og Teknik H1 10 H2 10 H3 5 Adgangskrav til hovedforløb:
 De nærmere rammer for skolens samlede vurdering af om eleven har  

 opnået de nødvendige faglige og personlige forudsætninger  

 for at kunne begynde på undervisningen i hovedforløbet  

 fremgår dels af uddannelsesbekendtgørelsen § 5, dels af  

 grundforløbs-bekendtgørelsens § 9 med tilhørende  

 vejledning udsendt af undervisningsministeriet (Vejledningen til skolerne om  

 bedømmelse af eleverne i forbindelse med udstedelse af bevis for  

 grundforløbet (grundforløbsbekendtgørelsen § 9 )).
 Skoleundervisning:
 Til bekendtgørelsens kapitel 3 §§ 10-18.
 Undervisningen på skole skal på en helhedsorienteret  

 måde omfatte både praktisk og teoretisk undervisning med henblik  

 på at give eleven fornødne generelle og specifikke  

 kvalifikationer, herunder at give eleven forudsætninger for at varetage  

 de funktioner, uddannelsen tager sigte på.
 Undervisningen skal give indsigt i og forståelse af  

 miljømæssige problemstillinger i  forbindelse med  

 materialeanvendelse.
 Undervisningen skal samtidig give forudsætninger for udbygning af  

 kvalifikationerne ved efter- og videreuddannelse og bidrage til elevens  

 personlige udvikling og forståelse af samfundet og dets udvikling.
Præstationsstandarder De i fagbeskrivelserne anvendte niveaubetegnelser har til formål at  

 danne ramme for beskrivelse, dokumentation og demonstration af niveauer og  

 progression i undervisningen i forhold til en given aktivitet og eller  

 opgavesituation.
Der opereres med tre niveauer som relaterer sig til graden  

 af kompleksitet i den pågældende fagbeskrivelse.
 De tre niveauer:
Begynderniveau.
Eleven kan løse en opgave og udføre  

 en aktivitet i en kendt situation eller ud fra en kendt problemstilling eller  

 kan udføre en mere kompliceret aktivitet under vejledning.
På dette niveau lægges der vægt på følgende  

 personlige kompetencer: Lyst til at sætte sig ind i uddannelsens  

 fundamentale kundskabs- og færdighedsområder og til at udvikle  

 ansvarlighed og grundlag for fortsat læring.
På begynderniveauet  

 grundlægges ligeledes selvstændighed i opgaveløsning.
Rutineniveau.
Eleven kan planlægge og gennemføre en  

 opgave/aktivitet eller løse et problem i rutine - og/eller kendte  

 situationer og omgivelser - alene og i samarbejde med andre.
På dette niveau lægges der vægt på følgende  

 personlige kompetencer: Evne til selvstændigt at sætte sig ind i  

 mere komplicerede problemstillinger og til at kommunikere med andre om  

 løsningen heraf.
Yderligere lægges der vægt på  

 fleksibilitet og omstillingsevne.
Avanceret niveau.
Eleven kan vurdere et problem, kan  

 planlægge, løse og gennemføre en opgave/aktivitet eller  

 løse et problem også i ikke rutine situationer - alene og/eller  

 i samarbejde med andre - under hensyntagen til opgavens art.
På dette niveau lægges der vægt på følgende  

 personlige kompetencer: Evne til at tage selvstændigt ansvar og vise  

 initiativ til selv at formulere og løse faglige og sociale opgaver og  

 problemer.
Yderligere lægges der vægt på kvalitetssans og  

 kreativitet.
Fagplan for uddannelsen Skoleundervisningen omfatter grundfag, områdefag, specialefag og  

 valgfag med følgende fordeling på uddannelsesår:
GRUNDFAG Uger 1. år 2. år 3. år 4. år Produktudvikling, produktion og service 2,0 * Materialeforståelse 1,0 * Naturfag (F) 2,0 * Fremmedsprog engelsk (F) 2,0 * OMRÅDEFAG Uger 1. år 2. år 3. år 4. år Tegnings- og formgivningsteknikker  (Grundforløbet) 1,0 * Materialebearbejdning med håndværktøj  

 (Grundforløbet) 2,0 * Materialeforberedelse (Grundforløbet) 0,5 * Kvalitetskendskab (Grundforløbet) 0,5 * Erhvervets forhold (Grundforløb) 1,0 * Formgivning og tegning 2,0 * Bearbejdning 3,5 * Kvalitetsstyring 1,0 * Fagets udvikling 1,0 * SPECIALEFAG, guldsmed Uger 1. år 2. år 3. år 4. år Guldsmedeteknikker 1,5 * Smykkestensfatning 1,5 * Værktøjsfremstilling 0,5 * Støbning og voksarbejde 1,0 * Valgfri specialefag 2,0 * SPECIALEFAG, korpussølvsmed Uger 1. år 2. år 3. år 4. år Sølvsmedeteknikker 4,0 * Værktøjsfremstilling 0,5 * Valgfri specialefag 2,0 * SPECIALEFAG, bestiksølvsmed Uger 1. år 2. år 3. år 4. år Bestikteknikker 4,0 * Værktøjsfremstilling 0,5 * Valgfri specialefag 2,0 * SPECIALEFAG, ciselør Uger 1. år 2. år 3. år 4. år Ciselørteknikker 2,5 * Værktøjsfremstilling 1,5 * Begfremstilling 0,5 * Valgfri specialefag 2,0 * VALGFAG 4,0 * Den erhvervsfaglige indgang:
 Grundforløbet i den erhvervsfaglige indgang "Håndværk  

 og Teknik" er adgangsgivende til hovedforløbet ædelsmed.
Ædelsmedeelever skal gennemføre de familierettede  

 områdefag i familie 3- Designfamilien samt nedenstående uddannelsesrettede områdefag.
 Uddannelsesrettede områdefag (5 uger):
Tegnings- og formgivningsteknikker Materialebearbejdning med håndværktøjer Materialeforberedelse Kvalitetskendskab Erhvervets forhold I denne vejledning er medtaget fagbeskrivelser for de uddannelsesrettede  

 områdefag i grundforløbet.
 For yderligere information om grundforløbet "Håndværk  

 og Teknik" henvises til særskilt bekendtgørelse og  

 vejledning.
Fagbeskrivelse grundforløb: uddannelsesrettede  

 områdefag Grundforløb Tegnings- og formgivningsteknikker Niveau Begynderniveau Varighed 1,0 uge Mål og rammer Fagbeskrivelsens mål er, at:
·  

 	eleven får kendskab til udførelse af geometriske  

 konstruktioner af helheder eller delelementer, herunder projektionstegninger  

 af modeller og formgivning i bløde materialer ·  

 	eleven arbejder med arbejdstegninger, modelarbejde og bearbejdning i  

 formfast materiale.
 ·  

 	eleven arbejder med frihåndstegning, maleri og akvarel samt  

 principper for konstruktion inden for de forskellige fagområder inden  

 for faget.
Praktikregler Eleven udfører og aflæser under vejledning arbejdstegninger,  

 herunder geometriske arbejdstegninger og konstruktion.
 Eleven anvender under vejledning forskellige grundprincipper for  

 udtryksformer ved hjælp af tegningsteknikker og formfaste  

 materialer.
 Eleven udfører under vejledning geometriske konstruktioner,  

 herunder projektionstegning af opgaver inden for uddannelsesområdet,  

 til manuel eller maskinel bearbejdning.
Grundforløb Materialebearbejdning med håndværktøj Niveau Begynderniveau Varighed 2,0 uger Mål og rammer Fagbeskrivelsens mål er, at:
 ·  

 	eleven får kendskab til anvendelse af de  

 håndværktøjer der benyttes i faget, herunder  

 følgende discipliner: Opmærkning på metaller, herunder  

 ædelmetaller, savning, boring, filning, lodning, smedning,  

 fræsning, slibning og polering.
 ·  

 	eleven har forståelse for den til faget hørende bearbejdning  

 af metaller og ædelmetaller, herunder forarbejdning af  

 råmateriale til slut bearbejdning.
 ·  

 	eleven får forståelse for og kendskab til vedligeholdelse af  

 håndværktøjer, herunder især tænger, hamre,  

 file, sakse, måleinstrumenter, loddepistoler samt valser,  

 trækbænke og trækjern.
Praktikregler Eleven anvender under vejledning håndværktøjer der  

 benyttes i faget til grundlæggende opgaver.
 Eleven anvender under vejledning grundlæggende  

 bearbejdningsteknikker af metaller og ædelmetaller, fra start  

 bearbejdning til slut bearbejdning.
 Eleven er med til at vedligeholde de til faget hørende  

 håndværktøjer og hånddrevne maskiner.
Grundforløb Materiale forberedelse Niveau Begynderniveau Varighed 0,5 uge Mål og rammer Fagbeskrivelsens mål er, at:
·  

 	eleven får forståelse for og kendskab til forberedelse og  

 råbearbejdning af ædelmetaller før en egentlig  

 finbearbejdning.
I forbindelse hermed kan eleven arbejde med smeltning,  

 legering, valsning, trækning, strækning, klipning og  

 kontrolmåling.
 ·  

 	eleven kan foretage forbearbejdning af ædelmetaller ved hjælp  

  af maskiner og værktøjer udfra grundlæggende principper,  

 skabeloner og tabeller.
 ·  

 	eleven forarbejder ædelmetaller udfra grundlæggende  

 principper, herunder smeltning, legering, valsning, trækning,  

 strækning og udglødning.
Praktikregler Eleven anvender under vejledning grundlæggende forbearbejdnings  

 teknikker af materialer.
 Eleven har grundlæggende materialekendskab, herunder opbygning og  

 sammensætning af metaller, ædelmetaller og andre materialer.
 Eleven forbearbejder under vejledning materialer ved hjælp af  

 maskiner og værktøjer udfra grundlæggende principper,  

 skabeloner og tabeller.
Grundforløb Kvalitetskendskab Niveau Begynderniveau Varighed 0,5 uge Mål og rammer Fagbeskrivelsens mål er, at:
 ·  

 	eleven har kendskab til og forståelse for begrebet kvalitet,  

 herunder forståelse for vigtigheden af godt håndværk,  

 korrekt udført finish på ædelmetalprodukter samt  

 vigtigheden af en bevidst præsentation af de færdige produkter  

 overfor kunder og andre modtagere.
 ·  

 	eleven har kendskab til branchens kvalitetsbegreber, herunder etik og  

 moral i forhold til branchens ressourceværdier.
 ·  

 	eleven arbejder med kvalitetsprincipper og har kendskab til branchens  

 forskellige kvalitetsbegreber og etiske og moralske forhold.
 ·  

 	eleven kan vurdere kvalitet i forhold til branchens kvalitetsbegreber,  

 herunder godt håndværk, præcision og finish.
Praktikregler Eleven anvender og har kendskab til og forståelse for begrebet  

 kvalitet, herunder kunde leverandør forhold samt branchens forskellige  

 kvalitetsbegreber samt kendskab til etik og moral i forhold til branchens  

 ressourceværdier.
Grundforløb Erhvervets forhold Niveau Begynderniveau Varighed 1,0 uge Mål og rammer Fagbeskrivelsens mål er, at:
 ·  

 	eleven har kendskab til erhvervets historiske udvikling, stilhistorie  

 samt stemplingslovgivningen.
 ·  

 	eleven har kendskab til  erhvervets historiske udvikling, stilhistorie  

 samt stempellovgivningen.
Praktikregler Eleven har grundlæggende kendskab til erhvervets historiske  

 udvikling, stilhistorie samt stemplingslovgivningen.
Fagbeskrivelse hovedforløb: Områdefag Til bekendtgørelsen § 12 Hovedforløb Formgivning og tegning Niveau Avanceret niveau Varighed 2,0 uger Mål og rammer Fagbeskrivelsens mål er, at:
Frihåndstegning ·  

 	eleven fremstiller frihåndstegning af opgaver inden for  

 uddannelsens område.
Geometri ·  

 	eleven fremstiller geometriske konstruktioner af arbejdsopgaver inden for  

 uddannelsens område.
Projektionstegning ·  

 	eleven udfører projektionstegning af opgaver inden for  

 uddannelsens område.
Arbejdstegning ·  

 	eleven udfører arbejdstegninger til opgaver inden for uddannelsens  

 område.
Kundetegning ·  

 	eleven fremstiller kundetegning indeholdende alle nødvendige  

 tekniske og kunstneriske informationer til støtte for en  

 præsentation overfor kunden.
Modelarbejde ·  

 	eleven udfører modelarbejde i relevante materialer samt  

 modellering i relevante plastiske materialer.
Praktikregler Eleven udfører frihåndstegning, geometriske konstruktioner,  

 projektionstegning, arbejdstegning, kundetegning og modelarbejde i  

 forbindelse med løsning af arbejdsopgaver inden for  

 uddannelsesområdet.
Eleven vurderer hvilke af ovennævnte  

 teknikker der er mest velegnet i den aktuelle situation.
Hovedforløb Bearbejdning Niveau Avanceret niveau Varighed 3,5 uger Mål og rammer Fagbeskrivelsens mål er, at:
 ·  

 	eleven kan ved anvendelse af brancherelevant værktøj bore-,  

 save-, bukke-, smede-, file-, fræse- og loddearbejde i ædelmetal  

 og andre relevante materialer inden for uddannelsens område.
 ·  

 	eleven kan udføre optrækning, smedning, ciselering og  

 planering i ædelmetaller og andre metaller efter tegning og model.
·  

 	eleven kan udføre montering ved lodning, limning eller nitning,  

 som opfylder almindelige krav til træk-, slag- og brudstyrke ·  

 	eleven kan udføre slibning og polering og anden relevant  

 færdiggørelse, af ædelmetal og andre relevante  

 materialer.
Praktikregler Eleven udfører brancherelevante arbejdsopgaver i ædelmetal og  

 andre metaller, herunder bore-, save-, smede-, file-, fræse- og  

 loddearbejde.
 Eleven udfører optrækning, smedning, ciselering og  

 planering.
 Eleven udfører montering ved lodning, limning eller nitning som  

 opfylder almindelige krav til træk- slag- og brudstyrke.
 Eleven udfører relevant færdiggørelse af  

 ædelmetal, herunder slibning og polering.
Hovedforløb Kvalitetsstyring Niveau Rutineniveau Varighed 1,0 uge Mål og rammer Fagbeskrivelsens mål er, at:
·  

 	eleven kan styre arbejdsproces med vægt på kvalitet fra start  

 til slut.
Fra forberedelse af materialer i form af smeltning, legering,  

 valsning, trækning, strækning eller anden form for forberedelse  

 af ædelmetaller til videre forarbejdning.
 ·  

 	eleven kan udføre håndværksmæssig kvalitet ved  

 produktion af ædelmetalprodukter, herunder bearbejdning af  

 ædelmetaller med håndværktøjer og maskiner samt  

 finish.
 ·  

 	eleven udviser påpasselighed og respekt med hensyn til  

 ressourceværdier i form af ædelmetal og ædelstene.
 ·  

 	eleven foretager opmåling med og justering af almindeligt  

 forekommende måleværktøjer.
Praktikregler Eleven udfører under bevidst kvalitetsstyring materialeforberedelse  

 til anvendelse for arbejdsopgaver, udførelse af arbejdsopgaver  

 herunder præcis opmåling og med respekt for branchens  

 ressourceværdier.
Hovedforløb Fagets udvikling Niveau Rutineniveau Varighed 1,0 uge Mål og rammer Fagbeskrivelsens mål er, at:
 ·  

 	eleven har kendskab til arbejde med lokale, nationale og internationale  

 forhold herunder de gældende regler for ædelmetallers holdighed,  

 stempellovgivning, m.m.
 ·  

 	eleven har kendskab til stilhistorie inden for arkitektur, møbler,  

 beklædning, redskaber o.a. med hovedvægt på korpus og  

 smykker.
·  

 	eleven har kendskab til arbejde med historisk materiale og til  

 teknologiens og økonomiens betydning for ændringer i  

 jobfunktion, jobkvalitet, beskæftigelsesmuligheder og virksomhedernes  

 vækstbetingelser ·  

 	eleven arbejder med ny teknologi og har kendskab til nye muligheder for  

 anvendelse af ny teknologi i produktionsfasen.
 ·  

 	eleven kan medvirke ved udarbejdelse af forslag til indkøb af  

 relevant udstyr på arbejdspladsen.
Praktikregler Eleven kender de gældende regler for stempling af arbejdsopgaver i  

 ædelmetaller.
 Eleven kender de vigtigste stilperioder og kan anvende sin viden i  

 forbindelse med udførelse af arbejdsopgaver. eleven kan medvirke ved  

 udarbejdelse af forslag til indkøb af relevant udstyr på  

 arbejdspladsen.
Fagbeskrivelse hovedforløb: Bundne specialefag for specialet  

 guldsmed Til bekendtgørelsen § 13 Hovedforløb Guldsmedeteknikker Niveau Avanceret niveau Varighed 1,5 uge Mål og rammer Fagbeskrivelsens mål er, at:
 ·  

 	eleven fremstiller smykker og andre brugsgenstande, efter arbejdstegning  

 og model, i ædle metaller ved hjælp af guldsmedeteknikker,  

 herunder manuel og maskinel bearbejdning ved hjælp af branchetypisk  

 håndværktøj og maskiner.
 ·  

 	eleven kan forberede, bearbejdning, montering samt finish af smykker og  

 brugsgenstande i ædle metaller.
Praktikregler Eleven udfører selvstændigt smykker og andre brugsgenstande i  

 ædle metaller ved anvendelse af guldsmedeteknikker, herunder  

 materialeforberedelse, valsning, smedning og planering, montering samt  

 færdiggørelse.
Hovedforløb Smykkestensfatning Niveau Begynderniveau Varighed 1,5 uger Mål og rammer Fagbeskrivelsens mål er, at:
 ·  

 	eleven kan foretage smykkestensfatning, herunder rør- og  

 kassefatning samt nedstukne indfatninger af cabochon- og facetslebne  

 smykkesten.
 ·  

 	eleven sliber egne fattestikler og udfører mindre  

 fatteværktøj.
 ·  

 	eleven har kendskab til gemmologi  og kan identificere de mest  

 almindelige smykkestene.
Praktikregler Eleven udfører under vejledning smykkestensfatning på  

 begynderniveau, herunder slibning af egne fattestikler, udførelse af  

 mindre fatteværktøjer samt indfatning af cabochon- og  

 facetslebne smykkestene.
Hovedforløb Værktøjsfremstilling Niveau Rutineniveau Varighed 0,5 uge Mål og rammer Fagbeskrivelsens mål er, at:
 ·  

 	eleven fremstiller og vedligeholder mindre værktøj og  

 hjælpeværktøj.
Praktikregler Eleven udfører og vedligeholder mindre værktøj og  

 hjælpeværktøj på rutineniveau.
Hovedforløb Støbning og voksarbejde Niveau Begynderniveau Varighed 1,0 uge Mål og rammer Fagbeskrivelsens mål er, at:
 ·  

 	eleven kan udføre støbearbejde, herunder  

 sephiastøbning, sandstøbning, modelfremstilling i voks,  

 investment, voksudbrænding, metalsmeltning og udstøbning.
Praktikregler Eleven udfører under vejledning støbearbejde ved hjælp  

 af kendte støbemetoder som sephiastøbning, sandstøbning  

 samt investmentstøbning.
Fagbeskrivelse hovedforløb: Bundne specialefag for specialet  

 korpussølvsmed Til bekendtgørelsen § 14 Hovedforløb Sølvsmedeteknikker Niveau Avanceret niveau Varighed 4,0 uger Mål og rammer Fagbeskrivelsens mål er, at:
·  

 	eleven fremstiller korpusvarer, herunder optrækningsarbejde og  

 andre anvendte formningsteknikker i ædelmetal og andre metaller efter  

 tegning og/eller model ·  

 	eleven udføre smedning, planering og spanning i ædelmetaller  

 og andre metaller efter tegning og/eller model.
 ·  

 	eleven kan udføre montering ved lodning, limning eller nitning,  

 som opfylder almindelige krav til træk-, slag- og brudstyrke.
·  

 	eleven kan færdiggøre af arbejdsopgaver i ædelmetal,  

 herunder slibning, polering, forsølvning og forgyldning Praktikregler Eleven udfører selvstændigt korpusvarer i ædle metaller  

 ved hjælp af sølvsmedeteknikker og brancherelevant  

 værktøj, herunder optrækning, smedning, planering samt  

 slibning og anden finish.
Hovedforløb Værktøjsfremstilling Niveau Rutineniveau Varighed 0,5 uge Mål og rammer Fagbeskrivelsens mål er, at:
 ·  

 	eleven fremstiller og vedligeholder værktøj og  

 hjælpeværktøj.
Praktikregler Eleven udfører og vedligeholder  værktøj og  

 hjælpeværktøj på rutineniveau.
Fagbeskrivelse hovedforløb: Bundne specialefag for specialet  

 ciselør Til bekendtgørelsen § 15.
Hovedforløb Ciselør teknikker Niveau Avanceret niveau Varighed 2,5 uger Mål og rammer Fagbeskrivelsens mål er, at:
 ·  

 	eleven kan udføre ciselering  i ædelmetal og andre metaller  

 efter tegning og/eller model, herunder skrådning, dybning, planering  

 samt mattering eller anden overfladebehandling af ciselørarbejder.
 ·  

 	eleven færdiggør ciseløropgaver i ædelmetal og  

 andre metaller ved slibning og polering eller anden relevant finish.
· · Praktikregler Eleven udfører selvstændigt ciselering af geometriske og  

 organiske former i ædelmetal eller andre metaller, efter arbejdstegning  

 eller model.
Hovedforløb Værktøjsfremstilling.
Niveau Rutineniveau Varighed 1,5 uger Mål og rammer Fagbeskrivelsens mål er, at:
 ·  

 	Eleven fremstiller ciselørpunsler til brug for udførelse af  

 ciselering på korpusvarer m.m.
 ·  

 	Eleven kan fremstille og vedligeholde mindre værktøj og  

 hjælpeværktøj.
Praktikregler Eleven udfører selvstændigt ciselørpunsler og mindre  

 værktøj til brug for ciseleringsarbejder.
Hovedforløb Begfremstilling Niveau Rutineniveau Varighed 0,5 uge Mål og rammer Fagbeskrivelsens mål er, at:
 ·  

 	eleven kan fremstille beg ved blanding af diverse bestanddele.
Praktikregler Eleven fremstiller selvstændigt beg ved blanding af diverse  

 bestanddele under hensyntagen til gældende sikkerhedsregler.
Fagbeskrivelse hovedforløb: Bundne specialefag for specialet  

 bestiksølvsmed Til bekendtgørelsen § 16.
Hovedforløb Bestikteknikker Niveau Avanceret niveau Varighed 4,0 uger Mål og rammer Fagbeskrivelsens mål er, at:
 ·  

 	eleven kan fremstille bestikvarer og andre brugsgenstande, efter  

 arbejdstegning og model, i ædle metaller ved hjælp af  

 bestikteknikker, herunder neddybning og andre anvendte formningsteknikker.
 ·  

 	eleven kan udføre smedning, planering og spanning i  

 ædelmetaller og andre metaller efter tegning og/eller model.
 ·  

 	eleven kan udføre montering ved lodning, limning eller nitning,  

 som opfylder almindelige krav til træk-, slag- og brudstyrke.
 ·  

 	eleven kan færdiggøre, herunder slibning, polering og anden  

 relevant færdiggørelse.
Praktikregler Eleven udfører selvstændigt bestik og andre brugsgenstande i  

 ædle metaller efter arbejdstegning eller model.
Eleven udfører  

 selvstændigt neddybningsarbejde, smedning,  planering, spanning,  

 montering samt færdiggørelse af emner i ædelmetaller og  

 andre relevante metaller.
Hovedforløb Værktøjsfremstilling Niveau Rutineniveau Varighed 0,5 uge Mål og rammer Fagbeskrivelsens mål er, at:
 ·  

 	Eleven kan fremstille og vedligeholde mindre værktøj og  

 hjælpeværktøj.
Praktikregler Eleven udfører og vedligeholder mindre værktøj og  

 hjælpeværktøj Almene og personlige kompetencer De almene og personlige kompetencer udgør en del af den  

 færdiguddannedes profil.
Målene skal tilstræbes  

 opnået for alle elever i uddannelsens  4 specialer.
 De almene og personlige kompetencer er ikke angivet i fagplanen, og er  

 således ikke beskrevet med et fast tidsforbrug, idet undervisningen  

 forudsættes integreret i undervisningen i områdefag og  

 specialefag.
Almene og personlige kompetencer Mål og øvrige rammer Innovation Eleven har kendskab til etablering og drift af egen virksomhed.
 Eleven udvikler en idé til et anvendeligt produkt og foretager en  

 simuleret iværksættelse af egen virksomhed under hensyn til  

 økonomi, miljø, planlægning, gældende love mm.
Fleksibilitet Eleven udviser fleksibilitet Det vægtes at eleven under udførelsen af det praktiske  

 arbejde udviser fleksibel arbejdsadfærd under udførelse af  

 arbejdsopgaver i projektorganiserede undervisningsforløb og kan  

 indgå og arbejde i selvfungerende grupper i en "åben  

 værksteds-model".
Ansvarlighed Eleven udviser ansvarlighed for eget og for gruppens arbejde.
 Eleven påtage sig ansvar for eget og for gruppens arbejdsresultater  

 m.h.t. kvantitet, kvalitet og overholdelse af  

 planlægningsterminer.
Medansvar for egen læring Eleven udviser selvindlærende arbejdsadfærd.
 Eleven definerer selv indsatsområder i forhold til  

 uddannelsesmål og bearbejder information til viden.
 Eleven er bevidst om egne indlæringsintelligenser.
 Undervisningen tager udgangspunkt i afprøvning af egen  

 indlæringsadfærds stærke og svage sider.
 Endvidere omfatter undervisningen afdækning af faglige vidensbehov,  

  opstilling af personlig indlæringsplan samt søgning og  

 indhentning af manglende viden.
 Kvalitetsbevidsthed:
 Eleven arbejder kvalitetsbevidst og udviser kendskab til  

 kvalitetsstyringssystemers opbygning, funktion  og vedligeholdelse.
 Undervisningen tager udgangspunkt i personlige holdninger til  

 kvalitetsbegrebet.
 Eleven arbejder efter et defineret kvalitetsstyringssystem og får  

 kendskab til vedligeholdelse  og udvikling af dette.
 Deltagelse i projektorganisation:
 Eleven  kan deltage i opbygningen af en projektorganisation, , og kan  

 deltage i projektorganiserede opgaver.
 Eleven motiveres til at deltage i løsning af projektopgaver med  

 virksomhedens øvrige medarbejdere.
 Eleven opnår bevidsthed om egen rolle i en projektorganisation samt  

 om behovet for at den enkelte kan udvise initiativ og medvirke til at skabe  

 overblik i projektarbejdet.
 Endvidere opnår eleven kendskab til anvendelsen af  

  problemløsningsteknikker.
 Samarbejde og kommunikation:
Eleven udviser kendskab til, og kan i praksis anvende, samarbejds- og  

 kommunikationsteknikker Eleven udviser forståelse for samarbejdets   betydning i en  

 virksomhedsorganisation.
 Gennem arbejdet i en selvstyrende gruppe opnår eleven indsigt i  

 beslutningsprocesser, formulering af målstrategier samt problem- og  

 konfliktløsning.
 Undervisningen omfatter endvidere optimering af såvel skriftlig som  

  mundtlig kommunikation.
 Kundebetjening internt/eksternt:
 Eleven udviser forståelse for nødvendigheden af etablering og  

 opretholdelse af faglig kommunikation med kollegaer og kunder.
 Eleven opnår forståelse for det menneskelige samvirkes  

 betydning for produktionsprocessen og produktkvaliteten.
 Der lægges vægt på en bred definition af kundebegrebet  

 (interne og eksterne "kunder").
 Eleven opfatter sig selv som leverandør til interne kollegaer  

 såvel som aftager af disses produkter eller ydelser.
 Instruktionsteknik:
 Eleven opnår kendskab til instruktions- og  

 præsentationsteknik.
 Undervisningen sigter mod at eleven kan instruere kollegaer og andre i  

 virksomhedens organisation.
 Der arbejdes med forståelse af menneskers adfærd i en  

 indlæringssituation, samt evaluering af en given instruktion  

 (check-spørgsmål).
Praktikregler Der lægges vægt på, at eleven får lejlighed til at  

 udvikle sine almene og personlige kompetencer gennem:
·  

 	Udvise fleksibilitet og ansvarlighed ·  

 	Selvstændigt vidensøgning  til givne opgaver ·  

 	Deltagelse i virksomhedns kvalitetsstyring ·  

 	Deltagelse i projektorganiserede opgaver Muligheder for at foretage selvstændige dispositioner og  

 træffe selvstændige beslutninger vedrørende arbejdets  

 tilrettelæggelse og udførelse.
 Valgfri specialefag.
 Til bekendtgørelsens § 17.
 Som led i skoleuddannelsen og inden for rammerne af den fastsatte tid for  

 denne vælger eleven og praktikvirksomheden 2 ugers undervisning i  

 specialefag, der af parterne vurderes at have særlig interesse eller  

 beskæftigelsesmæssig relevans.
 Valget foretages blandt nedenstående oversigt over  

 specialemoduler.
 Grundlæggende kan de 4 specialer inden for  

 ædelsmedeuddannelsen vælge blandt hinandens bundne specialefag  

 som valgfri specialefag i op til 2 uger. (se ovenstående beskrivelser  

 af bundne specialefag).
 Desuden kan eleven vælge fag svarende til indholdet i  

 Guldsmedehøjskolens efteruddannelsesprogram.
Smykkestensfatning trin 1 ME 06208 Smykkestensfatning trin 2 ME 06209 Smykketeknik trin 1 ME 06218 Smykketeknik trin 2 ME 06219 Støbeteknik trin 1 ME 06206 Ciselørteknik trin 1 ME 06214 Emaljeteknik ME 06216 Erhvervsrettet påbygning Eleven og virksomheden kan, ligeledes fra oversigten, vælge moduler  

 til erhvervsrettet påbygning af op til 4 ugers varighed, jf.  

 hovedbekendtgørelsens § 15, stk. 4.
 Erhvervsrettet påbygning gennemføres ud over det for  

 uddannelsen eller specialet normerede antal skoleuger.
 Bedømmelse m.v.
Til bekendtgørelsens kapitel 4 §§22-30 Svendeprøven Grundlaget for ædelsmedeuddannelsens specialer er mål og  

 fagbeskrivelserne for uddannelsen.
 Beskrivelserne er dermed det fælles grundlag for undervisning og  

 praktik igennem hele uddannelsesforløbet og således også  

 grundlag for svendeprøvebedømmelsen.
 Nedenstående udgør derfor  bindeleddet mellem  

 fagbeskrivelserne og svendeprøven.
Tilvejebringelse af opgaver Opgaverne stilles af skolen efter samråd med det faglige udvalg.
Det faglige udvalg kan udarbejde forslag til opgaver for  

 svendeprøven.
Svendeprøven bedømmes ud fra de  

 fagbeskrivelser, der er beskrevet i uddannelsesbekendtgørelsen og  

 vejledningen for ædelsmedeuddannelsen.
Rammer for prøvegennemførelse og bedømmelse Svendeprøven aflægges tidligst 6 måneder før  

 udlæringsdatoen for alle elever og finder sted på skolen i  

 forbindelse med det afsluttende skoleophold.
 Bedømmelsen foretages af 2 skuemestre (censorer)  

 repræsenterende henholdsvis arbejdsgiversiden og arbejdstagersiden i  

 det faglige udvalg samt en lærer(eksaminator) udpeget af skolen.
 Ved bedømmelsen anvendes 13-skalaen, jf. bekendtgørelse om  

 karakterskala og anden bedømmelse.
Iværksættelse af prøven Skuemestrene udpeges af det faglige udvalg til  

 prøvebedømmelse 3-4 uger før svendeprøven.
 Skole modtager oplysning herom.
 For skolens lærere eller tilsynsførende gælder skolens  

 lokale bedømmelsesplan vedrørende  

 svendeprøveaflæggelsen.
 Kun prøver, der er iværksat i samarbejde med Metalindustriens  

 Lærlingeudvalg, kan medtages ved bedømmelsen.
 Prøven gennemføres inden for en varighed af 47 klokketimer  

 og består af de nævnte elementer:
Den teoretiske prøve Den teoretiske prøve består af et opgavesæt med et  

 antal skriftlige spørgsmål inden for grundfag, områdefag  

 og specialefag.
 Opgaverne skal løses inden for 2 klokketimer for specialerne  

 guldsmed, korpussølvsmed, bestiksølvsmed og ciselør.
 Ved opgaveløsningen må alle tidligere udleverede  

 undervisningsmaterialer samt elevens egne notater medbringes.
 Instruktion gennemføres i hh.t. skolens eksamensregulativ.
 Skolen skal sikre, at elever, der har behov for det, gennemfører  

 prøverne i henhold til bekendtgørelse nr. 1030 af 15. december  

 1993 samt vejledning om prøver og eksaminer for  

 erhvervsuddannelseselever med handicap af maj 1994.
Rettelse, bedømmelse og karaktergivning De teoretiske prøver bedømmes ved skolens foranstaltning,  

 umiddelbart efter at prøverne er udført.
 De 2 skuemestre (censorerne) og læreren (eksaminatoren) afgiver  

 samlet én karakter for den teoretiske prøve.
Den praktiske prøve Den praktiske prøve afholdes inden for sidste skoleperiodes sidste  

 2 uger med følgende varighed:
 Ædelsmed, alle specialer:
 45 klokketimer.
 Prøven anses for færdigudført, når eleven melder  

 klar, og værktøj m.v. er rengjort og på plads.
Læreren (eksaminatoren) skal være til stede under  

 udførelsen af den praktiske og teoretiske prøve.
Skuemestrene  

 (censorerne) skal være til stede under bedømmelsen af  

 prøven.
 Ved bedømmelsen af opgaveløsningerne ved den praktiske  

 prøve giver de to skuemestre og læreren samlet én  

 karakter, hvori følgende bedømmelseskriterier indgår:
 Elevens teknisk-faglige kompetencer inden for de områder, der  

 er omfattet af uddannelsens mål samt elevens almen-faglige og  

 personlige kompetencer inden for faglig kommunikation,  

 arbejdsplanlægning og -dokumentation samt miljø- og  

 kvalitetsbevidsthed.
Samtale med eleven I forbindelse med bedømmelsen af den praktiske prøve gives  

 eleven lejlighed til at redegøre for den anvendte arbejdsproces og den  

 valgte metode og derved til yderligere at demonstrere sine teknisk- og almen  

 faglige samt almene og personlige kvalifikationer i relation til den  

 gennemførte uddannelse.
Karakterberegning I forbindelse med beregning af svendeprøvekarakteren anvendes  

 udtrykket "Delkarakterer".
 Delkarakteren for den teoretiske prøve (Dt) udgøres af den  

 samlede fælles karakter for teoriprøven.
 Delkarakteren for den praktiske prøve (Dp) udgøres af den  

 samlede fælles karakter for den praktiske prøve.
 For at bestå svendeprøven kræves, at delkarakteren for  

 den teoretiske prøve (Dt) er mindst 6, og at delkarakteren for den  

 praktiske prøve (Dp) er mindst 6.
 Delkarakteren 6 kan ikke fremkomme ved oprunding.
 Den endelige svendeprøvekarakter fastsættes efter afrunding  

 til et tal i 13-skalaen, dog således, at karaktererne 6 og 13 ikke kan  

 fremkomme ved oprunding og karakteren 00 ikke ved nedrunding.
 Læreren og de 2 skuemestre meddeler lærlingen  

 eksamensresultatet umiddelbart efter, at den endelige karakter er  

 beregnet.
Karakterskalaer 13-skalaen Definitioner for anvendelse af 13-skalaen er følgende:
 13:
for den usædvanlig selvstændige og udmærkede  

 præstation 11:
for den udmærkede og selvstændige præstation 10:
for den udmærkede, men noget rutineprægede  

 præstation 09:
for den gode præstation, der ligger lidt over middel 08:
for den middelgode præstation 07:
for den ret jævne præstation, der ligger lidt under  

 middel 06:
for den netop acceptable præstation 05:
for den usikre og ikke tilfredsstillende præstation 03:
for den meget usikre, meget mangelfulde og utilfredsstillende  

 præstation 00:
 for den helt uantagelige præstation.
Verbal 5-trinsskala  (Som påføres svendebrevet ) Særdeles tilfredsstillende udført gives ved et  

 gennemsnit på 13. Der kan ikke anvendes afrunding for opnåelse af  

 karakteren 13.
 Meget tilfredsstillende udført gives ved et samlet  

 gennemsnit på mellem 10 og 11.
 Tilfredsstillende udført gives ved et samlet gennemsnit  

 på mellem 7 og 9.
 Nogenlunde tilfredsstillende udført gives ved et samlet  

 gennemsnit på mindst 6.
 Skuemestrene og skolen indsender oplysning om de enkelte karakterer til  

 det faglige udvalg, hvorefter den beregnede svendeprøvekarakter  

 påføres svendebrevet.
For yderligere oplysninger henvises til "Bekendtgørelse om  

 karakterskala og anden bedømmelse" Indstilling til ny svendeprøve Skolen og det faglige udvalg skal tilbyde elever, der ikke består  

 den afsluttende svendeprøve, en ny prøve i den delprøve  

 (skriftlig eller praktisk), hvor eleven ikke har opnået mindst  

 karakteren 6.
 Eleven kan kun deltage i én omprøve, idet skolen efter  

 samråd med det faglige udvalg dog kan tillade en ny omprøve,  

 hvis særlige omstændigheder foreligger.
Merit Retningslinjer for afkortelse af uddannelsestiden i henhold til  

 bekendtgørelse om ædelsmedeuddannelsen §5 samt fritagelse for  

 dele af skoleundervisningen i henhold til samme bekendtgørelse §6:
 Fritagelse for undervisningen på uddannelsens  

 grundforløb:
 Fritagelse for undervisningen på grundforløbet eller dele  

 heraf tildeles af teknisk skole på baggrund af dokumenteret tidligere  

 gennemført uddannelse eller relevant erhvervserfaring.
 Grundforløbet modregnes i uddannelsestiden med 6 måneder  

 uanset den faktisk anvendte tid til opfyldelse af slutmålene.
Suppleringskursus for voksne For personer, der er fyldt 25 år kan det faglige udvalg  i  

 samarbejde med skolen tilrettelægge et suppleringskursus af en varighed  

 på indtil 20 uger.
 Suppleringskurset har til formål, at eleverne, på baggrund af  

 forudgående uddannelse og erhvervserfaring, opnår kvalifikationer  

 svarende til slutmålene for grundforløbet.
 Fritagelse for undervisningen på uddannelsens hovedforløb  

 samt afkortelse af uddannelsestiden:
 Afkortelse af uddannelsestiden i uddannelsens hovedforløb samt  

 fritagelse for dele af skoleundervisningen kan foretages på baggrund af  

 erhvervserfaring og/eller tidligere gennemført uddannelse.
Afkortelse af uddannelsestiden foretages af det faglige udvalg på  

 baggrund af konkret ansøgning vedlagt dokumentation for relevant  

 uddannelse og erhvervserfaring *) Kompetencevurdering:
 Elever, hvis uddannelses- og erhvervsmæssige baggrund indeholder  

 større elementer af ædelsmedeuddannelsens mål, kan  

 gennemføre et  kortvarigt ophold på en teknisk skole med det  

 formål at opnå individuel fritagelse for dele af  

 skoleundervisningen (Jvf. uddannelsesbekendtgørelsen § 5).
 Efter gennemført ophold fremsendes ansøgning om  

 fastsættelse af uddannelsens varighed, bilagt teknisk skoles  

 konklusioner, til det faglige udvalg.
 *) " Relevant erhvervserfaring" defineres som:
"Beskæftigelse med  arbejdsprocesser, der er stort set  

 sammenfaldende med  de i  bekendtgørelsen anførte praktikregler  

 for det pågældende område- eller specialefag" Videregående uddannelse Ved eventuel videreuddannelse kan elevens valg af niveau i en række  

 af ædelsmedeuddannelsens fag have betydning.
 Dette gælder også valget valgfri  specialefag  og/eller fag i  

 erhvervsrettet eller studierettet påbygning.
 Det er derfor vigtigt, at eleven allerede under  hovedforløbets  

 første skoleperiode orienteres om disse muligheder og derved får  

 mulighed for at erhverve de fornødne adgangskvalifikationer.
 Typiske videreuddannelsesmuligheder for elever med et svendebrev i et af  

 ædelsmedeuddannelsens specialer vil være:
Institut for Ædelmetal (2-årig designuddannelse inden for  

 ædelmetalområdet) Kvalitetssikring i henhold til Hovedbekendtgørelsen §4 Det påhviler alle aktører i  erhvervsuddannelserne at  

 medvirke til sikring af uddannelseskvaliteten.
 Det Faglige Udvalg for Ædel- og Metalsmede og Uddannelsesstyrelsen  

 vurderer og tilretter løbende kvaliteten af  uddannelsens indhold og  

 gennemførelse.
 Vurderingen og tilretningen, der er centreret om nedennævnte  

 parametre, foretages dels via fastlagte rutiner for arbejdet i det faglige  

 udvalg, Uddannelsesstyrelsen og de lokale uddannelsesudvalg og dels via  

 tilbagemeldinger fra skoler og erhvervsvirksomheder inden for det  

 beskæftigelsesområde, uddannelsen retter sig mod.
 Der arbejdes med følgende kvalitetsparametre:
Opfyldelse af uddannelsens formål og mål Det faglige udvalg tager løbende initiativer til at bringe  

 uddannelsens afsluttende prøver i overensstemmelse med de aktuelle  

 uddannelsesmål.
 Udvalget får oplyst alle eksamensresultater og har faste rutiner for  

 behandling af dumpesager, herunder for aflæggelse af besøg  

 på elevens praktikvirksomhed.
 Udvalget uddanner og har løbende dialog med såvel fagets  

 skuemestre som de organisationsudpegede medlemmer af de lokale  

 uddannelsesudvalg.
 Uddannelsens bredde, herunder den faktiske anvendelse af de givne  

 tilvalgsmuligheder.
 Det faglige udvalg  foretager løbende tilretning af  

 uddannelsesbredden, således at variationsmulighederne for de valgfri  

 specialefag, og hermed erhvervsrettet påbygning, afspejler elevernes og  

 virksomhedernes kompetence- og kvalifikationsbehov.
 Uddannelsens relevans i relation til udviklingen i de  

 beskæftigelsesområder, uddannelsen retter sig mod.
 Det faglige udvalg følger løbende de generelle  

 udviklingstendenser inden for det beskæftigelsesområde,  

 uddannelsen retter sig mod og foretager på baggrund heraf de  

 fornødne justeringer af uddannelsens mål og indhold.
 Specifikke tilretninger og mindre geografiske variationer i uddannelsen  

 sikres gennem de lokale uddannelsesudvalgs medvirken ved udformning af de  

 lokale undervisningsplaner.
Kvalitetssikring af uddannelsens praktikdel Kvaliteten af praktikuddannelsen sikres gennem det faglige udvalgs  

 procedurer for godkendelse af praktikvirksomheder og behandling af  

 klagesager.
 Information til, og samarbejde med, praktikvirksomhederne varetages  

 på lokalt plan af de lokale uddannelsesudvalg.
