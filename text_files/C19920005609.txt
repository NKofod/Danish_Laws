(Til samtlige amtsråd) I medfør af § 35 i lov nr. 357 af 6. juni 1991 om råstoffer fastsættes:
Erhvervsmæssig råstofindvinding Samordningspligt § 1.  En ansøgning om tilladelse til erhvervsmæssig  

 indvinding af råstoffer gælder ifølge råstoflovens § 8 også som ansøgning om  

 tilladelse efter andre love, når der efter disse love kræves tilladelse til  

 selve den påtænkte indvinding.
 Stk. 2.  En ansøgning om tilladelse til erhvervsmæssig  

 indvinding gælder ikke som ansøgning om andre tilladelser, der ikke direkte  

 angår selve råstofindvindingen, uanset sådanne tilladelser kan være en  

 forudsætning for indvindingsvirksomhedens etablering.
 § 2.  Det påhviler amtsrådet at forelægge en ansøgning  

 efter § 1, stk. 1, for de andre myndigheder, som har kompetence med hensyn  

 til selve den påtænkte indvinding.
 Stk. 2.  Forelæggelsen skal ske umiddelbart efter, at  

 amtsrådet har modtaget ansøgningen.
 Stk. 3.  Amtsrådet skal underrette ansøgeren om, at den  

 ansøgte råstofindvinding forudsætter tilladelse efter anden lovgivning, og at  

 amtsrådets behandling af sagen efter råstofloven foreløbig afventer de  

 respektive myndigheders stillingtagen.
 Stk. 4.  Såfremt de pågældende myndigheder meddeler  

 afslag til den ansøgte råstofindvinding, skal amtsrådet underrette ansøgeren  

 herom.
Stk. 5.  Såfremt de pågældende myndigheder meddeler de  

 nødvendige tilladelser på nærmere angivne vilkår, skal amtsrådet medtage  

 disse vilkår i tilladelsen efter råstofloven.
Det skal fremgå af afgørelsen,  

 efter hvilken lovgivning vilkårene er stillet.
Kyststrækninger, strandbredder § 3.  Såfremt den ansøgte råstofindvinding skal foregå  

 på strandbredder og andre kyststrækninger, hvor der ikke findes  

 sammenhængende landvegetation, skal amtsrådet forelægge ansøgningen for  

 Kystinspektoratet, jf. stk. 2.
 Stk. 2.  De ansøgninger, det drejer sig om er:
 Stk. 3.  § 2, stk. 2-5, finder tilsvarende anvendelse  

 ved forelæggelse af ansøgninger for Kystinspektoratet.
Inddragelse af andre myndigheder § 4.  Amtsrådet skal som hovedregel indhente en  

 udtalelse fra kommunalbestyrelsen i den kommune, hvor indvindingen skal finde  

 sted og fra Rigsantikvaren eller nærmeste arkæologiske museum, inden der  

 træffes afgørelse efter råstofloven.
Stk. 2.  Amtsrådet skal fremsende ansøgningen til de i  

 stk. 1 nævnte myndigheder umiddelbart efter, at amtsrådet har modtaget  

 ansøgningen.
Det skal angives, at udtalelsen skal foreligge i amtsrådet  

 senest 4 uger efter, at den er modtaget af de i stk. 1 nævnte myndigheder.
 Stk. 3.  Amtsrådet skal underrette ansøgeren om, at  

 amtsrådets behandling af sagen efter råstofloven foreløbig afventer udtalelse  

 fra de i stk. 1 nævnte myndigheder.
§ 5.  Amtsrådet skal i særlige tilfælde indhente en  

 udtalelse fra Statens Luftfartsvæsen, inden der træffes afgørelse efter  

 råstofloven.
Det drejer sig om ansøgninger, der vedrører råstofindvinding  

 under grundvandsspejlet, hvor sødannelser i nærheden af offentlige  

 flyvepladser og/eller militære flyvestationer kan give anledning til  

 flyvesikkerhedsmæssige problemer på grund af fugle.
Der henvises nærmere til  

 Skov- og Naturstyrelsens cirkulæreskrivelse af 11. januar 1989 om inddragelse  

 af Statens Luftfartsvæsen i behandlingen af ansøgninger om tilladelse til  

 råstofindvinding under grundvand på steder, der ligger mindre end 6,5 km fra  

 offentlige flyvepladser.
 Stk. 2.  § 4, stk. 2 og 3, finder tilsvarende anvendelse  

 ved indhentelse af en udtalelse efter stk. 1.
§ 6.  Amtsrådet kan undlade at indhente en udtalelse  

 fra de i § 4, stk. 1, og § 5, stk. 1, nævnte myndigheder, når ansøgningen  

 vedrører mindre ændringer af vilkår, indvindingsperiodens længde og lignende  

 i en allerede meddelt tilladelse.
Det er dog en betingelse, at ændringerne  

 efter amtsrådets skøn er uden betydning for de nævnte myndigheder.
 Stk. 2.  Amtsrådet skal underrette de pågældende  

 myndigheder om afgørelser efter stk. 1.
Tilbagekaldelse af tilladelse § 7.  Såfremt Kystinspektoratet indstiller til  

 vedkommende amtsråd, at en tilladelse på strandbredder og andre  

 kyststrækninger, hvor der ikke findes sammenhængende landvegetation, skal  

 begrænses eller tilbagekaldes i henhold til råstoflovens § 11, stk. 2, skal  

 amtsrådet følge Kystinspektoratets indstilling.
Ikke-erhvervsmæssig råstofindvinding § 8.  Anmeldelser om ikke-erhvervsmæssige indvindinger  

 i henhold til råstoflovens § 7, stk. 2, skal forelægges for  

 Kystinspektoratet, såfremt indvindingen skal foregå på strandbredder og andre  

 kyststrækninger, hvor der ikke findes sammenhængende landvegetation.
 Stk. 2.  Amtsrådet skal følge Kystinspektoratets  

 indstilling om vilkår eller forbud.
 Ikrafttræden m.v.
 § 9.  Reglerne i dette cirkulære træder i kraft den 1.  

 juli 1992.
 Stk. 2.  Samtidig ophæves Fredningsstyrelsens cirkulære  

 nr. 162 af 24. juni 1986 om amtsrådenes og Hovedstadsrådets medvirken ved  

 råstoflovens administration og Fredningsstyrelsens cirkulære nr. 8 af 17.  

 januar 1978 om råstofkortlægningens fase 1.
