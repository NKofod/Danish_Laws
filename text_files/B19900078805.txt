 I henhold til § 14, stk. 3, og § 19 i lov nr. 411 af 13. juni 1990 om  

 ungdomsskoler, produktionsskoler og daghøjskoler fastsættes:
Formål og indhold § 1.  Produktionsskolerne skal tilbyde unge  

 arbejdsløse under 30 år kombinerede undervisnings- og produktionsprogrammer.
 Stk. 2.  Tilbudet gives til de unge, som ikke har  

 gennemført kompetencegivende uddannelse, og som ikke umiddelbart har  

 motivation eller mulighed for at påbegynde en sådan uddannelse.
 Stk. 3.  Tilbudet gives efter aftale mellem  

 kommunen/amtskommunen og skolen.
Stk. 4.  Deltagelsen er af højst et års varighed.
Skolen  

 kan dog i særlige tilfælde godkende deltagelse af længere varighed.
§ 2.  Undervisningen skal være både praktisk og  

 teoretisk og gives med udgangspunkt i praktisk arbejde og produktion.
Den  

 teoretiske undervisning skal være af betydeligt omfang og i størst mulig grad  

 integreres med det praktiske arbejde.
 Stk. 2.  Uddannelses- og erhvervsvejledning skal indgå  

 som en del af den praktiske og teoretiske undervisning.
Stk. 3.  Praktikophold af normalt indtil 4 ugers  

 varighed på en privat virksomhed, offentlig institution eller lignende kan  

 indgå som en del af undervisningen.
Praktikopholdet kan have en varighed ud  

 over 4 uger, hvis hensynet til den unges fremtidige beskæftigelsesmuligheder  

 m.v. taler for det.
 Stk. 4.  Deltagelse i udvekslingsophold med tilsvarende  

 ungdomsprogrammer i andre lande kan indgå i produktionsskolevirksomheden.
Produktionsskolen som selvejende institution § 3.  Vedtægter for en produktionsskole som selvejende  

 institution godkendes af vedkommende kommunalbestyrelse eller amtsråd.
De  

 skal indeholde bestemmelser om produktionsskolens ophør, herunder om  

 vedkommende kommunes eller amtskommunes anvendelse af overskydende midler.
 Stk. 2.  Direktoratet for Folkeoplysning, Frie  

 Grundskoler m.v. udarbejder vejledende standardvedtægter.
Bestyrelse og leder § 4.  Bestyrelsen er produktionsskolens øverste  

 myndighed.
 Stk. 2.  Bestyrelsen ansætter skolens leder og øvrige  

 medarbejdere.
 Stk. 3.  Lederen har det pædagogiske og administrative  

 ansvar for tilrettelæggelse og gennemførelse af skolens undervisning og  

 produktion.
 Stk. 4.  Bestyrelsen kan bemyndige skolens leder til at  

 ansætte skolens øvrige personale.
Produktionsskoleaktiviteter i den kommunale ungdomsskole § 5.  Når undervisnings- og produktionsaktiviteter  

 etableres i den kommunale ungdomsskole, varetager kommunalbestyrelsen og  

 ungdomsskolebestyrelsen de opgaver, der efter denne bekendtgørelse er tillagt  

 produktionsskolens bestyrelse.
Godkendelse af de kombinerede undervisnings- og  

 produktionsprogrammer § 6.  Produktionsskolen udarbejder en beskrivelse af  

 undervisnings- og produktionsaktiviteter, som godkendes af vedkommende  

 kommunalbestyrelse eller amtsråd, inden virksomheden påbegyndes, eller  

 aktiviteterne ændres.
Produktionsskolen skal med hensyn til målgruppe og  

 indhold være samordnet med andre lokale uddannelsesforanstaltninger.
 Stk. 2.  Beskrivelsen skal indeholde oplysning om:
 Stk. 3.  Arbejdsmarkedsnævnet påser, at aktiviterne  

 iværksættes i forståelse med de lokale arbejdsmarkedsorganisationer.
Deltagergodtgørelse § 7.  Deltagere, der ikke modtager dagpenge, skal have  

 udbetalt en ugentlig godtgørelse, hvis størrelse fastsættes af Direktoratet  

 for Folkeoplysning, Frie Grundskoler m.v.
Statstilskud § 8.  Efter ansøgning fra produktionsskolen kan staten  

 yde tilskud til de af vedkommende kommune eller amtskommune godkendte  

 udgifter til etablering, drift, deltagergodtgørelse og deltagerbefordring.  

 Direktoratet for Folkeoplysning, Frie Grundskoler m.v. fastsætter regler om  

 indgivelse af ansøgning.
Stk. 2.  Tilskuddet ydes som et fast beløb pr. udnyttet  

 helårsplads.
Tilskuddet fastsættes af Direktoratet for Folkeoplysning, Frie  

 Grundskoler m.v.
 Ikrafttræden m.v.
 § 9.  Bekendtgørelsen træder i kraft den 1. januar  

 1991.
