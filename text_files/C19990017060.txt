Vejledning til  

 bekendtgørelse om tilskud til virksomheder, der indgår  

 uddannelsesaftale med voksne (voksenlærlinge) Indhold:
 Til § 1.
Flaskehalsområder Rådets mulighed for at prioritere og dimensionere  

 tilskudsordningen Til § 2.
Definition af voksenlærlinge Virksomheden ejes af  

 ægtefælle/samlever Virksomheden ejes af eleven Lærlingen er bosiddende i udlandet Merit/afbrudt uddannelse Voksenlærlingeuddannelsen er en ordinær  

 uddannelse Handlingsplan Formidling 25-års betingelsen Tidspunktet for uddannelsesaftalens  

 indgåelse Lønnens størrelse Til § 3.
Skolepraktik Tilskud efter AER-reglerne Til § 4.
Tilskudssatsen for ledige og  

 beskæftigede Tidspunkt for afgørelse af tilskuddets  

 størrelse Begrænset tilskudsperiode Beregning af de 2½ år Perioder med barsel og/eller sygdom Perioder med ferie Flere praktikperioder Til § 5.
Ansøgning om tilskud Til § 6.
Virksomhedens beliggenhed Spørgsmålet om, hvilken region, der skal  

 udbetale støtte Tilskud for overarbejde Offentlig støtte efter andre regler Til § 7.
Arbejdsformidlingens pligt til at påse, om  

 betingelserne er opfyldt Arbejdsformidlingens undersøgelsespligt Til § 8.
Måltal Til § 9.
EU s de minimis-ordning Til § 10.
Klageadgang Klage til Det Regionale Arbejdsmarkedsråd Klage til Arbejdsmarkedsstyrelsen Til § 11.
Ikrafttrædelse Vejledning til Arbejdsmarkedsstyrelsens  

 bekendtgørelse nr. 560 af 2. juli 1999 om tilskud til virksomheder,  

 der indgår uddannelsesaftale med voksne.
 Vejledningen er bygget op omkring de enkelte paragraffer i  

 bekendtgørelsen.
Til § 1 Flaskehalsområder Der kan gives løntilskud til virksomheder, der  

 ansætter »voksenlærlinge« inden for erhvervsområder, hvor  

 der efter det regionale arbejdsmarkedsråds vurdering er eller kan  

 forventes mangel på uddannet arbejdskraft.
Ordningen er særligt  

 målrettet   men ikke begrænset til - de uddannelser, der sigter  

 mod den private sektor.
 Bekendtgørelsen omfatter alene uddannelsesaftaler  

 for voksne, som indgås i henhold til §§ 2-4 i lov om  

 erhvervsuddannelser, jf. bekendtgørelsens § 1. Dette  

 medfører f.eks., at social- og sundhedsuddannelserne, der er omfattet  

 af en særlig lov, ikke er omfattet af bekendtgørelsen.
 Omvendt medfører det tillige, at også  

 uddannelsesaftaler indgået med offentlige virksomheder er omfattet,  

 hvis blot uddannelsesaftalen er indgået i henhold til lov om  

 erhvervsuddannelser, §§ 2-4.
Rådets mulighed for at prioritere og dimensionere  

 tilskudsordningen Rådets mulighed for at prioritere brugen af  

 ordningen indebærer, at rådet vil kunne målrette ordningen  

 til indgåelse af uddannelsesaftaler med bestemte grupper af elever.  

 F.eks. vil rådet kunne prioritere, at tilskud først og fremmest  

 eller udelukkende skal bevilges til uddannelsesaftaler med  

 dagpengeberettigede ledige.
 Rådets mulighed for at dimensionere brugen af  

 ordningen skal ses i sammenhæng med de centralt udmeldte måltal,  

 jf. bekendtgørelsens § 8.
Måltallet er et mindstemål, og rådet vil  

 derfor ikke kunne dimensionere ordningen under de centralt udmeldte  

 måltal.
Opfyldelse af måltallet forudsætter dog, at der er  

 eller kan forventes flaskehalsområder i regionen, og at der  

 indgås et tilstrækkeligt antal uddannelsesaftaler inden for de  

 udpegede flaskehalsområder.
 Når måltallet er nået, kan  

 regionen give afslag på ansøgninger med henvisning til, at  

 måltallet er nået.
Rådet har dog også mulighed for at  

 fastsætte retningslinier, der giver mulighed for tilskud til et antal  

 uddannelsesaftaler, der ligger udover måltallet.
En sådan  

 regional "ekstrakvote" kan eventuelt fastsættes  

 beløbsmæssigt, således at der gives tilskud indtil en vis  

 beløbsramme er nået.
Sådanne retningslinier skal fastsættes af  

 rådet på forhånd.
Hvis rådet vælger at  

 fastsætte tilskudspladser udover måltallet, vil rådet blive  

 bundet af sine retningslinier til at give tilskud.
Der vil i så fald  

 ikke kunne gives afslag, før måltallet plus det ekstra  

 antal pladser er opfyldt.
Rådet vil dog   ligesom det gælder for de  

 andre redskaber i arbejdsmarkedspolitikken   løbende kunne revidere og  

 fastsætte nye og også lavere fremtidige måltal (dog ikke  

 lavere end det centralt fastsatte måltal, jf. § 8). En evt.  

 nedsættelse af måltallet giver imidlertid ikke mulighed for at  

 meddele afslag på allerede modtagne ansøgninger.
Disse  

 ansøgninger skal behandles efter de måltal, der var  

 gældende på det tidspunkt, hvor ansøgningerne blev  

 modtaget.
 Generelt bør rådene derfor være  

 opmærksomme på konsekvensen af at fastsætte ekstra kvoter  

 ud over det centralt fastsatte måltal, herunder sikre sig, at de  

 fornødne midler er til stede.
Hvis en region overskrider måltallet uden  

 på forhånd at have fastsat retningslinier herfor, vil der  

 ikke senere kunne stoppes for tilskudsordningen med en økonomisk  

 begrundelse, da det i så fald vil være vilkårligt, ved  

 hvilket antal, der siges stop.
Situationen vil svare til situationen  

 før bekendtgørelsesændringen pr. 15. juli 1999.
 Muligheden for at prioritere og dimensionere brugen af  

 ordningen kan kombineres, således at prioriteringen ændres for de  

 uddannelsesaftaler, der ligger ud over det centralt fastsatte måltal.  

 F.eks. kan det besluttes, at »ekstrakvoten« udelukkende skal gives til  

 uddannelsesaftaler, der indgås med ledige i aktivperioden   ledige der  

 i modsat fald skulle aktiveres som led i ret- og pligtaktiveringen.
Til § 2 Definition af voksenlærlinge Tilskudsordningen omfatter uddannelsesaftaler med  

 personer, der ved aftalens indgåelse er mindst 25 år, jf.  

 § 2, stk. 1, i bekendtgørelsen.
Der stilles ikke i  

 bekendtgørelsen yderligere krav til den voksne elev, og denne kan  

 således være såvel beskæftiget som ledig.
Med »ledige« sigtes der først og fremmest til  

 dagpengeberettigede ledige, idet finansiering af tilskuddet sker af  

 aktivbevillingen.
Bekendtgørelsen omfatter imidlertid efter sin ordlyd  

 tillige andre ledige, herunder kontanthjælpsmodtagere.
Det regionale  

 arbejdsmarkedsråd har dog mulighed for at målrette ordningen til  

 indgåelse af uddannelsesaftaler med bestemte grupper af elever, jf.  

 bemærkningerne til § 1.
Ligeledes omfatter bekendtgørelsen udenlandske  

 personer over 25 år, der indgår uddannelsesaftaler med  

 virksomheder i Danmark, hvis personen har gyldig opholds- og  

 arbejdstilladelse, der gælder i hele elevtiden.
Arbejdsformidlingen  

 skal kun i tilfælde af tvivl undersøge dette  

 spørgsmål nærmere.
Virksomheden ejes af ægtefælle/samlever Der er ikke i bekendtgørelsen om  

 voksenlærlinge fastsat regler, der forhindrer, at en  

 ægtefælle ansættes med tilskud i den anden  

 ægtefælles virksomhed.
En lærling, der ansættes i sin  

 ægtefælles selvstændige virksomhed, vil imidlertid ofte  

 blive anset for selvstændig erhvervsdrivende.
Hvis lærlingen  

 bliver ledig efter endt læretid (eller før), skal  

 pågældende således opfylde betingelserne i DfA's  

 bekendtgørelse om ophør med selvstændig  

 virksomhed/ægtefælleudtræden for at få ret til  

 dagpenge.
En lærling, der ansættes i sin samlevers  

 virksomhed, vil ikke umiddelbart blive anset for selvstændig  

 erhvervsdrivende, men i tilfælde af, at lærlingen melder sig  

 ledig efter endt læretid, vil der kunne opstå tvivl om, hvorvidt  

 pågældende kan anses for at stå til rådighed for  

 arbejdsmarkedet, jf.
DfA's bekendtgørelser om rådighed og  

 selvforskyldt ledighed.
 Derfor bør Arbejdsformidlingen ved henvendelse  

 herom henvise til, at spørgsmålet om ansættelsesforholdets  

 betydning for lærlingens fremtidige dagpengeret afklares med  

 vedkommendes arbejdsløshedskasse eller DfA.
Virksomheden ejes af eleven En uddannelsesaftale, hvor en virksomhedsejer indgår  

 uddannelsesaftale med sig selv, vil ikke kunne godkendes efter lov om  

 erhvervsuddannelser.
Er uddannelsesaftalen godkendt af  

 uddannelsesinstitutionen, skal Arbejdsformidlingen ikke foretage en  

 selvstændig vurdering af, om uddannelsesaftalen er indgået med en  

 (delvis) ejer som elev.
Lærlingen er bosiddende i udlandet Tilskuddet er knyttet til virksomheden, og det er  

 forholdene i den region, hvor virksomheden er beliggende, der er  

 afgørende for, om der kan bevilges tilskud.
Det er derfor ingen  

 hindring for tilskud, hvis voksenlærlingen er bosiddende i  

 udlandet.
 Således vil der for eksempel kunne udbetales tilskud  

 til en virksomhed beliggende i AF-region Sønderjylland, som  

 ansætter en dansker med bopæl i Tyskland som  

 voksenlærling.
Merit/afbrudt uddannelse Tilskudsordningen omfatter uddannelsesaftaler med personer  

 på mindst 25 år, uanset om de har fået afkortet  

 uddannelsestiden.
Tilskudsordningen omfatter tillige uddannelsesaftaler med  

 personer, der afbryder et elevforhold   f.eks. fordi arbejdsgiveren må  

 lukke virksomheden - og herefter indgår aftale med en anden virksomhed  

 om færdiggørelse af uddannelsen.
Hvis aftalen med denne anden virksomhed kan betragtes som  

 en ny uddannelsesaftale, skal ansøgningen fra virksomheden vurderes  

 "forfra" i relation til såvel Arbejdsmarkedsrådets  

 retningslinier som de øvrige betingelser i bekendtgørelsen for  

 at modtage tilskud.
Det forhold, at uddannelsesaftalen betragtes som en ny  

 aftale indebærer samtidigt, at den nye virksomhed vil kunne modtage  

 tilskud i op til 2 ½ år, jf. bemærkningerne til § 4. Hvis  

 voksenlærlingen ved indgåelsen af den nye uddannelsesaftale ikke  

 var ledig, kan der bevilges et tilskud på 35 kr. pr. time.
Voksenlærlingeuddannelsen er en ordinær uddannelse Handlingsplan Voksenlærlingeuddannelsen er en ordinær  

 uddannelse, og ordningen er ikke forbeholdt dagpengeberettigede ledige.  

 Uddannelsen er således ikke et tilbud efter lov om en aktiv  

 arbejdsmarkedspolitik og skal derfor ikke lægges ind i en  

 handlingsplan.
Hvis en ledig dagpengeberettiget indgår en  

 uddannelsesaftale med en virksomhed, skal den ledige ikke   da der er tale om  

 en ordinær uddannelse - stå tilmeldt Arbejdsformidlingen som  

 ledig og heller ikke stå passivt til rådighed.
Formidling At der er tale om en ordinær uddannelse  

 indebærer endvidere, at der ikke kan ske formidling af ledige til  

 voksenlærlingeuddannelsen i en virksomhed med de konsekvenser, der  

 heraf følger   for eksempel, hvis en ledig afslår at blive  

 ansat.
25-års betingelsen Bekendtgørelsen omfatter uddannelsesaftaler med  

 personer, der ved aftalens indgåelse er mindst 25 år, jf.  

 § 2, stk. 1.
Bestemmelsen skal fortolkes i overensstemmelse med  

 ordlyden.
Selv om den person, der indgås uddannelsesaftale med, fylder  

 25 år i perioden mellem uddannelsesaftalens indgåelse og aftalens  

 påbegyndelse, er betingelsen i § 2, stk. 1, således  

 ikke opfyldt.
Tidspunktet for uddannelsesaftalens indgåelse Der kan kun gives tilskud til personer, der er fyldt 25  

 år, ved uddannelsesaftalens indgåelse.
Tidspunktet for,  

 hvornår der er indgået en aftale, er derfor afgørende for,  

 om der kan gives tilskud.
 En uddannelsesaftale anses for indgået, når  

 både virksomheden og eleven har underskrevet aftalen.
Lønnens størrelse Det fremgår af bekendtgørelsens § 2,  

 stk. 2, at virksomheden under praktikopholdet på virksomheden skal  

 udbetale en løn, der mindst svarer til den laveste løn, en  

 ikke-faglært lønmodtager efter kollektiv overenskomst er  

 berettiget til inden for det pågældende område.
 På ikke-overenskomstdækkede områder skal  

 lønnen mindst svare til, hvad der er gældende inden for  

 beslægtede overenskomstområder.
 Arbejdsgiveren skal på ansøgningsblanketten  

 blandt andet angive timelønnens størrelse under  

 praktikopholdet, om lønnen er fastsat ved kollektiv overenskomst, og  

 om lønnen mindst svarer til den laveste løn, en  

 ikke-faglært lønmodtager er berettiget til inden for det  

 pågældende område.
Arbejdsformidlingen skal ikke kontrollere, om de afgivne  

 oplysninger er korrekte   herunder om lønnen er i overensstemmelse med  

 en overenskomstmæssig mindsteløn   men skal sikre, at  

 arbejdsgiveren har afgivet de oplysninger, som der kræves for at  

 opnå tilskud i henhold til bekendtgørelsen.
Herefter vurderer  

 Arbejdsformidlingen, om de afgivne oplysninger opfylder kravene i  

 bekendtgørelsen.
Det er således arbejdsgiverens ansvar, at der  

 udbetales en løn, der opfylder betingelserne i bekendtgørelsen.  

 Kun hvis Arbejdsformidlingen har grund til at tro, at en løn ikke er i  

 overensstemmelse med reglerne, skal Arbejdsformidlingen undersøge  

 forholdet nærmere.
Som hovedregel vil en timeløn på 75,00  

 kr. og derover som udgangspunkt være i orden.
Hvis lønnen ligger  

 under 75,00 kr. i timen, bør Arbejdsformidlingen kontakte den faglige  

 organisation eller arbejdsgiveren for at høre nærmere om,  

 hvorledes timelønnen er fastsat.
 I tilfælde, hvor der er tale om et område uden  

 for overenskomst, og lønnen ligger lavere end ca. 75,00 kr. i timen,  

 bør Arbejdsformidlingen kontakte arbejdsgiveren og eventuelt faglige  

 organisationer inden for området.
 Hvis der er uenighed om lønnen mellem en  

 arbejdsgiver og en faglig organisation, må Arbejdsformidlingen overlade  

 det til parterne at blive enige om at fastsætte en løn.
Til § 3 Skolepraktik Der kan som udgangspunkt ikke udbetales tilskud inden for  

 uddannelsesområder, hvor der er elever i skolepraktik, jf.  

 bekendtgørelsens § 3, uanset der i øvrigt er tale om et  

 flaskehalsområde.
Denne bestemmelse er sat ind for, at  

 voksenlærlinge med tilskud ikke skal udkonkurrere unge, der endnu ikke  

 har fundet en praktikplads.
 Når der er indlagt en »elastik« i reglen, er det for  

 at undgå, at blot én   eller nogle få - i skolepraktik  

 lægger hindringer i vejen for ordningen.
Det er en regional, konkret vurdering, hvor stort antallet  

 af elever i skolepraktik skal være, før der ikke kan udbetales  

 tilskud.
Det regionale arbejdsmarkedsråd fastsætter  

 retningslinier for, i hvilke tilfælde Arbejdsformidlingen kan fravige  

 udgangspunktet i stk. 1, jf. § 3, stk. 2.
Ved vurderingen af antallet af elever i skolepraktik skal  

 Arbejdsformidlingen tage udgangspunkt i antal skolepraktikanter opgjort efter  

 antallet af tilmeldte til de enkelte skoler i regionen, i modsætning  

 til opgørelsen af skolepraktikelever efter folkeregisteradresse og  

 amt.
Også skolepraktikanter i virksomhedsforlagt undervisning  

 tæller med i opgørelsen over skolepraktikanter.
Tilskud efter AER-reglerne (Arbejdsgivernes Elevrefusion) Arbejdsformidlingen kan kun udbetale tilskud under  

 praktikophold på virksomheden.
I perioder med skoleophold udbetales der  

 tilskud efter AER-reglerne (Arbejdsgivernes Elevrefusion).
 Efter AER-reglerne kan der ydes elevrefusion til en  

 virksomhed for voksne elever i de perioder, hvor eleven er på  

 skole.
 Arbejdsformidlingen kan ved henvendelse herom henvise til  

 Arbejdsgivernes Elevrefusion, Kongens Vænge 8, 3400 Hillerød,  

 tlf. 48 20 48 20.
Til § 4 Tilskudssatsen for ledige og beskæftigede Tilskuddet udgør 40 kr. pr. time under opholdet  

 på virksomheden for personer, der var ledige ved uddannelsesaftalens  

 indgåelse, jf. § 4, stk. 1. Ved afgrænsningen af dette  

 ledighedsbegreb, skal mindst én af følgende betingelser  

 være opfyldt:
1.	Den ledige er registreret som ledig på det tidspunkt,  

 hvor uddannelsesaftalen indgås.
Det vil sige, at den ledige enten er  

 tilmeldt på Arbejdsformidlingen, eller hos kommunen, såfremt det  

 drejer sig om kontanthjælpsmodtagere, hvor formidlingsansvaret er  

 overtaget af kommunen, jf. aktivbekendtgørelsens § 2,  

 stk. 2.
 2.	Den ledige er aktiveret efter lov om en aktiv  

 arbejdsmarkedspolitik eller efter lov om kommunal aktivering.
 3.	Den ledige har fået bevilget orlov eller  

 kursusgodtgørelse efter reglerne herom for ledige.
Ovennævnte indebærer f.eks., at personer, der  

 ved uddannelsesaftalens indgåelse -	er i jobtræning -	er i individuel jobtræning -	er i puljejob -	modtager uddannelsesgodtgørelse eller -	modtager etableringsydelse, betragtes som ledige i relation til  

 bekendtgørelsens § 4.
 Såfremt den voksne ikke kan betragtes som ledig  

 efter ovenstående kriterier, kan der udbetales tilskud efter satsen for  

 beskæftigede.
Som eksempler på personer, der ikke betragtes som  

 ledige, kan nævnes -	personligt tilmeldte -	personer, der er under revalidering og -	personer, der er i skolepraktik, hvorimod en deltidsbeskæftiget med supplerende  

 dagpenge (og dermed frigørelsesattest) betragtes som ledig, da  

 vedkommende er registreret som ledig og står til rådighed.
Tidspunkt for afgørelse af tilskuddets størrelse Ifølge § 4, stk. 1, i  

 bekendtgørelsen er det afgørende for tilskuddets  

 størrelse, om personen er ledig eller beskæftiget ved  

 uddannelsesaftalens indgåelse.
 Denne bestemmelse skal forstås efter sin ordlyd.
 Hvis således personen er beskæftiget ved  

 uddannelsesaftalens indgåelse, er det tilskuddet for  

 beskæftigede, der finder anvendelse, uanset om pågældende  

 efter indgåelsen og inden uddannelsesaftalens påbegyndelse bliver  

 ledig.
 Hvis personen er ledig ved uddannelsesaftalens  

indgåelse, gælder tilsvarende, at det er tilskuddet for  

 ledige, der finder anvendelse, uanset om pågældende inden  

 uddannelsesaftalens påbegyndelse bliver beskæftiget   medmindre  

 personen var beskæftiget i virksomheden inden for de seneste 6 uger  

 forud for uddannelsesaftalens indgåelse.
Begrænset tilskudsperiode Beregning af de 2½ år Der kan gives tilskud i de første 2½ år af  

 uddannelsesaftaleperioden, jf. § 4, stk. 2. De 2½ år regnes  

 løbende fra uddannelsens påbegyndelse - det vil sige, perioder  

 hvor eleven er på skole, og hvor der udbetales tilskud efter  

 AER-reglerne, forbruger også af de 2½ år.
 Eksempel: Hvis en lærling har afbrudt sin  

 uddannelse hos en virksomhed og derefter indgår en ny  

 uddannelsesaftale med en anden virksomhed om færdiggørelse af  

 uddannelsen, løber tilskudsperioden på virksomhed nr. 2 fra det  

 tidspunkt, hvor den nye uddannelsesaftale er indgået, jf. ordlyden i  

 § 4, stk. 2, hvorefter der kan gives tilskud " i de  

 første 2½ år af uddannelsesaftaleperioden".
 Den periode, der måtte være givet tilskud i  

 til virksomhed nr. 1, trækker således ikke fra i tilskudsperioden  

 for virksomhed nr. 2, når der er tale om en ny uddannelsesaftale med  

 virksomhed nr. 2.
Perioder med barsel og/eller sygdom Der kan altid kun udbetales tilskud i perioder,  

 hvor der er udbetalt løn.
Hvis der udbetales løn i perioder, hvor eleven er  

 på barsel eller er sygemeldt, kan der således udbetales tilskud i  

 sådanne perioder.
Hvis der ikke udbetales løn, kan der ikke  

 udbetales tilskud.
Der kan maksimalt udbetales tilskud i en periode på  

 2½ år.
Dette gælder, uanset hvor lang uddannelsen er.
 Hvis en barsels- eller sygdomsperiode fører til, at  

 uddannelsestiden bliver forlænget, kan der udbetales tilskud i den  

 forlængede periode, hvis denne ligger inden for den maksimale  

 støtteperiode på 2½ år fra uddannelsens begyndelse.
Hvis forlængelsen medfører, at  

 uddannelsesaftalen først afsluttes efter 2½ år fra  

 uddannelsesaftalens begyndelse, kan der, hvis der ikke er udbetalt  

 løn - og dermed heller ikke tilskud - i sygdoms- eller  

 barselsperioden, udbetales tilskud i den forlængede periode.  

 Perioden vil i tid ligge efter 2½ år fra uddannelsens  

 begyndelse, men i realiteten inden for de 2½ år, da uddannelsen  

 har været »suspenderet« i perioden uden løn.
Den samlede  

 tilskudsperiode bliver således 2½ år.
 Tilsvarende gælder for perioder med  

 børnepasningsorlov.
Perioder med ferie Betingelsen om, at der kun kan udbetales tilskud i  

 perioder, hvor der er udbetalt løn, gælder også i relation  

 til elevens ferie.
Har virksomheden ifølge lønseddel udbetalt  

 sædvanlig løn under elevens ferie, skal der således gives  

 tilskud til lønnen.
 Der er ikke hjemmel til at udbetale tilskud til  

 virksomheden efter uddannelsesaftalens ophør.
Flere praktikpladser Der er intet til hinder for, at en voksenlærling kan  

 indgå uddannelsesaftale med to virksomheder, således at  

 lærlingen får to praktiksteder, forudsat begge virksomheder i  

 øvrigt opfylder betingelserne for at få tilskud.
 I sådanne tilfælde gælder også, at  

 der maksimalt kan gives støtte de første 2½ år af  

 uddannelsesaftaleperioden, jf. § 4, stk. 2 - det vil sige,  

 støtten ophører, når de første 2½ år af  

 uddannelsesaftaleperioden er forløbet, uanset den enkelte virksomhed  

 har fået støtte i en kortere periode.
Til § 5 Ansøgning om tilskud Virksomheden skal som udgangspunkt have indgivet  

 ansøgning om tilskud til en uddannelsesaftale, inden eleven  

 påbegynder uddannelsen.
Formålet med tilskud til  

 voksenlærlinge er således at motivere virksomhederne til at  

 indgå uddannelsesaftaler med voksne for at forebygge mangel på  

 uddannet arbejdskraft.
Hvis virksomheden søger om tilskuddet, efter at  

 eleven er begyndt i virksomheden, er der en formodning for, at tilskuddet har  

 været uden betydning for virksomhedens beslutning om at indgå  

 uddannelsesaftale med den pågældende elev.
Dette gælder  

 særligt, når der forløber lang tid fra uddannelsesaftalen  

 påbegyndes, til virksomheden søger om tilskud.
For at undgå at blot et par dages forsinkelse  

 hindrer tilskud, er det fastsat, at ansøgning skal indgives senest 1  

 måned efter uddannelsesaftalens påbegyndelse.
For at være  

 på den sikre side, bør en virksomhed dog søge forud for  

 (og i god tid) før uddannelsesaftalens påbegyndelse.
 1-månedsfristen svarer til den, der gælder for  

 ansøgning om fleksibilitetsfremmende ydelse.
Til § 6 Virksomhedens beliggenhed For større virksomheder med central ledelse og  

 flere afdelinger fordelt i forskellige regioner kan der opstå  

 spørgsmål om, til hvem tilskuddet skal udbetales: hovedkontoret  

 eller afdelingen.
For sådanne virksomheder gælder, at tilskud  

 skal udbetales til den virksomhed, der indgår aftalen - altså den  

 del af virksomheden, der står som aftalepart i uddannelsesaftalen.
Spørgsmålet om, hvilken region, der skal udbetale  

 støtte Tilskuddet skal udbetales af den region, hvor  

 arbejdsstedet er beliggende.
 I tilfælde af uddannelsesaftaler med skiftende  

 arbejdssteder skal tilskuddet udbetales af den region, hvor virksomheden  

 altså aftaleparten ifølge uddannelsesaftalen   er  

 beliggende.
Tilskud for overarbejde Der kan ikke udbetales tilskud for overarbejde, jf.  

 § 6, stk. 1, 2. pkt.
Offentlig støtte efter andre regler For at udelukke, at en virksomhed kan få  

 dækket sine lønudgifter mere end én gang, er der indsat  

 en bestemmelse om, at tilskud ikke kan udbetales, hvis der til samme  

 praktikophold ydes offentlig støtte efter andre regler, f.eks.  

 revalideringsstøtte.
Virksomheden skal på ansøgnings- og  

 udbetalingsblanketten erklære, at den ikke til samme praktikpladsophold  

 modtager eller vil modtage offentlig støtte efter andre regler.
Til § 7 Arbejdsformidlingens pligt til at påse, om betingelserne er  

 opfyldt Arbejdsformidlingens undersøgelsespligt Arbejdsformidlingen har pligt til at påse, at  

 betingelserne for at modtage støtte er opfyldt, jf. § 7. Herved  

 forstås, at Arbejdsformidlingen skal sikre, at virksomheden har afgivet  

 de nødvendige oplysninger.
Det forventes således ikke, at  

 Arbejdsformidlingen går ind i oplysningerne og kontrollerer deres  

 rigtighed, medmindre Arbejdsformidlingen konkret har holdepunkt for at  

 betvivle oplysningerne.
For eksempel har Arbejdsformidlingen ikke pligt til at  

 undersøge, om en virksomhed rent faktisk har fået de minimis  

 støtte udover 100.000 ECU inden for de sidste tre år, hvis  

 virksomheden har afgivet erklæring herom.
Ligeledes har  

 Arbejdsformidlingen heller ikke pligt til at undersøge, om  

 lønnen ifølge § 2, stk. 2, er  

 overenskomstmæssig, hvis virksomheden på  

 ansøgningsblanketten har erklæret, at betingelserne i § 2  

 er opfyldt, jf. § 5, stk. 3.
En undtagelse fra undersøgelsespligten  

 gælder dog i de tilfælde, hvor der søges om tilskud  

 på 40 kr. pr. time.
Her har Arbejdsformidlingen pligt til at  

 undersøge om lærlingen opfylder et af ledighedskriterierne som  

 oven for beskrevet.
Til § 8 Måltal Det centralt fastsatte måltal er et  

 mindstemål.
Der henvises i øvrigt til bemærkninger til  

 § 1 om Arbejdsmarkedsrådets muligheder for at dimensionere og  

 prioritere ordningen.
Til § 9 EU's de minimis-ordning Tilskud efter bekendtgørelsen om  

 voksenlærlinge ydes inden for rammerne af EU's de  

 minimis-støtteordning, jf. § 9.
Efter de minimis-ordningen må en virksomhed ikke  

 modtage tilskud på mere end 100.000 ECU over en periode på tre  

 år.
Det er som udgangspunkt den virksomhed, der får udbetalt  

 tilskuddet, der er underlagt tilskudsloftet på 100.000 ECU.
Perioden på tre år regnes fra den dag, tilskud  

 udbetales, og tre år tilbage.
Arbejdsformidlingen skal således  

 løbende før den månedlige udbetaling   på baggrund  

 af virksomhedens oplysninger på ansøgnings- og  

 udbetalingsblanket - undersøge, om virksomheden i løbet af de  

 sidste tre år er nået op på maksimal støtte.
En virksomhed skal altid orienteres, hvis den modtager  

 støtte efter de minimis-ordningen.
Hvis virksomheden ved tidligere  

 tilskud ikke har fået orientering om, at tilskuddet er omfattet af de  

 minimis-ordningen, kan virksomheden gå ud fra, at der ikke er udbetalt  

 tilskud efter de minimis-ordningen.
 Inden for regelsættet om en aktiv  

 arbejdsmarkedspolitik er bl.a. følgende tilskud omfattet af de  

 minimis-ordningen:
-	etableringsydelse (nu ophævet) -	tilskud til voksenlærlinge -	isbryderordning for langvarigt uddannede (LVU) -	isbryderordning for etniske minoriteter -	seniorpuljen.
Til § 10 Klageadgang Tilskudsordningen er virksomhedsrettet, og det er  

 således alene virksomheden   og ikke eleven   der kan klage over  

 Arbejdsformidlingens afgørelser.
Klage til Det Regionale Arbejdsmarkedsråd Klager, der vedrører forhold, som er begrundet i  

 rådets retningslinier, skal indbringes for Arbejdsmarkedsrådet  

 inden 4 uger, jf. § 10, stk. 1.
 Som eksempel på klager, der skal til rådet,  

 kan nævnes spørgsmål vedrørende områder med  

 flaskehalse, jf. § 1, og spørgsmål vedrørende  

 antallet af skoleelever i praktik, jf. § 3.
Klage til Arbejdsmarkedsstyrelsen Klager, der ikke er omfattet af § 10, stk. 1,  

 skal indbringes for Arbejdsmarkedsstyrelsen, jf. § 10, stk. 2   det  

 vil altså sige, klager, der ikke vedrører regionale forhold.  

 Klager, der vedrører retlige spørgsmål, skal  

 således behandles af Arbejdsmarkedsstyrelsen.
 Som eksempel på en klage, der skal behandles af  

 Arbejdsmarkedsstyrelsen, kan nævnes en klage over afslag på  

 tilskud, hvor afslaget er begrundet i aldersbetingelsen på 25  

 år.
 Arbejdsmarkedsrådets henholdsvis  

 Arbejdsmarkedsstyrelsens afgørelser kan ikke indbringes for anden  

 administrativ myndighed.
Til § 11 Ikrafttrædelse Ved den seneste bekendtgørelsesændring pr.  

 15. juli 1999 er den vigtigste indholdsmæssige ændring, at  

 rådet har fået mulighed for at prioritere og dimensionere  

 ordningen, jf. § 1, stk. 2.
Ændringen gælder for ansøgninger, der  

 er indgivet den 15. juli 1999 eller senere.
Dette indebærer, at  

 ansøgninger, der er indgivet til Arbejdsformidlingen før den  

 15. juli 1999, skal behandles på grundlag af den hidtidige  

 bekendtgørelse (nr. 3 af 6. januar 1998).
 Følgende gælder derfor:
 Ansøgninger, der er indgivet inden  

 ikrafttrædelsesdatoen, og hvor uddannelsesaftalen er påbegyndt  

 før ikrafttrædelsesdatoen, behandles efter den hidtidige  

 bekendtgørelse.
 Ansøgninger, der er indgivet inden  

 ikrafttrædelsesdatoen, og hvor uddannelsesaftalen påbegyndes  

 efter ikrafttrædelsesdatoen, behandles efter den hidtidige  

 bekendtgørelse.
Ansøgninger, der indgives efter  

 ikrafttrædelsesdatoen, og hvor uddannelsesaftalen er påbegyndt  

 før ikrafttrædelsesdatoen, behandles efter den nye  

 bekendtgørelse.
Det bemærkes, at ansøgninger, der  

 indgives efter ikrafttrædelsesdatoen er omfattet af den nye § 5,  

 stk. 2, hvorefter en ansøgning kan indgives rettidigt 1  

 måned efter uddannelsesaftalens påbegyndelse.
 Ansøgninger, der indgives efter  

 ikrafttrædelsesdatoen, og hvor uddannelsesaftalen påbegyndes  

 efter ikrafttrædelsesdatoen, behandles efter den nye  

 bekendtgørelse.
 Denne vejledning erstatter vejledning nr. 51 af 1. maj  

 1997 og Arbejdsmarkedsstyrelsens meddelelse til AF-regionerne af 9. juli  

 1997.
