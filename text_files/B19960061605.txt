 Efter § 58, stk. 4, i lov nr. 390 af 20. maj 1992 om forsikring mod følger  

 af arbejdsskade fastsættes:
§ 1.  Erhvervssygdomsudvalget afgiver vejledende  

 udtalelse til Arbejdsskadestyrelsen om Stk. 2.  Arbejdsskadestyrelsen kan fra  

 Erhvervssygdomsudvalget indhente vejledende udtalelser om  

 erhvervssygdomsspørgsmål i øvrigt.
 § 2.  Erhvervssygdomsudvalget holder møde efter  

 formandens bestemmelse, så ofte det skønnes nødvendigt, eller hvis mindst 3  

 medlemmer ønsker det.
 Stk. 2.  Med henblik på en almindelig revision af  

 erhvervssygdomsfortegnelsen indkaldes til møde mindst hvert andet år.
 Stk. 3.  Erhvervssygdomsudvalgets forhandlinger ledes af  

 formanden, og i dennes fravær af suppleanten for formanden.
 Stk. 4.  Erhvervssygdomsudvalgets sekretariatsfunktioner  

 varetages af Arbejdsskadestyrelsen.
 § 3.  Indkaldelse til møde skal ske med mindst 8 dages  

 varsel.
 Stk. 2.  Dagsorden for mødet samt det materiale, der er  

 nødvendigt for sagernes behandling, udsendes så vidt muligt sammen med  

 indkaldelsen til mødet.
 Stk. 3.  Akterne i de sager, der skal forhandles, skal  

 på mødet være til rådighed for medlemmerne.
 § 4.  Erhvervssygdomsudvalget er beslutningsdygtigt,  

 når formanden og mindst et medlem, udpeget af hver af  

 arbejdsgiver/arbejdstagerorganisationerne, og et af de øvrige medlemmer er  

 til stede.
§ 5.  Ingen af medlemmerne må deltage i behandling af  

 en sag, der berører personer, til hvilke medlemmet er knyttet, eller forhold  

 i hvilket medlemmet er personligt interesseret.
Kommer en sådan sag til  

 behandling, skal vedkommende medlem, inden sagens behandling påbegyndes, gøre  

 opmærksom på, at pågældende ikke kan deltage i sagens behandling, eller efter  

 omstændighederne redegøre for arten og omfanget af sin interesse i sagens  

 udfald.
I denne forbindelse er medlemmet pligtig at besvare spørgsmål fra  

 udvalgets medlemmer.
Stk. 2.  De øvrige medlemmer afgør endeligt, om  

 vedkommende medlem kan deltage i sagens behandling.
I afgørelsen af disse  

 spørgsmål deltager det pågældende medlem ikke.
 § 6.  Der udarbejdes referat af udvalgets  

 forhandlinger.
 § 7.  Erhvervssygdomsudvalget kan indkalde særligt  

 sagkyndige til som rådgivere at deltage i mødet, ligesom personale fra  

 Arbejdsskadestyrelsen efter formandens bestemmelse kan deltage i mødet som  

 rådgivere.
 § 8.  Erhvervssygdomsudvalget kan bemyndige formand  

 eller sekretariat til at varetage bestemte opgaver efter nærmere af  

 Erhvervssygdomsudvalget fastsatte forskrifter.
 § 9.  Der påhviler Erhvervssygdomsudvalgets medlemmer  

 og andre deltagere i Erhvervssygdomsudvalgets møder samt personer, der i  

 øvrigt er knyttet til Erhvervssygdomsudvalget, tavshedspligt om forhold, de i  

 denne anledning bliver bekendt med, og hvis hemmeligholdelse ifølge sagens  

 natur er påkrævet.
 § 10.  Erhvervssygdomsudvalget nedsætter et mindre  

 udvalg, der efter Erhvervssygdomsudvalgets bestemmelse afgiver vejledende  

 udtalelse til Arbejdsskadestyrelsen, jf. stk. 2 og 3.
 Stk. 2.  Det mindre udvalg kan fra nedsættelsen afgive  

 vejledende udtalelse i rygsager efter lovens § 10, stk. 1, nr. 2.
 Stk. 3.  Det mindre udvalg kan fra den 1. januar 1999  

 afgive vejledende udtalelse i sager efter lovens § 9 a.
 § 11.  En enstemmig vejledende udtalelse fra det  

 mindre udvalg erstatter vejledende udtalelse fra Erhvervssygdomsudvalget.
 Stk. 2.  Ved manglende enstemmighed i det mindre udvalg  

 overgår sagen til behandling i Erhvervssygdomsudvalget.
 § 12.  Det mindre udvalg består af  

 Erhvervssygdomsudvalgets formand og fire medlemmer af Erhvervssygdomsudvalget  

 eller stedfortrædere for disse.
 § 13.  Det mindre udvalg holder møde efter formandens  

 bestemmelse, så ofte det skønnes nødvendigt.
 § 14.  Det mindre udvalg er kun beslutningsdygtigt,  

 når formanden og de fire medlemmer eller disses stedfortrædere er til stede.
 § 15.  Bestemmelserne i bekendtgørelsens § 2, stk. 3  

 og 4, samt i §§ 3, 5, 6, 7 og 9, finder tilsvarende anvendelse for det mindre  

 udvalg.
 § 16.  Denne bekendtgørelse træder i kraft den 1.  

 august 1996. Samtidig ophæves bekendtgørelse nr. 1129 af 15. december 1992.
