 Herved bekendtgøres lov om økonomisk samordning, jf.  

 lovbekendtgørelse nr. 737 af 27. oktober 1986 om økonomisk samordning, med de  

 ændringer, der følger af lov nr. 301 af 27. april 1994.
§ 1.  Der oprettes et økonomisk råd, hvis opgave er at  

 følge landets økonomiske udvikling og belyse de langsigtede udviklingsperspektiver og samspillet mellem økonomi og natur samt at bidrage til at samordne de forskellige økonomiske interesser.
§ 2.  Det økonomiske Råd nedsættes af  

 økonomiministeren.
Det ledes af et formandskab bestående af 3  

 nationaløkonomisk kyndige og består herudover af indtil 26 medlemmer.
Rådets  

 formand udpeges af økonomiministeren blandt formandskabets medlemmer.
Stk. 2.  Formandskabets medlemmer udnævnes for indtil 6  

 år ad gangen.
Medlemmerne af formandskabet må ikke være medlemmer af  

 folketinget.
Stk. 3.  Rådets øvrige medlemmer udnævnes for 3 år ad  

 gangen.
Et af disse medlemmer skal repræsentere økonomiministeren. 21  

 medlemmer udnævnes efter indstilling: 1 af finansministeren, 1 af  

 miljøministeren, 1 af Danmarks Nationalbank, 2 af Dansk Arbejdsgiverforening,  

 4 af Landsorganisationen i Danmark, heraf 1 repræsentant for lønmodtagerne på  

 landbrugsområdet og 1 repræsentant for funktionærer og tjenestemænd, 1 af  

 Dansk Industri, 1 af Håndværksrådet, 1 af Landbrugsrådet, 1 af Dansk  

 Familielandbrug, 1 af De Samvirkende Danske Andelsselskaber (Andelsudvalget),  

 1 af Det Danske Handelskammer, 1 af Dansk Handel og Service, 1 af  

 Forbrugerrådet, 1 af Finansrådet, 1 af Funktionærernes og Tjenestemændenes  

 Fællesråd, 1 af Arbejderbevægelsens Erhvervsråd og 1 af de kommunale  

 organisationer.
Herudover kan økonomiministeren udnævne indtil 4 medlemmer,  

 hvoraf indtil 3 skal være særligt kyndige i økonomiske spørgsmål, og hvoraf  

 mindst eet medlem skal være særligt kyndig i samspillet mellem økonomi og  

 natur.
 Stk. 4.  Hvor de behandlede emner gør det naturligt, kan  

 formandskabet bestemme, at rådet ved drøftelsen af de pågældende emner  

 tiltrædes af enkelte repræsentanter for andre ministerier eller  

 organisationer end de i stk. 3 nævnte.
§ 3.  Rådet træder sammen enten efter formandskabets  

 bestemmelse eller i henhold til anmodning fra mindst 3 af rådets øvrige  

 medlemmer.
Rådet skal træde sammen mindst to gange årligt.
Rådets drøftelser  

 ledes af formanden.
 Stk. 2.  Formandskabet kan træffe aftale med andre  

 institutioner eller enkeltpersoner om, at disse skal foretage undersøgelser  

 for rådet.
Stk. 3.  Efter drøftelser i rådet afgiver formandskabet  

 en redegørelse til regeringen og træffer bestemmelse om, hvorvidt  

 redegørelsen skal offentliggøres.
Formandskabet kan lade redegørelsen ledsage  

 af et referat af synspunkter, fremført af medlemmer under rådets drøftelser.
 Stk. 4.  Formandskabet har ansvaret for redegørelsen.
 § 4.  Til bistand for Det økonomiske Råd oprettes et  

 sekretariat, hvis opgave er at foretage de undersøgelser og udarbejde de  

 redegørelser, formandskabet finder hensigtsmæssige, for at rådet kan løse  

 sine opgaver.
Stk. 2.  Den daglige ledelse af sekretariatet forestås  

 af en sekretariatschef.
Denne udnævnes af økonomiministeren efter indstilling  

 af rådets formandskab.
Den pågældende må ikke være medlem af folketinget og  

 skal være uafhængig af erhvervsvirksomheder samt af erhvervslivets og  

 arbejdsmarkedets organisationer.
 Stk. 3.  Det påhviler sekretariatschefen at holde  

 kontakt med andre danske institutioner, der driver økonomisk forskning, med  

 henblik på at undgå, at sekretariatet iværksætter undersøgelser, som  

 foretages eller allerede er foretaget af andre.
 Lov nr. 301 af 27. april 1994 om ændring af lov om økonomisk samordning  

 indeholder følgende bestemmelse:
§ 2 Loven træder i kraft den 1. juli 1994.
