Betænkning afgivet af Skatteudvalget den  

 28. april 1999 Betænkning over Forslag til lov om ændring af lov om  

 totalisatorspil (Ændret afgiftsafregning m.v.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Der er af to mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Centrum-Demokraternes og Det Radikale  

 Venstres medlemmer af udvalget) lovforslaget til vedtagelse  

 uændret.
Et mindretal inden for flertallet (Venstres og Det  

 Konservative Folkepartis medlemmer af udvalget) finder, at det er vigtigt for  

 Skatteudvalget i den kommende folketingssamling at tage fat på  

 spørgsmålet om reguleringen af det danske spillemarked.
Set i  

 lyset af de nye muligheder ved brug af internettet og udbudet af spil,  

 væddemål og tipning på udenlandske hjemmesider er det  

 vigtigt, at vi fra dansk side får overvejet, i hvilket omfang det er  

 muligt og formålstjenligt at bevare den nuværende regulering af  

 spillemarkedet.
Hvis vi fra dansk side blot lader stå til, vil en  

 del af spillemarkedet fjerne sig fra det organiserede marked og flytte til  

 internettet og til spil i udlandet.
Derfor er det vigtigt, at Skatteudvalget  

 tager fat på problemerne og ser på spillemarkedet i en  

 større sammenhæng.
Når Venstre og Det Konservative  

 Folkeparti indstiller det fremsatte forslag til vedtagelse uændret,  

 skal det ses i lyset af et ønske om i næste folketingssamling af  

 gennemgå hele området for spil.
 Et mindretal (Socialistisk Folkepartis,  

 Enhedslistens og Kristeligt Folkepartis medlemmer af udvalget) indstiller  

 lovforslaget til vedtagelse med det af Socialistisk Folkeparti under  

 nr. 1 stillede ændringsforslag.
 Et andet mindretal (Dansk Folkepartis og  

 Fremskridtspartiets medlemmer af udvalget) indstiller lovforslaget til  

vedtagelse med de af Fremskridtspartiet under nr. 2 og 3 stillede  

 ændringsforslag.
Ændringsforslag Til § 1 Af	et mindretal (SF), tiltrådt af et mindretal (EL  

 og KRF):
 1) Nr. 2 affattes således:
» » Af	et mindretal (FP), tiltrådt af et mindretal  

(DF):
 2) Nr. 6 udgår.
 3) Nr. 7 udgår.
Bemærkninger Til nr. 1 Det fremgår af lovforslagets bemærkninger, at  

 forslaget om en samlet ugentlig afregning af totalisatorafgiften for galop-  

 og travbanerne skønnes at medføre et provenutab for staten  

 på ca. 2 mio. kr.
 Med ændringsforslaget bliver lovforslaget  

 provenuneutralt for staten.
Det foreslås, at grundbeløbet for fradraget i  

 afgiften ved totalisatorspil i forbindelse med travløb på 30.000  

 kr. (1987-niveau) nedsættes til 26.300 kr.
Dette beløb svarer i  

 1999-niveau til 35.800 kr.
Den foreslåede ændring medfører  

 således, at det nuværende fradragsbeløb på 40.800  

 kr. nedsættes med 5.000 kr.
Til nr. 2 Ved lov nr. 438 af 26. juni 1998 fik Tipstjenesten adgang  

 til at udbyde spil i forbindelse med cykelløb på landevej.  

 Adgangen til spil på cykelløb på bane og landevej i  

 Danmark var indtil da indeholdt i totalisatorloven.
Med lovforslagets § 1,  

 nr. 6, foreslås, at totalisatorloven nu kun skal indeholde adgang til  

 spil på cykelløb på bane.
 Fremskridtspartiet foreslår med  

 ændringsforslaget, at § 1, nr. 6, udgår af lovforslaget,  

 således at Tipstjenesten ikke får monopol på spil på  

 cykelløb på landeveje.
Til nr. 3 Efter den gældende totalisatorlov er det strafbart  

 at afholde totalisatorspil og lignende uden bevilling og at modtage indskud  

 uden om totalisatoren.
Derimod er det straffrit at medvirke til at udbyde  

 udenlandske totalisatorspil.
Med lovforslagets § 1, nr. 7, foreslås det  

 at gøre det strafbart også at formidle udenlandske  

 væddemål vedrørende spil på heste- og  

 hundeløb, duekapflyvninger og cykelløb, som er omfattet af  

 totalisatorloven.
Denne ændring foreslås som følge af et  

 tiltagende pres fra udenlandske bookmakere, der forsøger at udbyde  

 eller formidle udenlandske væddemål her i landet.
 Fremskridtspartiet foreslår med  

 ændringsforslaget, at § 1, nr. 7, udgår af lovforslaget,  

 således at det fortsat er lovligt at formidle udenlandske  

 væddemål på spil omfattet af totalisatorloven.
