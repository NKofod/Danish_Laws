 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Der oprettes en fond, som indtil 1. juli 1977  

 kan yde finansiel bistand til konjunkturramte erhvervsvirksomheder i  

 overensstemmelse med § 3.
 § 2.  Fonden er en selvejende institution, hvis  

 kapital tilvejebringes ved et indskud af statskassen på 100 millioner kroner.  

 Handelsministeren bemyndiges til at træffe aftale med Danmarks Nationalbank  

 og med de private pengeinstitutter om yderligere indskud i Fonden fra disses  

 side.
§ 3.  Fondens formål er at yde finansiel bistand til  

 virksomheder af særlig betydning for erhverv og beskæftigelse, der som følge  

 af konjunkturnedgang rammes af midlertidige afsætningsvanskeligheder, som Stk. 2.  Det er en forudsætning for bistand efter stk.  

 1, at der efter fondsbestyrelsens skøn er grundlag for at antage, at  

 virksomhedens fortsatte beståen herved kan sikres, og at mulighederne for  

 yderligere kapitaltilførsel fra de private pengeinstitutter er udtømt.
 § 4.  Fondens finansielle bistand kan ydes i form af  

 ansvarlig lånekapital eller som lån, i begge tilfælde til markedsrente.  

 Endvidere kan der ydes garantier for kapitalindskud eller for lån.
 Stk. 2.  Bistanden ydes i en sådan form og på sådanne  

 vilkår, at den bedst muligt bidrager til virksomhedens fortsatte beståen.
 § 5.  Fonden bestyres af Finansieringsinstituttet for  

 Industri og Håndværk A/S.
§ 6.  Fondens vedtægter fastsættes af  

 handelsministeren.
Vedtægterne skal indeholde en bestemmelse om, at  

 finansieringsinstituttets bestyrelse afgiver en årlig beretning til  

 handelsministeren om fondens virksomhed.
 § 7.  Tidspunktet for lovens ikrafttræden bestemmes af  

 handelsministeren.
 § 8.  Loven gælder ikke for Færøerne og Grønland.
 Givet på Amalienborg, den 26. juni 1975.
 Under Vor Kongelige Hånd og Segl.
 MARGRETHE R.
------------ Per Hækkerup.
