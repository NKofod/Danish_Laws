 Resumé  



  

 I forbindelse med ombudsmandens behandling af en sag om inddrivelse af  

 ægtefællebidrag oplyste en kommune ombudsmanden om at kommunen havde sendt  

 afkrævningsbreve, og at det ikke længere var muligt at rekonstruere disse  

 breve.  

 Ombudsmanden  

 optog spørgsmålet om  

 manglende mulighed for rekonstruktion af brevene til behandling af egen  

 drift.
Ombudsmanden  

 udtalte at  

 kommunen ikke var berettiget til at fravælge løbende at få udskrevet kopi af  

 de  

 afkrævningsbreve som kommunen sendte.
Det var beklageligt at kommunen havde  

 foretaget dette fravalg.
 Ombudsmanden  

 udtalte også at  

 kopi af afkrævningsbrevene kan kasseres når der ikke længere er et retligt  

 eller administrativt behov for dem, dvs. når krav som følge af sagen med  

 sikkerhed er forældet eller på grund af død med sikkerhed ikke kan rejses.
 Ombudsmanden  

 henstillede til  

 kommunen at den iværksatte de tiltag der var nødvendige for at opfylde  

 kravene  

 dels om kopi af udgående afkrævningsbreve, dels om at kopi af brevene først  

 kasseres når der ikke længere er retligt eller administrativt behov for dem.
 Da Kommunedata bl.a. havde leveret det edb-program som  

 afkrævningsbrevene blev udskrevet fra, orienterede ombudsmanden selskabet om  

 sagen. (J.nr. 2001-3911-609).
Krav om kopi af udgående breve  

  

 Kassationsfrist I forbindelse med min  

 behandling af en konkret sag om inddrivelse af ægtefællebidrag, som er  

 gengivet i Folketingets Ombudsmands beretning for 2001, s. 630ff*, oplyste  

 Københavns Kommune mig den 3. april 2001 om at kommunen i sagen havde sendt  

 afkrævningsbreve, og at det ikke længere var muligt at rekonstruere disse.
 På den baggrund bad jeg den  

 21. december 2001 kommunen om en udtalelse i sagen, jf. ombudsmandslovens §  

 17, stk. 1. Jeg henviste samtidig til den sag som er gengivet i Folketingets  

 Ombudsmands beretning for 1997, s. 198ff*.
Den 19. februar 2002 udtalte  

 kommunen sig.
Af udtalelsen fremgår:
 Københavns Skatte- og  

 Registerforvaltning overtog i 1995 opgaven med at opkræve underholdsbidrag  

 mv.  

 fra socialforvaltningen.
Overtagelsen skete for at kunne samle denne del af  

 sagsbehandlingen under samme forvaltning og herigennem opnå rationaliseringer  

 og en hurtigere sagsgang.
Sagsbehandlingen sker i  

 København ved hjælp af Kommunedata A/Ss (KMD) produktpakker i form af  

 Underholdsbidragssystemet (UHB) og Debitorsystemet.
Andre kommuner kan  

 benytte  

 andre leverandører.
Når der gennem en kommune  

 forlods udbetales underholdsbidrag eller når en borger henvender sig til sit  

 sociale udvalg i bopælskommunen, registreres kravet i et edb-system  i  

 København sker registreringen i UHBs kreditordel.
Anmodning om  

 inddrivelse  

 fremsendes snarest muligt til inddrivelsesmyndigheden  den  

 bidragspligtiges  

 bopælskommune  med henblik på afkrævning af beløbet.
Anmodningen om  

 inddrivelse  

 sendes typisk elektronisk til inddrivelsesmyndigheden, herunder i egen  

 kommune.  

 Fremsendes anmodningen på papir, vil der ske en manuel oprettelse af kravet.  

 Ved elektronisk overførsel mellem kommunerne benyttes KMDs  

 InFormationsUdvekslingssystem og der sker en automatisk registrering i af  

 kravet i Underholdsbidragssystemet.
På grundlag af de modtagne  

 afkrævninger (herunder manuelt indtastede oplysninger) udskrives der to gange  

 om ugen afkrævningsbreve for nye krav/bidragsperioder.  

 Afkrævnings-brevene  

 kuverteres og udsendes direkte fra KMD, og Københavns Kommune har i denne  

 forbindelse fravalgt løbende at få udskrevet kopier af brevene.
Til  

 orientering  

 blev der i 2000 udskrevet 94.086 sådanne breve og i 2001 90.879 breve, og der  

 har så vidt vides ikke i andre sager været fremsat ønsker om kopier af  

 afkrævningsbreve.  

 Afkrævningsbreve uden adresser leveres til kommunen.
Det gælder også  

 afkrævningsbreve med negative beløb, der behandles manuelt før udsendelsen.
Samtidig med udsendelsen af  

 afkrævningsbrevene udskrives der en kvitteringsliste til  

 opkrævningskommunen  

 med de individuelle oplysninger, der er fremgået af  

 afkrævningsbrevet  

 (herunder bidragsperiode, beløbsstørrelser mv.). Oplysningerne overføres  

 automatisk i Københavns Kommune til KMDs Debitorsystem, der  

 benyttes som  

 sagsstyringssystem mv. for alle de restancearter, der er til  

 opkrævning/inddrivelse  

 gennem Københavns Skatte- og Registerforvaltning.
På grundlag af  

 Underholdsbidragssystemet  

 (UHB-Debitor), listerne der opbevares i 5 år og registreringerne i  

 Debitorsystemet,  

 vil Skatte- og Registerforvaltningen kunne rekonstruere det individuelle  

 indhold i afkrævningsbrevene og vil også principielt kunne lave  

 en afskrift  

 deraf.
Kravet indgår herefter i den  

 almindelige sagsbehandling i Opkrævningsafdelingen, der i alt væsentligt  

 gennemføres via Debitorsystemet uden egentlige papirsagsakter.
Er  

 der ikke  

 andre bidragsbeløb til opkrævning, udsendes et giroindbetalingskort til den  

 bidragspligtige.  

 Har den pågældende i forvejen en betalingsaftale eller foretages der  

 tilbageholdelse  

 i løn mv., indgår kravet som udgangspunkt i den bestående aftale mv.
Den  

 bidragspligtige er orienteret herom gennem en standardtekst i  

 afkrævningsbrevet.
KMD har gennem de senere år  

 arbejdet på en modernisering af Underholdsbidragsystemet og er i den  

 forbindelse gjort opmærksom på, at der skal ske en registrering af udsendte  

 meddelelser.
KMD planlægger i forbindelse med moderniseringen at give  

 mulighed  

 for rekvisition af en nøjagtig kopi af udskrevne breve mv. fra systemet  

 (print-on- demand).
Det er Skatte- og  

 Registerforvaltningens opfattelse, at der gennem Kommunedatas  

 driftsafviklingskontroller  

 er sikret behørig dokumentation for, at brevene er udskrevet og afsendt.  

 Listerne med oplysninger om indholdet i brevene giver fornøden mulighed for  

 at  

 rekonstruere det individuelle indhold i brevene og således også for at  

 opfylde  

 en eventuel begæring om aktindsigt i indtil 5 år efter, at brevet er udsendt.  

 Det er derimod endnu ikke muligt efterfølgende at danne en nøjagtig kopi af  

 afkrævningsbrevene.
Forvaltningens bemærkning i skrivelse af 3.  

 april 2001  

 om, at det ikke er muligt at rekonstruere disse afkrævningsbreve,  

 skal forstås  

 i denne sammenhæng. Den 24. juli 2002 afgav jeg  

 en foreløbig redegørelse om sagen.
Af min foreløbige udtalelse fremgår:
Ombudsmandens foreløbige udtalelse Spørgsmålet er om kommunen er berettiget til at fravælge løbende at få  

 udskrevet kopier af de afkrævningsbreve som kommunen sender via KMD.
Det skal  

 i den forbindelse tages i betragtning at det ud fra det oplyste ikke  

 efterfølgende er muligt at danne en nøjagtig kopi af de pågældende  

 afkrævningsbreve  indholdet af brevene kan dog rekonstrueres i indtil 5  

 år efter at brevene er afsendt.
Som det fremgår af den sag der er gengivet i Folketingets Ombudsmands  

 beretning for 1997, s. 198ff, må det være et ubetinget krav at en myndighed  

 enten i sagen har en kopi af de dokumenter som myndigheden har udfærdiget,  

 eller med sikkerhed med meget kort varsel fra et edb- anlæg vil kunne lave en  

 fuldstændig nøjagtig udskrift (svarende til en kopi) af dokumentet.
Det  

 fremgår endvidere at der i denne forbindelse må kræves en fuldstændig sikring  

 af et elektronisk dokuments integritet (dokumentets originale indhold) og  

 autenticitet (at dokumentet virkelig stammer fra den angivne udsteder). Jeg  

 bemærker at jeg i den sag som er nævnt i Folketingets Ombudsmands beretning  

 for 1999, s. 398ff*, også tog stilling til  

 et spørgsmål vedrørende manglende akter.
Det er min foreløbige  

 opfattelse at den af kommunen omtalte rekonstruktion ikke opfylder de nævnte  

 krav, og at kommunen derfor ikke har været berettiget til at fravælge løbende  

 at få udskrevet kopi af afkrævningsbrevene.
Jeg er opmærksom på det af  

 kommunen  

 anførte om at der udskrives over 90.000 afkrævningsbreve om året.
Dette kan  

 dog ikke føre til et andet resultat.
Tilsvarende gælder det af kommunen  

 anførte om at der  så vidt det vides  ikke i andre sager har  

 været fremsat ønske  

 om aktindsigt i afkrævningsbreve.
 Hvor længe kommunen skal  

 opbevare en kopi/have mulighed for at skaffe en sådan, beror på følgende  

 regler:
 Af § 6, stk. 2, i  

 bekendtgørelse nr. 554 af 31. maj 2001 om offentlige arkivalier og om  

 offentlige arkivers virksomhed fremgår:
 § 6.
Stk. 2.  

  

 Kassation af offentlige myndigheders arkivalier må først  

 finde sted, når der ikke længere er administrativt eller retligt behov for  

 dem. Af § 3, stk. 1, og § 7 i  

 bekendtgørelse nr. 152 af 18. april 1985 om kassation af Københavns Kommunes  

 arkivalier fremgår:
 § 3.  

  

 Arkivalier i Københavns Kommune må kun tilintetgøres, hvis  

 de i bilaget til bekendtgørelsen er opført blandt de sager, der kan kasseres.
§ 7.  

  

 Kassationsfristerne i bilaget er kun vejledende, medmindre  

 andet er fastsat i denne bekendtgørelse eller i andre retsforskrifter.  

 Sagsmateriale skal dog altid opbevares, så længe der er administrativt behov  

 for det. Af bilagets punkt 6 fremgår:
6. SOCIALVÆSEN Bevares skal:
8. 20 pct. af de sociale  

 personsager efter 1933, der er henlagt i mapper for hver enkelt person, jfr.  

 §  

 9, stk. 2, for så vidt angår sociale personsager, som er henlagt i  

 familiemapper.  

 Dette gælder også sager fra børne- og ungdomsværn og familievejledning.
Dog  

 bevares kun 3 pct. af sager vedrørende aldersrente, folkepension,  

 invalidepension,  

 enkepension, enkebørnsunderstøttelse, børnebidrag, børnetilskud,  

 ungdomsydelse, dagpenge, herunder sygedagpenge, hvis disse sager er ordnet på  

 en sådan måde, at særskilt kassation heraf er mulig.
B.
Kasseres må:
 1. Sociale personsager efter  

 1933, som ikke skal bevares i medfør af det under A, nr. 8 anførte.  

 Kassationsfrist: 70 år efter fødsel, evt. efter praktisk behov 10 år efter  

 seneste kontakt med den pågældende eller 5 år efter den pågældendes død.
 Kassationsfristen for afkrævningsbreve  

 er således mindst 10 år for sager vedrørende ikke afdøde personer.  

 Sagsmateriale skal dog efter § 7, sidste pkt., i bekendtgørelse nr. 152 af  

 18.  

 april 1985 altid opbevares så længe der er administrativt behov for det, jf.  

 i  

 den forbindelse § 6, stk. 2, i bekendtgørelse nr. 554 af 31. maj 2001  

 hvorefter  

 arkivalier først må kasseres når der ikke længere er administrativt eller  

 retligt behov for dem.
Jeg bemærker at elektroniske dokumenter ikke kan  

 kasseres  

 på et tidligere tidspunkt end papirbaserede dokumenter, jf. sagen fra min  

 beretning  

 for 1997.
En fast regel om at  

 afkrævningsbreve opbevares/kan skaffes i en periode på indtil 5 år efter  

 afsendelsen  

 af de pågældende breve, er efter min foreløbige vurdering ikke i  

 overensstemmelse  

 med de nævnte bevarings- og kassationsregler.
Ud over det anførte om  

 kassationsfristen  

 henviser jeg til at materialet efter reglerne skal bevares/ikke må kasseres  

 så  

 længe der er administrativt og retligt behov for det.
Sidstnævnte forudsætter  

 at kommunen konkret vurderer om der er et sådant behov for de pågældende  

 arkivalier.
En fast regel om kassation efter et bestemt antal år efter  

 afsendelsen  

 af brevene vil i praksis udelukke denne konkrete vurdering.
Med hensyn til  

 vurderingen af behovet kan jeg henvise til det der i 1997-sagen er skrevet  

 herom. Samme dag som jeg afgav den  

 foreløbige redegørelse, bad jeg Københavns Kommune, Københavns Stadsarkiv og  

 Statens Arkiver om en udtalelse i sagen.
Samtidig orienterede jeg KMD  

 (Kommunedata A/S) om sagen ved at sende en kopi af min foreløbige redegørelse  

 til KMD. Årsagen til orientering af KMD var at KMD bl.a. havde leveret det  

 edb-program som kommunens afkrævningsbreve blev udskrevet fra.
Den 2. september 2002 udtalte  

 kommunen sig.
Af udtalelsen fremgår:
 Forvaltningen har fået  

 oplyst, at den planlagte frigivelse af et nyt Underholdsbidragsystem hos KMD,  

 der understøtter printOnDemand vil ske ved årsskiftet, samt at  

 det nuværende  

 system ikke vil blive understøttet af printOnDemand.  

 Forvaltningen overvejer  

 print On Demand-løsningen, samt andre muligheder, der kan  

 tilgodese såvel  

 kravene i datalovgivningen og i arkiveringsreglerne som kravet om, at der i  

 alle sager er  eller hurtigt kan dannes  en kopi af ethvert  

 dokument i sagen.
Det fremgår af Ombudsmandens  

 foreløbige redegørelse, at de omhandlede krævebreve anses for omfattet af  

 arkiverings- og kassationsregler for sociale sager.
Det er umiddelbart  

 forvaltningens opfattelse, at krævebrevene ikke har direkte sammenhæng med en  

 socialsag, idet kommunen for så vidt alene indtræder i en fordring mod en  

 anden person (den bidragspligtige), der ikke nødvendigvis er registreret som  

 social klient i kommunen.
Er den bidragspligtige bosat i en anden kommune,  

 fremsendes kravet til inddrivelse gennem den bidragspligtiges bopælskommune,  

 der herefter udsender krævebrevet.
Det er derfor forvaltningens opfattelse,  

 at  

 opkrævningen af bidrag hos den bidragspligtige er en selvstændig sag hos  

 bopælskommunen uden direkte sammenhæng med socialsagen om udbetaling af  

 bidrag  

 til bidragsmodtageren, og som sådan bør føres i en særskilt journal og  

 arkiveres herefter.
Forvaltningen vil derfor i kontakten med Stadsarkivet  

 søge  

 klarlagt, hvilke arkiverings- og bevaringsregler, der gælder for disse  

 sager. Af Københavns Stadsarkivs  

 notat af 4. september 2002 fremgår:
 For Stadsarkivet at se  

 berører sagen fra et arkivmæssigt synspunkt to problemkomplekser:
A.
Samspillet mellem  

 kassationsbestemmelser, kassationsfrister og myndighedernes  

 forvaltningsmæssige  

 ansvar for at kunne dokumentere afgørelser og sagsforløb, B.
Behovet for afklaring af  

 arkiveringsforholdene for ældre elektroniske systemer, der er eller har været  

 i brug, samt sikring af, at der træffes de nødvendige forholdsregler til  

 sikring af forsvarlig arkivering i kommunerne i fremtiden.
 Ad A.
 I det omfang der ikke i  

 forvaltningslovgivningen eller i lovgivningen for enkelte sagsområder er  

 fastsat krav til bevaring og dokumentation, beror muligheden for at  

 dokumentere  

 administrative forhold på rigsarkivarens fastsættelse af bevarings- og  

 kassationsbestemmelser  

 og på myndighedens afgørelser vedrørende kassationsfrister.
 Dette rejser generelt  

 spørgsmålet om, hvorvidt lovgivningens krav til myndighedernes dokumentation  

 af sagsforhold er tilstrækkelig eller bør præciseres.
For de arkivalier, der indgår  

 i den aktuelle sag, er i bekendtgørelse nr. 152 af 18/4 1985 om kassation i  

 Københavns Kommunes arkivalier, anført en vejledende kassationsfrist på 10  

 år,  

 men kommunen synes at have skønnet, at en kassationsfrist på 5 år var  

 tilstrækkelig.  

 Stadsarkivet har ikke beføjelse eller saglig indsigt til at afgøre, om dette  

 skøn har været rigtigt.
Stadsarkivet bemærker, at myndighedernes ansvar for  

 selv at tage stilling til fastsættelsen af kassationsfrister er tydeliggjort  

 i  

 de nyeste bekendtgørelser om kassation i kommunale arkiver, som rigsarkivaren  

 har udstedt, idet disse ikke som tidligere indeholder vejledende  

 kassationsfrister.  

 Dette skærper så muligvis behovet for tydeliggørelse af de  

 forvaltningsmæssige  

 krav til retssikkerhed og forvaltningsskik.
Ombudsmanden lægger, som jeg  

 forstår det, til grund, at kommunen konkret vurderer, om der vil bestå et  

 retligt-administrativt behov for de pågældende arkivalier, hvor der med  

 konkret  

 forstås muligheden for at vurdere den enkelte sag.
Stadsarkivet kunne godt  

 forestille sig, at hvor det handler om udskrivning af standardbreve, ville  

 det  

 arkivmæssigt være tilstrækkeligt, om arkiverede e-systemer kunne dokumentere,  

 at et sådant brev var sendt, under forudsætningen af, at eventuelle variable  

 oplysninger, der måtte indgå i brevet, ligeledes kunne dokumenteres.
Hvis det  

 ikke udelukkende drejer sig om standardbreve, vil Stadsarkivet med konkret  

 mene, at den enkelte sagsentitet må kunne identificeres, og at der må kunne  

 produceres  

 en kopi.
Det forudsættes, at systemet garanterer autenticiteten af data og  

 dokumenter.  

 Der er imidlertid i denne betragtning kun taget hensyn til det arkivmæssige  

 behov,  

 ikke det retligt-administrative, og der er dermed ikke heri noget kriterium  

 for  

 fastsættelse af kassationsfrister.
Arkivlovgivningen stiller  

 ingen krav til myndighedernes dokumentation af retligt- administrative  

 forhold,  

 men alene til, at de arkivalier, der skabes med disse formål, behandles på en  

 måde, der tilgodeser arkivmæssige hensyn.
Dette gælder også den elektroniske  

 arkivdannelse.
Det er imidlertid Stadsarkivets opfattelse, at de krav og  

 anbefalinger  

 vedr. arkivmæssige hensyn, der er udtrykt i Københavns Kommunes Bestemmelser  

 om anmeldelse og godkendelse af elektroniske arkivsystemer af 1/9 2002 (som  

 er  

 identiske med Statens Arkivers) og Stadsarkivets vejledning hertil, i  

 væsentlige henseender også vil betyde, at en række forvaltningshensyn  

 tilgodeses.
Dette kunne således i den aktuelle sag gælde anbefalingen i  

 Vejledning til bestemmelser om anmeldelse og godkendelse af elektroniske  

 arkivsystemer § 12 (s.  

 16f  

 )  

 om, at man indretter systemerne, så de så hurtigt som muligt producerer en  

 arkiveringsversion af de enkelte dokumenters indhold.
 Udviklingen i brugen af  

 elektroniske systemer kan imidlertid nok generelt give anledning til  

 overvejelser  

 om, hvilke forvaltningsmæssige krav, der bør stilles ved indretningen af  

 disse;  

 udover de krav der må stilles for at sikre den arkivmæssige bevaring af de  

 data, der efter arkivlovgivningen skal bevares.
 Ad B.
Sagen afslører behovet for en  

 langt større klarhed hos myndighederne over, hvornår, hvordan og af hvad, der  

 skal ske arkivering af elektroniske systemer, herunder af de fælleskommunale  

 systemer.
Der består utvivlsomt et behov for kortlægning af, hvordan status  

 er  

 med hensyn til arkivering af eksisterende og ældre systemer, og afklaring af,  

 hvad der bør gøres i den anledning.
Behovet vedrører utvivlsomt både  

 opmærksomhed om problemet og vejledning og ressourcer til dets løsning.
For  

 de  

 fælleskommunale systemers vedkommende vil det formentlig være nødvendigt, at  

 ikke blot de offentlige myndigheder, men også Kommunedata A/S med den særlige  

 rolle, selskabet har haft, bidrager til en sådan afklaring. Af kommunens udtalelse af 22.  

 november 2002 fremgår:
 Vedrørende det retligt-administrative behov:
Det er kommunens opfattelse,  

 at der ikke er et retligt-administrativt behov for at få udskrevet eller  

 opbevare papirkopier af udskrevne krævebreve.
Det individuelle  

 indhold i  

 brevene vil fremgå af edb-registrene mv. og vil således på de relevante  

 punkter  

 kunne rekonstrueres i op til 5 år efter sagens afslutning.
KMDs  

 driftsafviklingskontroller er dokumentation for, at brevet er afsendt og for  

 integritet og autencitet.
En papirkopi af brevet vil ikke give yderligere  

 sikkerhed eller være bevis for, at brevet er udskrevet og afsendt.
Det  

 bemærkes, at krævebrevene udsendes direkte fra KMD og ikke er  

 underskrevne.  

 Såfremt der i forvaltningsretten gælder et almindeligt krav om, at alle  

 breve,  

 meddelelser, (giroindbetalingskort!) mv. fra offentlige myndigheder skal  

 foreligge i papirkopi, bør det fremgå direkte af lovgivningen  herunder  

 om  

 det er et krav, at alle breve, meddelelser mv. skal være underskrevet, og om  

 kopien skal være en fotokopi, hvoraf også underskriften fremgår, for at sikre  

 kopiens integritet og autencitet.
Det er Skatte- og Registerforvaltningens  

 opfattelse, at et generelt lovkrav herom vil give anledning til væsentlig  

 meradministration i kommunerne og derfor må medtages i forhandlingerne om  

 DUT-kompensation (Det udvidede Totalbalanceprincip).
 Forholdene omkring  

 krævebrevene er ikke sammenlignelige med Ombudsmandens sag, 1997,  

 s. 198  

 ff., idet det væsentlige indhold af krævebrevene kan  

 rekonstrueres, og det  

 overføres i øvrigt automatisk til det kommunale debitorsystem, mens Gentofte  

 Kommune ikke var i stand til at rekonstruere indholdet i de udsendte  

 pensionsmeddelelser  

 selv kort tid efter udsendelsen.
Skatte- og  

 Registerforvaltningen vil nøje overveje at tage den kommende KMD-løsning i  

 brug, der efter det oplyste vil give mulighed for  

 print-on-demand.
Denne  

 løsning vil gøre det nemmere  og formentlig også billigere  at  

 rekonstruere  

 indholdet af brevene i de forholdsvis få tilfælde, hvor det i praksis viser  

 sig hensigtsmæssigt eller nødvendigt  herunder ved begæringer om  

 aktindsigt.
 Vedrørende arkiveringspligt.
Som nævnt i forvaltningens  

 brev af 2. september 2002 anser vi ikke opkrævningen af underholdsbidrag for  

 en socialsag, men for en opkrævningssag. Krævebrevene kan efter  

 forvaltningens opfattelse sammenlignes med udskrivning af fakturaer/regninger  

 eller evt. en meddelelse om, at kommunen er indtrådt i et civilretligt krav.  

 I  

 de tilfælde, hvor der ikke i forvejen er en løbende betalingsordning for  

 tidligere afkrævede underholdsbidrag eller for løbende betaling deraf, vil  

 der  

 efterfølgende blive udsendt giroindbetalingskort med angivelse af sidste  

 rettidige betalingsdag.
Det fremgår af kassationsbekendtgørelsen for  

 Københavns  

 Kommune, at originale bogføringsbilag med underbilag kan kasseres 5 år efter  

 sagens afslutning.
Undladelsen af at få udskrevet kopier af krævebrevene  

 synes  

 således ikke umiddelbart at være i strid med arkiveringsreglerne.
Der ses da  

 heller ikke samfundsmæssigt at kunne være et behov for opbevaring af disse  

 dokumenter i arkiv.
Endvidere henvises til  

 vedlagte kopi af notat af 4. september 2002 fra Københavns Stadsarkiv.
Det  

 fremgår heraf, at Stadsarkivet ikke udelukker, at elektronisk arkivering af  

 standardbreve kan ske alene ved opbevaring af eventuelle variable  

 oplysninger.
Forvaltningen vil tage  

 initiativ til, at der i samarbejde med Stadsarkivaren og edb-leverandørerne  

 laves en gennemgribende analyse af arkiveringsforpligtelserne for elektronisk  

 opbevarede data sammenholdt med reglerne i lov om behandling af  

 personoplysninger.  

 Der synes at være et behov for en afklaring og samordning af de  

 tvivlsspørgsmål,  

 der kan opstå herved  såvel af teknisk som praktisk art  set i  

 forhold til de  

 ressourcer, som skal afsættes til at skabe praktiske løsninger herpå.
Et af  

 spørgsmålene vil være opfyldelsen af den enkelte kommunes eller forvaltnings  

 arkiveringspligt fra store fælles edb-registre, hvor det umiddelbart synes at  

 være i alles interesse, at arkiveringen sker fælles for alle kommuner.
Et  

 andet  

 spørgsmål vil være arkiveringen af sager, der både indeholder fysiske og  

 edb-baserede dokumenter mv.
Et tredje vil være sikringen af sagsdannelsen  

 (sagssammenhængen)  

 mellem enkeltdokumenter fra store systemer, der er fælles for mange kommuner.  

 Det kan eventuelt være hensigtsmæssigt at søge Den Digitale  

 Taskforce  

 inddraget i dette arbejde.
Til orientering vedlægges kopi af et mødereferat  

 af  

 11. november 2002 vedrørende tilsvarende arkiveringsproblemer for kommuner,  

 der anvender CSCs Kom*it ligning. I brev af 19. februar 2003  

 udtalte Statens Arkiver sig.
Af udtalelsen fremgår:
 I henhold til § 2 i lov om  

 offentlige arkiver (lovbek. nr. 740 af 17. juli 2000) har Statens Arkiver  

 bl.a.  

 til formål at sikre bevaringen af arkivalier, der har historisk værdi eller  

 tjener til dokumentation af forhold af væsentlig administrativ og retlig  

 betydning for borgere og myndigheder.
 § 7, stk. 1 i bekendtgørelse  

 nr. 554 af 31. maj 2001 om offentlige arkivalier og om offentlige arkivers  

 virksomhed fastsætter, at det er Rigsarkivaren, der fastsætter nærmere regler  

 om bevaring og kassation af offentlige arkivalier. § 7, stk. 2 fastsætter, at  

 kassation af offentlige arkivalier kun må finde sted efter bestemmelser, der  

 er fastsat i medfør af bestemmelsen i stk. 1, dvs. efter bestemmelser, som er  

 fastsat af Rigsarkivaren.
I henhold til dette  

 lovgrundlag udformer Statens Arkiver bevarings- og kassationsbestemmelser,  

 der  

 fastsætter hvilke arkivalier, der skal bevares, og hvilke, der kan kasseres.  

 Sagsmateriale skal dog altid bevares, så længe der er administrativt eller  

 retligt behov for det (jf. § 6, stk. 2 i bekendtgørelse nr. 554). Tidligere  

 har  

 Statens Arkiver i visse tilfælde, som f.eks. i den citerede bekendtgørelse  

 nr.  

 152 af 18. april 1985 om kassation af Københavns Kommunes arkivalier, fastsat  

  

 vejledende  

  

 kassationsfrister.
Det er  

 imidlertid ikke Statens Arkiver, men derimod den pågældende myndighed selv,  

 der vurderer, hvor længe der består et administrativt eller retligt behov for  

 et givet sagsmateriale.
Statens Arkivers bevarings-  

 og kassationsbestemmelser har ikke normerende virkning for hvilke arkivalier,  

 en given forvaltningsmæssig aktivitet skal resultere i.
Arkivlovgivningens  

 bestemmelser skal sikre, at de arkivalier, som skabes i forbindelse med  

 myndighedernes  

 forvaltning bliver behandlet således, at arkivmæssige hensyn varetages   

 de er  

 ikke udtryk for et krav om, at bestemte arkivalier nødvendigvis skal skabes  

 eller at der skal foreligge bestemte typer af dokumentation for bestemte  

 forvaltningsmæssige handlinger.
Ligeledes er det ikke Statens  

 Arkivers bevarings- og kassationsbestemmelser, der fastsætter det konkrete  

 indhold af bestemte typer af sager hos kommunerne.
Statens Arkiver har ikke  

 hjemmel til at fastsætte nærmere regler om kommunale myndigheders  

 arkivdannelse m.v., og det er kommunens egen afgørelse, hvilke dokumenter,  

 der  

 er nødvendige i bestemte sagstyper.
Der kan dog naturligvis i anden  

 lovgivning  

 være fastsat krav til kommunernes dokumentation af bestemte forhold og  

 sagsforløb.
I den konkrete sag om  

 afkrævningsbreve har Københavns Kommune vurderet, at der ikke består retlige  

 eller administrative behov for overhovedet at udskrive kopier af  

 afkrævningsbrevene,  

 idet de relevante oplysninger findes i Underholdsbidragssystemet og  

 Debitorsystemet,  

 og idet der i 5 år efter udsendelsen opbevares lister, der udskrives i  

 forbindelse  

 med KMDs driftsafviklingskontrol og som indeholder dokumentation for, at det  

 pågældende brev er afsendt.
Det vil derfor i 5 år efter at de pågældende  

 afkrævningsbreve  

 er udsendt være muligt at rekonstruere brevenes indhold, om end ikke muligt  

 at  

 udforme en nøjagtig kopi af brevet.
Københavns Kommune vurderer  

 endvidere, at de pågældende afkrævningsbreve ikke indgår i en socialsag, men  

 er at sammenligne med udskrivning af fakturaer.
Sådanne originale  

 bogføringsbilag kan kasseres efter 5 år.
 Det er således Statens  

 Arkivers opfattelse, at Københavns Kommune ikke ved at undlade at lægge kopi  

 af de nævnte afkrævningsbreve på de pågældende sager har overtrådt  

 bestemmelser om bevaring og kassation, fastsat i medfør af arkivloven.
 Jeg gør opmærksom på at § 6,  

 stk. 2, i bekendtgørelse nr. 554 af 31. maj 2001 om offentlige arkivalier og  

 om offentlige arkivers virksomhed der er nævnt i den foreløbige redegørelse,  

 med virkning fra den 1. juli 2003 er afløst af § 4, stk. 2, i  

 Kulturministeriets bekendtgørelse nr. 591 af 26. juni 2003 om offentlige  

 arkivalier og om offentlige arkivers virksomhed; indholdet af reglen er  

 uændret.
I medfør af § 5 i bekendtgørelse nr. 591 af 26. juni 2003 har  

 Rigsarkivaren udstedt bekendtgørelse nr. 692 af 3. juli 2003 om bevaring og  

 kassation af arkivalier hos Københavns og Frederiksberg Kommuner der med  

 virkning fra den 15. august 2003 ophæver og afløser bekendtgørelse nr. 152 af  

 18. april 1985 om kassation af Københavns Kommunes arkivalier.
Af  

 sidstnævnte,  

 nye bekendtgørelse nr. 692 af 3. juli 2003 fremgår:
Kapitel 1 Område § 1.  

  

 Bestemmelserne gælder for Københavns og Frederiksberg  

 kommuners arkivalier, herunder arkivalier i den kommunale forvaltning og i  

 kommunale institutioner m.v.
 § 2.  

  

 Bestemmelserne omfatter ikke arkivalier, som er lagret  

 på elektronisk medium.
Kapitel 2 Bevaring og kassation § 4.  

  

 Arkivalier, som er skabt eller tilvejebragt efter 1.  

 april 1970, og som er anført i bilag 1, skal bevares.
 § 5.  

  

 Arkivalier, der er anført i bilag 2, kasseres uanset  

 bestemmelserne i bilag 1.
 § 6.  

  

 Kommunalbestyrelsen kan beslutte at bevare arkivalier i  

 større omfang end fastsat i §§ 3-5.
 § 7.  

  

 Arkivalier, der ikke skal bevares efter §§ 3 - 5,  

 kasseres når opbevaringspligt efter andre bestemmelser er opfyldt, og når de  

 efter  

 kommunens egen vurdering i øvrigt ikke længere har retlig eller administrativ  

 betydning.
 Af bilag 1 og 2 i  

 bekendtgørelsen fremgår:
Bilag 1 Bevaringsfortegnelse for arkivalier, som er skabt eller tilvejebragt  

 efter 1. april 1970 Social- og sundhedsområdet Alle sociale personsager om  

 børn og unges anbringelse uden for hjemmet.
 Alle sager om integration af  

 flygtninge.
 Sociale personsager, som  

 efter kommunens egen vurdering er af særlig eller principiel karakter.
 Andre sociale personsager,  

 som er henlagt efter cpr-numre, og hvor nummeret begynder med 01.
Bilag 2 Kassationsfortegnelse Følgende arkivalier kasseres  

 uanset bestemmelserne i bilag 1:
 Regnskabsmateriale, bortset  

 fra arkivalier, som skal bevares i henhold til bilag 1, afsnit 2.A.
 Dokumenter, som er indskannet  

 i et elektronisk system.
 Samlinger af materiale, der  

 alene er tilvejebragt med henblik på inddatering i elektroniske registre,  

 databaser m.v. (inddata).
 Samlinger af udskrifter fra  

 edb-systemer, der alene anvendes til opslag, orientering og kontrol (uddata).
 Ombudsmanden  

 s endelige udtalelse Min undersøgelse i denne sag begrænser sig til de to spørgsmål der blev  

 behandlet i den foreløbige redegørelse:  

  

 dels  

  

 om kommunen har været berettiget til at fravælge at få udskrevet kopier af de  

 afkrævningsbreve som kommunen sender, dvs. om der er krav om kopi af de breve  

 som kommunen sender,  

  

 dels  

  

 om hvilken kassationsfrist der gælder for afkrævningsbrevene.
Jeg har således  

 ikke taget stilling til andre spørgsmål i sagen, herunder f.eks. heller ikke  

 til de spørgsmål vedrørende underskrift som kommunen rejser i sin udtalelse  

 af 22. november 2002.
Krav om kopi Af min foreløbige udtalelse i sagen fremgår at kommunen ikke har været  

 berettiget til at fravælge løbende at få udskrevet kopier af de  

 afkrævningsbreve som kommunen sender via KMD, og at den rekonstruktion af de  

 pågældende afkrævningsbreve som kommunen i en periode på indtil 5 år efter  

 afsendelsen af brevene kan udarbejde, ikke opfylder kravet om at en myndighed  

  

 enten  

  

 i sagen har en kopi af de dokumenter som myndigheden har udfærdiget,  

  

 eller  

  

 med sikkerhed med meget kort varsel fra et edb-anlæg vil kunne lave en  

 fuldstændig nøjagtig udskrift (svarende til en kopi) af dokumentet.
Kommunen har i udtalelsen af 22. november 2002 anført at såfremt der i  

 forvaltningsretten gælder et almindeligt krav om at alle breve, meddelelser  

 (giroindbetalingskort) mv. fra offentlige myndigheder skal foreligge i  

 papirkopi, bør det fremgå direkte af lovgivningen.
Kommunen anfører endvidere  

 at et generelt lovkrav herom vil give anledning til væsentlig  

 meradministration i kommunerne og derfor må medtages i forhandlingerne om  

 DUT-kompensation (Det Udvidede Totalbalanceprincip).
 Det er et ubetinget krav at en myndighed  

  

 enten  

  

 i sagen har en kopi af de dokumenter som myndigheden har udfærdiget,  

  

 eller  

  

 med sikkerhed med meget kort varsel fra et edb-anlæg vil  

 kunne lave en fuldstændig nøjagtig udskrift (svarende til en kopi) af  

 dokumentet.
Kravet om kopi (eller hvad  

 der svarer hertil, hvilket i denne sammenhæng og nedenfor vil sige en  

 fuldstændig nøjagtig udskrift af dokumentet fra et edb-anlæg med meget kort  

 varsel) af myndighedens udgående breve grunder sig særligt på to forhold:  

  

 dels  

  

 at sikre bevis hos myndigheden  

 selv (såvel af hensyn til myndighedens interne behov som af eksterne hensyn)  

 for det præcise indhold af dokumenter som er udgået fra myndigheden,  

  

 dels  

  

 at muliggøre meddelelse af  

 aktindsigt i overensstemmelse med bestemmelserne herom i offentlighedsloven  

 og forvaltningsloven.
Formålet med kravet om en kopi (eller hvad der svarer  

 hertil) af udgående breve er således at overholde forvaltningsloven,  

 offentlighedsloven og grundlæggende dokumentationskrav i forvaltningssager.  

 Uanset at en sag for så vidt er afsluttet, kan der nemlig opstå behov for at  

 finde brevene i sagen frem på ny, f.eks. fordi sagen genoptages, eller fordi  

 der anmodes om aktindsigt i sagen.
 Jeg henviser i det hele til  

 de sager som er gengivet i Folketingets Ombudsmands beretning for 1990, s.  

 339* (s. 366, punkt c), for 1997, s. 198ff*, for 1999, s. 398ff*, og for  

 2001,  

 s. 290ff*, herunder også til citaterne i nogle af sagerne af den af  

 Forskningsministeriet i juni 1996 udgivne vejledning om elektronisk  

 dokumenthåndtering og forvaltningsregler  en vejledning om de  

 forvaltningsretlige  

 konsekvenser af elektronisk arkivering, sagsbehandling og kommunikation.  

 Vejledningen findes på den hjemmeside som Ministeriet for Videnskab,  

 Teknologi  

 og Udvikling har oprettet; hjemmesidens adresse er  

 www.videnskabsministeriet.dk.
Hvis lovgivningen ikke  

 indeholder udtrykkelig hjemmel herfor, er myndighederne ikke berettiget til  

 at destruere dokumenter eller at foretage ændringer i oplysninger som indgår  

 i sager i det offentlige.
Jeg henviser til  

 Jon Andersen  

 mfl. i Forvaltningsret (2002), 2. udgave, s. 395, og til § 8, stk. 1, og §  

 10,  

 stk. 1 og 2, i arkivloven (lov nr. 1050 af 17. februar 2002). Endvidere  

 henviser jeg til § 5, stk. 2, jf. stk. 1, i bekendtgørelse nr. 591 af 26.  

 juni  

 2003 om offentlige arkivalier og om offentlige arkivers virksomhed.
Heraf  

 fremgår at kassation af arkivalier kun må finde sted efter bestemmelser der  

 fastsættes af Rigsarkivaren.
Sådanne bestemmelser er for Københavns Kommunes  

 vedkommende nu fastsat i bekendtgørelse nr. 692 af 3. juli 2003 om bevaring  

 og  

 kassation af arkivalier hos Københavns og Frederiksberg Kommuner.
Det er derfor min endelige  

 opfattelse at Københavns Kommune burde have en kopi af de afkrævningsbreve  

 som  

 kommunen sender.
Ud over det som er anført ovenfor, har jeg lagt vægt på at  

 kommunen  

 ikke fra et edb-anlæg med meget kort varsel har kunnet lave en fuldstændig  

 nøjagtig  

 udskrift (svarende til en kopi) af dokumentet.
Det at kommunen kan  

 rekonstruere  

 det væsentligste indhold af de pågældende breve efterfølgende, er ikke  

 tilstrækkeligt  

 til at opfylde kravet om en kopi (eller hvad der svarer hertil) af kommunens  

 udgående breve.
 Kommunen har derfor ikke  

 været berettiget til at fravælge løbende at få udskrevet kopi af de  

 afkrævningsbreve  

 som kommunen sender.
Kommunen mener ikke at  

 forholdene i denne sag er sammenlignelige med forholdene i den sag som er  

 gengivet i Folketingets Ombudsmands beretning for 1997, s. 198ff.
Som  

 begrundelse herfor anfører kommunen at det væsentlige indhold af  

 afkrævningsbrevene kan rekonstrueres, og at det (væsentlige indhold af  

 brevene,  

 går jeg ud fra) i øvrigt overføres automatisk til det kommunale  

 debitorsystem,  

 hvorimod kommunen i den omtalte sag fra 1997-beretningen ikke var i stand til  

 at rekonstruere indholdet af de udsendte pensionsmeddelelser selv kort tid  

 efter udsendelsen.
Som det fremgår ovenfor, er  

 der krav om at forvaltningsmyndigheder har en kopi (eller hvad der svarer  

 hertil) af sine udgående breve.
Kommunen i den omtalte sag fra  

 1997-beretningen var ikke i stand til at opfylde dette krav   

 tilsvarende  

 gælder Københavns Kommune i denne sag.
Jeg mener derfor at forholdene i de to  

 sager er sammenlignelige.
Kassationsfrist Af den foreløbige redegørelse  

 fremgår at kassationsfristen for materiale i en social sag, herunder  

 afkrævningsbreve, er mindst 10 år for sager vedrørende ikke afdøde personer,  

 og at sagsmateriale dog altid skal opbevares så længe der er administrativt  

 (eller retligt) behov for det.
Det fremgår også at en fast regel om at  

 afkrævningsbreve  

 opbevares/kan skaffes i en periode på indtil 5 år efter afsendelsen af de  

 pågældende  

 breve, ikke er i overensstemmelse med bevarings- og kassationsreglerne på  

 området.
Kommunen har den 2. september  

 2002 og 22. november 2002 udtalt at kommunen ikke anser opkrævningen af  

 underholdsbidrag  

 for en social sag, men for en opkrævningssag.
Som begrundelse herfor anfører  

 kommunen at kommunen for så vidt alene indtræder i en fordring mod en anden  

 person  

 (den bidragspligtige) som ikke nødvendigvis er registreret som social klient  

 i  

 kommunen.
Er den bidragspligtige bosat i en anden kommune, fremsendes kravet  

 til inddrivelse gennem den bidragspligtiges bopælskommune.
Kommunen mener at  

 opkrævning af bidrag hos den bidragspligtige er en selvstændig sag hos  

 bopælskommunen  

 uden direkte sammenhæng med den sociale sag om udbetaling af bidrag til den  

 bidragsberettigede.
Kommunen sammenligner afkrævningsbrevene med udskrivning  

 af fakturaer/regninger eller eventuelt en meddelelse om at kommunen er  

 indtrådt i et civilretligt krav.
På det grundlag henfører kommunen  

 afkrævningsbrevene til punkt 7 om Regnskabsvæsen, underpunkt B, nr. 3, om  

 originale bogføringsbilag med underbilag i bilaget til bekendtgørelsen om  

 kassation af Københavns Kommunes arkivalier.
For sådanne originale  

 bogføringsbilag  

 med underbilag er den vejledende kassationsfrist fastsat til 5 år.
 Afkrævningsbreve er breve  

 hvori kommunen afkræver den bidragspligtige underholdsbidrag.
Sager om børnebidrag er  

 udtrykkeligt nævnt under socialvæsen i bekendtgørelsens bilag.
Sager om  

 opkrævning af underholdsbidrag er derimod ikke nævnt i bilaget, ligesom der i  

 bilaget ikke er et særskilt punkt om opkrævning af forskellige ydelser.
Af  

 punkt 8 om Skattevæsen, underpunkt B, I, b, nr. 4, fremgår i øvrigt at  

 skatterestancemateriale må kasseres når der ikke længere er praktisk brug for  

 det.
Af bilagets punkt 7 om  

 regnskabsvæsen fremgår indledningsvis at reglerne om regnskabsvæsen vedrører  

 både den centrale økonomiske forvaltning og samtlige selvstændigt  

 regnskabsførende afdelinger og institutioner samt underinstitutioner der ikke  

 har selvstændig regnskabsførelse.
Punkt 7, underpunkt B, nr. 2, angår i  

 øvrigt  

 kontokort i tekstløst bogholderi for enkeltpersoner, f.eks. skatteydere og  

 modtagere  

 af sociale ydelser.
 Jeg har ingen bemærkninger  

 til kommunens opfattelse om at en sag om opkrævning af underholdsbidrag hos  

 den bidragspligtige er en selvstændig sag i forhold til sagen om udbetaling  

 af bidrag til den bidragsberettigede  opkrævningssagen knytter sig dog  

 til  

 udbetalingssagen.
Af Københavns Stadsarkivs  

 udtalelse fremgår at der for de arkivalier der indgår i den aktuelle sag, er  

 fastsat en kassationsfrist på 10 år, men at kommunen synes at have skønnet at  

 en frist på 5 år var tilstrækkeligt.
Stadsarkivet anfører i den forbindelse  

 at Stadsarkivet ikke har beføjelse eller saglig indsigt til at afgøre om  

 dette  

 skøn er rigtigt.
Jeg mener fortsat at det er  

 mest nærliggende at henføre de pågældende afkrævningsbreve (sammen med de  

 øvrige dokumenter i en sag om opkrævning af underholdsbidrag) til punktet om  

 socialvæsen.
Dette stemmer også overens med at en kommunes afgørelser om  

 inddrivelse af underholdsbidrag kan påklages til det sociale nævn, jf. § 23a,  

 stk. 1, i loven om inddrivelse af underholdsbidrag (lovbekendtgørelse nr. 631  

 af 15. september 1986 som senest ændret ved lov nr. 461 af 7. juni 2001).
 I den nye, nugældende  

 bekendtgørelse om bevaring og kassation af arkivalier hos Københavns og  

 Frederiksberg Kommuner er der ikke fastsat vejledende kassationsfrister.  

 Visse  

 sociale sager skal bevares ifølge punkt 5 i bekendtgørelsens bilag 1, dog  

 kasseres f.eks. regnskabsmateriale uanset om selve den sociale sag skal  

 bevares,  

 når opbevaringspligt efter andre bestemmelser er opfyldt, og når  

 regnskabsmaterialet  

 efter kommunens egen vurdering ikke længere har retlig eller administrativ  

 betydning, jf. bekendtgørelsens § 5 og § 7. Tilsvarende betingelser gælder  

 for  

 kassation af andre sociale sager.
 Bestemmelserne i  

 bekendtgørelsen om bevaring og kassation af arkivalier hos Københavns og  

 Frederiksberg Kommuner gælder ikke for arkivalier som er lagret på  

 elektronisk  

 medium, jf. bekendtgørelsens § 2. Jeg har overvejet om dette har betydning  

 for  

 denne sag.
Jeg har lagt til grund at  

 dette ikke (for tiden) er tilfældet.
Jeg henviser til at afkrævningsbrevene  

 ikke kan anses for lagret på elektronisk medium, idet jeg herved umiddelbart  

 må  

 forstå at de pågældende arkivalier er lagret på elektronisk medium på en  

 sådan  

 måde at der fra et edb-anlæg vil kunne laves en fuldstændig nøjagtig udskrift  

 (svarende til en kopi) af et dokument.
Dertil kommer at det  som  

 Statens  

 Arkiver også er inde på i udtalelsen til mig  er Rigsarkivaren der  

 fastsætter  

 nærmere regler om bevaring og kassation af offentlige arkivalier, og at  

 kassation af offentlige arkivalier kun må finde sted efter Rigsarkivarens  

 bestemmelser  

 herom.
I henhold hertil bliver regler om bevaring og kassation udformet;  

 sagsmateriale skal dog altid bevares så længe der er administrativt eller  

 retligt  

 behov for det.
Jeg henviser i det hele til (nu) § 4, stk. 2, samt § 5, stk. 1  

 og 2, i bekendtgørelse nr. 591 af 26. juni 2003. Af Københavns Stadsarkivs  

 generelle vejledning til Københavns Kommunes forvaltninger og institutioner  

 om  

 anmeldelse og aflevering af elektroniske arkivsystemer til Københavns  

 Stadsarkiv fra maj 2002 fremgår s. 4 at det er Rigsarkivaren der afgør hvilke  

 elektroniske arkivalier der skal bevares for eftertiden, og at Rigsarkivaren  

 har meddelt at bevaringsbestemmelser for it-arkivalier i løbet af 2002-2003  

 vil blive udmøntet i en bekendtgørelse.
Det fremgår også at Stadsarkivet  

   

 indtil denne bekendtgørelse foreligger  i hvert enkelt tilfælde vil  

 forelægge  

 afgørelser om bevaring og kassation af elektroniske arkivalier for  

 Rigsarkivaren.  

 Rigsarkivaren har mig bekendt endnu ikke udstedt sådanne regler for  

 Københavns  

 Kommune.
Af den foreløbige redegørelse  

 fremgår at arkivalier altid (uanset den for området dagældende  

 kassationsfrist  

 som for afkrævningsbreve er på 10 år for ikke afdøde personer) skal opbevares  

 så længe der er administrativt (eller retligt) behov for det, og at dette  

 forudsætter at kommunen konkret vurderer om der er et sådant behov for de  

 pågældende arkivalier.
En fast regel om kassation efter et bestemt antal år  

 vil  

 i praksis udelukke denne konkrete vurdering.
Kommunen har den 22. november  

 2002 udtalt at der ikke er et retligt-administrativt behov for at få  

 udskrevet  

 eller opbevare papirkopier af udskrevne afkrævningsbreve.
Kommunen begrunder  

 dette med at indholdet af afkrævningsbrevene kan rekonstrueres i op til 5 år  

 efter sagens afslutning (og dermed ikke indtil 5 år efter afsendelsen af  

 brevene som anført i kommunens udtalelse af 19. februar 2002  min  

 bemærkning).
 Københavns Stadsarkiv og  

 Statens Arkiver har i deres udtalelser fremhævet at det er den pågældende  

 myndighed selv der vurderer hvor længe der består et administrativt (eller  

 retligt)  

 behov for et givet sagsmateriale  myndigheden har således selv ansvaret  

 for  

 behovsvurderingen.
Jeg er enig i at det er  

 Københavns Kommune der skal foretage vurderingen af behovet for at bevare  

 sagsmateriale i kommunens sager.
Behovsvurderingen foretages inden for de  

 gældende regler.
 Af den ovennævnte sag i min  

 1997-beretning der angår en pensionssag, og hvori behovsvurderingen nærmere  

 er  

 beskrevet, fremgår at der altid vil være et sådant behov så længe det  

 offentliges krav på tilbagebetaling af for meget udbetalt pension eller en  

 pensionists (mulige) krav på efterbetaling af for lidt udbetalt pension ikke  

 med sikkerhed er forældet eller på grund af pensionistens død med sikkerhed  

 ikke kan rejses.
 Heraf følger at kopi af  

 afkrævningsbreve først kan kasseres når krav som følge af sagen med sikkerhed  

 er forældet eller på grund af død med sikkerhed ikke kan rejses.
Konklusion Sammenfattende må jeg  

 fastholde min foreløbige udtalelse som min endelige udtalelse i sagen.
 Kommunen har således ikke  

 været berettiget til at fravælge løbende at få udskrevet kopi af de  

 afkrævningsbreve  

 som kommunen sender.
 Det er beklageligt at  

 Københavns Kommune fravalgte løbende at få udskrevet kopi af disse  

 afkrævningsbreve.
 Kopi af afkrævningsbrevene  

 kan kasseres når der ikke længere er et retligt eller administrativt behov  

 for  

 dem, dvs. når krav som følge af sagen med sikkerhed er forældet eller på  

 grund  

 af død med sikkerhed ikke kan rejses.
 Jeg har gjort Københavns  

 Kommune bekendt med min opfattelse.
 Jeg har henstillet til  

 kommunen at kommunen iværksætter de tiltag der er nødvendige for at kunne  

 opfylde de nævnte krav  

  

 dels  

  

 om kopi  

 af udgående afkrævningsbreve (eller hvad der svarer hertil),  

  

 dels  

  

 om at kopi af brevene først  

 kasseres når der ikke længere er retligt eller administrativt behov for dem.
 Jeg har bedt kommunen om at  

 underrette mig om hvad der videre sker i sagen, herunder om de tiltag der  

 iværksættes.
Da KMD bl.a. har leveret det  

 edb-program som afkrævningsbrevene udskrives fra, har jeg sendt en kopi af  

 denne redegørelse til KMD.
Jeg har også sendt en kopi af redegørelsen til  

 Statens Arkiver og Københavns Stadsarkiv. Efterfølgende oplyste  

 Københavns Kommune mig den 17. oktober 2003 om at kommunen var ved at  

 undersøge det praktiske og økonomiske omfang af mine henstillinger, såvel i  

 kommunens forvaltninger som i resten af landets kommuner.
KMD havde foreløbig  

 oplyst at det for København ville koste ca. 160.000 kr. årligt at få  

 etableret print  

 on demand til KMD-Debitorsystem.
Hertil kom 15 øre pr. brev der blev  

 lagret i  

 dette system, dvs. for krævebrevene ca. 15.000 kr. årligt (ca.  

 100.000 breve  

 hvert år). Mulighederne for print on demand af  

 krævebrevene ville indgå i  

 forhandlinger med KMD om ibrugtagen af en ny version af UHB der forventedes  

 at  

 kunne ske i løbet af foråret 2004. Kommunen ville orientere mig om dette  

 forløb og om de videre overvejelser i sagen.
NOTER: (*)  

 FOB 1990, s. 339,  

 FOB 1997, s. 198,  

 FOB 1999, s. 398, og FOB 2001, s. 290  

 og  

 s. 630.
