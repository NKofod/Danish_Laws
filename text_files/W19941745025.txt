 Ved erstatningsfastsættelse tog overtaksationskommissionen hensyn til  

 at ejendommen havde en reduceret handelsværdi p.g.a. forurening af grunden.
 Der foretoges:
Overtaks. 5/94 Overtaksation i anledning af ekspropriation af ejendomme i  

byfornyelsesplan nr. 3 - Skovvejområdet, Nørresundby.
 Der fremlagdes ankebegæring af 13. april 1994 fra advokat Niels Boel,  

 Aalborg, for ejeren af matr. nr. 113a og 113h Nørresundby Bygrunde,  

 ejerlejlighed nr. 1 (lb. nr. 3) udskrift af taksationskommissionens  

 forhandlingsprotokol vedrørende taksationsforretningen den 4. december 1991  

 og den 1. marts 1994 med deri nævnte bilag samt taksationskommissionens  

 kendelse af 24. marts 1994.
 Ejeren, mødte sammen med advokat Niels Boel.
 For Aalborg Kommune mødte fuldmægtig Gitte Fogedgaard og advokat Mogens  

 Damm Petersen fra SBS.
Kommissionens formand spurgte, om nogen havde kendskab til forhold, der  

 kunne medføre inhabilitet for et eller flere medlemmer.
Det var ikke  

 tilfældet.
Mødet indledtes med forevisning af en videofilm, der blev optaget på  

 ejendommen, før bygningerne blev nedrevet.
Herefter fik parterne lejlighed  

 til at udtale sig.
 Advokat Niels Boel gentog for ejeren påstanden om en erstatning på  

 1.490.000 kr. med samme anbringende, som anført i processskriftet (bilag 22).  

 Han påstod desuden godtgørelsen for udgifter til advokatbistand forhøjet  

 væsentligt i forhold til det af taksationskommissionen fastsatte beløb under  

 hensyn til sagens særlige karakter og omfang.
Fuldmægtig Gitte Fogedgaard kunne på kommunens vegne acceptere den af  

 taksationskommissionen fastsatte værdi af ejerlejligheden (uden hensyn til  

 forurening) på 1.100.000 kr.
Hun fastholdt imidlertid påstanden om, at der  

 fra ejerlejlighedens værdi skal fradrages den afholdte udgift på 336.165 kr.  

 for forureningsbekæmpelse, idet hun gentog sine anbringender fra  

 taksationsforretningen.
Kommissionen drøftede sagen og afsagde sålydende KENDELSE På grundlag af den foreviste videofilm og oplysningerne om oppebårne  

 lejeindtægter finder kommissionen den af taksationskommissionen fastsatte  

 værdi af ejerlejligheden (uden hensyn til forurening) på 1.100.000 kr. for  

 passende.
Kommissionen har ved værdiansættelsen af de nu nedrevne bygninger  

 ladet enhver tvivl om disses tilstand komme ejeren til gode, idet  

 kommissionen ikke har haft lejlighed til at besigtige bygningerne før  

 nedrivningen.
 Det fremgår af sagen, at forureningsbekæmpelse med henblik på den af  

 byrådet bestemte fremtidige brug af ejerlejlighed nr. 1 (fordelingstal  

 75/100) og ejerlejlighed nr. 2 (fordelingstal 25/100), der tilhører kommunen,  

 har kostet ca. 450.000 kr.
Ved bedømmelsen af spørgsmålet om eventuel fradrag i erstatningen for  

 ejerlejlighed nr. 1 på grund af forureningen har kommissionen set bort fra  

 den særlige anvendelse til boligformål, der er bestemt ved lokalplanen og  

 byfornyelsesplanen.
Kommissionen er imidlertid enig med  

 taksationskommissionen i, at ejerlejligheden for enhver køber af en  

 erhvervsejendom ville have en mindre værdi, når henses til forureningen af  

 grunden, og kommissionen kan tilslutte sig, at værdiforringelsen, som antaget  

 af taksationskommissionen, andrager 250.000 kr., hvorefter ejerlejlighedens  

 værdi i handel og vandel udgør 850.000 kr.
Herefter b e s t e m m e s:
 Taksationskommissionens kendelse stadfæstes.
 Hermed afsluttedes forretningen.
