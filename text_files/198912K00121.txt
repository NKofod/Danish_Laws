Nr LSF 121 Forslag til Lov om ændring af lov om arbejdsmiljø (Ledelsesansvar) Fremsat af arbejdsministeren (Kirkegaard) den 17. januar 1990 Vedtaget ved tredjebehandling den 18. maj 1990 Lov nr. 380 af 13/06/1990 § 1 I lov om arbejdsmiljø, jf. lovbekendtgørelse nr. 646 af 18. december  

 1985, som ændret ved lov nr. 220 af 22. april 1987 og § 12 i lov nr. 196 af  

 29. marts 1989, foretages følgende ændringer:
 1. § 23 og overskriften over paragraffen affattes  

 således:
 »Virksomhedsledere m.fl.
§ 23. Lovens bestemmelser om arbejdsgiverens pligter gælder også  

 for den, som leder eller deltager i ledelsen af virksomheden.« 2. § 76 affattes således:
 » § 76. Enhver, der er pålagt pligter efter loven, skal efter  

 anmodning give Arbejdstilsynet alle oplysninger, der er nødvendige for  

 udøvelsen af tilsynets virksomhed.
Stk. 2. Arbejdstilsynets medarbejdere har uden retskendelse mod  

 behørig legitimation til enhver tid adgang til offentlige og private  

 arbejdssteder i det omfang, det er påkrævet, for at de kan varetage deres  

 hverv.
Politiet yder om fornødent bistand hertil.
Nærmere regler om bistanden  

 kan fastsættes af arbejdsministeren efter forhandling med justitsministeren.
Stk. 3. Arbejdstilsynets medarbejdere kan som led i tilsynets  

 udøvelse uden retskendelse kræve tilgængelig dokumentation udleveret,  

 herunder foretage fotografiske optagelser og lignende, og medtage prøver til  

 nærmere analyse eller undersøgelse.
Arbejdsgiveren eller dennes repræsentant,  

 jf. § 23 og § 24, skal underrettes herom.« 3. § 82 affattes således:
»§ 82. Medmindre højere straf er forskyldt efter den øvrige  

 lovgivning, straffes med bøde, hæfte eller fængsel indtil 1 år den, der 1) overtræder §§ 15-19, § 20, stk. 1, § 21, § 23, §§ 25-34, § 37, stk. 1,  

 § 38, stk. 1, § 42, stk. 1, § 45, stk. 1, § 48, stk. 1, § 63, stk. 5, § 75,  

 stk. 3, eller § 76, stk. 1, 2) lader arbejde udføre i strid med kapitel 9 og 10, leder eller fører  

 tilsyn med sådant arbejde eller udfører arbejde i strid med kapitel 9, 3) ikke efterkommer påbud efter § 77 eller 4) undlader at meddele oplysninger efter § 22, stk. 2.
Stk. 2. Straffelovens § 23 om medvirken finder anvendelse på det i  

 stk. 1 omhandlede strafansvar.« 4. § 85 affattes således:
» § 85. Bødeansvar efter § 83 og § 84, 2. pkt., kan ikke  

 pålægges virksomhedsledere m.fl., jf. § 23.« 5. Efter § 87 indsættes:
»§ 87 a.
Sagerne behandles som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager.« § 2 Loven træder i kraft den 1. juli 1990.
Oprindeligt fremsat forslag § 1 I lov om arbejdsmiljø, jf. lovbekendtgørelse nr. 646 af 18. december 1985,  

 som ændret ved lov nr. 220 af 22. april 1987 og § 12 i lov nr. 196 af 29.  

 marts 1989, foretages følgende ændringer:
 1. § 23 affattes således:
 »Virksomhedsledere m.fl.
§ 23. Lovens bestemmelser om arbejdsgiverens pligter gælder også for den,  

 som leder eller deltager i ledelsen af virksomheden.« 2. § 76 affattes således:
 » § 76. Enhver, der er pålagt pligter efter loven, skal efter  

 anmodning give Arbejdstilsynet alle oplysninger, der er nødvendige for  

 udøvelsen af tilsynets virksomhed.
Stk. 2. Arbejdstilsynets medarbejdere har uden retskendelse mod behørig  

 legitimation til enhver tid adgang til offentlige og private arbejdssteder i  

 det omfang, det er påkrævet, for at de kan varetage deres hverv.
Politiet  

 yder om fornødent bistand hertil.
Nærmere regler om bistanden kan fastsættes  

 af arbejdsministeren efter forhandling med justitsministeren.
Stk. 3. Arbejdstilsynets medarbejdere kan som led i tilsynets udøvelse  

 uden retskendelse kræve tilgængelig dokumentation udleveret, herunder  

 foretage fotografiske optagelser og lignende, og medtage prøver til nærmere  

 analyse eller undersøgelse.« 3. § 82 affattes således:
»Medmindre højere straf er forskyldt efter den øvrige lovgivning  

 straffes med bøde, hæfte eller fængsel indtil 1 år den, der 1) overtræder §§ 15-19, § 20, stk. 1, § 21, § 23, §§ 25-34, § 37, stk. 1,  

 § 38, stk. 1, § 42, stk. 1, § 45, stk. 1, § 48, stk. 1, § 63, stk. 5, § 75,  

 stk. 3, eller § 76, stk. 1, 2) lader arbejde udføre i strid med kapitel 9 og 10, leder eller fører  

 tilsyn med sådant arbejde eller udfører arbejde i strid med kapitel 9, 3) ikke efterkommer påbud efter § 77 eller 4) undlader at meddele oplysninger efter § 22, stk. 2.
Stk. 2. Straffelovens § 23 om medvirken finder anvendelse på det i stk. 1  

 omhandlede strafansvar.« 4. § 85 affattes således:
» § 85. Bødeansvar efter § 83 og § 84, 2. pkt., kan ikke  

 pålægges virksomhedsledere m.fl., jf. § 23.« § 2 Loven træder i kraft den 1990.
Bemærkninger til lovforslaget Almindelige bemærkninger 1. Lovforslaget har som hovedformål at tilvejebringe sikkerhed for, at  

 ledelsen i en virksomhed m.v., herunder direktører og bestyrelsesmedlemmer,  

 vil kunne straffes for overtrædelse af arbejdsmiljølovgivningen, som disse er  

 umiddelbart ansvarlige for eller medvirker til.
 Baggrunden for lovforslaget skal i første række søges i den tvivl, der i  

 praksis er opstået om, i hvilken udstrækning der efter den eksisterende  

 lovgivning kan gøres strafansvar gældende over for denne personkreds.
Denne tvivl om rækkevidden af strafansvaret efter arbejdsmiljøloven har  

 navnlig sammenhæng med den i lovens kap. 4 indeholdte særlige udpegning af de  

 persongrupper, der er pligtsubjekter efter loven.
I kap. 4 er beskrevet de  

 særlige pligter, der påhviler henholdsvis arbejdsgiveren, arbejdsledere og  

 ansatte samt visse andre, såsom leverandører, installatører, reparatører,  

 planlæggere, bygherrer m.fl.
 Denne særlige opregning har rejst spørgsmålet, hvorvidt ledelsen i en  

 virksomhed vil kunne henføres til de opregnede pligtsubjekter.
 Det har herved i særlig grad givet anledning til tvivl, hvorvidt de  

 pågældende personer vil kunne anses som arbejdsgivere i henhold til  

 arbejdsmiljøloven i de tilfælde, hvor virksomheden drives i selskabsform.
I administrativ praksis har det hidtil været lagt til grund, at  

 strafansvaret for en arbejdsgiver principielt vil kunne rettes mod såvel den  

 fysiske person, der leder eller deltager i ledelsen af en virksomhed, som mod  

 selskabet som sådant.
Den i praksis opståede tvivl herom har i forening med  

 spørgsmålets principielle og praktiske betydning efter Arbejdsministeriets  

 opfattelse skabt behov for, at der tilvejebringes et klart lovgrundlag for  

 ledelsens pligter og ansvar i henhold til arbejdsmiljøloven.
 Lovforslaget indebærer, at de i loven fastsatte bestemmelser om  

 arbejdsgiverens pligter tilsvarende finder anvendelse på den, som leder eller  

 deltager i ledelsen af virksomheden.
Lovforslaget indebærer således også, at strafansvaret for den pågældende  

 personkreds skal bedømmes efter samme regler som en arbejdsgiver.
Den særlige  

 adgang til at idømme en arbejdsgiver bøder på objektivt grundlag foreslås  

 imidlertid i overensstemmelse med de bærende hensyn bag dette ansvar ikke  

 overført til de heromhandlede personer.
 2. Den i det forudgående beskrevne særlige opregning af pligtsubjekter i  

 arbejdsmiljøloven har endvidere givet anledning til tvivl om, i hvilken  

 udstrækning der kan blive tale om strafansvar for personer, der medvirker til  

 en overtrædelse af arbejdsmiljøloven.
 Der foreslås derfor indsat en særlig bestemmelse, der præciserer at  

 straffelovens § 23 om strafansvar for medvirken i lighed med anden  

 tilsvarende særlovgivning finder anvendelse på overtrædelser af  

 arbejdsmiljøloven.
 3. Der fremsættes dernæst forslag om ophævelse af den særlige adgang for  

 en arbejdsgiver til at overdrage dennes strafferetlige ansvar til  

 driftsledere, arbejdsledere eller andre kvalificerede overordnede.
 Den gældende ordning herom er særegen for arbejdsmiljøloven i forhold til  

 anden tilsvarende særlovgivning, ligesom den i praksis i det væsentlige har  

 vist sig at være uden praktisk betydning i forbindelse med bedømmelsen af en  

 arbejdsleders strafferetlige ansvar.
4. Der foreslås endvidere indføjet hjemmel til i særlige tilfælde at  

 idømme fængselsstraf for overtrædelse af arbejdsmiljøloven.
Strafferammen  

 bringes herved i overensstemmelse med, hvad der gælder efter  

 miljøbeskyttelsesloven.
 5. Endelig foreslås nogle få redaktionelle ændringer og præciseringer af  

 visse af Arbejdstilsynets beføjelser i forbindelse med tilsynet med  

 virksomhederne.
 6. Lovforslaget forventes ikke at medføre væsentlige administrative eller  

 økonomiske konsekvenser for det offentlige.
Bemærkninger til lovforslagets enkelte bestemmelser Til § 1 Til nr. 1 a) Ophævelse af den gældende § 23 og 85.
Efter den gældende § 23, jf. § 85, har arbejdsgiveren mulighed for at  

 delegere sit personlige ansvar efter § 82 med den virkning, at arbejdsgiveren  

 selv er fritaget for dette ansvar.
Denne delegationsadgang omfatter ikke  

 arbejdsgiverens objektive ansvar, jf. § 83.
Bestemmelsen er en videreførelse af et tilsvarende  

 ansvarsdelegationsprincip i den tidligere arbejderbeskyttelseslovgivning.
Som  

 begrundelse for indførelse af dette princip i lovgivningen blev det angivet,  

 at det i meget store virksomheder ville være ganske udelukket at stille  

 sådanne krav til indseendet med de forskellige produktionsprocesser, som var  

 en forudsætning for at kunne gøre arbejdsgiveren personligt ansvarlig,  

 hvorfor arbejdsgiveren ved delegation måtte kunne frigøre sig fra dette  

 ansvar, som efter loven påhvilede ham.
Oprindelig indeholdt arbejderbeskyttelseslovgivningen ikke direkte  

 selvstændige pligter for driftsledere (arbejdsledere) m.v., men kun for  

 arbejdsgivere, ansatte og leverandører.
Det antoges, at driftsledere m.v.  

 alene kunne ifalde straf efter loven, såfremt arbejdsgiveren havde delegeret  

 ansvaret til ham.
 Ved lov nr. 216 af 19. maj 1971 om ændring af forskellige lovbestemmelser  

 om arbejderbeskyttelse blev der i loven imidlertid indføjet et selvstændigt,  

 strafsanktioneret ansvar for arbejdsledere med hensyn til sikkerheds- og  

 sundhedsmæssige forhold inden for det arbejdsområde, vedkommende leder.
 Bestemmelsen om ansvarsfrihed for arbejdsgiveren i tilfælde af  

 ansvarsdelegation blev imidlertid også bevaret i loven.
Det må i dag lægges til grund, at der ikke er behov for denne lovhjemlede  

 adgang til at delegere arbejdsgiverens ansvar.
Som anført har arbejdslederen  

 allerede efter nugældende lov et selvstændigt ansvar for arbejdsmiljøet.  

 Hertil kommer, at arbejdsgiveren også uden udtrykkelig delegationsregel har  

 mulighed for at tilrettelægge arbejdet på en måde, der vil kunne have  

 betydning for rækkevidden af hans subjektive ansvar.
Dette svarer til, hvad  

 der gælder på beslægtede områder som f.eks. miljøbeskyttelsesområdet, hvor  

 der ikke er fastsat udtrykkelige bestemmelser om ansvarsdelegation.
Endelig  

 synes domstolene i de tilfælde, hvor ansvarsdelegation faktisk har fundet  

 sted, ikke at have tillagt dette forhold selvstændig betydning ved  

 bedømmelsen af en arbejdsleders strafferetlige ansvar.
 b) Forslaget til ny § 23.
 Som anført i de almindelige bemærkninger skal lovforslaget ses på baggrund  

 af den tvivl, der i praksis er opstået med hensyn til spørgsmålet om, i  

 hvilken udstrækning der efter den eksisterende lovgivning kan gøres  

 strafansvar gældende over for ledelsen i en virksomhed m.v., herunder  

 direktører og bestyrelsesmedlemmer.
Som tilsvarende anført i de almindelige bemærkninger hænger den opståede  

 tvivl sammen med den i arbejdsmiljølovens kap. 4 indeholdte særlige udpegning  

 af de persongrupper, der er pligtsubjekter efter loven.
Det drejer sig om  

 arbejdsgiveren, arbejdslederen og ansatte samt visse andre, såsom  

 leverandører, installatører, reparatører, planlæggere, bygherrer m.fl.
På baggrund heraf har det retlige spørgsmål navnlig angået, i hvilken  

 udstrækning ledelsen i en virksomhed har kunnet anses omfattet af  

 arbejdsgiver- og arbejdslederbegrebet.
Om dette spørgsmål, der i praksis i  

 første række har haft betydning for så vidt angår direktører, bemærkes:
I nogle tilfælde vil det være muligt at gøre ansvar gældende efter  

 arbejdsmiljølovens regler om arbejdsledere.
I henhold til § 24 i  

 arbejdsmiljøloven forstås ved en arbejdsleder en person, »hvis arbejde  

 udelukkende eller i det væsentlige består i på arbejdsgiverens vegne at lede  

 eller føre tilsyn med arbejdet i en virksomhed eller en del deraf«.
 Som anført i bemærkningerne til § 24 vil f.eks. en teknisk direktør i  

 nogle tilfælde kunne anses som en arbejdsleder, ligesom det må antages, at  

 andre direktører eller lignende med tilsvarende specielt beskrevne  

 kompetence- og ansvarsområder vil kunne anses omfattet af bestemmelsen.
 Derimod vil administrerende direktører eller andre ledende personer med  

 tilsvarende generel kompetence næppe kunne betragtes som arbejdsledere efter  

 arbejdsmiljøloven.
 For så vidt angår arbejdsgiveransvaret bemærkes, at det med hensyn til  

 personligt ejede virksomheder kun sjældent giver anledning til tvivl, hvem  

 der må anses for arbejdsgiver i arbejdsmiljølovens forstand.
 Drives virksomheden derimod i selskabsform, f.eks. som et aktie- eller  

 anpartsselskab, kan der opstå spørgsmål om, hvorvidt det er selskabet som  

 sådant, der anses som arbejdsgiver, eller det er direktøren, der alene eller  

 eventuelt sammen med selskabet må anses som arbejdsgiver og dermed som  

 pligtsubjekt for arbejdsgiverens pligter efter arbejdsmiljøloven.
 Efter Arbejdsministeriets opfattelse er der principielt intet til hinder  

 for, at direktøren vil kunne gøres ansvarlig som arbejdsgiver ved siden af  

 selskabet.
 I bemærkningerne til § 3, stk. 1, om arbejdsgiverens ansvar efter den  

 tidligere arbejderbeskyttelseslov, lov nr. 226 af 11. juni 1954 om almindelig  

 arbejderbeskyttelse, anføres det direkte (RT 1951/52, tillæg A, sp. 2748):
»Ved aktieselskaber og lignende upersonlige virksomheder må den  

 administrerende direktør betragtes som arbejdsgiver.« I 1968, da der i 1954-loven blev indført selskabsansvar, blev der  

 intetsteds i forarbejderne anført, at den juridiske person herefter skulle  

 træde i stedet for en fysisk person som arbejdsgiver.
 I forarbejderne til den nugældende arbejdsmiljølov er der heller ingen  

 holdepunkter for en sådan indskrænkende fortolkning.
 I overensstemmelse med fast tiltalepraksis rettes strafansvaret dog som  

 hovedregel altid mod selskabet som sådant.
 Kun hvor særlige omstændigheder foreligger, f.eks. hvor en direktør har  

 handlet forsætligt eller groft uagtsomt, har der været tale om at gøre ansvar  

 gældende mod ledende fysiske personer.
 Den seneste retspraksis på området efterlader imidlertid en vis tvivl om,  

 hvorvidt domstolene vil anse ledelsen i en virksomhed som omfattet af  

 arbejdsgiverbegrebet, og hvilken betydning der i den forbindelse kan  

 tillægges ejerforholdet til virksomheden.
 Efter Arbejdsministeriets opfattelse bør den tvivl, der herved er opstået  

 om det retlige ansvar efter arbejdsmiljøloven, afklares ved nye bestemmelser  

 i loven, der præciserer ledelsens pligter og ansvar.
 Forslaget indebærer, at lovens bestemmelser om arbejdsgiverens pligter  

 finder tilsvarende anvendelse på den, som leder eller deltager i ledelsen af  

 virksomheden.
Dette betyder således, at de omhandlede personer, der ikke i sig selv kan  

 anses som arbejdsgivere, i henseende til de retlige pligter efter  

 arbejdsmiljøloven sidestilles med arbejdsgiveren.
Dette indebærer, at de  

 pågældende personer i samme udstrækning som arbejdsgiveren vil kunne ifalde  

 straf for overtrædelse af arbejdsmiljøloven og de med hjemmel heri fastsatte  

 forskrifter.
Dette fraviges dog på et enkelt, men principielt vigtigt, punkt: Som det  

 fremgår af forslagets punkt 4 vedrørende en ny § 85 skal den eksisterende  

 adgang til at idømme en arbejdsgiver bødeansvar på objektivt grundlag ikke  

 finde anvendelse på virksomhedsledere i det omfang, de ikke kan betegnes som  

 arbejdsgivere.
Disse personer kan således alene idømmes straf, såfremt de  

 almindelige betingelser efter straffeloven er opfyldt, herunder kravet om  

 subjektiv tilregnelse.
Bestemmelsen vil i praksis i første række få betydning for direktører,  

 herunder administrerende direktører, medlemmerne af et selskabs bestyrelse  

 m.v. og andre personer med en tilsvarende almindelig ledelseskompetence i  

 forhold til virksomheden.
Det understreges herved, at den formelle titel  

 eller lignende naturligvis ikke er afgørende for, om en person kan anses  

 omfattet af bestemmelsen.
Det afgørende er, om den pågældende person i kraft  

 af sin stilling har eller deltager i den almindelige, overordnede ledelse af  

 en virksomhed.
Medlemmer af en bestyrelse vil efter omstændighederne være  

 omfattet af bestemmelsen.
Det skal dog i den forbindelse fremhæves, at  

 strafansvaret er betinget af, at overtrædelsen kan tilregnes den pågældende  

 som forsætlig eller uagtsom.
 Der er med forslaget ikke tilsigtet nogen ændringer i ansvaret for  

 arbejdsledere eller den nærmere forståelse af udtrykket  

 »arbejdsleder«, jf. herved §§ 24-26 i loven.
Den nærmere afgrænsning af virksomhedsledere i forhold til en arbejdsleder  

 kan eventuelt i særlige tilfælde give anledning til tvivl.
Som anført i det  

 forudgående er det således antaget, at f.eks. en teknisk direktør i nogle  

 tilfælde vil kunne anses som en arbejdsleder.
I sådanne afgrænsningstilfælde vil et vejledende hovedsynspunkt bl.a.  

 være, om den pågældende person i overensstemmelse med definitionen af en  

 arbejdsleder i § 24 i loven i det væsentlige har til formål at lede eller  

 føre tilsyn med arbejdet i en virksomhed eller en del deraf, eller om  

 den pågældendes opgaver og ansvar har relation til den almindelige  

 overordnede ledelse af virksomheden som sådan.
Den nærmere vurdering  

 heraf må tage udgangspunkt i den enkelte virksomheds interne organisation og  

 struktur.
Bestemmelsen gælder i øvrigt i overensstemmelse med arbejdsmiljølovens  

 almindelige anvendelsesområde også for stat og kommune, jf. herved § 86 i  

 loven.
Bestemmelsen vil således navnlig kunne få betydning for den øverste  

 administrative ledelse af offentlige styrelser m.v. i overensstemmelse med de  

 i det forudgående anførte synspunkter.
 Særlig for så vidt angår offentligt ansatte bemærkes, at tilsidesættelse  

 af arbejdsmiljøregler efter omstændighederne vil kunne have karakter af  

 tilsidesættelse af tjenstlige pligter, der kan medføre disciplinært ansvar.  

 Denne adgang til at gøre disciplinært ansvar gældende berøres ikke af det  

 foreliggende lovforslag.
Til nr. 2 Forslaget indeholder ændringer af præciserende og redaktionel karakter i  

 forhold til den gældende bestemmelse i § 76.
 I stk. 1 foreslås i overensstemmelse med nyere tilsynslovgivning en  

 udtrykkelig bestemmelse, hvorefter enhver, der er pålagt pligter efter loven,  

 efter anmodning skal give Arbejdstilsynet alle oplysninger, der er nødvendige  

 for udøvelsen af tilsynets virksomhed.
 Der kan herved afkræves oplysninger om alle forhold, der er omfattet af  

 tilsynet, herunder om rapporter, undersøgelser, besigtigelser, anvisninger  

 m.v.
 Tilsidesættelse af oplysningspligten efter stk. 1 kan straffes efter § 82,  

 jf. lovforslagets nr. 3.
 De i stk. 2 og 3 foreslåede ændringer er i det væsentlige af  

 redaktionel karakter med udgangspunkt i § 59 i den grønlandske  

 arbejdsmiljølov (lov nr. 295 af 4. juni 1986). Det forudsættes, at  

 beføjelserne efter stk. 3, herunder adgangen til fotografiske optagelser og  

 lignende, kun anvendes i det omfang, det skønnes nødvendigt for  

 tilsynsarbejdet, ligesom virksomheden bør underrettes herom.
Til nr. 3 Den foreslåede ændring af indledningen i § 82 er af redaktionel karakter  

 og har til formål at bringe den sproglige udformning af bestemmelsen i  

 overensstemmelse med den sædvanlige affattelse af tilsvarende bestemmelser i  

 anden lovgivning.
De bestemmelser, der i henseende til den øvrige lovgivning  

 kan komme i betragtning, er for eksempel straffelovens §§ 241, 249 og 252.
 Herudover foreslås en udvidelse af strafferammen, således at der ud over  

 bøde og hæfte vil kunne idømmes fængsel i indtil 1 år.
Strafferammen svarer herved til, hvad der gælder efter  

 miljøbeskyttelsesloven.
Det er derimod ikke fundet hensigtsmæssigt i § 82 at  

 angive de nærmere betingelser eller kriterier på grundlag af hvilke  

 fængselsstraf kan komme på tale.
En sådan opregning ville i hovedsagen alene  

 kunne omfatte hensyn, der allerede efter straffelovens almindelige  

 bestemmelser er af betydning ved strafudmålingen, og det findes bedst  

 stemmende med lovgivningspraksis i øvrigt at give domstolene frihed til at  

 fastsætte straffen i hvert enkelt tilfælde ud fra samtlige de i den  

 pågældende sag vedkommende hensyn.
 Det understreges, at fængselsstraf alene påtænkes anvendt i særlige  

 tilfælde, herunder i tilfælde af grove eller gentagne overtrædelser af  

 arbejdsmiljøloven ved forsætlig eller groft uagtsom adfærd.
Den foreslåede skærpelse af strafferammen har endvidere til formål at  

 understrege, at der bør ses med alvor på overtrædelser af  

 arbejdsmiljølovgivningen, og at dette i højere grad end hidtil bør komme til  

 udtryk ved strafudmålingen generelt.
Forslaget tilsigter således også at  

 bidrage til en højnelse af det almindelige bødeniveau.
Bøderne bør udmåles på  

 en sådan måde, at de bliver følelige og understreger den betydelige  

 samfundsmæssige interesse i gennem overholdelse af arbejdsmiljølovgivningen  

 at forebygge risiko for ulykker og arbejdsbetingede lidelser.
 Bøderne skal i overensstemmelse hermed have en sådan størrelse, at de er  

 egnede til effektivt at formå virksomhederne til at efterleve reglerne.
Der er herved særlig grund til at understrege det ofte udtalte princip om,  

 at overtrædelse af arbejdsmiljølovgivningen ikke skal kunne betale sig i  

 økonomisk henseende.
Dette hensyn er vigtigt også for at sikre, at  

 virksomheder, der overholder lovgivningen, ikke stilles konkurrencemæssigt  

 ringere.
Præventive hensyn kræver, at der ved udmålingen af bøder i alle  

 tilfælde skal tages særligt hensyn til en opnået eller tilsigtet økonomisk  

 fordel eller interesse ved en overtrædelse, ligesom der kan blive tale om  

 konfiskation efter straffelovens almindelige regler herom.
Som anført under pkt. 2 i de almindelige bemærkninger har det i praksis  

 givet anledning til tvivl, om og i hvilken udstrækning der vil kunne pålægges  

 straf for personer, der medvirker til overtrædelse af  

 arbejdsmiljølovgivningen.
På denne baggrund er der fundet behov for at  

 præcisere, at straffelovens almindelige bestemmelse om medvirken i lighed med  

 anden særlovgivning finder tilsvarende anvendelse på  

 arbejdsmiljølovgivningen.
 Ansvar for medvirken vil i første række kunne tænkes anvendt på personer,  

 der har en særlig - økonomisk eller anden - tilknytning til eller interesse i  

 virksomheden, for eksempel aktionærer og lignende.
I princippet vil et medvirkensansvar også kunne komme på tale i tilfælde,  

 hvor en af de i kapitel 4 særligt opregnede personer (arbejdsgiver,  

 arbejdsleder) medvirker til overtrædelse af pligter, der påhviler en anden  

 ligeledes af kapitel 4 omfattet person.
I praksis bør et sådant ansvar dog  

 formentlig alene kunne ifaldes i ganske særlige tilfælde, for eksempel hvor  

 den pågældende optræder atypisk i forhold til sine sædvanlige funktioner.
Til nr. 4 Ophævelsen af § 85 er en konsekvens af ophævelsen af § 23, jf. det herom  

 anførte under bemærkningerne til nr. 1. Ved forslaget til ny § 85 præciseres,  

 at der ikke påhviler virksomhedsledere m.fl. objektivt bødeansvar.
Om  

 baggrunden herfor henvises til bemærkningerne ovenfor til nr. 1.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 23 affattes således:
 »Virksomhedsledere m.fl.
§ 23. Lovens bestemmelser om arbejdsgiverens pligter gælder også for den,  

 som leder eller deltager i ledelsen af virksomheden.« § 23. Arbejdsgiveren kan ved aftale overføre det strafferetlige ansvar,  

 der er pålagt ham i lovens § 82, til driftsledere, arbejdsledere eller andre  

 kvalificerede overordnede.
Det er en betingelse for aftalens gyldighed, at  

 den er skriftlig, og at den tydeligt angiver, i hvilket omfang ansvaret  

 overdrages, herunder hvilke lokale eller faglige områder den omfatter.
 Stk. 2. Arbejdsgiveren skal i rimeligt omfang føre tilsyn med hvervets  

 udførelse.
 2. § 76 affattes således:
 » § 76. Enhver, der er pålagt pligter efter loven, skal efter  

 anmodning give Arbejdstilsynet alle oplysninger, der er nødvendige for  

 udøvelsen af tilsynets virksomhed.
Stk. 2. Arbejdstilsynets medarbejdere har uden retskendelse mod behørig  

 legitimation til enhver tid adgang til offentlige og private arbejdssteder i  

 det omfang, det er påkrævet, for at de kan varetage deres hverv.
Politiet  

 yder om fornødent bistand hertil.
Nærmere regler om bistanden kan fastsættes  

 af arbejdsministeren efter forhandling med justitsministeren.
Stk. 3. Arbejdstilsynets medarbejdere kan som led i tilsynets udøvelse  

 uden retskendelse kræve tilgængelig dokumentation udleveret, kræve  

 tilgængelig dokumentation udleveret, herunder foretage fotografiske  

 optagelser og lignende, og medtage prøver til nærmere analyse eller  

 undersøgelse.« § 76. Arbejdstilsynets medarbejdere har adgang til offentlige og private  

 arbejdssteder i det omfang, det er påkrævet, for at de kan varetage deres  

 hverv.
Stk. 2. Politiet yder om fornødent bistand hertil.
Nærmere regler om  

 bistanden kan fastsættes af arbejdsministeren efter forhandling med  

 justitsministeren.
 Stk. 3. Arbejdstilsynets medarbejdere skal forevise legitimation på  

 forlangende.
 3. § 82 affattes således:
»Medmindre højere straf er forskyldt efter den øvrige lovgivning  

 straffes med bøde, hæfte eller fængsel indtil 1 år den, der 1) overtræder §§ 15-19, § 20, stk. 1, § 21, § 23, §§ 25-34, § 37, stk. 1,  

 § 38, stk. 1, § 42, stk. 1, § 45, stk. 1, § 48, stk. 1, § 63, stk. 5, § 75,  

 stk. 3, eller § 76, stk. 1, 2) lader arbejde udføre i strid med kapitel 9 og 10, leder eller fører  

 tilsyn med sådant arbejde eller udfører arbejde i strid med kapitel 9, 3) ikke efterkommer påbud efter § 77 eller 4) undlader at meddele oplysninger efter § 22, stk. 2.
Stk. 2. Straffelovens § 23 om medvirken finder anvendelse på det i stk. 1  

 omhandlede strafansvar.« § 82. Med bøde eller hæfte straffes den, der 1) overtræder §§ 15-19, § 20, stk. 1, § 21, § 23, stk. 2, §§ 25-34, § 37,  

 stk. 1, § 38, stk. 1, § 42, stk. 1, § 45, stk. 1, § 48, stk. 1, § 63, stk. 5,  

 eller § 75, stk. 3, 2) lader arbejde udføre i strid med kapitel 9 og 10, leder eller fører  

 tilsyn med sådant arbejde eller udfører arbejde i strid med kapitel 9, 3) ikke efterkommer påbud efter § 77 eller 4) undlader at meddele oplysninger efter § 22, stk. 2.
 4. § 85 affattes således:
» § 85. Bødeansvar efter § 83 og § 84, 2. pkt., kan ikke  

 pålægges virksomhedsledere m.fl., jf. § 23.« § 85. Arbejdsgiveren er fritaget for ansvar i det omfang, han efter § 23,  

 stk. 1, har overdraget sine pligter til driftsledere, arbejdsledere eller  

 andre kvalificerede overordnede.
Efter 2. behandling den 10. maj 1990 § 1 I lov om arbejdsmiljø, jf. lovbekendtgørelse nr. 646 af 18. december 1985,  

 som ændret ved lov nr. 220 af 22. april 1987 og § 12 i lov nr. 196 af 29.  

 marts 1989, foretages følgende ændringer:
 1. § 23 og overskriften over paragraffen affattes således:
 »Virksomhedsledere m.fl.
§ 23. Lovens bestemmelser om arbejdsgiverens pligter gælder også for den,  

 som leder eller deltager i ledelsen af virksomheden.« 2. § 76 affattes således:
 » § 76. Enhver, der er pålagt pligter efter loven, skal efter  

 anmodning give Arbejdstilsynet alle oplysninger, der er nødvendige for  

 udøvelsen af tilsynets virksomhed.
Stk. 2. Arbejdstilsynets medarbejdere har uden retskendelse mod behørig  

 legitimation til enhver tid adgang til offentlige og private arbejdssteder i  

 det omfang, det er påkrævet, for at de kan varetage deres hverv.
Politiet  

 yder om fornødent bistand hertil.
Nærmere regler om bistanden kan fastsættes  

 af arbejdsministeren efter forhandling med justitsministeren.
Stk. 3. Arbejdstilsynets medarbejdere kan som led i tilsynets udøvelse  

 uden retskendelse kræve tilgængelig dokumentation udleveret, herunder  

 foretage fotografiske optagelser og lignende, og medtage prøver til nærmere  

 analyse eller undersøgelse.
Arbejdsgiveren eller dennes repræsentant, jf. §  

 23 og § 24, skal underrettes herom.« 3. § 82 affattes således:
»§ 82. Medmindre højere straf er forskyldt efter den øvrige  

 lovgivning, straffes med bøde, hæfte eller fængsel indtil 1 år den, der 1) overtræder §§ 15-19, § 20, stk. 1, § 21, § 23, §§ 25-34, § 37, stk. 1,  

 § 38, stk. 1, § 42, stk. 1, § 45, stk. 1, § 48, stk. 1, § 63, stk. 5, § 75,  

 stk. 3, eller § 76, stk. 1, 2) lader arbejde udføre i strid med kapitel 9 og 10, leder eller fører  

 tilsyn med sådant arbejde eller udfører arbejde i strid med kapitel 9, 3) ikke efterkommer påbud efter § 77 eller 4) undlader at meddele oplysninger efter § 22, stk. 2.
Stk. 2. Straffelovens § 23 om medvirken finder anvendelse på det i stk. 1  

 omhandlede strafansvar.« 4. § 85 affattes således:
» § 85. Bødeansvar efter § 83 og § 84, 2. pkt., kan ikke  

 pålægges virksomhedsledere m.fl., jf. § 23.« 5. Efter § 87 indsættes:
»§ 87 a.
Sagerne behandles som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager.« § 2 Loven træder i kraft den 1. juli 1990.
