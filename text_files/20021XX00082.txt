Skriftlig fremsættelse (13. november  

 2002) Beskæftigelsesministeren Herved tillader jeg mig for Folketinget at  

 fremsætte:
 Forslag til lov om ændring af lov om aktiv  

 socialpolitik og integrationsloven (Nedsat kontanthjælp til personer,  

 der er samlevende med en starthjælps- eller  

 introduktionsydelsesmodtager).
(Lovforslag nr.
L 89).
Ved lov nr. 361 af 6. juni 2002 om ændring af lov om  

 aktiv socialpolitik og integrationsloven blev der bl.a. gennemført nye  

 regler om forsørgelsesydelser for personer, der ikke har boet i  

 Danmark i sammenlagt 7 af de sidste 8 år.
Med de nye regler blev der  

 indført en ny form for kontanthjælp   starthjælp   for den  

 nævnte personkreds.
Reglerne trådte i kraft den 1. juli 2002.
Regeringen er efterfølgende blevet opmærksom  

 på, at de nye regler om starthjælp på et enkelt punkt ikke  

 lever op til de krav til retstilstanden, som følger af grundlovens §  

 75, stk. 2, om ret til offentlig forsørgelse.
Hvis en person, der  

 modtager starthjælp er samlevende med en person, der modtager  

 kontanthjælp, nedsættes starthjælpen dog således, at  

 de to forsørgelsesydelser sammenlagt svarer til det beløb, der  

 ville være modtaget, såfremt begge havde modtaget  

 starthjælp.
For samlevende, hvor den ene er kontanthjælpsmodtager  

 og den anden er starthjælpsmodtager, betyder det, at det offentlige  

 ikke i ethvert tilfælde har garanteret starthjælpsmodtagere, der  

 er samlevende med en kontanthjælpsmodtager, et tilstrækkeligt  

 forsørgelsesgrundlag.
Dette skyldes, at der ikke er  

 forsørgelsespligt mellem samlevende, og at en modtager af  

 starthjælp således kan være henvist til at leve af en  

 reduceret starthjælp.
 Formålet med dette lovforslag er derfor hurtigst  

 muligt at sikre, at lovgivningen også på dette punkt fuldt ud  

 lever op til grundlovens krav.
Det foreslås derfor, at loven ændres,  

 således at den samlede hjælp til samlevende bevares  

 uændret, men at den fordeles sådan, at  

 starthjælpsmodtageren får udbetalt starthjælpen, mens  

 kontanthjælpsmodtageren får reduceret hjælpen til  

 starthjælpniveau.  Hvis kontanthjælpsmodtageren er berettiget til  

 kontanthjælp på forsørgersats, beregnes hjælpen dog  

 som kontanthjælpen fratrukket samleverens  starthjælp.
Herved  

 udbetales der hjælp til hver person med stort set lige store  

 beløb.
 Der foreslås en tilsvarende ændring i  

 integrationsloven vedrørende samlevende, hvor den ene er  

 kontanthjælpsmodtager og den anden modtager introduktionsydelse.
 Det foreslås, at lovforslaget træder i kraft  

 dagen efter bekendtgørelsen i Lovtidende og har virkning fra den 1.  

 december 2002. For personer, hvis starthjælp eller introduktionsydelse  

 er nedsat eller bortfaldet efter de hidtil gældende bestemmelser i §  

 26, stk. 1, 2. pkt., i lov om aktiv socialpolitik eller § 27, stk. 1, 2.  

 pkt., i integrationsloven, foreslås loven dog at have virkning fra den  

 1. juli 2002 i det omfang, nedsættelsen eller bortfaldet er sket  

 på grund af samliv med en kontanthjælpsmodtager.
Efterbetalingen skønnes at omfatte yderst få,  

 hvorfor denne del af forslaget ikke har økonomiske konsekvenser af  

 betydning.
Merudgifterne i 2003 og BO-årene skønnes at  

 være 0,1 mill. kr. om året.
 Idet jeg i øvrigt henviser til lovforslaget og de  

 ledsagende bemærkninger, skal jeg anbefale lovforslaget til Tingets  

 velvillige behandling.
