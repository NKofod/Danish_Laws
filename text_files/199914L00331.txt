Betænkning afgivet af Skatteudvalget den  

 2. februar 2000 Betænkning over Forslag til lov om  

 ændring af lov om ophævelse af dobbeltbeskatning i forbindelse  

 med regulering af forbundne foretagenders overskud (EU-voldgiftskonventionen)  

 og om gennemførelse af protokol om præjudiciel fortolkning ved  

 De Europæiske Fællesskabers Domstol af konventionen om brug af  

 informationsteknologi på toldområdet (CIS-konventionen) Udvalget har behandlet lovforslaget i nogle møder.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis,  

 Centrum-Demokraternes, Det Radikale Venstres, Kristeligt Folkepartis og  

 Frihed 2000´s medlemmer af udvalget) lovforslaget til vedtagelse  

 uændret.
 Et mindretal (Dansk  

 Folkepartis medlem af udvalget) indstiller lovforslaget til  

forkastelse ved 3. behandling.
 Dansk Folkeparti kan støtte den del af  

 lovforslaget, som vedrører forlængelse af voldgiftskonventionens  

 gyldighedsperiode med 5 år.
Dansk Folkeparti er ikke tilhængere af, at der  

 tillægges EF-Domstolen kompetence til at træffe  

 præjudicielle afgørelser om spørgsmål, der rejses  

 under en retssag, og som angår fortolkning af konventionen om brug af  

 informationsteknologi på toldområdet.
Dansk Folkeparti erkender  

 behovet for en international domstol, men mener ikke, at en overstatslig  

 EF-Domstol skal tillægges kompetence til at træffe  

 præjudicielle afgørelser vedrørende fortolkning af  

 konventioner.
Dansk Folkeparti kan derfor ikke støtte  

 lovforslaget.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3.  

 behandling.
