 (Til amtsskatteinspektoraterne og skatterådene).
I "Meddelelser fra skattedepartementet nr. 12" af juni 1970 samt  

 skattedepartementets meddelelse af 31. august 1972 (Min. tid.
A 1972 nr. 202)  

 er der givet vejledende retningslinier for værdiansættelserne af faste  

 ejendomme til gave- og arveafgiftsberegning.
 I den betænkning, der blev afgivet den 9. maj 1975 af folketingets  

 skatte-og afgiftsudvalg over forslag til lov om ændring af lov om særlig  

 indkomstskat m.v. samt afskrivningsloven, har et flertal i udvalget fremsat  

 nogle synspunkter med hensyn til de særlige problemer vedrørende  

 værdiansættelsen af fast ejendom, der overdrages fra fader til søn.
 Flertallet, hvis synspunkter er tiltrådt af ministeren for skatter og  

 afgifter, har givet udtryk for, at den af det offentlige ansatte værdi ved  

 overdragelse af fast ejendom fra far til søn ikke skal være med til at presse  

 prisniveauet i vejret.
 Endvidere er det anført, at der med henblik på at forebygge dette er  

 enighed om at stile mod en større ensartethed i de lokale skattemyndigheders  

 værdiansættelser.
 Endelig har udvalgsflertallet understreget, at der ved værdiansættelsen  

 skal tages hensyn til prioriteringsforholdene, idet en meget lav belåning  

 rent praktisk betyder en lavere handelsværdi.
 Efter at spørgsmålet om værdiansættelser af faste ejendomme med  

 udgangspunkt i disse synspunkter har været genstand for fornyet overvejelse,  

 har man fastsat de i vedlagte vejledning (* 1) angivne retningslinier om  

 værdiansættelserne til gave- og arveafgiftsberegning af faste ejendomme, der  

 ændrer de tidligere ovenfor omtalte retningslinier.
 Flere eksemplarer af vejledningen vil senere blive udsendt som  

 "Meddelelser fra skattedepartementet nr. 36".
 Opmærksomheden henledes på, at de nu fastsatte retningslinier medfører, at  

 såfremt prioriteringen af en fast ejendom i forbindelse med arveudlægget er  

 ændret i forhold til prioriteringen ved dødsfaldet, bliver den værdi, hvortil  

 ejendommen optages i den endelige boopgørelse, allerede af denne grund en  

 anden end værdien i den i henhold til kildeskattelovens § 14, stk. 3,  

 indgivne opgørelse.
 For gaveafgiftsberegninger bedes de nye retningslinier anvendt på  

 overdragelser vedrørende faste ejendomme, hvor gaveafgiftspligt indtræder den  

 1. januar 1976 og senere, det vil i almindelighed sige for overdragelser, der  

 har fundet sted i 1975 og senere.
 I dødsboer bedes retningslinierne anvendt på fremtidige værdiansættelser.
 Skattedepartementet, den 11. februar  

 1976.
Hans P.
Gøtrik.
 /Poul Ridler.
 (* 1) Udelades her.
