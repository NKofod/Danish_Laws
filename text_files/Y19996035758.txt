 En assistent, der var ansat på et plejehjem i en amtskommune,  

 ansøgte om at blive oprykket til overassistent i henhold til  

 overenskomsten mellem Amtsrådsforeningen og HK Kommunal  

 vedrørende løn og arbejdsforhold for kontorpersonale.
 Assistentens ansøgning blev på baggrund af oplysninger fra  

 plejehjemsforstanderen om, at forstanderen var utilfreds med samarbejdet med  

 den pågældende assistent, og at forstanderen ikke kunne anbefale  

 en oprykning af assistenten ikke behandlet, og assistenten blev ikke  

 underrettet herom.
Udtalt, at ansættelses- og forfremmelsessager i det offentlige er  

 omfattet af forvaltningsloven.
Efter Indenrigsministeriets opfattelse  

 måtte ansøgningen om oprykning til overassistent anses for at  

 være en ansøgning om forfremmelse.
Indenrigsministeriet lagde  

 navnlig vægt på, at oprykning indebærer en  

 titelændring, at oprykning i givet fald ville være sket efter  

 ansøgning, og at oprykning medfører en lønstigning, som  

 ifølge overenskomstens § 14, stk. 2, er knyttet til, at den  

 pågældende har erhvervet sig en kompetence, der formodes at  

 gøre vedkommende kvalificeret til at bestride en højere  

 stilling, og at en beslutning om oprykning i henhold til § 14, stk. 2, i  

 overenskomsten mellem Amtsrådsforeningen og HK Kommunal  

 vedrørende løn og arbejdsforhold for kontorpersonale  

 træffes ensidigt af amtskommunen.
 Indenrigsministeriet udtalte herefter, at i sager, der rejses ved  

 indgivelse af ansøgning, har ansøgeren krav på  

 underretning om afgørelsen, hvad enten denne er positiv eller negativ.  

 Amtskommunen havde derfor, efter Indenrigsministeriets opfattelse, tilsidesat  

 sin pligt til at bekendtgøre sin afgørelse.
 Indenrigsministeriet udtalte endvidere, at det afgørende for, om en  

 oplysning skal undergives partshøring efter forvaltningslovens § 19,  

 er, om oplysningen er af en sådan karakter, at den bidrager til at  

 supplere sagens bevismæssige grundlag eller i øvrigt  

 tilvejebringes for at skaffe klarhed med hensyn til sagens faktiske  

 omstændigheder.
Det var Indenrigsministeriets opfattelse, at plejehjemsforstanderens  

 oplysninger i sagen kunne sammenlignes med en indstilling fra den kompetente  

 myndigheds egne medarbejdere.
En sådan indstilling udløser ikke  

 i sig selv pligt til partshøring.
 Indenrigsministeriet anførte endvidere, at forstanderens generelt  

 holdt subjektivt prægede vurdering af samarbejdet mellem forstanderen  

 og assistenten ikke kunne anses at være "oplysninger vedrørende  

 sagens faktiske omstændigheder". Det var på den baggrund  

 Indenrigsministeriets opfattelse, at amtskommunen ikke havde tilsidesat sin  

 partshøringspligt.
 Afslutningsvis udtalt, at der ikke kunne lægges til grund, at  

 amtskommunen i forbindelse med behandlingen af ansøgningen om  

 oprykning til overassistent havde tilsidesat den almindelige  

 forvaltningsretlige lighedsgrundsætning, eller at beslutningen i  

 øvrigt måtte antages at hvile på usaglige hensyn.
 Indenrigsministeriet lagde herved vægt på, at der i  

 amtskommunen ikke eksisterede en fast praksis for, at assistenter automatisk  

 blev oprykket til overassistenter, når de opfyldte betingelsen i  

 overenskomstens § 14.
(Indenrigsministeriets brev af 15. december 1999 til en fagbevægelse  

 - 4. k.kt. j.nr. 1998/1220/076-6) Om en amtskommunes afslag på at  

 imødekomme en ansøgning om oprykning til overassistent.
Ved brev af 5. august 1998 videresendte Folketingets Ombudsmand Den  

 Kristelige Fagbevægelses breve af 3. juni og 30. juli 1998 til  

 Indenrigsministeriet til besvarelse.
Den Kristelige Fagbevægelse  

 klagede i henvendelserne til Folketingets Ombudsmand over, at et medlem af  

 Kristelig Funktionær-Organisation, XXX, af Viborg Amtskommune havde  

 fået afslag på at blive oprykket til overassistent.
Fagbevægelsen anførte blandt andet, at Viborg Amtskommune  

 efter fagbevægelsens opfattelse havde tilsidesat væsentlige  

 forvaltningsretlige regler, herunder forvaltningslovens regler om  

 partshøring og den forvaltningsretlige lighedsgrundsætning.  

 Fagbevægelsen gjorde endvidere gældende, at XXX ikke blev vejledt  

 tilstrækkeligt af forvaltningen, at sagsbehandlingen havde været  

 for langsom, og at XXX ikke havde haft mulighed for  

 partsrepræsentation.
I det hele taget måtte det grundlag,  

 hvorpå afgørelsen blev truffet, ifølge  

 fagbevægelsen anses for at være i strid med god  

 forvaltningsskik.
Indenrigsministeriet har nu afsluttet behandlingen af sagen.
Det er  

 ministeriets opfattelse, at Viborg Amtskommune har tilsidesat pligten til  at  

 bekendtgøre sin afgørelse ved ikke, i forbindelse med den  

 første afgørelse om ikke at imødekomme XXXs  

 ansøgning om oprykning til overassistent, at underrette XXX herom.
 Indenrigsministeriet finder derimod ikke grundlag for at fastslå, at  

 Viborg Amtskommune har tilsidesat forvaltningslovens regler om  

 partshøring.
 Indenrigsministeriet finder endvidere ikke grundlag for at fastslå,  

 at Viborg Amtskommune har handlet i strid med en almindelig  

 forvaltningsretlig lighedsgrundsætning.
 Indenrigsministeriet kan ikke tage stilling til, hvorvidt god  

 forvaltningsskik er tilsidesat i den konkrete sag, idet Indenrigsministeriets  

 tilsyn med Viborg Amtskommune alene er et legalitetstilsyn.
 Indenrigsministeriet skal beklage den sene besvarelse af Den Kristelige  

 Fagbevægelses henvendelse.
 Her følger en gennemgang af sagens baggrund og en nærmere  

 begrundelse for Indenrigsministeriets opfattelse.
 Sagens baggrund:
 XXX, der var ansat på plejehjemmet Skovvænget, ansøgte  

 den 12. august 1996 om at blive oprykket til overassistent i henhold til  

 overenskomsten for tjenestemandsansat kontorpersonale mellem  

 Amtsrådsforeningen og HK Kommunal.
 I forbindelse med ansøgningen udarbejdede forstanderen for  

 plejehjemmet, AAA, et brev dateret den 14. august 1996, hvori han anbefalede  

 XXXs oprykning til overassistent, idet han anførte:
 "Under henvisning til ansøgers redegørelse for udviklingen  

 af den faglige kompetence og personlige udvikling, der er pågået  

 gennem årene, og i særdeleshed den udvikling, som XXX,  

 målrettet har gennemført i sin ansættelse i Viborg Amt,  

 finder undertegnede væsentlig i forhold til, at anbefale oprykning  

 til overassistent.
Yderligere begrundelse for oprykningen skal ses i den sammenhæng, at  

 XXX indenfor EDB-området i stor udstrækning har bidraget med  

 væsentlige administrative omlægninger.
Disse omlægninger  

 viser tydeligt, at XXX kan omsætte teori til praksis, der letter den  

 administrative papirgang." Ansøgningen og anbefalingen blev af XXX sendt til Socialpsykiatrisk  

 kontor, Viborg Amtskommune.
Da XXX ikke modtog svar på ansøgningen om oprykning, bragte  

 hun i maj 1997 sagen i erindring.
Hun fik fra personaleafdelingen oplyst, at  

 hendes ansøgning ikke havde været til forhandling, idet den var  

 blevet trukket tilbage af Socialpsykiatrisk kontor.
Baggrunden var, at  

 Socialpsykiatrisk kontor efter drøftelse med AAA vurderede, at  

 samarbejdet mellem XXX og lederen ikke fungerede tilfredsstillende.
XXX blev  

 ikke orienteret om beslutningen.
 Ved brev af 17. september 1997 til Socialpsykiatrisk kontor redegjorde XXX  

 for sin opfattelse af sagsforløbet, samtidig med at hun anmodede om at  

 få sagen genoptaget/forhandlet med henblik på at blive  

 indplaceret som overassistent fra forhandlingstidspunktet i foråret  

 1997.
 Socialpsykiatrisk kontor anmodede i brev af 15. oktober 1997 AAA om en  

 udtalelse i sagen.
I brev af 24. oktober afgav AAA en udtalelse til Socialpsykiatrisk kontor,  

 hvori han ikke kunne anbefale en oprykning af XXX til overassistent for  

 nuværende.
AAA anførte blandt andet:
" Herudfra blev jeg vejledt af CCC om ansøgningens karakter, og at  

 den ikke var befæstet med nogen form for automatik - og at jeg efter  

 ønske kunne foranledige, at ansøgningen ikke blev behandlet.  

 Herefter gik samtalen på det urimelige i at "bevilge"  

 lønstigning, når det nære samarbejde ikke var  

 tilfredsstillende.
Denne samtale foranledigede, at ansøgningen blev  

 trukket ud af "bunken".
Efter denne manøvre havde jeg en samtale med XXX vedrørende  

 sagsforløbet.
Samtalen var foranlediget af XXXs forespørgsel  

 på ansøgningen til dig og CCC.
I mellemtiden var  

 ansøgningen af mig blevet glemt p.gr.a., at min opmærksomhed var  

 forbrugt andet sted i organisationen.
Samtalen med XXX:  [april/maj 1997] SAMTALEN SLUT Mit indtryk var, at XXX forstod og accepterede ovennævnte udtalelse.  

 Der var hos begge parter genklang i oplevelserne omkring  

 samarbejdssitutationen.
Ansøgning til puljeordningen er ikke sendt herfra, da jeg ikke  

 mener, at vort samarbejde er kommet så meget på plads, at det  

 berettiger til et sådant tiltag.
At XXX har lavet sit sagsforløb  

 og afsendt det til dig og først efterfølgende orienterer mig,  

 bestyrker kun min opfattelse af, at samarbejdet ikke fungerer med den  

 åbenhed, jeg synes, et samarbejde skal bestå af.
Jeg anbefaler således ikke en lønindplacering på  

 overassistentniveau for nuværende.
Ej heller med tilbagevirkende  

 kraft.
 ......
NB Ovenstående vil jeg straks tage initiativ til bliver drøftet  

 med XXX - således hun er orienteret om, hvor sagen står lige nu.  

 Herefter afventer jeg din reaktion på denne komplicerede sag." I brev af 4. november 1997 meddelte Socialpsykiatrisk kontor XXX, at  

 kontoret på baggrund af AAAs udsagn om, at han ikke kunne anbefale en  

 lønindplacering på overassistentniveau, ikke kunne støtte  

 og fremme XXXs ønske om at blive indplaceret som overassistent fra  

 forhandlingstidspunktet i foråret 1997.
 Ved brev af 8. januar 1998 opsagde XXX sin stilling på  

 Skovvænget, idet hun havde fået ansættelse som assistent  

 på Projekt Aalestrup/Møldrup, ligeledes i Viborg Amtskommune,  

 pr. 12. januar 1998.
 Den Kristelige Fagbevægelse har i sit brev af 3. juni 1998 til  

 Folketingets Ombudsmand blandt andet anført, at Viborg Amtskommune har  

 tilsidesat en lighedsgrundsætning.
 Ved brev af 7. juli 1998 sendte Folketingets Ombudsmand  

 fagbevægelsens brev til Viborg Amtskommune med henblik på at give  

 amtskommunen lejlighed til at tage stilling til spørgsmålet om  

 den almindelige lighedsgrundsætning.
 Viborg Amtskommune besvarede henvendelsen i brev af 15. juli 1998 til  

 fagbevægelsen, hvori blandt andet følgende blev  

 anført:
"Når Amtet har taget stilling til, hvem der har kunnet komme  

 på tale ved udnævnelse til personlig overassistent, er der  

 indgået en række kriterier i vurderingsgrundlaget, herunder Ud fra en samlet, individuel vurdering er der taget stilling til  

 spørgsmålet om eventuel oprykning til overassistent.
Det er en fejlagtig antagelse, at alle assistenter med et tilsvarende  

 arbejde uden videre er oprykket til overassistent, når  

 forudsætninger i overenskomstens § 14, stk. 2, er opfyldt.
Der er altid  

 foretaget en konkret vurdering af såvel funktionsområdet som de  

 personlige forudsætninger.
Vi kan oplyse, at en række  

 assistenter, der er ansat ved de mindre institutioner, først er  

 oprykket til overassistent på det tidspunkt, hvor de  

 pågældende har stået 2 år på slutløn i  

 assistentlønrammen - uanset at de objektive forudsætninger i  

 overenskomsten er opfyldt på et tidligere tidspunkt.
 Vi er ude af stand til at forholde os til påstanden om, at 2  

 tidligere kolleger er oprykket til overassistent på baggrund af de  

 samme funktioner, da vi ikke ved, hvem det drejer sig om.
I vurderingen af den konkrete sag er der især lagt vægt  

 på, at pågældendes samarbejdsrelationer i forhold til  

 lederen ikke var tilfredsstillende.
Endvidere er det indgået i  

 vurderingen, at pågældende er ufaglært inden for  

 kontorfaget og først blev sidestillet med faglærte den 1. juni  

 1994, hvor Amtet besluttede at oprykke pågældende til assistent.  

 Ved den lejlighed fik pågældende et lønløft og  

 udsigt til et forbedret lønforløb." Indenrigsministeriet anmodede ved brev af 25. august 1998 Viborg  

 Amtskommune om en udtalelse i sagen.
 Viborg Amtskommune har i brev af 10. september 1998 til  

 Indenrigsministeriet henholdt sig til den førte korrespondance i  

 sagen.
 Ved brev af 29. april 1999 anmodede Indenrigsministeriet Viborg  

 Amtskommune om oplysninger om, hvorvidt beslutningen om ikke at oprykke XXX  

 til overassistent blev truffet på grundlag af en bestemmelse i  

 overenskomsten mellem HK/Kommunal og Amtsrådsforeningen, hvorefter  

 amtskommunen ensidigt kan beslutte, om en assistent skal oprykkes til  

 overassistent, når overenskomstens betingelser herfor i øvrigt  

 er opfyldt, samt om oplysning om efter hvilken bestemmelse i overenskomsten  

 beslutningen i givet fald blev truffet.
 Endvidere anmodede Indenrigsministeriet Viborg Amtskommune om en udtalelse  

 om, hvorvidt beslutningen om ikke at oprykke XXX til overassistent efter  

 amtskommunens opfattelse er en afgørelse i forvaltningslovens  

 forstand, og i givet fald om en udtalelse om, hvorvidt reglerne om  

 partshøring efter amtskommunens opfattelse blev overholdt i  

 forbindelse med amtskommunens behandling af XXXs ansøgning om  

 oprykning til overassistent.
 Viborg Amtskommune har i brev af 5. juli 1999 til Indenrigsministeriet  

 oplyst, at amtskommunens afgørelser om oprykning af assistenter til  

 overassistenter er blevet truffet på grundlag af overenskomsten mellem  

 Amtsrådsforeningen og HK/Kommunal vedrørende løn og  

 arbejdsforhold for kontorpersonale, § 14, stk. 2, pkt. 1.
 Viborg Amtskommune har endvidere oplyst, at det er amtskommunens  

 opfattelse, at en beslutning om at undlade at oprykke en assistent til  

 overassistent ikke er en afgørelse i forvaltningslovens forstand.
 § 14, stk. 2, i overenskomsten mellem Amtsrådsforeningen og  

 HK/Kommunal fra 1995 har følgende ordlyd:
 "1) Efter amtets beslutning kan assistenter med mindst  

 halvtidsbeskæftigelse som en personlig ordning oprykkes til  

 overassistent, når samtlige nedenstående betingelser er  

 opfyldt:
eller 13 års beskæftigelse inden for kontorfaget efter det fyldte  

 21. år, heraf mindst 5 år i en kommune/amt.
 2) Efter amtets beslutning kan fuldtidsbeskæftigede assistenter som  

 en personlig ordning oprykkes til overassistenter, når  

 nedenstående betingelser er opfyldt:
a.1 års beskæftigelse som assistent i vedkommende amt b.
Har gennemgået en uddannelse, som er betydningsfuld for arbejdet,  

 f.eks. de videregående uddannelser for amternes administrative  

 medarbejdere på Danmarks Forvaltningshøjskole, herunder  

 forvaltningsfagligt diplomkursus (FD(k)), socialformidleruddannelsen (SF) og  

 forvaltningsfaglig afgangseksamen (FA) eller en uddannelse, som kan  

 sammenlignes hermed, og som er godkendt af overenskomstparterne." Indenrigsministeriets udtalelse:
Det tilsyn, som Indenrigsministeriet udøver over for  

 amtskommunerne, er et retligt tilsyn.
Tilsynet omfatter kun  

 spørgsmål om, hvorvidt der er sket en tilsidesættelse af  

 lovgivningen, herunder offentligretlige retsgrundsætninger, jf. § 61 i  

 lov om kommunernes styrelse (lovbekendtgørelse nr. 810 af 28. oktober  

 1999).
 Indenrigsministeriet kan ikke tage stilling til, om amtskommunernes  

 dispositioner er rimelige eller hensigtsmæssige, eller til  

 spørgsmål vedrørende skønsudøvelse,  

 sålænge skønnet udøves inden for de rammer, der er  

 fastsat i lovgivningen.
 Indenrigsministeriet kan heller ikke tage stilling til, om amtskommunernes  

 dispositioner er i overensstemmelsen med god forvaltningsskik.
 Ordet lovgivningen forstås i én henseende  

 indskrænkende, idet det med støtte i forarbejderne til den  

 kommunale styrelseslov er fast antaget, at de kommunale tilsynsmyndigheder  

 ikke kan tage stilling til privatretlige spørgsmål og til  

 spørgsmål vedrørende uoverensstemmelser mellem en kommune  

 og dens ansatte.
I sager af i øvrigt privatretlig karakter og i sager om  

 uoverensstemmelser mellem en kommune og dens ansatte kan de kommunale  

 tilsynsmyndigheder imidlertid tage stilling til, om kommunen har overholdt  

 offentligretlige regler, herunder reglerne i forvaltningsloven og  

 offentligretlige retsgrundsætninger.
Der kan i den forbindelse henvises  

 til betænkning nr. 996/1983 om ansvarsplacering og reaktionsmuligheder  

 i kommunestyret, side 73 og 155.
 § 2, stk. 1, i forvaltningsloven (lov nr. 571 af 19. december 1985 som  

 senere ændret ved lov nr. 347 af 6. juni 1991) har følgende  

 ordlyd:
"Loven gælder for behandlingen af sager, hvori der er eller vil  

 blive truffet afgørelse af en forvaltningsmyndighed." Ansættelses- og forfremmelsessager i det offentlige er omfattet af  

 forvaltningsloven, jf. blandt andet forudsætningsvist § 10, stk. 2,  

 hvorefter den, der ansøger eller har ansøgt om ansættelse  

 eller forfremmelse i det offentliges tjeneste, kun kan forlange at blive  

 gjort bekendt med de dokumenter m.v., der vedrører den  

 pågældendes egne forhold.  Det samme gælder sager om  

 afskedigelse, disciplinærsager og andre personalesager, hvor  

 myndigheden kan siges at træffe afgørelse i forhold til den  

 ansatte.
Andre spørgsmål om tjenesteforhold er derimod i  

 almindelighed ikke omfattet af forvaltningsloven.
Der henvises til John  

 Vogter, Forvaltningsloven med kommentarer, 1992, side 48 f.
Dette  

 indebærer, at forvaltningslovens bestemmelser om blandt andet  

 partshøring finder anvendelse i forbindelse med offentlige  

 myndigheders afgørelser om forfremmelse af medarbejdere.
Efter Indenrigsministeriets opfattelse må XXXs ansøgning om  

 oprykning til overassistent anses for at være en ansøgning om  

 forfremmelse.
Indenrigsministeriet lægger herved navnlig vægt  

 på, at oprykning indebærer en titelændring, at oprykning i  

 givet fald ville være sket efter ansøgning, og at oprykning  

 medfører en lønstigning, som ifølge overenskomstens §  

 14, stk. 2, er knyttet til, at den pågældende har erhvervet sig  

 en kompetence, der formodes at gøre vedkommende kvalificeret til at  

 bestride en højere stilling, og at en beslutning om oprykning i  

 henhold til § 14, stk. 2, i overenskomsten mellem Amtsrådsforeningen og  

 HK/Kommunal vedrørende løn og arbejdsforhold for  

 kontorpersonale træffes ensidigt af amtskommunen.
Det er på den baggrund Indenrigsministeriets opfattelse, at sagen,  

 hvori XXX ansøgte om oprykning til overassistent, er en  

 afgørelsessag i forvaltningslovens forstand.
Forvaltningslovens regler  

 om partshøring m.v. finder derfor anvendelse i sagen.
Bekendtgørelse Det fremgår af sagen, at XXX ikke modtog underretning om Viborg  

 Amtskommunes afgørelse om ikke at imødekomme hendes  

 første ansøgning om oprykning til overassistent.
En afgørelse skal bekendtgøres for sagens parter.
Der  

 henvises i den forbindelse bl.a. til Hans Gammeltoft-Hansen m.fl.,  

 Forvaltningsret, 1994, side 394, og FOB 1995, side 530.
Underretning om afgørelsen skal normalt gives til den, som  

 afgørelsen direkte retter sig mod, eller som sagen i øvrigt  

 direkte gælder.
I sager, der rejses ved indgivelse af ansøgning,  

 har ansøgeren krav på underretning om afgørelsen, hvad  

 enten denne er positiv eller negativ.
Der henvises til John Vogter,  

 Forvaltningsloven med kommentarer, 1992, side 267, og Jens Garde og Karsten  

 Revsbech, Forvaltningsret Sagsbehandling, 4. udg., 1995, side 272.
 Det er på den baggrund Indenrigsministeriets opfattelse, at Viborg  

 Amtskommune har tilsidesat pligten til at bekendtgøre sin  

 afgørelse ved ikke, i forbindelse med den første  

 afgørelse om ikke at imødekomme XXXs ansøgning om  

 oprykning til overassistent, at underrette XXX herom.
 Indenrigsministeriet har gjort Viborg Amtskommune bekendt med ministeriets  

 retsopfattelse.
Partshøring Forvaltningslovens § 19, stk. 1, indeholder følgende  

 bestemmelse:
"§ 19. Kan en part i en sag ikke antages at være bekendt med,  

 at myndigheden er i besiddelse af bestemte oplysninger vedrørende  

 sagens faktiske omstændigheder, må der ikke træffes  

 afgørelse, før myndigheden har gjort parten bekendt med  

 oplysningerne og givet denne lejlighed til at fremkomme med en udtalelse.
Det  

 gælder dog kun, hvis oplysningerne er til ugunst for den  

 pågældende part og er af væsentlig betydning for sagens  

 afgørelse.
Myndigheden kan fastsætte en frist for afgivelsen af  

 den nævnte udtalelse." Pligten til partshøring efter forvaltningslovens § 19 omfatter kun  

 oplysninger vedrørende en sags faktiske omstændigheder, der er  

 af væsentlig betydning for sagens afgørelse.
Partshøringspligten udstrækning er dog ikke i første  

 række afhængig af, om en oplysning efter sit indhold må  

 karakteriseres som faktisk eller ej, men beror i højere grad på,  

 hvilken funktion oplysningen har i myndighedens sagsbehandling.  

 Afgørende for, om en oplysning skal undergives partshøring  

 efter § 19, er herefter, om oplysningen er af en sådan karakter, at den  

 bidrager til at supplere sagens bevismæssige grundlag eller i  

 øvrigt tilvejebringes for at skaffe klarhed med hensyn til sagen  

 faktiske omstændigheder.
Tilkendegivelse af standpunkter, argumenter  

 eller vurderinger med hensyn til en sags afgørelse, som er fremkommet  

 fra den kompetente myndigheds egne medarbejdere er imidlertid ikke omfattet  

 af partshøringspligten.
Der henvises i den forbindelse til John  

 Vogter, Den kommenterede forvaltningslov, 1992, side 238.
Det er Indenrigsministeriets opfattelse, at oplysningerne om  

 samarbejdsrelationerne mellem XXX og AAA, som de blev belyst under  

 drøftelserne mellem CCC og AAA samt i AAAs udtalelse af 24. oktober  

 1997, kan sammenlignes med en indstilling fra den kompetente myndigheds egne  

 medarbejdere.
En sådan indstilling udløser ikke i sig selv pligt  

 til partshøring.
 Der er endvidere primært alene tale om oplysninger om AAAs generelt  

 holdt subjektivt prægede vurdering af samarbejdet mellem ham og XXX,  

 hvilket ikke kan anses at være "oplysninger vedrørende sagens  

 faktiske omstændigheder".
 Det er på den baggrund Indenrigsministeriets opfattelse, at Viborg  

 Amtskommune ikke har tilsidesat en pligt til at partshøre XXX.
Indenrigsministeriet kan ikke tage stilling til, hvorvidt den manglende  

 partshøring eventuelt er i strid med god forvaltningsskik.
Der  

 henvises til, at Indenrigsministeriets tilsyn med amtskommunerne alene er et  

 legalitetstilsyn.
Lighedsgrundsætning og grundsætning om saglig  

 forvaltning Det er Indenrigsministeriets opfattelse, at det må lægges til  

 grund, at Viborg Amtskommune ved vurderingen af, hvorvidt XXX skulle oprykkes  

 til overassistent har lagt vægt på de kriterier, der er  

 anført i amtskommunens brev af 15. juli 1998 til Den Kristelige  

 Fagbevægelse.
Det fremgår heraf, at amtskommunen i hver enkelt  

 sag foretager en konkret og individuel vurdering af ansøgeren.
 På baggrund af de i sagen foreliggende oplysninger finder  

 Indenrigsministeriet ikke, at det kan lægges til grund, at Viborg  

 Amtskommune i forbindelse med behandlingen af XXXs ansøgning om  

 oprykning til overassistent har tilsidesat den almindelige  

 forvaltningsretlige lighedsgrundsætning, eller at beslutningen i  

 øvrigt må antages at hvile på usaglige hensyn.
 Indenrigsministeriet har herved lagt vægt på, at der efter de  

 foreliggende oplysninger ikke i Viborg Amtskommune eksisterer en fast  

 praksis, hvorefter alle assistenter, der opfylder overenskomstens krav i §  

 14, oprykkes til overassistenter, samt at der ikke i sagen er oplyst  

 omstændigheder, der kan give grundlag for at antage, at der ved  

 afgørelsen er varetaget uvedkommende hensyn.
God forvaltningsskik For så vidt angår det af Den Kristelige Fagbevægelse  

 anførte om, at Viborg Amtskommune har handlet i strid med god  

 forvaltningsskik, skal Indenrigsministeriet oplyse, at ministeriets tilsyn  

 med amtskommunerne alene er et legalitetstilsyn, hvorfor ministeriet ikke kan  

 udtale sig om, hvorvidt god forvaltningsskik er tilsidesat i en konkret  

 sag.
 Kopi af dette brev er sendt til Viborg Amtskommune.
