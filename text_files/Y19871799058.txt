I bekendtgørelsen er ikke opstillet en nærmere definition af begrebet  

 dobbeltdør, der må opfattes som to døre, der tilsammen lukker for en  

 døråbning.
Opgivelse af kravet om midterhåndliste vil være et klart  

 komfortmæssigt tilbageskridt Justitsministeriet har med brev af 30. oktober 1987 (j.nr.
F. afd.  

 1987-2487-93) fremsendt ansøgning af 9. september 1987 fra Statens  

 Bilinspektion i Horsens om dispensation fra Justitsministeriets  

 detailforskrifter for køretøjer pkt. 9.07.002 (1) vedrørende bussers  

 udstigningsdøre.
 Det fremgår, at ansøgningen vedrører en hals snes ældre busser, som ifølge  

 Vejle Amts Trafikselskabs beslutning - skal ændres således at de kan  

 medbringe barnevogne.
 Ændringen forudsætter, at det lodrette fritstående håndlisterør ud for  

 mindten af den bageste dobbeltdør i busserne flyttes 40 mm frem i bussens  

 længderetning, hvorved afstanden mellem røret og den skråtstillede håndliste  

 på den forreste del af dobbeltdøren reduceres til 460 mm mod de krævede 500  

 mm i forhold til pkt. 9.07.002 (1) i ovennævnte detailforskrifter.
Det fremgår af sagen, at Justitsministeriet ikke har fundet anledning til  

 at dispensere fra detailforskrifterne.
Det fremgår endvidere, at  

 Justitsministeriet telefonisk er blevet forespurgt, om det lodrette  

 håndlisterør må fjernes helt, således at døråbningen fremstår som en udelt  

 åbning.
 Justitsministeriet foreslår i denne forbindelse, at en dør i busser  

 fremtidigt må anses for at være en dobbeltdør, såfremt der er fri  

 gennemgangsbredde i døråbningen på mindst 1100 mm, og altså uden hensyn til,  

 om der er anbragt den i § 3, stk. 3, i Trafikministeriets bekendtgørelse om  

 erhvervsmæssig buskørsel nævnte midterhåndliste.
 Ministeriet skal i denne anledning meddele følgende:
 Ministeriet har ved udarbejdelsen af bekendtgørelsen om erhvervsmæssig  

 buskørsel ikke fundet det påkrævet at opstille en nærmere definition af  

 begrebet dobbeltdør, der må opfattes som to døre, der tilsammen lukker for en  

 døråbning.
 Kravet om midterhåndliste i disse tilfælde er indsat af komfortmæssige  

 grunde og det er ministeriets opfattelse, at en opgivelse af kravet - hvilket  

 vil være en naturlig følge, såfremt Justitsministeriets forslag tiltrædes -  

 vil være et klart komfortmæssigt tilbageskridt.
 Ministeriet har forståelse for den påtænkte ændring af de omhandlede  

 bussers døråbning med henblik på passage herigennem og efterfølgende  

 transport af barnevogne, men finder ikke, at en eventuel tilladelse bør gives  

 ved fravigelse af håndlistekravet.
