(Grøntsager) I henhold til § 31, stk. 2, i lov nr. 310 af 6. juni 1973 om levnedsmidler  

 m.m. kræves der ikke autorisation til dyrkning af afgrøder i landbrug,  

 gartneri o.lign. eller til opdræt af husdyr, fjerkræ o.lign.
Af  

 bemærkningerne til lovforslaget fremgår, at det ikke er hensigten, at  

 autorisationsordningen skal omfatte det traditionelle landbrug og gartneri.  

 Det nævnes dog, at et gartneri, der går over til at foretage forbehandling  

 (f.eks. skrælning af kartofler, totalrensning og en vis findeling af  

 grøntsager) og pakning ud over simpel rensning og emballering, i princippet  

 skal anses for at være en tilvirkningsvirksomhed, hvorved det bringes ind  

 under autorisationskravet.
 Dette indebærer, at landbrug, gartnerier o.lign., der dyrker frugt og  

 grøntsager, ikke skal autoriseres eller godkendes, når der alene foretages  

 opbevaring, sortering, simpel rensning og bulkemballering af produkterne.
 Såfremt den enkelte avler, sammenslutninger af sådanne eller andre  

 virksomheder i øvrigt herudover foretager detailpakning af afgrøderne, evt.  

 efter en forudgående vask, skal en sådan behandling efter  

 veterinærdirektoratets opfattelse bedømmes som engrosforhandling, og  

 virksomhederne skal behandles efter reglerne i miljøministeriets  

 bekendtgørelse nr. 367 af 27. juni 1974 om salg m.v. en gros af  

 levnedsmidler.
 Yderligere behandling af frugt og grøntsager, som f.eks. ludskrælning,  

 snitning og renskæring, skal betragtes som tilvirkning af levnedsmidler og  

 behandles efter reglerne i miljøministeriets bekendtgørelse nr. 368 af 27.  

 juni 1974 om autorisation af virksomheder, der tilvirker levnedsmidler eller  

 tilsætningsstoffer, og dette også selv om de pågældende produkter er avlet på  

 den pågældende ejendom.
 P.v.v.
