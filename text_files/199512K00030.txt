Nr LSF 30 Forslag til Lov om årpenge for Hans Kongelige Højhed Prins Joachim Fremsat af statsministeren (Poul Nyrup Rasmussen) den 12. oktober 1995 Vedtaget ved tredjebehandling den 8. december 1995 Lov nr. 1119 af 20/12/1995 § 1. Statens ydelse til prins Joachim fastsættes med et årligt  

 grundbeløb af 2.000.000 kr.
Stk. 2. Den del af grundbeløbet, der dækker lønudgifter, reguleres  

 pr. 1. april og 1. oktober i takt med udviklingen i statens  

 tjenestemandslønninger.
Den øvrige del af grundbeløbet forhøjes eller  

 nedsættes med 1 procent for hver fulde 3 points udsving ud over 296 i  

 nettoprisindekset for juli måned 1995. (Nettoprisindeks januar 1975 = 100).  

 Nettoprisindekset for januar og juli måneder benyttes ved reguleringen for  

 tidsrummene henholdsvis 1. april - 30. september og 1. oktober - 31. marts.  

 Eventuelle overskydende point henstår til næste regulering.
 Stk. 3. Årpengebeløbet udbetales fra den 1. januar 1996 månedligt  

 forud.
 § 2. Så længe Hans Kongelige Højhed oppebærer årpenge, kan han  

 ikke modtage vederlag for statstjeneste.
Oprindeligt fremsat forslag § 1. Statens ydelse til prins Joachim fastsættes med et årligt grundbeløb af 2.000.000 kr.
 Stk. 2. Den del af grundbeløbet, der dækker lønudgifter, reguleres  

 pr. 1. april og 1. oktober i takt med udviklingen i statens  

 tjenestemandslønninger.
Den øvrige del af grundbeløbet forhøjes eller nedsættes med 1 procent for  

 hver fulde 3 points udsving ud over 296 i nettoprisindekset for juli måned  

 1995. (Nettoprisindeks januar 1975 = 100). Nettoprisindekset for januar og  

 juli måneder benyttes ved reguleringen for tidsrummene henholdsvis 1. april -  

 30. september og 1. oktober - 31. marts.
Eventuelle overskydende points  

 henstår til næste regulering.
 Stk. 3. Årpengebeløbet udbetales fra den 1. januar 1996 månedligt  

 forud.
 § 2. Så længe Hans kongelige Højhed oppebærer årpenge, kan han  

 ikke modtage vederlag for statstjeneste.
Bemærkninger til lovforslaget Prins Joachim fik i statsrådet den 31. maj i år Dronning Margrethe den  

 Andens samtykke til at indgå ægteskab med Alexandra Christina Manley.
 Vielsen vil finde sted lørdag den 18. november 1995.
 Efter grundlovens § 11 kan der for medlemmer af det kongelige hus  

 bestemmes årpenge ved lov.
 Efter fast statsretlig praksis ydes der årpenge til tronfølgeren fra 18  

 års dagen.
 Folketinget har med vedtagelsen af lov nr. 135 af 19. marts 1986 fortsat  

 denne praksis.
 Udover Dronning Margrethe den Anden og kronprins Frederik ydes der efter  

 lov nr. 137 af 26. april 1972 årpenge til Dronning Ingrid og efter lov nr.  

 298 af 17. november 1953 som ændret ved lov nr. 213 af 31. maj 1963 årpenge  

 til arveprinsesse Caroline-Mathilde og til Ingolf greve af Rosenborg.
 Kronprins Frederik modtager 3.0 mill. kr. årligt.
 Dronning Ingrid modtager 7.2 mill. kr. årligt.
 Arveprinsesse Caroline-Mathilde og Ingolf greve af Rosenborg modtager  

 henholdsvis 1.8 mill. kr. og 0.9 mill. kr. årligt.
 I lyset af de officielle repræsentative forpligtelser, som må forudses  

 efter prins Joachims ægteskab, foreslås det, at der tildeles prins Joachim et  

 årligt grundbeløb på 2 mill. kr.
 Ydelsen er fastsat efter drøftelser med kongehuset.
 Ydelsen skal bl.a. dække rejse- og opholdsudgifter for prins Joachim (og  

 ledsagere) i tilknytning til officielle repræsentative forpligtelser i  

 Danmark og i udlandet.
I det omfang ydelsen anvendes til dækning af udgifter til personale, vil  

 det ske efter statens aflønningsregler.
Denne del af ydelsen vil blive  

 reguleret på samme måde som den tilsvarende del af årpengeydelsen til  

 kronprins Frederik, jf. lov nr. 135 af 19. marts 1986. Dette indebærer, at  

 der for den del af årpengebeløbet, der medgår til dækning af lønudgifter,  

 alene sker regulering i takt med ændringer i lønninger mv. til statens  

 tjenestemænd.
 Den øvrige del af ydelsen foreslås reguleret to gange årligt på samme måde  

 som det er tilfældet med årpengeydelsen til kronprins Frederik.
