Nr LSF 118 Forslag til Lov om ændring af lov om individuel boligstøtte. (Lettelse af  

 pensionisternes samspilsproblemer) Fremsat af boligministeren (Thor Pedersen) den 3. december 1986 § 1 I lov om individuel boligstøtte, jfr. lovbekendtgørelse nr. 670 af 23. september 1986, foretages følgende ændringer:
 1. I § 18, indsættes efter STK. 1 som nyt stykke:
»STK. 2. I årene 1991-1995 nedsættes de i stk. 1 nævnte procentsatser med 1 procentpoint om året, med virkning fra den 1. januar i de pågældende år.
I årene 1991-1995 nedsættes det i stk. 1 sidste pkt. nævnte beløb med 315 kr. pr. år.« Stk. 2, 3 og 4 bliver herefter stk. 3, 4 og 5.
2. I § 18, STK. 2, DER BLIVER STK. 3, indsættes efter 1. PKT. som nyt 2. og 3. pkt.:
»Fra 1. januar 1991 udbetales boligydelsen med det beløb, hvormed 98 pct. af boligudgiften overstiger grænsebeløbet.
I årene 1992-95 nedsættes den procentsats, der er nævnt i 2. pkt. med 2 procentpoint om året med virkning fra den 1. januar i de pågældende år.«.
§ 2 Loven træder i kraft den 1. januar 1991.
BEMÆRKNINGER TIL LOVFORSLAGET ALMINDELIGE BEMÆRKNINGER Baggrunden for lovforslaget Lovforslaget skal ses som et led i regeringens samlede løsningsforslag vedrørende pensionisternes samspilsproblemer.
Hovedprincippet i den samlede løsning er, at der tilrettelægges en koordineret aftrapning af de forskellige indkomstafhængige ydelser til pensionister (f.eks. personlige tillæg, herunder varmehjælp, pensionstillæg, grundbeløb samt boligydelse). Herved sikres, at disse ydelser aftrappes gradvis og i forlængelse af hinanden, hvorved samspilsproblemet, dvs. det forhold at pensionisternes disponible indkomst kun øges meget begrænset ved indkomstfremgang, reduceres.
Der henvises i øvrigt herom til bemærkningerne til lovforslaget om ændring af lov om social pension.
 Ændringerne på boligydelsesområdet foreslås at træde i kraft den 1.
januar 1991 samtidig med, at forhøjelsen af fradragsbeløbet for pensionstillægget påbegyndes.
På boligydelsesområdet foreslås det, at AFTRAPNINGSPROCENTERNE GRADVIS NEDSÆTTES FRA 15 OG 25 PCT.
TIL 10 OG 20 PCT.
Nedsættelsen forudsættes at ske med 1 procentpoint om året fra 1991-1995.
Efter de gældende regler er hovedreglen for beregning af boligydelse, at denne udgør differencen imellem huslejen og et indkomstafhængigt grænsebeløb.
Grænsebeløbet er altså den del af den samlede husleje der skal betales af pensionisten selv.
Grænsebeløbet beregnes som 15 pct. af husstandsindkomsten under en vis grænse (i 1987 111.500 kr.) og 25 pct. af husstandsindkomsten herudover.
Ved en indkomstfremgang vil boligydelsen derfor efter nugældende regler blive nedsat med henholdsvis 15 og 25 pct. af indkomstfremgangen.
Med den foreslåede gradvise nedsættelse af aftrapningsprocenterne i årene 1991 til 1995 til henholdsvis 10 og 20 pct. vil boligydelsestabet ved en indkomstfremgang blive mindre, og ændringen bidrager derfor til løsning af samspilsproblemet.
Endvidere foreslås der inført en EGENBETALING På 10 PCT.
AF HUSLEJEN, ligeledes gradvis over 5 år.
Hensigten hermed er, at kombinere den langsomme aftrapning af boligydelsen som følge af en indkomstfremgang med en tilskyndelse til at økonomisere med boligforbruget.
Efter de nugældende regler vil en huslejestigning ved uændret indkomst blive dækket 100 pct. af boligydelsen, inden for maksimumsbeløbet for denne.
Med den foreslåede egenbetaling vil en huslejestigning kun blive dækket 90 pct. af boligydelsen.
Efter forslaget indføres egenbetalingen i praksis ved at der ved beregningen af boligydelse tages udgangspunkt i 90 pct. af huslejen.
I tilfælde hvor huslejen overstiger maksimumshuslejen, dvs. den husleje, der giver maksimal boligydelse anvendes som beregningsleje det laveste beløb af følgende to: maksimumshuslejen og 90 pct. af den faktiske husleje.
For de allerfleste indkomstgrupper vil stigningen i boligydelse på grund af de nedsatte grænsebeløbsprocenter være større end egenbetalingen på 10 pct. af huslejen, og der vil derfor samlet være tale om en forbedring.
Husstande, der har så lav en indkomst, at deres grænsebeløb fastsættes til minimumsbeløbet, får imidlertid ingen glæde af de lavere grænsebeløbsprocenter.
For at sikre, at disse boligydelsesmodtagere ikke får forringet boligydelsen NEDSÆTTES MINIMUMSGRÆNSEBELØBET DVS.
DET MINIMUMSBELØB STØTTEMODTAGEREN SELV SKAL BETALE, MED 2.400 KR.
(1987-NIVEAU) eller 480 kr. om året i den 5-årige overgangsperiode.
Dette svarer til 315 kr. i det i § 18 stk. 1 sidste pkt. nævnte minimumsbeløb for grænsebeløb (1982-niveau).
Nedsættelsen forudsættes indregnet ved den årlige fastsættelse af indkomst- og beløbsgrænser m.v.
ØKONOMISKE KONSEKVENSER Forslaget medfører merudgifter for det offentlige, da der for alle grupper er tale om uændret eller forøget boligydelse.
De samlede merudgifter for det offentlige ved det fuldt gennemførte forslag er beregnet til ca. 125 mill. (i 1986 prisniveau). Det bemærkes, at denne beregning forudsætter en samlet gennemførelse af elementerne i løsningsforslaget.
Således påvirker f.eks. de foreslåede ændringer på pensionsområdet det indkomstgrundlag, som boligydelsen beregnes ud fra.
Ved en gradvis gennemførelse over 5 år kan det skønsmæssigt antages, at merudgifterne det første år vil andrage ca. 25 mill. kr., næste år 50 mill. kr. etc., indtil det fulde merudgiftsniveau på 125 mill. kr. nås, når ændringerne er fuldt gennemført efter 5 år.
Under forudsætning af en statslig refusionsprocent på 75, vil statens andel af merudgifterne udgøre ca. 95 mill. kr. og kommunernes andel ca. 30 mill. kr.
De økonomiske konsekvenser for den enkelte boligydelsesmodtager kan illustreres ved et par eksempler, hvor det som BEREGNINGSFORUDSÆTNING er antaget, at forslaget er fuldt gennemført i 1987. Minimumsgrænsebeløbet ville i så fald være nedsat i 1987 fra 6.300 kr. til 3.900 kr.
 EKSEMPEL 1.
Enlig folkepensionist med 46.000 kr. i indkomst og 15.000 kr. i husleje.
GÆLDENDE REGLER ADMINISTRATIVE KONSEKVENSER.
Forslag forventes ikke at medføre administrative konsekvenser for det offentlige.
 BEMÆRKNINGER TIL DE ENKELTE BESTEMMELSER.
 Til nr. 1.
I den hensigt at medvirke til løsning af pensionisternes samspilsproblemer foreslås, at de procentsatser, som indgår i lovgivningen om grænsebeløbet (boligstøttelovens § 18), i løbet af 1991-1995 nedsættes gradvis fra 15 og 25 pct. til 10 og 20 pct.
 TIL NR. 2.
Med det formål at søge at påvirke pensionisternes adfærd i retning af et mere økonomisk boligforbrug foreslås en gradvis indførelse af en egenbetaling på 10 pct. af boligudgiften i løbet af en 5-årig periode fra 1991-1995.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om individuel boligstøtte, jfr. lovbekendtgørelse nr. 670 af 23. september 1986, foretages følgende ændringer:
 1. I § 18, indsættes efter STK. 1 som nyt stykke:
»STK. 2. I årene 1991-1995 nedsættes de i stk. 1 nævnte procentsatser med 1 procentpoint om året, med virkning fra den 1. januar i de pågældende år.
I årene 1991-1995 nedsættes det i stk. 1 sidste pkt. nævnte beløb med 315 kr. pr. år.« Stk. 2, 3 og 4 bliver herefter stk. 3, 4 og 5.
2. I § 18, STK. 2, DER BLIVER STK. 3, indsættes efter 1. PKT. som nyt 2. og 3. pkt.:
»Fra 1. januar 1991 udbetales boligydelsen med det beløb, hvormed 98 pct. af boligudgiften overstiger grænsebeløbet.
I årene 1992-95 nedsættes den procentsats, der er nævnt i 2. pkt. med 2 procentpoint om året med virkning fra den 1. januar i de pågældende år.«.
--/ § 18 - - -.
 Stk. 2. Boligydelsen udbetales med det beløb, hvormed den årlige  

 boligudgift overstiger grænsebeløbet.
/-- Bilag 2 Folketingets forhandlinger vedrørende lov om individuel boligstøtte FOLKETINGSÅRET 1981-82 (1. SAMLING):
 Fremsættelse sp. 63, 1. behandling sp. 696. Tillæg A sp. 7.
 FOLKETINGSÅRET 1981-82 (2. SAMLING):
Fremsættelse sp. 373, 1. behandling sp. 635, 2. behandling sp. 2255 og 3. behandling sp. 2889. Tillæg A sp. 895, tillæg B sp. 55 og 59, og tillæg C sp. 51.
 Loven stadfæstet 10. marts 1982 (Lovtidende nr. 64).
 FOLKETINGSÅRET 1982-83 (1. SAMLING):
Fremsættelse sp. 1571, 1. behandling sp. 1735, 2. behandling sp. 3248 og 3. behandling sp. 3755. Tillæg A sp. 1235, tillæg B sp. 783 og 869, og tillæg C sp. 191.
 Loven stadfæstet 22. december 1982 (Lovtidende nr. 708).
 FOLKETINGSÅRET 1983-84:
Fremsættelse sp. 1244, 1. behandling sp. 1863, 2. behandling sp. 3100 og 3. behandling sp. 3314. Tillæg A sp. 957, tillæg B sp. 133, og tillæg C sp. 155.
 Loven stadfæstet 21. december 1983 (Lovtidende nr. 612).
 FOLKETINGSÅRET 1983-84 (2. SAMLING):
Fremsættelse sp. 4987, 1. behandling sp. 5207, 2. behandling sp. 6344 og 3. behandling sp. 6691. Tillæg A sp. 4013, tillæg B sp. 753, og tillæg C sp. 463.
 Loven stadfæstet 23. maj 1984 (Lovtidende nr. 242).
 FOLKETINGSÅRET 1985-86:
 Fremsættelse sp. 3638. 1. behandling sp. 3934, 2. behandling sp.
4291, 3. behandling sp. 4650. Tillæg A sp. 2375, tillæg B sp. 521, tillæg C sp. 189.
 Loven stadfæstet 19. december 1985 (Lovtidende nr. 578).
 Fremsættelse sp. 5961, 1. behandling sp. 6660, 2. behandling sp.
 12148, 3. behandling sp. 12502. Tillæg A sp. 3693, tillæg B sp.
1979 og tillæg C sp. 1031. Loven stadfæstet 4. juni 1986 (Lovtidende nr. 299).
 Fremsættelse sp. 10757, 1. behandling sp. 10949, 2. behandling sp.
 12153, 3. behandling sp. 12504. Tillæg A sp. 5951, tillæg B sp.
 2193, tillæg C sp. 1093.
 Loven stadfæstet 4. juni 1986 (Lovtidende nr. 303).
