 I henhold til § 13, stk. 5, og § 17 i værnepligtsloven, jf.
 lovbekendtgørelse nr. 190 af 2. april 1993, fastsættes:
 § 1.  Finder tjenestestedet - for civile  

 værnepligtiges vedkommende administrationen for civil værnepligt  

 (Indenrigsministeriets Militærnægteradministration) - grundlag for at ændre  

 en værnepligtigs egnethedsvedtegning, foranlediger tjenestestedet den  

 pågældende sessionsbehandlet.
§ 2.  En værnepligtig, der anser sig for uegnet til  

 værnepligtstjeneste, har ret til at blive lægeundersøgt.
Begæring herom  

 fremsættes til den myndighed, der er nævnt i § 1.
 § 3.  Fremstilles den værnepligtige herefter på  

 session, kan denne træffe følgende afgørelser:
 1. Fastholde eller ændre den værnepligtiges  

 egnethedsvedtegning.
 2. Erklære den værnepligtige for tiden uegnet til  

 værnepligtstjeneste, når midlertidig svaghed eller sygdom har medført eller  

 påregnes at medføre fravær fra tjenesten i mindst 60 dage eller påregnes at  

 medføre fravær fra resten af tjenesten.
 § 4.  Sessionen kan erklære en værnepligtig uegnet  

 eller for tiden uegnet til værnepligtstjeneste, uden at han møder for  

 sessionen.
 § 5.  Bekendtgørelsen træder i kraft den 1. februar  

 1994.
 Stk. 2.  Værnepligtige, der er indkaldt til det i  

 civilforsvarsloven §§ 16-26 (lovbekendtgørelse nr. 517 af 28. juli 1987)  

 nævnte kommunale civilforsvar, er ikke omfattet af bekendtgørelsen.
 Stk. 3.  Bekendtgørelse nr. 512 af 11. august 1986 om  

 bedømmelse af egnethed hos værnepligtige i civilforsvaret og ved civilt  

 arbejde ophæves.
