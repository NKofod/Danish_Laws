 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 1 i lov nr. 156 af 10. maj 1967 om visse forholdsregler i  

 henhold til De Forenede Nationers pagt, som ændret ved lov nr. 228 af 6. juni  

 1985, fastsættes herved til opfyldelse af De Forenede Nationers  

 sikkerhedsråds resolution nr. 1011 af 16. august 1995 om Rwanda:
§ 1 I kgl. anordning nr. 384 af 18. maj 1994 om visse forholdsregler mod  

 Rwanda foretages følgende ændringer:
 § 1  affattes således:
 »§ 1.  Det er forbudt at foretage eller forsøge  

 at foretage salg, overdragelse, transport eller anden form for levering af  

 våben og militært udstyr til Rwanda eller til personer i Rwandas nabolande,  

 hvis de pågældende våben eller det pågældende militære udstyr er beregnet til  

 anvendelse i Rwanda.
 Stk. 2.  Forbudet i § 1, stk. 1 omfatter ikke leverancer  

 af våben og militært udstyr til Rwandas regering gennem bestemte  

 kontrolsteder udpeget af Rwandas regering og meddelt FN's generalsekretær.
Stk. 3.  Forbudet i stk. 1 omfatter endvidere ikke  

 leverancer af våben og militært udstyr udelukkende beregnet til brug for  

 FN-styrker i Rwanda.« § 2 Anordningen træder i kraft dagen efter bekendtgørelsen i Lovtidende.
Givet i Kongsøre, den 15. september 1995 Under Vor Kongelige Hånd og Segl I Dronningens Navn:
