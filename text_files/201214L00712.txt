Betænkning afgivet af Udvalget for Landdistrikter og Øer den 2. april 2013 Betænkning over Forslag til lov om ændring af lov om midlertidig regulering af boligforholdene (Benyttelse af helårsboliger til fritidsformål) [af ministeren for by, bolig og landdistrikter (Carsten Hansen)]:
1. Udvalgsarbejdet Lovforslaget blev fremsat den 20. februar 2013 og var til 1. behandling den 26. februar 2013. Lovforslaget blev efter 1. behandling henvist til behandling i Udvalget for Landdistrikter og Øer.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og ministeren for by, bolig og landdistrikter sendte den 11. januar 2013 dette udkast til udvalget, jf.
ULØ alm. del  bilag 68. Den 21. februar 2013 sendte ministeren for by, bolig og landdistrikter de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
Business LF, Lizzi Hansen, Hårlev, og Nykredit.
 Ministeren for by, bolig og landdistrikter har over for udvalget kommenteret de skriftlige henvendelser til udvalget.
Spørgsmål Udvalget har stillet 14 spørgsmål til ministeren for by, bolig og landdistrikter til skriftlig besvarelse, som denne har besvaret.
 Et af udvalgets spørgsmål og ministerens besvarelse heraf er optrykt som bilag 2 til betænkningen.
2. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse uændret.
Venstre, Dansk Folkeparti og Det Konservative Folkeparti havde forventet, at regeringen var kommet med tiltag, der ville forbedre muligheden for at benytte helårshuse som fritidshuse.
Regeringen har i stedet valgt blot at præcisere lovgivningen, for at kommunerne bliver opmærksomme på den eksisterende mulighed for at gøre dette.
 Men lovforslaget er dog et positivt signal, og Venstre, Dansk Folkeparti og Det Konservative Folkepari støtter derfor lovforslaget.
 Et mindretal i udvalget (EL) indstiller lovforslaget til forkastelse ved 3. behandling.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Annette Lind (S) nfmd.
Bjarne Laustsen (S) Jeppe Kofod (S) John Dyrby Paulsen (S) Lennart Damsbo-Andersen (S) Simon Kollerup (S) Troels Ravn (S) Camilla Hersom (RV) Andreas Steenberg (RV) Lotte Rod (RV) Sanne Rubinke (SF) Steen Gade (SF) Özlem Sara Cekic (SF) Lars Dohn (EL) Henning Hyllested (EL) Erling Bonnesen (V) Eva Kjer Hansen (V) Hans Christian Schmidt (V) fmd.
Thomas Danielsen (V) Esben Lunde Larsen (V) Flemming Damgaard Larsen (V) Anni Matthiesen (V) Louise Schack Elholm (V) Mette Hjermind Dencker (DF) Karina Adsbøl (DF) Morten Marinus (DF) Bent Bøgsted (DF) Leif Mikkelsen (LA) Vivi Kier (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag Oversigt over bilag vedrørende L 149 Bilagsnr.
Titel Oversigt over spørgsmål og svar vedrørende L 149 Bilag 2 Udvalgets spørgsmål 3 på L 148 og ministerens svar herpå Ministerens svar på spørgsmål 3 er optrykt efter ønske fra V, DF og KF.
 Spørgsmål nr. 3:
Kan ministeren bekræfte, at lovforslaget omhandler en præcisering af boligreguleringsloven, og at kommunalbestyrelsen allerede i dag har muligheden for at give sådanne tilladelser med weekendattesterne? Svar:
 Som jeg oplyste under 1. behandlingen af lovforslaget i Folketinget, og som det ligeledes fremgår af bemærkningerne til lovforslaget, er der tale om en præcisering af reglerne om bopælspligt.
Weekendattester er ikke lovreguleret men alene en praksis, der har udviklet sig i visse kommuner på grundlag af reglerne om bopælspligt.
Det fremgår derfor ikke nærmere, på hvilke vilkår weekendattesterne gives, men så vidt ministeriet er bekendt, giver nogle kommuner weekendattesterne med det forbehold, at kommunen skal godkende, hvis boligen senere ønskes benyttet til helårsbeboelse.
 Med lovforslaget er det hensigten at gøre kommunerne opmærksomme på muligheden for at give flexboligtilladelser og tilskynde til, at der bliver en mere ensartet og gennemsigtig administration af reglerne på området.
