Bekendtgørelse om ændring af bekendtgørelse om beregning af det årlige abonnement i henhold til § 80, stk. 3, i lov om betalingstjenester § 1 I bekendtgørelse nr. 1475 af 22. december 2009 om beregning af det årlige abonnement i henhold til § 80, stk. 3, i lov om betalingstjenester og elektroniske penge foretages følgende ændringer:
 1. Indledningen affattes således:
»I medfør af § 80, stk. 3, i lov om betalingstjenester og elektroniske penge, jf. lovbekendtgørelse nr. 365 af 26. april 2011, fastsættes:« 2. § 5 affattes således:
»§ 5. Den samlede maksimale sum af abonnementsbetalinger i det enkelte kalenderår fastsættes på baggrund af en fremskrivning af de omkostninger, der er fastsat ved seneste omkostningsundersøgelse efter § 4. Som fremskrivningsfaktor benyttes den gennemsnitlige procentvise årlige ændring af omkostningerne ved driften af betalingssystemet, der er mellem den sidste og den forrige omkostningsundersøgelse.« 3. § 6 affattes således:
 »§ 6. Fra kalenderåret 2018 og frem må den samlede årlige sum af abonnementsbetalinger i et betalingssystem ikke være højere end omkostningerne (100 pct.) ved driften af et betalingssystem i det pågældende kalenderår.
 Stk. 2. I andet halvår af kalenderåret 2013 må den samlede maksimale sum af abonnementsbetalinger i et betalingssystem ikke være højere end 30 pct. af omkostningerne ved driften af et betalingssystem i det pågældende kalenderår, jf. § 5. Alle abonnementssatser i de fastsatte intervaller skal forhøjes forholdsmæssigt lige meget.
 Stk. 3. I kalenderåret 2014 må den samlede maksimale sum af abonnementsbetalinger i et betalingssystem ikke være højere end 65 pct. af omkostningerne ved driften af et betalingssystem i det pågældende kalenderår, jf. § 5. Alle abonnementssatser i de fastsatte intervaller skal forhøjes forholdsmæssigt lige meget.
 Stk. 4. I kalenderåret 2015 må den samlede maksimale sum af abonnementsbetalinger i et betalingssystem ikke være højere end 75 pct. af omkostningerne ved driften af et betalingssystem i det pågældende kalenderår, jf. § 5. Alle abonnementssatser i de fastsatte intervaller skal forhøjes forholdsmæssigt lige meget.
 Stk. 5. I kalenderåret 2016 må den samlede maksimale sum af abonnementsbetalinger i et betalingssystem ikke være højere end 85 pct. af omkostningerne ved driften af et betalingssystem i det pågældende kalenderår, jf. § 5. Alle abonnementssatser i de fastsatte intervaller skal forhøjes forholdsmæssigt lige meget.
Stk. 6. I kalenderåret 2017 må den samlede maksimale sum af abonnementsbetalinger i et betalingssystem ikke være højere end 95 pct. af omkostningerne ved driften af et betalingssystem i det pågældende kalenderår, jf. § 5. Alle abonnementssatser i de fastsatte intervaller skal forhøjes forholdsmæssigt lige meget.« 4. § 8, stk. 2, affattes således:
»Stk. 2. Umiddelbart efter et kvartalsskifte opkræves betalingsmodtageren ¼ af det årlige abonnement, jf. dog § 6, stk. 2. Opkrævningen sker bagudrettet.« 5. I kapitel 5 ændres »Konkurrencestyrelsen« til »Konkurrence- og Forbrugerstyrelsen«.
§ 2 Bekendtgørelsen træder i kraft den 1. juli 2013.
