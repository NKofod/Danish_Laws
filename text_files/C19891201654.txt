Kontorpersonalet på kirkegårdskontorer aflønnes ifølge Kirkeministeriets  

 årlige cirkulærer om regulering af kirkefunktionærers lønning m.v. - senest  

 cirkulære af 11. april 1988 - efter Finansministeriets overenskomst med  

 Handels- og Kontorfunktionærerens Forbund i Danmark (HK) for  

 kontorfunktionærer i statens tjeneste.
Som et element i denne overenskomst  

 indgår, at de ansatte dækkes af en gruppelivsforsikring på grundlag af en  

 aftale mellem Finansministeriet og Forenede Gruppeliv.
HK har nu gjort Kirkeministeriet opmærksom på, at der findes en del  

 ansatte på kirkegårdskontorer, som ikke er sikret dækning gennem  

 gruppelivsaftalen, idet arbejdsgiveren ikke har indmeldt de ansatte under  

 ordningen.
Ministeriet er samtidig bekendt med, at HK en del steder med  

 henblik på at sikre nævnte pensionsdækning har fremsendt et  

 tiltrædelsesprotokollat til kirkegårdsbestyrelsens underskrift, hvorefter man  

 enes om et det hele at følge bestemmelserne i statsoverenskomsten og  

 hovedaftalen mellem Finansministeriet og HK.
I anledning heraf skal man meddele, at kontorpersonale, der er ansat på  

 kirkegårdskontorerne, skal omfattes af den nævnte gruppelivsaftale mellem  

 Finansministeriet og Forenede Gruppeliv.
Såfremt de ansatte ikke allerede er  

 indmeldt under ordningen, anmodes kirkegårdsbestyrelsen om snarest at rette  

 henvendelse til Forenede Gruppeliv, Strandboulevarden 122, 2100 København Ø.,  

 (tfl. 01 -184011) og indmelde de ansatte kontorfunktionærer.
Præmien for  

 forsikringen, der for tiden udgør 19,03 kr. pr. måned, betales af kirkegården  

 og opgives til skattemyndighederne som løn.
Med hensyn til de omtalte tiltrædelseserklæringer bemærkes, at ministeriet  

 ikke ar indvendinger imod, at den enkelte kirkegårdsbestyrelse gennem sin  

 underskrift på en sådan erklæring tilkendegiver, at man i det hele vil følge  

 den til enhver tid gældende overenskomst mellem Finansministeriet og HK ved  

 ansættelse af kontorpersonale på kirkegårdskontoret.
Dette svarer til  

 ministeriets praksis på det omhandlede område, hvorefter man i tvivlssager  

 anvender overenskomstens bestemmelser i øvrigt.
 P.M.V.
 E.B.
