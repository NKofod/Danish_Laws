I en sag, hvor der af retten i henhold til retsplejelovens § 800 b (se nu  

 § 809) var truffet beslutning om mentalundersøgelse, henvendte  

 kriminalpolitiet, uden forinden at have indhentet sigtedes samtykke, sig til  

 hans fraseparerede hustru for at indhente oplysninger til brug for  

 undersøgelsen.
Herunder afleverede hustruen af egen drift en erklæring fra  

 Rigshospitalets børnepsykiatriske klinik, idet hun udtalte, at erklæringen  

 var udfærdiget i forbindelse med en separationssag mellem hende og manden,  

 dækkede hvad hun kunne oplyse.
 I anledning af en klage fra sigtede udtalte justitsministeriet, at  

 kriminalpolitiets henvendelse til sigtedes hustru og den stedfundne  

 benyttelse af den af hende udleverede lægeerklæring efter indholdet af  

 retsplejelovens § 800 C (se nu § 810) ikke burde have fundet sted, uden at  

 man forinden havde sikret sig sigtedes indforståelse eller havde forelagt  

 spørgsmålet herom for retten.
Idet jeg henviser hertil, henleder jeg opmærksomheden på, at en beslutning  

 om mentalundersøgelse ikke i sig selv indeholder en bemyndigelse til at rette  

 henvendelse til pårørende eller andre privatpersoner om en sigtets personlige  

 forhold, og at politiet kun bør foretage sådanne henvendelser, når sigtede  

 forinden har samtykket heri, eller der af retten er truffet særskilt  

 bestemmelse herom Genoptrykt 1983.
