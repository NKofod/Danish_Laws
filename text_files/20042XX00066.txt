Skriftlig fremsættelse (24. februar 2005) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov om  

 ændring af teaterloven (Udmøntning af kommunalreformen for så vidt angår  

 teaterområdet) (Lovforslag nr.
L 50).
 Lovforslaget er en del af den lovgivningsmæssige  

 gennemførelse af kommunalreformen.
 Hensigten med lovforslaget er at skabe en klarere  

 opgavefordeling, en deling af finansieringen mellem stat og kommuner samt  

 skabe  

 mere hensigtsmæssige ordninger på dele af området.
 Lovforslaget indeholder følgende hovedelementer:
Ansvarsdelingen mellem staten og kommunerne opretholdes for  

 egnsteatrene og de små storbyteatre, men den lovbundne refusion for  

 egnsteatrene ændres, så ordningen bliver rammestyret.
De hidtidige amtslige  

 tilskud til egnsteatre integreres i den statslige tilskudsordning.
Som en  

 konsekvens heraf ændres ordningen fra en ordning med refusion af kommunernes  

 tilskud til egnsteatre, til en tilskudsordning, hvor staten yder tilskud  

 direkte til det enkelte egnsteater.
En række institutioner på  

 teaterområdet opererer i et lokalområde,  

 men har et landsdækkende sigte.
På denne baggrund overtager staten  

 hovedansvaret for landsdelsscenerne i Odense, Aalborg og Århus, Det Danske  

 Teater, Den Jyske Opera og Peter Schaufuss Balletten.
Den lokale  

 medfinansiering af Peter Schaufuss Balletten og Den Jyske Opera forventes  

 bevaret samtidig med, at staten overtager ansvaret for de hidtidige  

 amtskommunale tilskud til de nævnte institutioner.
Billetkøbsordningerne nedlægges i deres nuværende form.  

 Midlerne anvendes fortsat indenfor teaterområdet til en ny ordning med  

 formidlingstilskud, som understøtter teatrenes og teaterarrangørernes  

 publikumsaktiviteter.
Formidlingstilskuddet skal anvendes til rabatter.
Det Storkøbenhavnske Teaterfællesskab videreføres som samlet  

 organisation, men i en ny konstruktion som Hovedstadens Teater.  

 Hovedstadens  

 Teater etableres som en ny statslig tilskudsordning, der styringsmæssigt  

 sidestilles med ordningerne vedrørende landsdelsscenerne i Odense, Århus og  

 Aalborg.
Det statslige tilskud til Hovedstadens Teater administreres af  

 bestyrelsen for Hovedstadens Teater, der bl.a. træffer beslutning om, hvilke  

 teatre der skal tilbydes at indgå i ordningen.
 RBOT (Det Rejsende Børneteater og Opsøgende Teater) omlægges  

 til en rent statslig ordning således, at Kunstrådet fremover fordeler  

 tilskuddene til turnerende børneteater.
 Idet jeg i øvrigt henviser til lovforslaget med  

 bemærkninger, anbefaler jeg lovforslaget til Tingets velvillige behandling.
