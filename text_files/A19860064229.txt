 Herved bekendtgøres lov nr. 203 af 11. juni 1954, jfr.  

 lovbekendtgørelse nr. 342 af 1. december 1961, med de ændringer, der følger  

 af lov nr. 258 af 9. juni 1971.
§ 1.  Efter hvert folketingsvalg samt ved  

 embedsledighed vælger folketinget en ombudsmand, som på folketingets vegne  

 har indseende med statens civile og militære forvaltning samt kommunernes  

 forvaltning.
Uden for området for ombudsmandens virksomhed falder den del af  

 forvaltningen, der varetages af dommere, justitssekretærer, chefen for  

 skiftekontoret under Københavns byret, protokolsekretærer i højesteret og  

 fuldmægtige ved domstolene.
Stk. 2.  Den hidtidige ombudsmand fortsætter i sin  

 stilling, indtil det efter nyvalg sammentrædende folketing har foretaget valg  

 af ombudsmand efter stk. 1, 1. pkt., og den eventuelt nyvalgte ombudsmand har  

 tiltrådt stillingen.
Ombudsmandens funktionsperiode kan dog ikke uden  

 folketingets samtykke overstige 6 måneder efter afholdelsen af valg til  

 folketinget.
 Stk. 3.  Afgår ombudsmanden ved døden, bestemmer  

 folketingets ombudsmandsudvalg, hvem der skal udøve hans funktioner, indtil  

 folketinget har valgt en ny ombudsmand.
 Stk. 4.  Hvis ombudsmanden ikke længere nyder  

 folketingets tillid, kan folketinget afskedige ham.
 § 2.  Ombudsmanden, som ikke må være medlem af  

 folketinget, skal have den juridiske uddannelse.
§ 3.  Folketinget fastsætter almindelige bestemmelser  

 for ombudsmandens virksomhed.
Iøvrigt er han i udøvelsen af sit hverv  

 uafhængig af folketinget.
 § 4.  Ombudsmandens virksomhed omfatter ministrene,  

 statens tjenestemænd og alle andre personer, som virker i statens tjeneste,  

 jfr. dog § 1, stk. 1.
Stk. 2.  Endvidere er personer, der virker i kommunernes  

 tjeneste, omfattet af ombudsmandens virksomhed, for så vidt angår de  

 sagsområder, hvor der er hjemmel for rekurs til en statsmyndighed.
Den  

 samlede kommunalbestyrelses virksomhed er ikke undergivet ombudsmanden, jfr.  

 dog § 6, sidste stk.
 Stk. 3.  Ombudsmanden skal ved udøvelsen af sine  

 beføjelser tage hensyn til de særlige vilkår, hvorunder det kommunale styre  

 virker.
 § 5.  Ombudsmanden har indseende med, om de i § 4  

 nævnte personer gør sig skyldige i fejl eller forsømmelse under udøvelsen af  

 deres tjeneste.
§ 6.  Klager over de i § 4 nævnte personer kan  

 indgives til ombudsmanden af enhver.
Den, som er berøvet sin personlige  

 frihed, har ret til i lukket skrivelse at rette henvendelse til ombudsmanden.
Stk. 2.  En klage skal være navngivet.
Den skal indgives  

 inden 1 år efter, at forholdet er begået.
Stk. 3.  Klage over afgørelser, der kan ændres af højere  

 administrativ myndighed, kan ikke indgives til ombudsmanden, forinden den  

 højere myndighed har truffet afgørelse i sagen.
Den i stk. 2 nævnte frist  

 regnes da fra denne myndigheds afgørelse.
 Stk. 4.  Ombudsmanden afgør, om en klage giver  

 tilstrækkelig anledning til undersøgelser.
Stk. 5.  Ombudsmanden kan af egen drift optage en sag  

 til undersøgelse.
I så fald gælder de i § 4, stk. 2, nævnte begrænsninger  

 ikke, for så vidt der er tale om krænkelse af væsentlige retlige interesser.
 § 7.  De i § 4 nævnte personer er forpligtet til at  

 meddele ombudsmanden de oplysninger og til at fremlægge de dokumenter og  

 protokoller, han i sit hvervs medfør forlanger.
 Stk. 2.  Ombudsmandens krav på oplysninger i medfør af  

 stk. 1 er undergivet begrænsninger svarende til retsplejelovens § 169, stk. 1  

 og stk. 3, § 170, stk. 1, hovedreglen i § 170, stk. 4, og § 749.
Stk. 3.  Såfremt ombudsmanden ønsker at fremme en klage  

 over nogen af de i § 4 nævnte personer, skal klagen, medmindre aldeles  

 afgørende hensyn til sagens oplysning taler derimod, snarest muligt  

 forelægges den pågældende.
Er denne statstjenestemand, kan han til enhver tid  

 forlange, at sagen overgår til behandling efter de i lov om lønninger og  

 pensioner m.v. til statens tjenestemænd § 17, jfr. § 18, fastsatte  

 bestemmelser.
Er han kommunal tjenestemand, kan han, såfremt der i vedtægt  

 for den pågældende kommune er givet bestemmelser om disciplinær forfølgning,  

 forlange, at sagen overgår til behandling efter disse bestemmelser.
Stk. 4.  Ombudsmanden kan indkalde personer til for  

 retten at afgive vidnesbyrd om forhold, som er af betydning for hans  

 undersøgelse.
Herom gælder retsplejelovens regler om efterforskningsforhør,  

 jfr. retsplejelovens kap. 74. Retsmøderne er ikke offentlige.
Den person, som  

 en klage angår, er berettiget til selv og med bisidder at overvære sådanne  

 vidneførsler.
Justitsministeren giver regler for, hvem der kan optræde som  

 bisidder.
De for statstjenestemænd til enhver tid gældende regler om  

 afholdelse af udgifter til bisidder m.v. ved disciplinær forfølgning finder  

 tilsvarende anvendelse.
§ 8.  Ombudsmanden skal iagttage tavshed med hensyn  

 til de forhold, som han i sit hvervs medfør bliver bekendt med, såfremt  

 hemmeligholdelse ifølge sagens natur er påkrævet.
Tavshedspligten ophører  

 ikke, når han fratræder sin stilling.
 § 9.  Ombudsmanden kan pålægge anklagemyndigheden at  

 rejse forundersøgelse eller tiltale ved de almindelige domstole for  

 forbrydelser i offentlig tjeneste eller hverv, jfr. dog Danmarks Riges  

 Grundlov af 5. juni 1953 §§ 16 og 60 (rigsretten).
Stk. 2.  Ombudsmanden kan pålægge vedkommende statslige  

 styrelse at rejse disciplinærsag.
Er der i en kommunal vedtægt givet  

 bestemmelser om disciplinær forfølgning, kan han pålægge vedkommende  

 kommunale myndighed at rejse disciplinærsag.
 Stk. 3.  Iøvrigt kan ombudsmanden altid overfor den  

 pågældende fremsætte sin opfattelse af sagen.
§ 10.  Får ombudsmanden kundskab om fejl eller  

 forsømmelser af større betydning, som er begået af nogen af de i § 4  

 omhandlede personer, giver han meddelelse herom til folketinget og til  

 vedkommende minister.
Er fejlen eller forsømmelsen begået af nogen af de i §  

 4, stk. 2, nævnte personer, giver han tillige meddelelse til vedkommende  

 kommunalbestyrelse.
Stk. 2.  Ombudsmanden afgiver en årlig beretning til  

 folketinget om sin virksomhed.
Beretningen trykkes og offentliggøres.
 Stk. 3.  Såfremt ombudsmanden giver meddelelse om en sag  

 til folketinget, en minister eller en kommunalbestyrelse, eller han  

 fremdrager en sag i sin årlige beretning, skal han i meddelelsen eller  

 beretningen give oplysning om, hvad den pågældende har anført til sit  

 forsvar.
§ 11.  Bliver ombudsmanden opmærksom på mangler ved  

 gældende love eller administrative bestemmelser, skal han give folketinget og  

 vedkommende minister meddelelse herom.
Med hensyn til mangler ved kommunale  

 bestemmelser skal han tillige give meddelelse til vedkommende  

 kommunalbestyrelse.
 § 12.  Ombudsmanden lønnes som højesteretsdommer.  

 Derudover kan der efter omstændighederne tilstås ham et personligt tillæg.  

 Han har ret til ventepenge og pension efter regler svarende til de i loven om  

 vederlag og pension m.v. for ministre §§ 3-7 indeholdte bestemmelser.
 Stk. 2.  Ombudsmanden må ikke uden samtykke af et  

 udvalg, som folketinget har overdraget at træffe afgørelse herom, have hverv  

 i offentlige eller private virksomheder, foretagender eller institutioner.
 § 13.  Ombudsmanden kan med 6 måneders varsel forlange  

 sig afskediget til udgangen af en måned.
 Stk. 2.  Ombudsmanden afskediges fra udgangen af den  

 måned, hvori han fylder 70 år.
§ 14.  Afskediges ombudsmanden uden varsel, eller må  

 han efter et folketingsvalg fratræde uden varsel, fordi han ikke genvælges,  

 bevarer han sin hidtidige lønning i 3 måneder fra udgangen af den måned,  

 hvori han fratræder.
Afgår ombudsmanden ved døden inden denne periodes udløb,  

 tilkommer den del af lønindtægten, som ikke er udbetalt ved dødsfaldet, hans  

 ægtefælle eller, hvis ombudsmanden ikke efterlader sig ægtefælle, dem af hans  

 børn, der er berettiget til børnepension.
Stk. 2. Så længe der udbetales  

 lønindtægt, sker der ikke udbetaling af ventepenge eller pension.
 Stk. 3.  § 3, stk. 2, i lov om vederlag og pension m.v.  

 for ministre finder tilsvarende anvendelse på lønindtægten i henhold til stk.  

 1.
§ 15.  Ombudsmanden antager og afskediger selv sine  

 medhjælpere.
Disses antal, lønning og pension fastsættes i overensstemmelse  

 med de i folketingets forretningsorden indeholdte regler.
De med  

 ombudsmandshvervet forbundne udgifter afholdes på folketingets budget.
 § 16.  Denne lov træder i kraft den 1. november 1954.
 § 2  i lov nr. 142 af 17. maj 1961 om ændringer i lov  

 om folketingets ombudsmand indeholder følgende bestemmelse:
»Denne lov træder i kraft den 1. april 1962. Klager over den  

 kommunale forvaltning kan alene indgives vedrørende forhold, der ligger efter  

 dette tidspunkt.« § 2  i lov nr. 258 af 9. juni 1971 om ændring af lov  

 om folketingets ombudsmand indeholder følgende bestemmelse: »Denne lov  

 træder i kraft den 1. juli 1971«.
