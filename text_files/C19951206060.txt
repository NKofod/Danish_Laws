(til stiftsøvrighederne) På flere af landets kirkegårde er der opstillet mindesmærker for faldne  

 fra Anden Verdenskrig, der ikke er egentlige gravminder placeret på et  

 gravsted.
 Fra det udvalg, der under Statsministeriet har været nedsat til markering  

 af 50-året for Danmarks befrielse, er Kirkeministeriet blevet gjort opmærksom  

 på, at det forekommer, at sådanne mindesmærker ikke fremtræder i rimelig  

 vedligeholdt stand.
 På dette grundlag skal man derfor opfordre kirkegårdsbestyrelserne til at  

 sørge for, at de nævnte mindesmærker bringes i god stand, hvor dette ikke  

 allerede er tilfældet, samt til at drage omsorg for en rimelig  

 vedligeholdelse i fremtiden.
 Denne vejledning bedes fordelt blandt stiftets provstiudvalg og  

 kirkegårdsbestyrelser - både for de folkekirkeligt og kommunalt bestyrede  

 kirkegårde.
P.M.V.
E.B.
