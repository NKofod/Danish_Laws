 (Til amtsligningsinspektoraterne samt skattedirektoraterne  

 i København, Frederiksberg og Gentofte).
 Hoslagt fremsendes eksemplarer af finansministeriets bekendtgørelse nr.  

 144 af 3. april 1963, hvorved amtsligningsinspektoraterne samt  

 skattedirektoraterne i København, Frederiksberg og Gentofte bemyndiges til at  

 træffe afgørelse i sager, hvor personer, der flytter her til landet, ansøger  

 om tilladelse til i medfør af bestemmelsen i § 2, stk. 7, i ligningsloven  

 (lovbekendtgørelse nr. 206 af 13. juni 1961) at blive skatteansat efter de  

 for her bosatte personer gældende regler i stedet for efter de i  

 ligningslovens § 2, stk. 3-6, fastsatte regler.
 I tilfælde, hvor en person for de to tilflytterbeskatningsperioder  

 skatteansættes i forskellige kommuner, træffes afgørelsen med virkning for  

 begge skattepligtsperioder af det amtsligningsinspektorat (skattedirektorat),  

 inden for hvis område den første ansættelse efter tilflytningen foretages.  

 Det må derfor i skrivelsen til skatteyderen anføres, at afgørelsen har  

 virkning såvel for den første skattepligtsperiode efter tilflytningen som for  

 det følgende skatteår.
 Ved behandlingen af ansøgninger om ansættelse i henhold til ligningslovens  

 § 2, stk. 7, vil følgende retningslinier være at iagttage:
Den nævnte bestemmelse vil kunne anvendes i tilfælde, hvor en ansættelse  

 efter tilflytterreglerne vil virke ubillig, f.eks. over for unge, der uden at  

 have bevaret bopæl her i landet har været på studieophold i udlandet.
Det  

 bemærkes herved, at der ikke bør lægges vægt på, om den pågældende under  

 studieopholdet har haft en mindre indtægt ved erhvervsarbejde.
Man har  

 således bragt bestemmelsen i anvendelse over for unge piger, som har opholdt  

 sig i udlandet for at lære sprog, og som under udlandsopholdet har ernæret  

 sig ved husligt arbejde.
 Bestemmelsen bør i almindelighed ikke anvendes i tilfælde, hvor den  

 pågældende skatteyder før udrejsen har haft en ikke uvæsentlig  

 erhvervsindtægt, og hvor den pågældende også under udlandsopholdet har haft  

 en tilsvarende indtægt.
 Det er en forudsætning for anvendelsen af bestemmelsen, at den pågældende  

 tilflytter tidligere har været bosat her i landet, og bestemmelsen bør i  

 almindelighed ikke anvendes i tilfælde, hvor den pågældende har opholdt sig i  

 udlandet i et tidsrum af mere end 3 år.
Det tilføjes, at bestemmelsen i ligningslovens § 2, stk. 7, også anvendes,  

 uden at der fra skatteyderens side er indgivet andragende herom.
Dette finder  

 især sted i forbindelse med efteransættelse i henhold til statsskattelovens §  

 42, stk. 5, samt i tilfælde, hvor skatteyderen umiddelbart før sin udrejse  

 har haft større indtægter.
I disse tilfælde vil spørgsmålet om anvendelsen af  

 ligningslovens § 2, stk. 7, fremdeles være at forelægge for  

 skattedepartementet.
 Skattedepartementet, den 3. april 1963.
Hans P.
Gøtrik.
/ B.
Blume.
