Resumé  



  

 En folkepensionist klagede over en kommunes brug af et forkert  

 beregningsgrundlag for pensionen.
Pensionisten havde i sin ansøgning om  

 folkepension henvist til en allerede indgiven selvangivelse, og kommunen var  

 således i besiddelse af de relevante oplysninger.
Kommunen lagde imidlertid  

 nogle automatisk overførte oplysninger om den personlige indkomst til grund  

 for  

 beregningen af pensionen.
Kommunen, det sociale ankenævn og Den Sociale Ankestyrelse  

 erkendte efterfølgende at man ved at lægge forkerte oplysninger til grund  

 havde  

 truffet en urigtig afgørelse.
Myndighederne mente imidlertid at  

 folkepensionisten havde udvist passivitet ved først at henvende sig i foråret  

 efter det pågældende pensionsår, og at han derfor måtte bære risikoen for  

 fejlen.
Ombudsmanden udtalte bl.a. at pensionistens henvisning til sin  

 selvangivelse ikke fritog kommunen for at opfylde de almindelige  

 forvaltningsretlige  

 regler og retsgrundsætninger om sagsoplysningen, der endvidere i sager om  

 social pension er nærmere fastsat i et cirkulære.
Ombudsmanden mente  

 endvidere  

 at det forhold at pensionsmeddelelserne ikke kunne rekonstrueres, ville gøre  

 det vanskeligt at afgøre hvorvidt en hurtigere reaktion fra pensionisten  

 kunne  

 være krævet, og at risikoen for denne bevisusikkerhed måtte hvile på det  

 offentlige.
 Ombudsmanden udtalte generelt at det må være et ubetinget krav at  

 en myndighed enten i sagen har en kopi af dokumenter som myndigheden har  

 udfærdiget, eller dog med sikkerhed med meget kort varsel fra et edb-anlæg  

 vil  

 kunne lave en fuldstændig nøjagtig udskrift (svarende til en kopi) af  

 dokumentet.  

 Myndighedens valg af et elektronisk, i stedet for et papirbaseret, medium  

 berettiger ikke en kassation af et dokument på et tidligere tidspunkt end  

 hvis  

 det havde foreligget i papirform.
 Ombudsmanden henstillede til Ankestyrelsen at genoptage sagen.  

 (J.nr. 1995-2520-041).
Efterregulering af fejlagtigt beregnet folkepension.  

 Sagsoplysning.
Passivitet.
Bevaring af dokumenter Den 8. august 1991 ansøgte A  

 om folkepension.
Det fremgik af ansøgningen at A blev født den 30. oktober  

 1924, har dansk indfødsret og blev gift den 3. marts  

 1955. A  

 skrev i ansøgningen at  

 kommunen allerede havde oplysninger om hans personlige indkomst og hans  

 formue  

 da hans revisor havde indsendt hans selvangivelse.
 Det fremgik videre af sagen  

 at A's revisor havde indsendt A's selvangivelse for 1991 til Gentofte  

 Kommune.
 Ved brev af 17. maj 1994 bad  

 A's revisor Gentofte Kommune om at specificere beregningsgrundlaget for A's  

 folkepension for 1993.
 Den 16. juni 1994 skrev  

 Gentofte Kommune bl.a. følgende til A's revisor:
 "Som svar på Deres skr.  

 af 17. maj 1994, hvori De forespørger om beregningsgrundlaget for (A)'s  

 pension  

 for 1993, skal det herved meddeles, at beløbene er fremkommet i forbindelse  

 med  

 den årlige omregning pr. 1/1 1993. Beløbene er fra årsopgørelsen for 1991.
 Det er desværre ikke muligt  

 at gøre rede for de enkelte posteringer vedrørende arbejdsindkomst på kr.  

 143.921,00 og anden personlig indkomst på kr. 120.194,00.
 Beløbene er overført fra  

 skattevæsenet automatisk.
Kopi af beløbenes fordeling  

 vedlægges.
Samtidig meddeles, at (A) pr. 1/1 1993 har modtaget en  

 pensionsmeddelelse, hvorpå beregningsgrundlaget var påført.
..." Den 21. juni 1994 klagede A's  

 revisor til Det Sociale Ankenævn for Københavns Amt; revisoren var af den  

 opfattelse at beregningsgrundlaget for A's folkepension for året 1993 ikke  

 var muligt at afstemme med A's selvangivelse.
 Af Gentofte Kommunes brev til  

 det sociale ankenævn af 5. juli 1994 fremgik følgende om kommunens afgørelse:
 "...
Gentofte kommune modtog  

 ansøgning om folkepension, der vedlægges i kopi, den 9.8.1991. På  

 pensionsansøgningen havde pgl. under rubrikken om indkomstoplysninger anført  

 følgende: 'Jeg må her henvise til min selvangivelse indsendt v/ stats.aut.  

 revisor.
Alle oplysninger er tilgået Dem tidligere og jeg vil ikke gentage.' Under hensyn til, at han  

 fortsat var selvstændig erhvervsdrivende, blev hans folkepension således  

 iværksat jfr. socialstyrelsens vejledning nr. 6 af 29. oktober 1990, pkt.  

 143,  

 7. afsnit på grundlag af senest afsluttede indkomstår.
Pension for november  

 og  

 december måned 1991 samt hele 1992 er beregnet på 1990-indkomst.
Pension for  

 1993 er beregnet på 1991-indkomst, pension for 1994 beregnes på grundlag af  

 1992-indkomst.
Pensionsberegninger for 1993 og 1994 er således sket ved den  

 såkaldte automatiske indtægtsoverførsel af indkomst- og formueoplysninger fra  

 skattesystemerne til pensionssystemet.
Der vedlægges udskrift af skærmbillede  

 E112 pr. 1.11.1991, 1.1.1992, 1.1.1993 og 1.1.1994, der viser  

 beregningsoplysningerne.
 Ved brev af 17.5.1994 bad  

 (A)'s revisor om en specifikation af beregningsgrundlaget for hans klients  

 folkepension for 1993, idet revisoren havde konstateret, at hans klient i  

 1993  

 havde modtaget nedsat grundbeløb, selv om arbejdsindtægten i 1991 iflg.  

 medsendt kopi af regnskab kun havde udgjort kr. 59.147. Det fremgår af E112,  

 at  

 grundbeløbet for 1993 er beregnet på grundlag af en arbejdsindtægt på kr.  

 143.921, hvilket har medført, at grundbeløbet har været nedsat i hele 1993.
Foranlediget af revisorens  

 henvendelse kontaktede Gentofte kommune Kommunedata for at få en udskrift af  

 de  

 indkomst- og formueoplysninger for 1991, der via skærmbillederne A483 og E191  

 var grundlaget for den automatiske indtægtsoverførsel.
Dette viste sig  

 umuligt,  

 idet Kommunedata oplyste, at disse oplysninger automatisk slettes, når de  

 ikke  

 længere anses for aktuelle.
Iflg.
Kommunedatas oplysninger slettes E191, når  

 næste års oplysninger er klar, dvs. at E191 for 1993 i august/september måned  

 1993 er erstattet af E191 for 1994. Fsv. angår oplysningerne på skærmbillede  

 A483 slettes disse iflg.
Kommunedata i april måned idet følgende år, dvs. at  

 A483 for 1993 er slettet i april 1994.
Ved brev til (A)'s revisor  

 den 16. juni 1994, der vedlægges i kopi, meddelte Gentofte kommune ham, at  

 det  

 desværre ikke var muligt at redegøre for, hvorledes beregningsgrundlaget for  

 folkepension 1993 var sammensat.
Pensionisten har selv modtaget  

 pensionsmeddelelser henholdsvis pr. 1.1.1993 og pr. 1.7.1993, hvor  

 beregningsgrundlaget var anført, men pågældende har  

  

 ikke  

  

 reageret på disse.
Gentofte kommune beklager  

 selvfølgelig, at det på nuværende tidspunkt ikke længere er muligt at  

 redegøre  

 for, hvorledes beregningsgrundlaget for 1993 var sammensat.
Men det er vores  

 opfattelse, at pensionisten ved ikke at reagere på de modtagne  

 pensionsmeddelelser i 1993 dermed har godkendt beregningsgrundlaget for 1993.  

 Gentofte kommune finder således ikke grundlag for at foretage omregning af  

 folkepensionen med tilbagevirkende kraft fra 1.1.1993.
..." Den 2. november 1994 skrev  

 det sociale ankenævn til A at nævnet havde truffet afgørelse angående hans  

 klage.
Ankenævnet skrev bl.a.:
 "Nævnet besluttede at  

 tiltræde kommunens afgørelse, hvorefter der ikke skal foretages omregning af  

 pensionen med tilbagevirkende kraft for perioden 1/1 - 31/12 1993.
 Nævnet har herved lagt til  

 grund, at det vel må anses for godtgjort, at den ved pensionsberegningen  

 anvendte arbejdsindtægt på 143.921 kr. har været forkert, men at risikoen for  

 at pensionsudbetalingen som følge heraf i hele 1993 er sket med et for lavt  

 beløb findes at burde bæres af Deres klient, der ikke har reageret på de  

 fremsendte pensionsmeddelelser indeholdende beregningsgrundlaget og  

 orientering  

 om oplysningspligt med hensyn til stigende eller faldende indtægter, samt om  

 adgangen  

 til at klage over beregningen inden 4 uger.
 Nævnet har desuden fundet, at  

 der i betragtning af, at Deres klient, tilsyneladende med virkning fra  

 regnskabsåret 1991, er begyndt at overføre andel af virksomhedsoverskud til  

 medhjælpende hustru, hvilken ændring må antages at have været hovedårsagen  

 til  

 den opståede fejl, har påhvilet ham en særlig pligt til påpasselighed og til  

 at  

 gøre indsigelse, da den udbetalte pension pr. 1/1-93 blev mindsket til ca.  

 det  

 halve af den hidtil udbetalte pension.
 Nævnet har desuden lagt vægt  

 på, at der først er rettet henvendelse til kommunens pensionsafdeling den  

 17/5-94, og på at forvaltningen ikke forud herfor burde have opdaget, at de  

 oplysninger, der i forbindelse med den automatiske indtægtsoverførsel var  

 tilgået forvaltningen til brug for årsomregningen af pensionen var forkerte.
 Nævnet har endelig fundet  

 begrundelse for afgørelsen i lov om social pension § 40 og den deri liggende  

 intention om mellem borgere og forvaltning at tilstræbe endelighed i  

 pensionsmellemværender.
..." Af A's brev af 10. november  

 1994 til det sociale ankenævn fremgik det at A var utilfreds med nævnets  

 afgørelse af 2. november  

 1994. A  

 var bl.a. af den opfattelse at det sociale ankenævn havde optrådt nedladende  

 ved at begrunde sin afgørelse med at A burde have været opmærksom på fejlen i  

 beregningsgrundlaget for hans folkepension for 1993.
Den 15. november 1994 klagede  

 A's revisor til Den Sociale Ankestyrelse.
A's revisor skrev bl.a. at man ikke  

 kan forvente at borgerne skal kunne forstå indholdet af de skatteretlige  

 indkomstbegreber.
Af denne grund var A's revisor af den opfattelse at  

 myndighederne  

 ikke kunne tillægge det betydning at A først klagede over sin pension for  

 1993  

 den 17. maj 1994. Endvidere anførte A's revisor at lov om social pension, §  

 40,  

 ikke har betydning for denne sag.
Den 2. december 1994 skrev  

 Den Sociale Ankestyrelse til A.
Ankestyrelsen oplyste A om at hans klage var  

 af  

 principiel betydning, og at styrelsen derfor ville behandle klagen.
 Den 7. november 1995 skrev  

 Ankestyrelseen til A at man havde truffet afgørelse i sagen den 25. oktober  

 1995. Ankestyrelsen skrev bl.a.:
 "...
A F G Ø R E L S E Ankestyrelsen finder ikke, at  

 De har ret til efterregulering af Deres pension for perioden 1. januar til  

 31.  

 december 1993.
 Ankestyrelsen har i lighed  

 med nævnet lagt til grund, at beregningen af Deres pension ved fastsættelsen  

 af  

 pensionen for 1993 må formodes at være sket på et fejlagtigt grundlag i form  

 af  

 en arbejdsindtægt 143.921 kr.
Ankestyrelsen har imidlertid  

 lagt vægt på, at De ved ansøgning om folkepension selv har henvist  

 pensionskontoret til at benytte de skattemæssige oplysninger.
Ankestyrelsen  

 har  

 desuden lagt vægt på, at Deres personlige indkomst bestod af såvel indtægt  

 ved  

 personligt arbejde, som påvirker pensionsberegningen, som af anden personlig  

 indkomst, og at De selv burde have mulighed for at konstatere, om størrelsen  

 af  

 Deres arbejdsindtægt ved personligt arbejde var angivet korrekt på  

 pensionsmeddelelsen.
 Ankestyrelsen har endelig  

 lagt vægt på, at De ikke har reageret på pensionsmeddelelser med de af  

 myndighederne anvendte beregningsoplysninger, som er tilsendt Dem i januar og  

 juli 1993, men at det først er Deres revisor, der klager i maj 1994.
 ...
 Lovgrundlaget for afgørelsen:
 Deres ansøgning er bedømt  

 efter § 27 og § 39, i lov om social pension, jf. lovbekendtgørelse nr. 521 af  

 16. juni 1994.
..." Ved brev af 20. november 1995  

 klagede A til mig over myndighedernes afgørelser vedrørende regulering af  

 hans  

 pension for  

 1993. A  

 var af den opfattelse at hans sag var behandlet på en "ukorrekt og  

 særdeles mangelfuld" måde.
 Den 30. november 1995 bad jeg  

 Den Sociale Ankestyrelse om udlån af samtlige sagens akter.
 Den 9. januar 1996 bad jeg  

 Den Sociale Ankestyrelse og Det Sociale Ankenævn for Københavns Amt om  

 udtalelser i sagen; samtidig bad jeg om at myndighederne sendte nogle  

 sagsakter  

 som manglede i sagen, herunder pensionsmeddelelser sendt til A pr. 1. januar  

 1993 og 1. juli 1993.
 Ved brev af 19. januar 1996  

 bad det sociale ankenævn Gentofte Kommune om at sende en kopi af de manglende  

 sagsakter til ankenævnet da akterne ikke tidligere havde været tilsendt  

 ankenævnet.
 Ved brev af 24. januar 1996  

 sendte Gentofte Kommune nogle sagsakter i kopi til ankenævnet og skrev  

 samtidig  

 bl.a.:
 "Gentofte Kommune er  

 ikke i besiddelse af pensionsmeddelelserne pr. 1. januar og pr. 1. juli 1993,  

 idet pensionsmeddelelser normalt tilsendes pensionisten selv.
Derfor fremsendes print af  

 udbetaling og beregningsoplysninger for 1.1.93 og 1.7.93." I brev af 30. januar 1996 til  

 Den Sociale Ankestyrelse udtalte det sociale ankenævn at nævnet ikke havde  

 yderligere bemærkninger til sagen.
 14. marts 1996 skrev Den  

 Sociale Ankestyrelse bl.a. følgende til mig:
"I klagen af 20.  

 november 1995 er det bl.a. anført, at ansøger finder, at afgørelsen baserer  

 sig  

 på en ukorrekt og særdeles mangelfuld behandling af de indsendte oplysninger.  

 Det anføres, at af det indsendte regnskab, hvor såvel arbejdsindkomst som  

 kapitalindkomst nøje er specificeret, turde det ikke være svært at komme frem  

 til korrekt indkomstopgørelse.
At Kommunedatas oplysninger ikke er korrekte  

 og  

 ikke skelner mellem indkomsterne er helt uforståeligt, ligesom det er  

 betænkeligt,  

 at disse data ikke er tilgængelige 1 1/2 år efter.
Endvidere anføres det, at  

 pågældende ikke reagerede umiddelbart i tillid til, at socialforvaltningen  

 handlede korrekt, men først reagerede, da revisoren gjorde opmærksom på den  

 skete fejlbehandling.
Pågældende har endvidere to gange efterlyst  

 beregningsoplysninger af januar og juli måned 1993. Disse oplysninger ses  

 ikke  

 at være modtaget af hverken pågældende eller dennes revisor.
Ankestyrelsen skal til det  

 anførte bemærke, at det er beklageligt, at Kommunedatas oplysninger ikke  

 længere er tilgængelige.
Baggrunden herfor er der af kommunen redegjort for i  

 grundlaget for afgørelsen.
Med hensyn til fremsendelse  

 af beregningsoplysninger skal styrelsen bemærke, at det fremgår af brev af  

 21.  

 juni 1994 fra revisoren, at kommunen har fremsendt specifikation af  

 beregningsgrundlag  

 for folkepension." I sit brev af 29. marts 1996  

 til mig fremsatte A sine bemærkninger til høringssvarene fra det sociale  

 ankenævn og Den Sociale Ankestyrelse.
A skrev bl.a. at der efter hans  

 opfattelse forelå et korrekt og fuldstændigt regnskab, og at han havde haft  

 tillid til at størrelsen af hans pension var korrekt fastsat.
Derfor kunne  

 man  

 ikke tillægge det betydning at han ikke klagede over sin pension for 1993 før  

 den 17. maj 1994.
Ombudsmandens udtalelse "Gentofte Kommune tildelte Dem folkepension med virkning fra 1. november  

 1991. Kommunen regulerede senere Deres pension for 1993 på baggrund af  

 oplysninger i Deres slutopgørelse for 1991.
1. Retsgrundlaget for tildeling og regulering af folkepension Folkepension tildeles efter lov om social pension (jf. lovbek. nr. 521 af 16.  

 juni 1994). Lovens § 1 har denne ordlyd:
 'Pension efter denne lov er folkepension, førtidspension, invaliditetsydelse  

 og tillæg efter kapitel 2 og 11'.
 Betingelserne for at få tildelt folkepension fremgår af lov om social  

 pension, § 2, § 3 og § 12.
 § 2, stk. 1, har følgende indhold:
 'Retten til pension er betinget af, at modtageren har dansk indfødsret.
...' § 3, stk. 1, lyder således:
 'Retten til pension er betinget af, at modtageren har fast bopæl her i riget  

 eller hyre på dansk skib.
...' Lov om social pension, § 12, har følgende ordlyd:
'Folkepension, der består af grundbeløb og pensionstillæg, kan udbetales til  

 personer, der er fyldt 67 år.' Folkepension tildeles som udgangspunkt efter ansøgning, jf. lovens kapitel 3.  

 Af lovens kapitel 4 fremgår det hvilket grundlag myndighederne skal benytte  

 når myndigheden skal fastsætte størrelsen af pensionen.
Af lov om social pension, § 19, stk. 1, fremgår i hvilket omfang pensionen  

 reguleres.
Bestemmelsen har følgende ordlyd:
 'Grundbeløb til  

 folkepensionister nedsættes ikke på grund af indtægt, dog bortset fra indtægt  

 ved personligt arbejde, jf. § 27'.
 § 19, stk. 1, blev affattet  

 som anført ved lov nr. 1131 af 22. december 1993 som trådte i kraft den 1.  

 januar 1994. Før 1. januar 1994 havde § 19, stk. 1, følgende ordlyd (jf.  

 lovbek. nr. 411 af 26. maj 1992):
 'Grundbeløb til  

 folkepensionister nedsættes ikke på grund af indtægt, dog nedsættes  

 grundbeløbet til folkepensionister i alderen 67-70 år efter § 27'.
 § 27, stk. 1-2, har følgende  

 ordlyd:
'For folkepensionister  

 opgøres indtægtsgrundlaget for grundbeløb efter pensionistens indtægt ved  

 personligt arbejde.
Socialministeren kan fastsætte nærmere regler om  

 opgørelse  

 af indtægt ved personligt arbejde.
Stk. 2  

.  


  

 Opgørelsesperioden  

 for indtægtsgrundlaget efter stk. 1 er det senest afsluttede indkomstår.  

 Indtægtsgrundlaget anvendes med virkning for det andet kalenderår efter  

 indkomstårets udløb.' § 27, stk. 1, fik det ovenfor  

 citerede indhold ved § 1, nr. 2, i lov nr. 1131 af 22. december 1993 der  

 trådte  

 i kraft den 1. januar 1994. Før den nævnte ændringslovs ikrafttræden var  

 bestemmelsen i § 27, stk. 1, kun gældende for folkepensionister 'i alderen  

 fra  

 67 til 70 år'.
Socialministeren har med  

 hjemmel i bl.a. lov om social pension, § 27, stk. 1, 2. punktum, udstedt bek.  

 nr. 511 af 4. juli 1990 om social pension.
Endvidere har Socialstyrelsen  

 udsendt vejledning om social pension (optaget i Ministerialtidende som  

 vejledning  

 nr. 228 af 29.oktober 1990).
 § 20 i den ovenfor nævnte bekendtgørelse om  

 social pension har følgende ordlyd:
 'Indtægter ved personligt  

 arbejde efter lovens § 27, stk. 1, omfatter lønindtægt eller indtægt, der  

 midlertidigt træder i stedet herfor samt indtægt fra egen virksomhed, i hvis  

 drift den pågældende tager aktivt del, hvis disse indtægter indgår i den  

 personlige  

 indkomst efter personskattelovens § 3, stk. 1.
Stk. 2  

.  


  

 Ved opgørelsen  

 af indtægten ved personligt arbejde fra egen virksomhed efter stk. 1,  

 fratrækkes  

 for personer uden for virksomhedsordningen 1) ...
2) de udgifter, der er  

 anvendt til at erhverve, sikre og vedligeholde indtægten mv., som nævnt i  

 personskattelovens § 3, stk. 2, bortset fra udgifterne efter denne  

 bestemmelses  

 nr. 3.' Den ovenfor nævnte vejledning  

 om social pension, pkt. 117, uddyber indholdet af § 27 i lov om social  

 pension  

 og § 20 i bekendtgørelsen om social pension.
Det fremgår bl.a. af  

 vejledningens  

 pkt. 117 at for 67- til 69-årige indtægtsreguleres folkepensionens grundbeløb  

 på grundlag af pensionistens indtægt ved personligt arbejde.
Indtægt ved  

 personligt arbejde kan fremkomme som lønindtægt.
Indtægt ved personligt  

 arbejde kan også fremkomme ved pensionistens personlige arbejde i egen  

 virksomhed  

 hvis pensionisten tager  

  

 aktiv  

  

 del i  

 driften af virksomheden, og disse indtægter indgår i den personlige indkomst  

 efter personskattelovens § 3, stk. 1.
 Personskattelovens § 3, stk.  

 1 (lov om indkomstskat og formueskat for personer mv., jf. lovbek. nr. 742 af  

 9. september 1995) har følgende ordlyd:
 '§ 3. Personlig indkomst omfatter  

 alle de indkomster, der indgår i den skattepligtige indkomst, og som ikke er  

 kapitalindkomst'.
§ 4 i personskatteloven  

 opregner hvilke indtægter der er omfattet af begrebet kapitalindkomst.
Det  

 fremgår af personskattelovens § 3 at der er tale om en opsamlingsbestemmelse.  

 De indtægter der ikke er omfattet af personskattelovens § 4  

 (kapitalindkomst),  

 er omfattet af lovens § 3 (personlig indkomst).
 § 39, stk. 1, i lov om social  

 pension har følgende indhold:
'Pensionen fastsættes hver 1.  

 januar på grundlag af indtægten opgjort efter §§ 27-29.' Af de nævnte bestemmelser  

 fremgår det at folkepension (for 67- til 69-årige) reguleres efter den del af  

 den personlige indkomst der er 'indtægt ved personligt arbejde'. Reguleringen  

 af pensionen for 1993 skulle foretages på baggrund af indtægten i 1991.
 Det fremgår af sagen at De er  

 født i 1924. Deres pension for 1993 har derfor efter de nævnte bestemmelser  

 skullet reguleres på baggrund af Deres 'indtægt ved personligt arbejde'  

 således  

 som dette begreb er nærmere fastsat i § 20 i bekendtgørelsen om social  

 pension.
2. Oplysning af sager om folkepension Efter lov om social pension,  

 § 26, kan ministeren fastsætte nærmere regler om bl.a. 'indgivelse af  

 ansøgninger, fremskaffelse af oplysninger og dokumentation' i sager om  

 folkepension.
Bl.a. på denne baggrund har Socialstyrelsen udstedt bek. nr.  

 558  

 af 30. juli 1990 om ansøgning og udbetaling mv. af social pension.  

 Bekendtgørelsens  

 § 3 har følgende ordlyd:
 'Ansøgere og andre, der har  

 kendskab til forholdene, skal give kommunalbestyrelsen oplysninger og  

 dokumentation, som anses for nødvendig for at afgøre, om betingelserne for  

 pension er opfyldt samt for at beregne og udbetale pension'.
 Lov om social pension  

 indeholder i § 45 følgende bestemmelse:
'Kommunalbestyrelsen kan af  

 offentlige myndigheder og private kræve at få stillet de oplysninger til  

 rådighed, der er nødvendige ved beregningen af pensionen.
Kommunalbestyrelsen  

 kan herunder indhente oplysninger om pensionistens økonomiske forhold, også i  

 elektronisk form, fra skattemyndighederne og andre offentlige myndigheder  

 samt  

 arbejdsløshedskasser.' Ved siden af disse særlige  

 regler om oplysning af pensionssager gælder de almindelige  

 forvaltningsretlige  

 regler og retsgrundsætninger om sagsoplysningen.
Officialprincippet forpligter  

 den myndighed der skal træffe afgørelse i en sag, til at tilvejebringe  

 korrekte  

 og tilstrækkelige oplysninger til at der kan træffes en materielt rigtig  

 afgørelse.
Dette kan eventuelt ske i samarbejde med parten i sagen.
At officialprincippet også  

 gælder i sager om social pension, har fundet et præcist udtryk i  

 Socialministeriets  

 cirkulære nr. 193 af 3. november 1994 om social pension.
Cirkulærets § 6  

 lyder  

 således:
 'Kommunalbestyrelsen skal  

 indhente alle oplysninger, der har betydning for sagens afgørelse.
Stk. 2.  

  

 Kommunalbestyrelsen kan pålægge offentlige myndigheder at  

 give oplysninger og dokumentation, som anses for nødvendig for  

 sagsbehandlingen.
Udskrifter mv. kan kræves uden betaling.' Som det fremgår under pkt. 1  

 ovenfor, reguleres folkepension efter størrelsen af ansøgerens indtægt ved  

 personligt arbejde således som dette begreb er nærmere fastlagt i  

 bekendtgørelsen om social pension § 20. En myndighed der skal træffe  

 afgørelse  

 om folkepension, herunder om regulering af folkepension, er derfor i  

 overensstemmelse med officialprincippet forpligtet til at tilvejebringe  

 oplysninger  

 om pensionistens indtægt ved personligt arbejde.
 Det fremgår af Gentofte  

 Kommunes brev af 5. juli 1994 til Den Sociale Ankestyrelse at Deres  

 folkepension  

 for 1993 blev beregnet ud fra Deres personlige indkomst for året 1991.
Deres revisor skrev den 17.  

 maj 1994 til Gentofte Kommune og bad om en specifikation af  

 beregningsgrundlaget  

 for Deres folkepension i 1993. Kommunen svarede revisoren i brev af 16. juni  

 1994. Den 21. juni 1994 klagede Deres revisor til det sociale ankenævn og  

 gjorde i forbindelse med klagesagen opmærksom på at Deres personlige indkomst  

 for 1993 indeholdt andre former for indtægt end indtægt ved personligt  

 arbejde.
Deres revisor var derfor af den opfattelse at det indkomstbeløb  

 Gentofte Kommune anvendte ved beregningen af grundbeløbet for Deres  

 folkepension,  

 var for højt.
Gentofte Kommune havde lagt til grund at Deres lønindtægt for  

 1991 udgjorde 143.921 kr., mens Deres revisor mente at Deres indtægt ved  

 personligt arbejde ifølge Deres selvangivelse for 1991 var 65.147 kr. (efter  

 overoverførsel til medhjælpende hustru af 59.147 kr.). Denne fejl mente Deres  

 revisor havde bevirket at De var blevet tildelt for lidt i pension for året  

 1993.
 De henviser i Deres ansøgning  

 af 8. august 1991 om folkepension til at De havde indgivet selvangivelse, og  

 at  

 Gentofte Kommune derfor allerede var i besiddelse af de relevante  

 oplysninger.
 Det er efter min opfattelse  

 beklageligt at Gentofte Kommune lagde de automatisk overførte oplysninger om  

 Deres personlige indkomst til grund for reguleringen af Deres pension for  

 1993.
Efter lov om social pension,  

 § 19, stk. 1, jf. § 27, stk. 1, er det pensionistens indtægt ved personligt  

 arbejde der skal lægges til grund ved beregning af folkepension.
Efter denne  

 bestemmelse og efter officialprincippet er Gentofte Kommune forpligtet til at  

 tilvejebringe oplysninger om Deres indtægt ved personligt arbejde.
 Efter min opfattelse ville  

 det have været mest nærliggende hvis kommunens socialforvaltning i  

 overensstemmelse med § 45 i lov om social pension og § 6 i Socialministeriets  

 cirkulære om social pension havde rekvireret Deres selvangivelse for 1991 fra  

 kommunens skatteforvaltning.
Gentofte Kommune kunne dog eventuelt  

 i stedet have indhentet oplysninger om Deres indkomst ved henvendelse til Dem  

 da De efter § 3 i bekendtgørelsen om ansøgning og udbetaling mv. af social  

 pension ville have været forpligtet til at oplyse om forhold - herunder Deres  

 nærmere indtægter - af betydning for Deres pensionsforhold.
En sådan  

 anmodning til Dem om oplysninger burde efter min mening have været nærmere  

 præciseret og begrundet.
Det sociale ankenævn og Den  

 Sociale Ankestyrelse henviser i henholdsvis afgørelse af 2. november 1994 og  

 afgørelse af 7. november 1995 til at De ved at henvise til Deres  

 selvangivelse  

 i Deres ansøgning har tilkendegivet et ønske om at oplysningerne i Deres  

 selvangivelse skulle lægges til grund ved afgørelsen af Deres ansøgning om  

 folkepension.
Gentofte Kommune anfører det samme i brev af 5. juli 1994 til  

 det sociale ankenævn.
 Det er efter min opfattelse  

 åbenbart at dette forhold ikke fritager Gentofte Kommune for i  

 overensstemmelse  

 med lov om social pension, § 19, stk. 1, jf. § 27, stk. 1, at regulere Deres  

 folkepension efter størrelsen af Deres 'indtægter ved personligt arbejde' og  

 ikke efter Deres 'personlige indkomst'.
 Det er efter min opfattelse  

 også klart at bestemmelsen i lov om social pension, § 45 (der indeholder  

 hjemmel til at overføre oplysninger fra skattemyndighederne til  

 socialforvaltningen i elektronisk form) ikke fritager socialforvaltningen for  

 at sikre at den har modtaget de oplysninger som efter det materielle  

 retsgrundlag er nødvendige for at træffe en indholdsmæssigt lovlig og korrekt  

 afgørelse.
 Dette følger af  

 officialprincippet der forpligter forvaltningsmyndighederne til at  

 tilvejebringe  

 et korrekt og fyldestgørende grundlag for afgørelsen af sagen med det formål  

 at træffe en materielt rigtig afgørelse.
 Jeg har meddelt Gentoft  

 Kommune min opfattelse.
3. Det sociale ankenævns afgørelse meddelt den 2. november 1994 Det Sociale Ankenævn for  

 Københavns Amt henviser i brev af 2. november 1994 til at nævnets afgørelse  

 er  

 truffet bl.a. efter intentionen bag lov om social pension, § 40. Nævnet var  

 af  

 den opfattelse at intentionen bag bestemmelsen er at tilstræbe endelighed i  

 pensionsmellemværender.
 Deres revisor anfører i brev  

 af 15. november 1994 til Den Sociale Ankestyrelse at lov om social pension, §  

 40, ikke er relevant for denne sag.
 Lov om social pension, § 40,  

 har følgende ordlyd:
'Pensionen udbetales ikke,  

 når den ikke er hævet i et år.
Udbetalingen genoptages efter anmodning  

 herom.' Reglen i § 40 vedrører  

 situationer hvor pensionisten i en periode på et år ikke har hævet pensionen.  

 Efter reglen i § 40 resulterer dette i at pensionsudbetalingerne stilles i  

 bero.
Udbetalingerne genoptages efter anmodning.
Det fremgår af ordlyden af §  

 40 at bestemmelsen vedrører en anden situation end i denne sag.
I  

 vejledningen  

 om social pension, pkt. 181, er nævnt at § 40 kan anvendes hvis pensionisten  

 ikke har opfyldt sin pligt til at meddele flytning, udfylde leveattest mv.
 Lov om social pension, § 41,  

 stk. 2, har følgende indhold:
'Pensionisten skal oplyse om  

 flytning.
Ved flytning til en anden kommune her i landet skal henvendelse om  

 fortsat udbetaling ske til tilflytningskommunen.' Lov om social pension, § 40,  

 vedrører således ikke den situation hvor pensionen hæves, men hvor pensionen  

 er beregnet forkert.
Efter min opfattelse er det uheldigt at det sociale  

 ankenævn henviste til § 40 som begrundelse for ikke at give Dem medhold i  

 Deres  

 klage.
 Jeg har meddelt ankenævnet  

 min opfattelse.
4. Bevaring af dokumenter i sagen Forvaltningsmyndigheder bør  

 af hensyn til reglerne i forvaltningsloven og offentlighedsloven om  

 aktindsigt  

 og af hensyn til sikring af bevis sørge for at der i myndighedens sager  

 opbevares kopier af udgående post.
Se hertil Folketingets Ombudsmands  

 beretning  

 for året 1990, s. 366:
 '...
c.
Myndigheden må på sagen  

 bevare genpart eller kopi af alle udgående dokumenter (skrivelser fra  

 myndigheden og andre sagsakter, som myndigheden har produceret og sendt ud  

 fra  

 myndigheden). Ofte vil myndigheden tillige have bevaret genpart eller kopi  

 andetsteds end på sagen (f.eks. i en brevkopimappe eller -bog, hvor udgående  

 skrivelser m.v. er indsat i kronologisk orden).
 Kravet om genpart eller kopi  

 af myndighedens udgående dokumenter grunder sig særligt på to forhold:  

  

 dels  

  

 at sikre  

  

 bevis  

  

 hos myndigheden selv (såvel af hensyn til myndighedens  

 interne behov som af eksterne hensyn) for det præcise indhold af dokumenter,  

 som er udgået fra myndigheden,  

  

 dels  

  

 at muliggøre meddelelse af aktindsigt i overensstemmelse med bestemmelserne  

 herom i offentlighedsloven og forvaltningslovens kapitel 4.
...' Det fremgår af Gentofte  

 Kommunes brev af 24. januar 1996 til det sociale ankenævn at Gentofte Kommune  

 ikke har opbevaret kopier af Deres pensionsmeddelelser.
Den Sociale  

 Ankestyrelse har med udtalelsen af 14. marts 1996 til mig sendt en blank  

 pensionsmeddelelse til orientering.
I rubrikken 'Beregningsgrundlag' er der  

 mulighed for at anføre grundlaget for beregningen af den udbetalte pension.
 Det fremgår af Gentofte  

 Kommunes brev til det sociale ankenævn af 5. juli 1994 at kommunen ikke kan  

 oplyse om beregningsgrundlaget for Deres pension i 1993, da oplysningerne der  

 er lagt til grund ved pensionsberegningen, er indhentet ved automatisk  

 overførsel fra Kommunedata.
Jeg mener det havde været ønskeligt om  

 Gentofte Kommune havde opbevaret kopier af de pensionsmeddelelser som  

 kommunen  

 har sendt til Dem.
Dette ville have givet Gentofte Kommune grundlag for at  

 oplyse om beregningsgrundlaget for Deres pension samt kunnet give grundlag  

 for  

 en nærmere vurdering af hvorvidt De burde have reageret på  

 pensionsmeddelelserne,  

 jf. pkt. 5 nedenfor.
Endvidere ville det have givet Gentofte Kommune mulighed  

 for at opfylde sine pligter efter offentlighedsloven og forvaltningsloven ved  

 eventuelle begæringer om aktindsigt.
Efter min opfattelse må det  

 for at kunne overholde forvaltningsloven, offentlighedsloven og grundlæggende  

 dokumentationskrav i forvaltningssager være et ubetinget krav at en myndighed  

  

 enten  

  

 i sagen har en kopi af dokumenter  

 som myndigheden har udfærdiget,  

  

 eller dog  

  

 med sikkerhed med meget kort varsel fra et edb-anlæg vil kunne lave en  

 fuldstændig nøjagtig udskrift (svarende til en kopi) af dokumentet.
I denne  

 forbindelse må der efter min opfattelse kræves en fuldstændig sikring af et  

 elektronisk dokuments integritet (dokumentets originale indhold) og  

 autencitet  

 (at dokumentet virkelig stammer fra den angivne udsteder).
 Jeg kan i øvrigt med hensyn  

 til en del af de spørgsmål som elektronisk forvaltning rejser, henvise til  

 den  

 af Forskningsministeriet i juni 1996 udgivne vejledning 'Elektronisk  

 dokumenthåndtering  

 og forvaltningsregler - En vejledning om de forvaltningsretlige konsekvenser  

 af elektronisk arkivering, sagsbehandling og kommunikation'. Heri anføres  

 bl.a.:
(side 29) 'En myndighed kan få  

 problemer med at dokumentere visse forhold, hvis den kasserer  

 papirdokumenterne.  

 Et papirdokument med håndskreven signatur har en betydelig bevismæssig værdi  

 i  

 en retssag - og en domstol vil ikke nødvendigvis tillægge et indscannet  

 billede  

 af det pågældende dokument samme bevismæssige værdi.
Usikkerheden kan både gå  

 på dokumentets integritet (er det originale indhold ændret?) og autenciteten  

 (stammer det fra den, der angiveligt har skabt det?). Eventuel manglende  

 beviskraft kan vise sig i privatretlige sammenhænge, ..., eller i  

 offentligretlige sammenhænge, ...
 ...
Det er indtrykket, at de få  

 myndigheder, der er gået over til eller [er] i færd med at gå over til  

 elektronisk  

 arkivdannelse, indtil videre følger den praksis, at alle dokumenter, som er  

 modtaget på papir, gemmes ...' (side 33) 'Så længe en myndigheds  

 sagsdannelse er papirbaseret, må e-post meddelelser skrives ud på papir, og  

 papirudskrifterne lægges på de relevante sager efter journalisering.
Går  

 myndigheden over til elektronisk sagsdannelse, bør e-post systemet integreres  

 teknisk med journalsystemet, så e-post meddelelser let kan journaliseres uden  

 at blive skrevet ud på papir.' (side 52) 'Som udgangspunkt bør  

 myndigheden bevare sin kopi, så længe den har  

  

 et administrativt behov for at bevare materialet i egne arkiver.
 Offentlighedsloven og  

 Forvaltningsloven sætter ikke nogen  

  

 undergrænse  

  

 for, hvor længe en myndighed skal opbevare sagsakter, men kassation af  

 sagsakter efter en kort årrække bør i hvert fald ske efter generelle  

 retningslinier, så kassationen ikke får karakter af vilkårlighed.
Uanset at sagerne er  

 'afsluttet', kan der opstå behov for at finde akterne frem påny, fordi en sag  

 genoptages, eller fordi der fremsættes anmodning om aktindsigt.
Hvis en  

 myndighed på et tidligt tidspunkt tilintetgør sagsakter, er muligheden for  

 aktindsigt i sagens natur bortfaldet.' Hvis en myndighed - i stedet  

 for at bevare en kopi af et dokument på sagen - vælger at bevare dokumentet i  

 elektronisk form, må det efter min opfattelse kræves at det elektroniske  

 dokument inden for en meget kort tidsfrist er umiddelbart tilgængeligt og kan  

 udskrives på papir inden for (mindst) den årrække som følger af  

 kassationsreglerne.  

 Myndighedens valg af et elektronisk i stedet for et papirbaseret medium kan  

 efter min opfattelse ikke berettige at dokumentet kan kasseres på et  

 tidligere  

 tidspunkt end det ellers ville kunne være kasseret hvis det havde foreligget  

 i  

 papirform.
 Lov nr. 337 af 14. maj 1992  

 om offentlige arkiver m.v. indeholder bl.a. følgende bestemmelser:
'  

  

 Kapitel 3 Bevaring og kassation § 9.  

  

 Myndighederne skal drage omsorg for, at deres arkivalier  

 opbevares på betryggende måde.
 Stk. 2....
 § 10....
 Stk. 2.  

  

 Kulturministeren fastsætter til varetagelse af arkivmæssige  

 hensyn regler om bevaring og kassation af kommunernes arkiver.
 ...
 § 40.  

  

 Følgende bekendtgørelser forbliver i kraft, indtil de ophæves  

 eller afløses af bestemmelser udstedt i medfør af denne lov:
1) Bekendtgørelse nr. 201 af  

 29. april 1981 om kassation i kommunernes arkiver ...' Bestemmelsen i arkivlovens §  

 9, stk. 1, indeholder bl.a. et forbud mod at myndighederne på egen hånd  

 foretager kassation af arkivalier, jf.
KARNOV 1995, s. 614, note 10.
 Indenrigsministeriets bek.  

 nr. 201 af 29. april 1981 om kassation i kommunernes arkiver indeholder bl.a.  

 følgende bestemmelser:
 '  

  

 § 1.  

  

 Bestemmelserne om bevaring af kassation gælder for alle  

 kommunens arkivalier, ...
 Stk. 2.  

  

 Bestemmelserne om bevaring og kassation omfatter dog ikke  

 materiale, som er omfattet af lov om offentlige myndigheders registre eller  

 de  

 i medfør af denne lov udstedte registerforskrifter.
§ 2.  

  

 Ved arkivalier forstås såvel skriftligt materiale som enhver  

 anden art af materiale, der formidler information og er blevet til eller  

 tilvejebragt i forbindelse med kommunens virksomhed.
For kort, tegninger og  

 planer, fotografier, film og mikrofilm, grammofonplader, lydbånd, hulkort,  

 magnetbånd  

 og andre medier til behandling og opbevaring af data gælder samme regler som  

 for de øvrige arkivalier, jf. dog § 1, stk. 2.
Kapitel II Almindeligt om kassation og aflevering § 3.  

  

 Arkivalier i kommunens arkiver må kun tilintetgøres, hvis de i  

 bilaget til bekendtgørelsen er opført blandt de sager, der kan kasseres.
 Stk. 2....
 ...
 § 7.  

  

 Kassationsfristerne i bilaget er kun vejledende, medmindre  

 andet er fastsat i denne bekendtgørelse eller i andre retsforskrifter.  

 Sagsmateriale  

 skal dog altid opbevares, så længe der er administrativt behov for det.
 ...
Kapitel IV Kassation i de enkelte dele af kommunens arkiver § 10.  

  

 Kassation i de enkelte dele af kommunens arkiver sker efter  

 anvisningerne i bilaget.' Af bilaget til bekendtgørelsen  

 fremgår bl.a.:
'  

  

 6. Socialvæsen A.
Bevares skal:
 1. ...
 ...
 8. 20 pct. af sociale  

 personsager efter 1933, ... Dog bevares kun 3 pct. af sager vedrørende ...  

 folkepension..., hvis disse sager er ordnet på en sådan måde, at særskilt  

 kassation heraf  

 er mulig.
 B: Kasseres må:
 1. Sociale personsager efter  

 1933, som ikke skal bevares i medfør af det under A, nr. 8 anførte.
Kassationsfrist: 70 år efter  

 fødsel, evt. efter praktisk behov 10 år efter seneste kontakt med den  

 pågældende eller 5 år efter den pågældendes død.' Kulturministeriets bek. nr.  

 13. af 17. januar 1996 om bevaring og kassation af kommunernes og  

 amtskommunernes arkivalier indeholder nu bl.a. følgende bestemmelser:
 '  

  

 § 1.  

  

 Denne bekendtgørelse gælder for arkivalier, der er blevet  

 skabt eller tilvejebragt i kommuner ...
 § 2.  

  

 Rigsarkivaren fastsætter efter drøftelse med de berørte parter  

 nærmere bestemmelser om, hvilke arkivalier der skal bevares, jf. dog § 3.
 Stk. 2.  

  

 Kassation må kun finde sted i henhold til de bestemmelser,  

 der fastsættes i medfør af stk. 1.
 Stk. 3.  

  

 Arkivalier kan først kasseres, når der ikke længere er  

 administrativt eller retligt behov for dem.
 Stk. 4.  

  

 Kommunalbestyrelsen ... kan beslutte at bevare arkivalier i  

 større omfang end det følger af de bestemmelser, der fastsættes i medfør af  

 stk. 1, jf. dog § 3.
 § 3.  

  

 Registertilsynet træffer den endelige afgørelse om bevaring af  

 registre, der er omfattet af lov om offentlige myndigheders registre, og som  

 ønskes bevaret i henhold til § 2, jf. lov om offentlige myndigheders registre  

 §  

 9, stk. 4.
 ...
 § 6.  

  

 Bekendtgørelsen træder i kraft den 27. januar 1996.
Stk. 2.  

  

 Følgende bekendtgørelser forbliver i kraft, indtil de  

 ophæves eller afløses af bestemmelser, der udstedes i medfør af denne  

 bekendtgørelse 1) Bekendtgørelse nr. 201 af  

 29. april 1981 om kassation i kommunernes arkiver ...' Af Rigsarkivarens cirkulære  

 nr. 17 af 25. januar 1996 om bevaring af primærkommunernes arkivalier fremgår  

 bl.a. følgende:
'  

  

 Område § 1.  

  

 Bestemmelserne i dette cirkulære gælder for primærkommunernes  

 arkivalier, ...
 Stk. 2.  

  

 Bevaring af kommunernes arkivalier sker efter  

 bestemmelserne i § 2, jf. dog § 3, stk. 3. Arkivalier, der ikke er nævnt i §  

 2,  

 kan kasseres.
Bevaringsfortegnelse § 2.  

  

 Følgende arkivalier skal bevares:
 ...
6. Social- og sundhedsområdet ...
 B: Sociale personsager af  

 særlig eller principiel karakter.
C: Andre sociale personsager  

 henlagt efter cpr-numre, der begynder med 01.' Som det fremgår, er der for  

 sager om folkepension angivet en kassationsfrist på mindst 10 år for sager  

 angående ikke afdøde personer.
Under alle omstændigheder fremgår det af § 7 i  

 bek. nr. 201 af 29. april 1981 at sagsmateriale dog altid skal opbevares 'så  

 længe der er administrativt behov for det', ligesom det nu fremgår af § 2,  

 stk.  

 3, i bek. nr. 13. af 17. januar 1996 at dokumenter ikke må kasseres så længe  

 der 'er administrativt eller retligt behov for dem'. Et sådant behov vil der  

 efter min opfattelse altid være så længe det offentliges krav på  

 tilbagebetaling af for meget udbetalt pension eller en pensionists (mulige)  

 krav på efterbetaling af for lidt udbetalt pension ikke med sikkerhed er  

 forældet  

 eller på grund af pensionistens død med sikkerhed ikke kan rejses.
Det følger  

 af lov nr. 274 af 22. december 1908 om forældelse af visse fordringer at  

 pengekrav - og herunder krav angående social pension - tidligst kan forældes  

 efter fem år.
Efter lovens § 3 regnes den femårige forældelsesfrist 'først  

 fra  

 den tid, da fordringshaveren var eller ved sædvanlig agtpågivenhed ville have  

 været i stand til at kræve sit krav betalt', hvis fordringshaveren 'på grund  

 af  

 utilregnelig uvidenhed om sit krav ... har været ude af stand til at gøre sin  

 ret gældende'. Der gælder dog en ubetinget 20-årig forældelsesfrist, jf.  

 1980-lovens § 4 og Danske Lov 5-14-4.
 Hvis den teknologiske udvikling  

 indebærer at et elektronisk dokument ikke længere umiddelbart vil kunne  

 udskrives i autentisk og original form, har myndigheden efter min opfattelse  

 en  

 pligt til at foretage en sådan udskrift af dokumentet mens dette endnu er  

 teknisk muligt, og bevare denne udskrift mindst indtil kassationsfristens  

 udløb  

 på den papirbaserede sag.
 Tilsvarende vil myndigheden  

 efter min opfattelse have pligt til - dersom det måtte følge af  

 registerlovgivningen  

 at et elektronisk dokument skal slettes i det elektroniske medium inden  

 dokumentet  

 vil kunne kasseres efter kassationsreglerne - at udskrive det elektroniske  

 dokument inden sletningen og bevare dette mindst indtil kassationsfristens  

 udløb på den papirbaserede sag.
 Jeg har meddelt Gentofte  

 Kommune min opfattelse.
5. Myndighedernes henvisning til Deres passivitet i forbindelse med  

 indgivelse af klage over regulering af pension for året 1993 Gentofte Kommune, det sociale  

 ankenævn og Den Sociale Ankestyrelse anerkender i henholdsvis brev af 5. juli  

 1994, afgørelse af 2. november 1994 og afgørelse af 7. november 1995 at man  

 ved  

 at lægge forkerte oplysninger til grund har truffet en materielt forkert  

 afgørelse.
Myndighederne henviser imidlertid til at De eller Deres revisor  

 ikke  

 rettede henvendelse angående fejlen før den 17. maj 1994, og at De derfor må  

 bære risikoen for fejlen.
Som det fremgår ovenfor,  

 havde Gentofte Kommune ikke i sagen bevaret en kopi af Deres  

 pensionsmeddelelser  

 for 1993, ligesom det ikke har været muligt fra Kommunedata at få  

 genudskrevet  

 disse pensionsmeddelelser.
Efter min mening er det uden en nøjagtig  

 gengivelse  

 af de originale pensionsmeddelelser vanskeligt at tage nærmere stilling til  

 hvorvidt pensionsmeddelelserne burde have givet anledning til en sådan undren  

 hos Dem at De burde have reageret på pensionsberegningen inden dette faktisk  

 skete.
Risikoen for den herved foreliggende bevisusikkerhed påhviler efter  

 min  

 mening udelukkende det offentlige.
Som det fremgår ovenfor,  

 beror pensionsberegningen på ganske indviklede regler som det efter min  

 opfattelse ikke kan forlanges at pensionisten kan gennemskue hvis ikke  

 pensionisten har fået en nærmere vejledning om reglernes indhold.
Særligt kan  

 det efter min opfattelse ikke anses for uagtsomt at en pensionist ikke ud fra  

 de sproglige betegnelser kender indholdsmæssig forskel på begrebet 'personlig  

 indkomst' i personskattelovens § 3 og begrebet 'indtægt ved personligt  

 arbejde'  

 i lov om social pension (§ 19, stk. 1, og) § 27, stk. 1, således som dette  

 begreb er nærmere defineret i en bekendtgørelse udstedt i medfør af loven.
Det må således efter min  

 opfattelse anses for naturligt at en fejl som den foreliggende vedrørende  

 beregning af pension først opdages ved en revision af pensionistens regnskab  

 for det pågældende år.
I forlængelse heraf bemærker jeg at det er  

 myndighederne  

 der har begået en fejl ved beregningen af Deres pension, og at myndigheden  

 herved ikke har overholdt lov om social pension, § 19, stk. 1, jf. § 27, stk.  

 1, og officialprincippet.
Jeg henviser herved til Folketingets Ombudsmands  

 beretning  

 for året 1990, s. 312ff.
S. 316 fremgår bl.a. følgende:
 '...
 Jeg har forstået  

 SU-styrelsens og ankenævnets udtalelse til mig således, at de anser såvel  

 Deres  

 krav ... for bortfaldet på grund af passivitet.
 ...
Dertil kommer, at fejlen  

 beroede på SU-styrelsens fejl, og at det derfor forekommer mindre rimeligt at  

 pålægge Dem risikoen for at fejlen først blev opdaget længe efter ...' Jeg mener således at Den  

 Sociale Ankestyrelses afgørelse allerede af de ovenfor anførte grunde er  

 uholdbar.
 Det forekommer mig i øvrigt  

 umiddelbart tvivlsomt om der overhovedet påhviler en pensionist en  

 reaktionspligt i et tilfælde som det foreliggende hvor pensionisten har fået  

 udbetalt for lidt i pension.
 Den ovenfor citerede  

 bestemmelse i § 3 i bekendtgørelsen om ansøgning og udbetaling mv. af social  

 pension pålægger bl.a. ansøgere (pensionisten) at 'give kommunalbestyrelsen  

 oplysninger og dokumentation, som anses nødvendig for at ... beregne ...  

 pension'. Efter min mening må denne bestemmelse mest naturligt forstås som en  

 pligt for pensionisten til efter anmodning fra kommunen at give bestemte  

 oplysninger mv.
 Lov om social pension (jf.  

 lovbek. nr. 411 af 26. maj 1992) indeholdt i § 41, stk. 1, følgende  

 bestemmelse:
'Pensionisten skal oplyse  

 kommunalbestyrelsen om forandringer i forhold, der kan formodes at medføre  

 nedsættelse eller bortfald af pensionen.' Bestemmelsen i § 41, stk. 1,  

 blev ved § 1, nr. 7, i lov nr. 448 af 1. juni 1994 (der trådte i kraft den 1.  

 juli 1994, jf. lovens § 8, stk. 1) affattet således:
'Pensionisten skal oplyse  

 kommunalbestyrelsen om forandringer i forhold, der kan forventes at medføre  

 ændringer af pensionen.' Som det fremgår, var der  

 efter ordlyden af § 41, stk. 1, i lov om social pension før den 1. juli 1994  

 ikke nogen pligt for en pensionist til af egen drift at oplyse kommunen om  

 ændringer i pensionistens forhold som kunne medføre at den udbetalte pension  

 ville være for  

  

 lav  

  

 ; Deres revisor  

 reagerede som det fremgår ovenfor, den 17. maj 1994 over for Gentofte  

 Kommune.
 Da jeg allerede på grundlag  

 af det tidligere anførte mener at De ikke kan have udvist en passivitet der  

 kan  

 begrunde at De skal bære risikoen for en fejl begået af myndighederne, har  

 jeg  

 ikke fundet tilstrækkelig anledning til i denne sag nærmere at undersøge  

 spørgsmålet om hvorvidt der i den sociale pensionslovgivning måtte være  

 pålagt  

 pensionisten en speciel reaktionspligt, om De i givet fald måtte have  

 tilsidesat denne pligt, og hvad retsvirkningen af en eventuel tilsidesættelse  

 af en sådan pligt måtte være.
 Jeg har meddelt Den Sociale  

 Ankestyrelse min opfattelse og har henstillet at Ankestyrelsen genoptager  

 sagen.
..." Den 7. juli 1997 meddelte Den  

 Sociale Ankestyrelse at den havde genoptaget sagen.
Den 18. december 1997  

 traf  

 Ankestyrelsen herefter afgørelse om efterregulering af A's pension for  

 perioden  

 1. januar til 31. december 1993.
 Jeg meddelte herefter  

 Ankestyrelsen at jeg ikke foretog videre i sagen.
 NOTER:(*1) Jf.  

 FOB 1990, s. 316.
