Et norsk busselskab havde rejst spørgsmål om beregning af merværdiafgift  

 for kørsel med udenlandske turistbusser i Danmark.
Det var oplyst, at  

 selskabet kørte weekendture i Danmark med et fast opholdssted, hvorfra der  

 blev foretaget udflugtsture.
I udflugterne deltog eventuelt færre passagerer end det antal, som var  

 medbragt ved indkørslen her i landet.
Selskabet spurgte, om der ved  

 beregningen af merværdiafgiften for kørslen kunne tages hensyn til det  

 varierende antal passagerer.
 Det blev meddelt selskabet, at afgiften ifølge merværdiafgiftslovens §  

 29b, stk. 2 skal beregnes på grundlag af et gennemsnitsvederlag, der  

 fastsættes efter den tilbagelagte strækning og antallet af befordrede  

 passagerer.
 Det er antallet af passagerer ved indkørslen - med undtagelse af tilfælde,  

 hvor en tom udenlandsk indregistreret bus kører ind i landet for at hente  

 passagerer her - der skal lægges til grund ved beregning af  

 gennemsnitsvederlaget.
