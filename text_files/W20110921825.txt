Pressenævnets kendelse i sag nr. 11-70/101 Resumé Klager  en person  klagede over artiklen Forbryderdomstol: Gaddafi bestilte Viagra så soldater kunne voldtage på Politiken.dk.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er direkte eller indirekte nævnt i artiklen, har han ikke en sådan interesse, at der er grundlag for at behandle klagen.
Klagen afvises herefter, jf. medieansvarsloven § 43, stk. 2, nr. 2.
 [Klager] har klaget til Pressenævnet over artiklen Forbryderdomstol: Gaddafi bestilte Viagra så soldater kunne voldtage på Politiken.dk den 9. juni 2011, idet han mener, at god presseskik er tilsidesat.
 Denne sag er afgjort sammen med sag nr. 11-70/102: [Klager] mod Danmarks Radio.
 [Klager] har til støtte for klagen bl.a. anført, at Politiken ukritisk fylder avisen med krigspropaganda og henvist til artiklen Intel Agencies: No evidence of Viagra-fueled Libyan rape campaign af 30. april 2011 på rawstory.com.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er direkte eller indirekte nævnt i artiklen, har han ikke en sådan interesse, at der er grundlag for at behandle klagen.
Klagen afvises herefter, jf. medieansvarsloven § 43, stk. 2, nr. 2.
