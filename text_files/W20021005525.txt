 Landsskatteretskendelse af 8/3 2002 vedr. straksafskrivning  

 på landbrugsejendom.
 A klager for indkomstårene 1998 og 1999 over, at  

 skatteankenævnet ikke har godkendt straksafskrivning på ny lade.
Det er oplyst, at klageren ejer en landbrugsejendom, der ved  

 udgangen af 1997 bl.a. var bebygget med en blandet bygning  

 bestående at et  

 stuehus og en lade.
I indkomståret 1998 blev laden nedrevet fuldstændigt og  

 efterfølgende blev der opført en ny lade sammenbygget med beboelsen.
I 1999  

 foretoges kloakering omkring laden og de udvendige mure blev behandlet med  

 Scalcem.
Skatteankenævnet har ikke anset klageren berettiget til  

 straksfradrag og derved henset til, at der ikke foreligger en  

 ombygning/forbedring af en bestående bygning, idet hele den erhvervsmæssige  

 del  

 af den blandede bygning blev nedrevet førend opførelse af den nye  

 lade, jf.  

 dagældende afskrivningslovs § 21. Den nye bygning er endvidere først anset  

 fuldført i indkomståret 1999. Der er derved henset til, at det af bilaget til  

 den af bygningsinspektøren godkendte tegning fremgår, at det allerede i  

 planlægningsfasen har været meningen, at den nye lade-og garagebygning skulle  

 vandskures.
Efter skatteankenævnets opfattelse er facadebehandlig med Scalcem  

 at sidestille med behandling med vandskuring.
 Klagerens revisor påstår for Landsskatteretten, at klageren er  

 berettiget til straksfradrag og afskrivning i 1998 og 1999 som selvangivet.
 Til støtte herfor er anført følgende:
 Skatteankenævnet påstår, at der ikke er noget  

 beregningsgrundlag for straksfradrag, idet ladebygningen er nedrevet.
 Påstanden er ikke korrekt, idet det er afskrivningsgrundlaget  

 ved årets begyndelse, der er beregningsgrundlaget.
 Der er i dette tilfælde tale om en ladebygning, der var  

 sammenbygget med stuehuset og afskrevet efter fordeling af etagemeter.
 Ifølge Ligningsvejledningen fra 1998 s. 198 er det underordnet,  

 om det er den afskrivningsberettigede del af bygningen eller den ikke  

 afskrivningsberettigede del af bygningen, der forbedres eller ombygges.
 Der er derfor ingen tvivl om, at "stuehusandelen" af  

 den sammenbyggede ejendom "bærer beregningsgrundlaget" med over,  

 uanset om laden er nedrevet i årets løb.
 Der er i 1998 således også kun afskrevet på den forholdsvise del  

 af laden, svarende til 220/493 af byggeomkostningen på 456.470 kr.
 For øvrigt er der desuden en staldbygning, der bidrager med et  

 beregningsgrundlag på kr. 117.000.
 På grund af den særlige regel for sammenbyggede ejendomme, er  

 der i 1996 taget straksfradrag for en forholdsmæssig del af en investering i  

 loftsetagen på stuehuset, som der tillige afskrives forholdsmæssigt på.
 Det kan således ikke benægtes, at der er bygningsdele, der som  

 nævnt ikke er nedrevet og som kan "bære" beregningsgrundlaget med  

 over, selv om laden er nedrevet.
 Ligningsvejledningen fra 1998 EG 4.1.10.3 side 201 giver mig  

 klar medhold i min påstand.
 Skatteankenævnet påstår, at bygningen ikke er færdiggjort i 1998.
 Bygningen er færdiggjort og færdigmeldt i 1998, ligesom den er  

 taget i brug til et afskrivningsberettiget formål i 1998.
Skatteyder har ganske vist i sin byggeanmeldelse anført, at  

 bygningen skulle vandskures udvendig.
Begrebet vandskures er for så vidt  

 forældet, idet bygninger nu bliver færdiggjort med en trykket fuge og  

 efterfølgende behandlet med en tyk maling.
Det oprindelige udtryk for  

 vandskuring, dækkede over en grov oversmøring med en mørtelblanding, f.eks.  

 ved  

 hjælp af en kost og derefter malet eller kalket.
Bygningen er således aldrig  

 vandskuret, men blot overfladebehandlet med tyk maling (Scalcem). Landsskatteretten  

 bemærker  

  

 for så vidt angår spørgsmålet om fra hvilket indkomstår, der kan  

 påbegyndes ordinær afskrivning, at retten ligesom skatteankenævnet må lægge  

 til  

 grund, at en bygning først kan anses fuldført, jf. dagældende  

 afskrivningslovs  

 § 22, som gældende for indkomståret 1998 og afskrivningslovens § 16 som  

 gældende for indkomståret 1999 og følgende år, på det tidspunkt, hvor  

 opførelsen  

 af de bygningsdele, der normalt hører til en bygning, er tilendebragt,  

 herunder  

 som i det foreliggende tilfælde at de normale afløbsforhold er etableret med  

 tagafløbsbrønde og dræntilslutninger.
 Retten kan endvidere tiltræde, at den pågældende  

 facadebehandling med Scalcem betragtes som en naturlig del af den samlede  

 opførelse.
 Den nye lade er derfor efter Landsskatterettens opfattelse ikke  

 fuldført førend i indkomståret 1999.
 De foretagne ansættelser vedr. afskrivning for indkomstårene  

 1998 og 1999 vil derfor være at stadfæste.
 Endelig skal Retten bemærke, at der som følge af, at byggeriet  

 først anses fuldført i indkomståret 1999, ikke er grundlag for straksfradrag  

 i  

 hverken 1998 eller 1999. For 1998 gælder at straksfradrag først kan ske når  

 forbedringer/tilbygninger er fuldført, jf. dagældende afskrivningslovs § 21  

 og  

 for 1999 er straksfradrag udelukket idet beregningsgrundlaget er 0 som følge  

 af  

 at erhvervsdelen var totalt nedrevet i 1998, jf. afskrivningslovens § 18.  

 Ansættelserne stadfæstes derfor.
