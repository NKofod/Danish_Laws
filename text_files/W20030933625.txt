Anpartsreglerne  

 - fast ejendom - dispensation Ansøgning I medfør af personskattelovens § 4, stk. 6, anmodes der om  

 dispensation fra reglen i personskattelovens § 4, stk. 1, nr. 12.
Afgørelse Der meddeles afslag på anmodningen om dispensation.
A A/S planlægger udbud af et anpartsprojekt med maksimalt 10  

 deltagere, hvori indgår afskrivningsberettigede bygninger.
Administrationen  

 forestås af A.
Projektet er en følge af, at A deltager i udviklingen af ejendoms-  

 og bygningskomplekset B i C.
Et projekt, der omfatter renovering og udvikling  

 af området til et nyt bycenterområde.
Det gamle bygningskompleks, der tidligere har været anvendt til  

 fabrik, er eller bliver ifølge det oplyste ombygget til hotel, biograf,  

 motionscenter og kontorer.
Repræsentanten oplyser, at en væsentlig del heraf  

 allerede er udlejet, og at renoveringen af enkelte bygninger er afsluttet, og  

 bygningerne taget i brug.
 A har som formål og faktisk virke formidling, forvaltning og  

 udvikling af attraktive erhvervsejendomme.
Formidlingsopgaverne består i formidling af ejendomsoverdragelser  

 og formidling af udlejning af ledige erhvervslokaler.
Formidlingen kommer  

 ifølge det oplyste oftest i stand ved, at ejendommens ejer henvender sig til  

 A,  

 som herefter via sin viden på området kan kontakte interesserede  

 ejendomskøbere.
 Repræsentanten oplyser, at forvaltningsopgaverne omfatter alle opgaver  

 inden for administration/pasning af ejendomme og kan, afhængig af den enkelte  

 aftale, omfatte samtlige opgaver så som opkrævning af husleje, indgåelse af  

 lejekontrakter, viceværtopgaver, omlægning af lån samt juridisk og teknisk  

 bistand.
 Udviklingsopgaverne omfatter renovering og ombygning af  

 eksisterende ejendomme med henblik på videresalg til investorer.
 Som følge af disse aktiviteter vil investorerne i det påtænkte  

 projekt blive omfattet af bestemmelsen i personskattelovens § 4, stk. 1, nr.  

 12, idet formidlings- og administrationsopgaver med udlejningsejendomme vil  

 omfatte flere end 10 fysiske personer.
 Der ansøges derfor om dispensation efter personskattelovens § 4,  

 stk. 6, således at der bortses fra de udlejningsforhold, som A administrerer  

 som led i den primære aktivitet, og dermed at der alene medtages den  

 personkreds, der bliver ejer af det påtænkte anpartsprojekt.
 Ansøgningen omfatter den del af projektet, der er  

 afskrivningsberettiget, idet den ikke afskrivningsberettigede del ikke  

 omfattes  

 af personskattelovens § 4, stk. 1, nr. 12.
Omfanget af primær aktivitet A har i regnskabsåret 2001 haft en nettoomsætning på 20.137 t. kr.  

 Af denne omsætning kan ca. 7.500 t. kr. henføres til opgaver med formidling  

 og  

 administration af udlejningsforhold for eksterne kunder.
Der er herudover  

 udført administrationsopgaver i mindre omfang for andre koncernselskaber.
 Den øvrige omsætning hidrører primært fra honorar og  

 overskudsandel vedrørende projektering og udvikling af hele projektet på  

 fabrikken og i mindre omfang huslejeindtægter fra selskabets ejendomme.
 Der har i regnskabsåret 2001 været formidlet 14 udlejningsaftaler,  

 hvoraf 4 aftaler vedrører lejeaftalerne på fabrikken, og alle i den del af  

 bygningskomplekset, der indgår i det kommende anpartsprojekt.
 A har de seneste år haft aftaler om administrativ bistand ved  

 udlejning for 13 ejendomsejere, hvoraf de 5 er fysiske ejere. 2 af aftalerne  

 er  

 indgået med andre koncernselskaber.
 Herudover overtog A i begyndelsen af 2001 driftsaktiviteten i et  

 ejendomskontor ved D med henblik på en styrkelse af indsatsen i D - området.  

 Ejendomskontoret har primært formidlingsopgaver inden for køb og salg af fast  

 ejendom som formål og faktisk virke, men har og forventer fortsat i mindre  

 omfang at formidle lejeaftaler for ejendomsejere på linie med andre  

 ejendomsmæglere.
Projektet K/S K K/S K udbydes i 10 kommanditandele med en begrænset hæftelse på  

 8.000 t. kr. pr. andel.
Komplementaren, som vil være et anpartselskab, bliver  

 ikke ejer af andele i kommanditselskabet.
 Kommanditselskabet erhverver inden udgangen af indkomståret 2002  

 ejendomskomplekserne B for en købesum, som på nuværende tidspunkt er  

 stipuleret  

 til 322 mio. kr.
 I forbindelse med udarbejdelsen af prospektmaterialet budgetteres  

 med en fordeling af anskaffelsessummen således:
 t. kr.
Overdragelsessum 322.000 Heraf grundværdi (34.000) Bygninger og særlige installationer 288.000 Ikke afskrivningsberettigede bygninger (111.000) Afskrivningsgrundlag i alt 177.000 Afskrivningsgrundlaget udgør ca. 140.000 t. kr. i 2002 og de  

 nævnte 177.000 t. kr. i 2003 og senere år.
Grundlagene er dog afhængige af  

 den  

 benyttelse, der sker af de enkelte bygninger.
Projektet budgetteres at give et positivt resultat før  

 afskrivninger, men underskud efter afskrivninger til og med 2009. Herefter  

 forventes der overskud efter afskrivninger.
Der er budgetteret med salg af  

 ejendomskomplekset i 2011, hvorved der realiseres en større ejendomsavance  

 inkl. genvundne afskrivninger.
Det er på nuværende tidspunkt ikke muligt at oplyse, om  

 investorerne i projektet bliver fysiske eller juridiske personer, men  

 formentlig vil der blive tale om begge dele.
Der sælges ikke anparter til  

 investorer, der i øvrigt ikke er skattepligtige til Danmark.
Målgruppen er  

 lokale investorer.
Investorerne deltager efter det oplyste ikke aktivt i  

 projektet.
Begrundelse for ansøgningen Efter repræsentantens opfattelse bør der gives dispensation efter  

 personskattelovens § 4, stk. 6, således at den enkelte investors indkomst fra  

 projektet ikke bliver omfattet af anpartsindgrebet i personskattelovens § 4,  

 stk. 1, nr. 12, 1. pkt. med deraf følgende begrænsning af fradrag for  

 underskud.
Det omhandlede anpartsprojekt er i sig selv ikke omfattet af  

 anpartsindgrebet, jf. at deltagerantallet ikke er over 10, men vil alene  

 blive  

 omfattet som følge af de formidlings- og administrationsopgaver på  

 ejendomsområdet, som A i øvrigt forestår.
Den øvrige erhvervsaktivitet i  

 selskabet vil derfor træde hindrende i vejen for udbydelsen af projektet.
Det er repræsentantens opfattelse, at bestemmelsen i  

 personskattelovens § 4, stk. 1, nr. 12, 1. pkt. primært har sigte på at  

 imødegå  

 etablering af projekter, hvor der via en formidler/administrator skabes  

 fælles  

 udlejning for mere end 10 fysiske personer.
I nærværende tilfælde foreligger  

 der netop ikke fælles udlejning for mere end 10 personer, idet de allerede  

 eksisterende formidlings- og administrationsaftaler er kommet i stand på  

 normale handelsvilkår.
 Repræsentanten henviser til LV2001 afsnit E.F.1.4.3, hvor begrebet  

 fælles udlejning beskrives, og hvor det indledningsvis anføres, at der som  

 hovedregel ikke foreligger fælles udlejning, blot fordi en virksomhed på  

 samme  

 tid formidler/administrerer udlejning for flere end 10 uafhængige personer,  

 der  

 eksempelvis hver ejer en ejendom.
 Den fælles udlejning kommer heller ikke til udtryk i ensartede  

 vilkår eller lignende i aftalerne med selskabets kunder, idet disse aftaler  

 er  

 indgået på særskilte vilkår afhængig af den enkelte kundes ejendoms  

 beskaffenhed og kundens ønsker til omfanget af administrationen.
Repræsentanten anfører endvidere, at det bør vægtes højt, at der  

 er tale om et slutfacit på As deltagelse i hele projektet på B.
Et  

 projekt,  

 der hele tiden har været en ønske om at bevare hos lokale investorer på  

 bekostning af salg til en industriel investor.
Projektets beløbsmæssige  

 omfang  

 bevirker derfor i sig selv et valg af anpartsmodellen som  

 investeringsgrundlag.
 Dispensation bør efter repræsentantens opfattelse derfor gives  

 efter et skøn over de omstændigheder, der samlet gælder for  

 driftsaktiviteterne  

 i A, og i mindre grad ud fra en specifik og indskrænkende vurdering af  

 udbydelsen af det omhandlede anpartsprojekt.
 Repræsentanten har yderligere bemærket:
K/S K erhvervede ikke som oprindeligt forventet ejendomskomplekset  

 B inden udgangen af 2002, ligesom der efterfølgende er foretaget en  

 revurdering  

 af antallet af bygninger i ejendomskomplekset, der kan påregnes overdraget  

 til  

 kommanditselskabet.
Der er derfor foretaget en justering af købesummen for  

 ejendomskomplekset.
K/S K udbydes fortsat i 10 kommanditandele, men nu med begrænset  

 hæftelse på 11.500 t.kr. pr. andel.
Der skal i forbindelse med tegning af en  

 andel foretages en kontant indbetaling på 4.000 t.kr, hvorefter resthæftelsen  

 pr. anpart udgør 7.500 t.kr.
 Ejendommen forventes erhvervet i 2003 med overtagelse pr.  

 01.12.2003. Der budgetteres i udbudsmaterialet med en anskaffelsessum og  

 fordeling af denne således:
 t. kr.
Overdragelsessum 252.433 Heraf grundværdi (37.416) Bygninger og særlige installationer 215.017 Ikke afskrivningsberettigede bygninger (92.457) Afskrivningsgrundlag i alt 122.560 Der forventes - også efter skattemæssige afskrivninger - positivt  

 skattemæssigt resultat for alle årene på nær opstartsåret 2003 (og et meget  

 lille underskud i 2004).
 Repræsentanten har herudover også en række bemærkninger til den  

 praksis, der fremgår af Ligningsvejledningen 2002, afsnit E.F.1.4.5, særligt  

 afgørelsen TfS 1992.492.
 Repræsentanten anfører, at det usvækket er opfattelsen, at der bør  

 gives dispensation, idet der for det første ikke foreligger fælles udlejning.
 For det andet er det repræsentantens opfattelse, at der foreligger  

 sådanne omstændigheder, at Ligningsrådet bør imødekomme ansøgningen om  

 dispensation.
 Selvom den foreløbige ejerkreds ikke ligger helt fast, så tyder de  

 foreløbige drøftelser og forhandlinger på, at samtlige investorer vil være  

 lokale investorer, som på den ene eller den anden måde i flere år har været  

 en  

 del af det aktive erhvervsliv i C, og som alle har tilkendegivet, at man  

 gerne  

 ser et så spændende udviklingsprojekt som B fastholdt ejermæssigt på lokale  

 hænder - et ønske, der efter initiativtagers og rådgivers opfattelse  

 realistisk  

 kun kan opfyldes via en opdeling af investeringen i et antal anparter.  

 Repræsentanten oplyser endvidere, at flere af de forventede investorer er  

 økonomisk involveret i en eller flere af de virksomheder, der har indgået  

 lejeaftaler på B.
 E er initiativtager og er en af de mest aktive personer bag  

 projektet og forventes at deltage i ejerkredsen efter overdragelsen til  

 kommanditselskabet.
 Investorkredsen er således ikke en ukendt kreds af investorer, men  

 derimod håndplukkede investorer med relationer til C og erhvervet i byen.  

 Udbuddet af selskabet i anparterne er altså ikke tænkt gennemført som et  

 udbud  

 via annoncering i dagspressen eller anden annoncering over for det bredere  

 publikum på lands- eller regionsplan.
 Det oplyses endvidere, at investorernes kontante betaling på 4.000  

 t.kr. pr. anpart svarer til ca. 16% af den samlede overdragelsessum for  

 ejendomskomplekset, samt at investorernes samlede hæftelse på 11.500 t.kr.  

 pr.  

 anpart svarer til mere end 45% af overdragelsessummen.
Efter repræsentantens opfattelse foreligger der dermed ikke så  

 analoge forhold med den omtalte afgørelse fra Ligningsrådet i TfS 1992,492,  

 at  

 der ikke kan gives dispensation i det foreliggende tilfælde.
Afgørelsen bør  

 derfor ikke inddrages ved vurdering af denne sag.
Styrelsens indstilling  


  

 og begrundelse Ligningsrådet kan efter personskattelovens § 4, stk. 6, tillade,  

 at reglen i personskattelovens § 4, stk.1, nr. 12, 1.pkt. om indkomst ved  

 udlejning af fast ejendom og inventar heri gennem en anden virksomhed for  

 flere  

 end 10 personer ikke skal anvendes, når det efter Rådets skøn må anses for  

 godtgjort, at udlejningen ikke udgør en del af fælles udlejning for ejerne,  

 og  

 omstændighederne i øvrigt taler derfor.
Efter Styrelsens opfattelse foreligger der ikke omstændigheder,  

 der i øvrigt taler for at meddele dispensation.
Der er tale om et  

 anpartsprojekt, der udbydes til passive investorer, og skattemæssige  

 overvejelser må antages at have væsentlig betydning for anskaffelsen, jf.
TfS  

 1992, 492. At der er tale om lokale investorer ændrer efter Styrelsens  

 opfattelse ikke ved dette faktum.
 Told- og Skattestyrelsen indstiller derfor, at der meddeles afslag  

 på anmodning om dispensation efter personskattelovens § 4, stk. 6.
 Ligningsrådet  

  

 tiltræder  

 Styrelsens indstilling.
