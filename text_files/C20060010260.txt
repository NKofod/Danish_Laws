Vejledning  

 om hjemmesygepleje Indledning Vejledningen er udarbejdet i medfør af Indenrigs- og Sundhedsministeriets  

 bekendtgørelse nr. 469 af 16. juni 2002 om hjemmesygepleje.
 Formålet med vejledningen er at beskrive kommunalbestyrelsens  

 forpligtelser vedrørende hjemmesygepleje og indeholder endvidere  

 Sundhedsstyrelsens anbefalinger for kommunernes tilrettelæggelse af  

 hjemmesygeplejen.
Formålet med den kommunale hjemmesygepleje Formålet med hjemmesygepleje er at forebygge sygdom, fremme  

 sundhed, yde sygepleje og behandling, rehabilitering og palliation til  

 patienter, der har behov for det.
Hjemmesygepleje ydes til patienter i alle aldre i tilfælde af akut  

 eller kronisk sygdom, hvor sygeplejefaglig indsats er påkrævet.
Målet er at  

 skabe mulighed for, at patienten kan blive i eget hjem, herunder plejebolig  

 mv., hvad enten der er tale om sygdom af midlertidig eller kronisk art,  

 forskellige handicap eller situationer, hvor døden er nært forestående, når  

 det  

 ud fra en lægefaglig, sygeplejefaglig og social vurdering skønnes  

 forsvarligt.  

 Den endelige afgørelse skal træffes under hensyntagen til patientens  

 selvbestemmelsesret.
 Sammenhængende patientforløb er et af formålene i sundhedsloven.  

 Tilbuddet om hjemmesygepleje til den enkelte patient indgår som en vigtig del  

 heraf  

 og skal være med til at skabe kontinuitet, kvalitet og sammenhæng i  

 patientforløb.
 Den kommunale hjemmesygepleje er således en integreret del af både  

 det samlede sundhedstilbud og den kommunale forvaltning.
Udviklingen i sundhedsvæsenet stiller nye krav til  

 hjemmesygeplejen.
Det gælder bl.a. den øgede specialisering, accelererende  

 patientforløb, det forstærkede fokus på systematisk kvalitetsudvikling og  

 forbedring af patientsikkerheden, det stigende antal kronisk syge,  

 udviklingen  

 af nye sygepleje- og behandlingsmetoder, krav til dokumentation og anvendelse  

 af IT mv.
Udviklingen indebærer, at hjemmesygeplejen i øget omfang skal løse  

 komplekse og specialiserede sundhedsopgaver i et tæt samspil med sygehuse og  

 almen praksis.
Hjemmesygeplejens indhold Den kommunale hjemmesygepleje retter sig mod alle personer uanset  

 alder og boform med behov for sygepleje.
 Nedenfor beskrives generelle funktioner, der varetages i  

 hjemmesygeplejen:
 Hjemmesygeplejen  

 udfører sygepleje,  

  

 bl.a.:
   

 	  

 Udfører sygepleje,  

 rehabilitering og palliation i forløb af forskellig varighed, bl. a. til  

 borgere med kroniske lidelser, alvorligt syge og døende mv.
   

 	  

 Udfører lægeordinerede  

 behandlingsopgaver.
   

 	  

 Observerer patientens  

 tilstand og effekten af sygepleje og behandling.
   

 	  

 Yder borger- og  

 patientrettet sundhedsfremme og forebyggelse med henblik på at bevare og  

 styrke  

 den enkelte borgers og grupper af borgeres sundhed.
 Hjemmesygeplejen  

 planlægger og leder sygepleje,  

  

 bl.a.:
   

 	  

 Planlægger og leder  

 sundhedsfremme og forebyggelse, sygepleje-, rehabiliterings- og palliative  

 forløb samt lægeordinerede behandlingsopgaver.
   

 	  

 Planlægger og leder  

 indlæggelses- og udskrivningsforløb med henblik på at skabe kontinuitet,  

 sammenhængende patientforløb, høj kvalitet og patientsikkerhed.
   

 	  

 Sikrer sammenhæng i  

 forhold til sociale ydelser.
 Hjemmesygeplejen  

 formidler sygepleje,  

  

 bl.a.:
   

 	  

 Rådgiver, vejleder og  

 underviser borgere, patienter, pårørende og hjemmeplejens øvrige faggrupper,  

 herunder elever og studerende.
   

 	  

 Medvirker til at  

 bevare og styrke borgernes sundhed via borger- og patientrettet  

 sundhedsfremme  

 og forebyggelse.
 Hjemmesygeplejen  

 udvikler sygepleje,  

  

 herunder bl.a.:
   

 	  

 Udvikler og forbedrer  

 kvaliteten og patientsikkerheden, bl.a. via dokumentation og  

 kvalitetsudvikling.
   

 	  

 Medvirker i relevant  

 regionalt udviklings- og forskningsarbejde.
   

 	  

 Medvirker i analyse af  

 lokale sundhedsbehov og rådgiver om det lokale sundhedsvæsens udvikling,  

 bl.a.  

 når det gælder sundhedsfremme og forebyggelse, rehabilitering, palliation og  

 sammenhæng mellem sundheds- og sociale tilbud mv.
Hjemmesygeplejens tilrettelæggelse Kommunalbestyrelsen er ansvarlig for, at der ydes vederlagsfri  

 hjemmesygepleje efter lægehenvisning.
Kommunen kan herudover træffe afgørelse  

 om tildeling af hjemmesygepleje til personer med ophold i kommunen,  

 uafhængigt  

 af boform.
 Ansvaret for tildeling af hjemmesygepleje påhviler  

 kommunalbestyrelsen og kan ikke overdrages til private leverandører.
 Det er kommunalbestyrelsens ansvar, at den kommunale  

 hjemmesygepleje tilrettelægges således, at de behov for hjemmesygepleje, der  

 opstår i lokalsamfundet, kan imødekommes, uanset at kommunen yder  

 hjemmesygepleje ved aftaler med private leverandører, eller kommunen yder  

 hjemmesygepleje ved egne ansatte.
Det er kommunalbestyrelsens ansvar at sikre en organisation, der  

 tilgodeser kvalitet, koordination og kommunikation.
Kommunalbestyrelsen skal  

 samtidig sikre en hensigtsmæssig planlægning og tilrettelæggelse af  

 opgavevaretagelsen.
Hjemmesygeplejens tilrettelæggelse bør skabe basis for løbende  

 koordination med dels ydelse af personlig og praktisk hjælp efter den sociale  

 lovgivning dels sygehusvæsenet og andre dele af social- og sundhedssektoren,  

 herunder de øvrige kommunale sundhedsordninger, således at der sikres et  

 sammenhængende patientforløb.
Kommunen har ansvaret for at sikre mulighed for  

 samarbejde med de respektive myndigheder og institutioner.
 Kommunalbestyrelsen er ligeledes ansvarlig for at sikre  

 implementeringen af relevant lovgivning i relation til udøvelse af  

 hjemmesygepleje.
Personale i hjemmesygeplejen Det er kommunalbestyrelsens ansvar at sikre, at hjemmesygeplejen  

 udføres af autoriserede sygeplejersker og andre personalegrupper med de  

 nødvendige uddannelsesmæssige kvalifikationer.
Det er en afgørende  

 forudsætning  

 for kvaliteten af opgavevaretagelsen og patientsikkerheden i  

 hjemmesygeplejen,  

 at sundhedspersonalet har de fornødne kvalifikationer og kompetencer til at  

 løse opgaverne inden for de beskrevne funktionsområder.
 Det anbefales således, at personalet efter endt grunduddannelse  

 kontinuerligt erhverver viden og kompetence inden for relevante områder af  

 sygeplejen, og at personalet får mulighed for at arbejde fleksibelt og  

 selvstændigt ved udførelse af opgaverne.
Plejehjælpemidler Kommunalbestyrelsen skal sikre, at der i forbindelse med  

 opgavevaretagelsen i hjemmesygeplejen er adgang til almindeligt anvendte  

 plejehjælpemidler, herunder sygeplejeartikler, således at nødvendig sygepleje  

 og behandling umiddelbart kan iværksættes.
 Kommunalbestyrelsen har ansvaret for, at plejehjælpemidlerne er af  

 en sådan standard, at hjemmesygepleje kan tilrettelægges og gennemføres med  

 størst mulig patientsikkerhed.
Den Personlige Elektroniske Medicinprofil (PEM) I henhold til Lægemiddelstyrelsens bekendtgørelse nr. 990 af 2.  

 oktober 2006 om Lægemiddelstyrelsens register over Personlige Elektroniske  

 Medicinprofiler (Medicinprofilen) § 4a, har den kommunale  

 hjemmesygepleje,  

 herunder plejehjem, adgang til oplysninger i Medicinprofilen, når patienten 1)  

 	  

 har givet  

 udtrykkeligt samtykke hertil, 2)  

 	  

 er visiteret til  

 hjemmesygepleje, herunder plejehjem, i den pågældende kommune, og 3)  

 	  

 adgangen er relevant  

 i forhold til behandling eller pleje af patienten.
 Det fremgår af bekendtgørelsens § 2, stk. 2-7, hvilke  

 oplysninger, den kommunale hjemmesygepleje har adgang til på de anførte  

 betingelser.
 Lægemiddelstyrelsens register over Personlige Elektroniske  

 Medicinprofiler (PEM) indeholder oplysninger om alle anvendelser af  

 oplysningerne (logning).
 Den kommunale hjemmesygepleje, herunder plejehjem, har i medfør af  

 bekendtgørelsens § 3 adgang til at indlægge oplysninger i registeret,  

 når  

 betingelserne i § 4a er opfyldt.
Instrukser Kommunalbestyrelsen har ansvaret for, at der udarbejdes fornødne  

 lokale instrukser, der indeholder retningslinier for ansvar og kompetence,  

 herunder om delegation i forbindelse med varetagelse af  

 hjemmesygeplejeopgaver  

 samt indeholder retningslinier for de procedurer, der lokalt skal følges i  

 forbindelse med opgavevaretagelsen på hjemmesygeplejeområdet.
Dokumentation For at sikre kontinuitet, sikkerhed og kvalitet i hjemmesygeplejens  

 opgavevaretagelse, skal det sygeplejefaglige personale i forbindelse med  

 sygepleje og behandling af patienter i relevant omfang føre patientjournaler  

 om  

 planlagt og udført sygepleje og behandling af patienter, opnåede resultater  

 mv.  

 i overensstemmelse med gældende regelsæt.
Tavshedspligt En patient har som udgangspunkt krav på, at sundhedspersoner  

 iagttager tavshed om, hvad de under udøvelsen af deres erhverv erfarer eller  

 får formodning om angående helbredsforhold, øvrige rent private forhold og  

 andre fortrolige oplysninger.
 Sundhedsloven indeholder regler om tavshedspligt, videregivelse og  

 indhentning af helbredsoplysninger mv. i forbindelse med bl.a. sygepleje og  

 behandling og til andre formål.
Også anden lovgivning indeholder regler om udveksling af  

 oplysninger.
Lov om retssikkerhed og administration på det sociale område  

 indeholder således en regel, der giver mulighed for, at kommuner og sygehuse  

 til  

 brug for opfølgning af visse sager kan udveksle oplysninger om indlæggelse på  

 og udskrivning fra sygehuse af borgere i kommunen.
Udvekslingen kan ske  

 automatisk og uden borgerens samtykke.
Ansvar Kommunalbestyrelsen har det overordnede ansvar for  

 hjemmesygeplejens opgavevaretagelse, også i tilfælde, hvor opgaverne  

 varetages  

 af private leverandører.
Kommunalbestyrelsen vil således skulle føre tilsyn  

 med, at borgerne får den ydelse, de har krav på i henhold til den afgørelse,  

 der er truffet om tildeling af hjemmesygepleje.
Tilsyn og klageadgang Sundhedsstyrelsen vejleder om udførelsen af sundhedsfaglige  

 opgaver efter sundhedsloven, herunder hjemmesygepleje, jf. sundhedslovens  

 § 214, stk. 1.
 Sundhedsstyrelsen fører tilsyn med den sundhedsfaglige virksomhed,  

 der udføres af personer inden for sundhedsvæsenet, jf. sundhedslovens  

 § 215, stk. 1.
 Hjemmesygeplejerskens arbejde er omfattet af lov nr. 451 af 22.  

 maj 2006 om autorisation af sundhedspersoner og om sundhedsfaglig virksomhed.
 Sundhedsvæsenets Patientklagenævn behandler klager over den  

 faglige virksomhed, der udøves af personer inden for sundhedsvæsenet,  

 herunder  

 hjemmesygeplejersker og social- og sundhedsassistenter, jf. lov nr. 547 af  

 24.  

 juni 2005 om klage- og erstatningsadgang inden for sundhedsvæsenet § 2,  

 jf. § 4.
Ikrafttræden Vejledningen træder i kraft den 1. januar 2007.
 Samtidig ophæves Sundhedsstyrelsens retningslinier af 31. marts  

 1987 for tilrettelæggelse af hjemmesygeplejeordninger samt supplement til  

 retningslinierne, november 1988.
