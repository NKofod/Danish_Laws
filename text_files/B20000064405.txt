Bekendtgørelse om  

 erhvervsakademiuddannelse (AK)   

 inden for finansområdet (finansøkonom AK) I medfør af § 1, stk. 2 og 4, og § 11 i lov nr. 1115  

 af 29. december 1997 om korte videregående uddannelser  

 (erhvervsakademiuddannelser) fastsættes:
Kapitel 1 Uddannelsens formål og varighed § 1. Formålet med erhvervsakademiuddannelsen  

 inden for finansområdet er at kvalificere den uddannede til  

 selvstændigt at kunne varetage arbejde med at planlægge,  

 organisere og realisere opgaver inden for finansiering, kapitalanvendelse,  

 forsikring, ejendomshandel og ejendomsadministration.
Stk. 2. Den uddannede skal kunne 1)	arbejde nationalt og internationalt med problemstillinger i  

 virksomheden og i forbindelse med finansiel rådgivning og 2)	varetage opgaver i et bredt perspektiv og i samarbejde med andre med  

 anden uddannelsesmæssig, sproglig og kulturel baggrund.
§ 2. Uddannelsen, der er en fuldtidsuddannelse, er  

 normeret til 2 studenterårsværk.
Et studenterårsværk  

 er en fuldtidsstuderendes arbejde i 1 år.
Et  

 studenterårsværk svarer til 60 point i European Credit Transfer  

 System (ECTS-point).
Stk. 2. Uddannelsen skal være afsluttet senest 4  

 år efter studiestart.
Institutionen kan, når det findes begrundet  

 i usædvanlige forhold, dispensere herfra.
 Stk. 3. Op til 15 ECTS-point af de i § 3 nævnte  

 ECTS-point for det samlede uddannelsesforløb kan efter institutionens  

 bestemmelse gennemføres som studieophold i en eller flere  

 virksomheder.
 Stk. 4. Erhvervsakademiuddannelsen inden for  

 finansområdet giver ret til at anvende betegnelsen finansøkonom  

 AK.
Kapitel 2 Uddannelsens indhold og tilrettelæggelse § 3. Uddannelsen består af en obligatorisk  

 del, der har et omfang svarende til 90 ECTS-point, og en valgdel, der har et  

 omfang svarende til 30 ECTS-point.
 Stk. 2. Den obligatoriske del består af følgende  

 emneområder:
1)	Metode, der skal kvalificere den studerende til at kunne  

 inddrage almene emner samt anvende metodiske færdigheder i forbindelse  

 med finansrelaterede opgaver.
I området indgår følgende  

 emner i henhold til bilag: kommunikation samt metodelære.  

 Emneområdet skal have et omfang svarende til 6 ECTS-point.
2)	Erhvervsjura, der skal kvalificere den studerende til at  

 kunne anvende relevant jura i forbindelse med varetagelse af  

 rådgivningsydelser, kontraktindgåelse og andre transaktioner samt  

 til at kunne vurdere, hvornår andre juridiske rådgivere  

 bør inddrages.
I området indgår følgende emner i  

 henhold til bilag: retssystemet, fordringer, aftaler, nationalt og  

 internationalt køb, tinglysning, konkurs og omstødelse,  

 selskabsret samt markedsføringsret.
Emneområdet skal have et  

 omfang svarende til 12 ECTS-point.
3)	Erhvervsøkonomi, der skal kvalificere den studerende  

 til at kunne anvende erhvervsøkonomisk teori samt  

 erhvervsøkonomiske modeller og metoder.
Den studerende skal opnå  

 en helhedsopfattelse af de erhvervsøkonomiske beslutningsprocesser.
I  

 området indgår følgende emner i henhold til bilag:  

 virksomhedsanalyse, investering og finansiering samt økonomistyring.  

 Emneområdet skal have et omfang svarende til 15 ECTS-point.
4)	Finansiel virksomhed, der skal kvalificere den studerende til  

 at kunne varetage arbejdsopgaver i relation til finansielle produkter og  

 rådgivningsydelser baseret på en helhedsopfattelse af det  

 finansielle systems funktion og rammebetingelser.
I området  

 indgår følgende emner i henhold til bilag: det finansielle  

 system, brancheregulering, produktkendskab, markedsføring samt  

 organisation.
Emneområdet skal have et omfang svarende til 24  

 ECTS-point.
5)	Kunde- og samarbejdsrelationer, der skal kvalificere den  

 studerende til at kunne inddrage viden om de psykologiske processer og  

 teorier i relation til samarbejde og salg.
Den studerende skal kunne anvende  

 denne viden i forbindelse med finansrelaterede opgaver.
I området  

 indgår følgende emne i henhold til bilag: adfærd.  

 Emneområdet skal have et omfang svarende til 6 ECTS-point.
6)	Privatøkonomi, der skal kvalificere den studerende til  

 at kunne foretage en vurdering af den private kundes behov for finansielle  

 produkter og rådgivningsydelser.
I området indgår  

 følgende emner i henhold til bilag: familieret, indkomst og beskatning  

 samt indkomstanvendelse og finansielle dispositioner.
Emneområdet skal  

 have et omfang svarende til 7 ECTS-point.
7)	Samfundsøkonomi, der skal kvalificere den studerende  

 til at kunne forstå centrale samfundsøkonomiske  

 sammenhænge og vurdere konsekvenserne af ændrede vilkår og  

 betingelser for virksomheden og dens interessenter.
Den studerende skal kunne  

 anvende denne viden i forbindelse med varetagelse af arbejdsopgaver i  

 relation til beslutninger og rådgivningsydelser.
I området  

 indgår følgende emner i henhold til bilag: nationalregnskab,  

 penge- og kapitalmarkedet, udenrigshandel, erhvervs- og samfundsbeskrivelse,  

 pris- og løndannelse samt økonomiske politikker.  

 Emneområdet skal have et omfang svarende til 10 ECTS-point.
8)	Statistik, der skal kvalificere den studerende til at kunne  

 anvende statistiske metoder i forbindelse med økonomiske beskrivelser  

 og analyser, kunne vurdere statistiske undersøgelser med hensyn til  

 dataindsamlingsmetode, dataanalyse og konklusioner samt kunne identificere  

 statistiske problemstillinger og selv kunne gennemføre  

 undersøgelser i mindre omfang ved anvendelse af  

 informationsteknologiske redskaber.
I området indgår  

 følgende emner i henhold til bilag: statistiske modeller samt  

 regressionsanalyse og antalstabeller.
Emneområdet skal have et omfang  

 svarende til 10 ECTS-point.
 Stk. 3. Valgdelen, der bygger på den obligatoriske del,  

 består af:
 1)	Specialeforløb, der skal give den studerende mulighed  

 for at kvalificere studie- og erhvervskompetencen gennem specialisering og  

 perspektivering af emner, der bredt relaterer sig til finansområdet.  

 Specialeforløbet skal have et omfang svarende til 18 ECTS-point.  

 Institutionen tilrettelægger forløbet ved at fastsætte og  

 udbyde et antal specialefag inden for uddannelsens overordnede  

 formål.
2)	Afsluttende eksamensprojekt, hvor den studerende skal  

 dokumentere evne til på metodisk grundlag at kunne bearbejde en  

 kompleks og praksisnær problemstilling i relation til en konkret opgave  

 inden for finansområdet.
Projektet skal have et omfang svarende til 12  

 ECTS-point.
Den studerende skal gennemføre det afsluttende  

 eksamensprojekt inden for centrale problemstillinger i uddannelsen.
Den  

 studerendes specialeforløb kan indgå.
 § 4. Institutionen skal ved tilrettelæggelse  

 af uddannelsen tage udgangspunkt i relevant erhvervspraksis og anvendt  

 teori.
 Stk. 2. Institutionen kan tilrettelægge op til 15  

 ECTS-point af uddannelsens obligatoriske del med differentieret undervisning  

 for at sikre de studerende et fælles studiegrundlag.
 Stk. 3. Institutionen skal sikre progression i hele  

 uddannelsesforløbet.
 Stk. 4. Der skal i uddannelsen indgå  

 undervisningsformer, der kan udvikle den studerendes selvstændighed,  

 samarbejdsevne og evne til at skabe fornyelse.
 Stk. 5. Institutionen kan i studieordningen fastsætte  

 regler om, at den studerende har pligt til at deltage i undervisningen.
 Stk. 6. I uddannelsen indgår, i det omfang det er  

 relevant, undervisning i miljømæssige problemstillinger og i  

 samspillet mellem forskellige kulturformer.
Kapitel 3 Lærerkvalifikationer § 5. Lærere, der underviser i uddannelsen,  

 skal have kandidatniveau eller tilsvarende niveau opnået gennem anden  

 videregående uddannelse og relevant erhvervserfaring, der kan  

 dokumentere det faglige og teoretiske niveau.
Lærerne skal normalt have  

 relevant erhvervserfaring.
 Stk. 2. Lærerne skal kunne dokumentere et  

 pædagogisk kvalifikationsniveau.
Kapitel 4 Eksamen og bedømmelse § 6. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet (eksamensbekendtgørelsen),  

 jf. dog stk. 2, bekendtgørelse om karakterskala og anden  

 bedømmelse samt bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
Stk. 2. De eksterne prøver, jf. § 7,  

 bedømmes efter 13-skalaen.
En af de prøver, der er nævnt  

 i § 7, stk. 1, nr. 2 og 3, kan være en gruppeprøve med  

 individuel bedømmelse.
 § 7. Uddannelsen indeholder følgende 4  

 eksterne prøver:
 1)	1 prøve, der ligger inden udgangen af 2. semester.  

 Prøven skal tilrettelægges, så den bredt kombinerer  

 væsentlige områder af 1. års undervisning.
 2)	2 prøver i 2. studieår, som tilsammen skal dokumentere  

 mindst 2/3 af uddannelsen.
 3)	Det afsluttende eksamensprojekt, som sammen med de 2 prøver i  

 2. studieår skal dokumentere, at uddannelsens afgangsniveau er  

 opnået.
Stk. 2. Emnet for det afsluttende eksamensprojekt formuleres  

 af den studerende i samråd med institutionen og så vidt muligt i  

 samarbejde med en virksomhed.
Institutionen godkender opgavens  

 formulering.
Stk. 3. Prøven i det afsluttende eksamensprojekt  

 består af et projekt og en mundtlig del.
Der gives 1 samlet  

 karakter.
 Stk. 4. Den prøve, der er nævnt i stk. 1,  

 nr. 1, skal være bestået, før den studerende kan  

 aflægge de prøver, der er nævnt i stk. 1, nr. 2 og  

 3.
 Stk. 5. Der kan indgå interne prøver i  

 uddannelsen.
Kapitel 5 Andre regler § 8. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning.
 Stk. 2. Studieordningen skal indeholde:
1)	Mål for samt indhold og tidsmæssigt omfang af de enkelte  

 fag, herunder specialeforløb, samt fagenes tidsmæssige placering  

 i uddannelsesforløbet.
Omfanget af fagene fastsættes i  

 ECTS-point, jf. § 3.
2)	Mål for samt indhold og tidsmæssigt omfang af eventuelle  

 studieophold og disses tidsmæssige placering i  

 uddannelsesforløbet.
Omfanget af studieophold fastsættes i  

 ECTS-point, jf. § 2, stk. 3.
 3)	Beskrivelse af undervisnings- og arbejdsformer.
 4)	Krav til undervisning og eksamen, herunder bundne  

 forudsætninger i uddannelsesforløbet.
 5)	Angivelse af eventuelle interne prøver, jf. § 7, stk. 5.
 6)	Eventuelle regler om pligt til at deltage i undervisningen, jf.  

 § 4, stk. 5.
 7)	Regler om vægtning af projekt og mundtlig del i det  

 afsluttende eksamensprojekt, jf. § 7, stk. 3.
 8)	Regler om meritoverførsel.
 9)	Angivelse af indgåede meritaftaler.
 10)	Angivelse af hvorledes uddannelsen eventuelt udbydes som åben  

 uddannelse.
 Stk. 3. Det skal af studieordningen fremgå, at  

 institutionen, når det findes begrundet i usædvanlige forhold,  

 kan dispensere fra de regler i studieordningen, som alene er fastsat af  

 institutionen.
Stk. 4. Inden en studieordning fastsættes og ved  

 væsentlige ændringer af studieordningen, tager institutionen  

 kontakt til studerende og aftagere.
Derudover indhentes en udtalelse fra  

 censorformandskabet, jf. censorbekendtgørelsen.
Andre udbydere af  

 uddannelsen orienteres med henblik på koordinering af uddannelsen.
 Stk. 5. Studieordningen og væsentlige ændringer  

 heraf træder i kraft ved et studieårs begyndelse.
 Stk. 6. Ved udstedelse af ny studieordning og ved  

 væsentlige ændringer heraf fastsættes overgangsregler i  

 studieordningen.
 Stk. 7. Relevante uddannelsesinstitutioner, censorerne og  

 Undervisningsministeriet skal orienteres om studieordningen og  

 ændringer heraf.
 Stk. 8. Den ajourførte studieordning skal være  

 tilgængelig for studerende og andre interesserede senest ved et  

 studieårs begyndelse.
 § 9. Ved skift til samme uddannelse ved anden  

 institution skal bestået prøve, jf. § 7, stk. 1, nr.  

 1, godskrives den studerende.
 Stk. 2. Beståede uddannelseselementer i øvrigt  

 ved en institution, der udbyder uddannelsen efter denne  

 bekendtgørelse, ækvivalerer de tilsvarende uddannelseselementer  

 ved andre institutioner, der udbyder uddannelsen.
Stk. 3. Institutionen kan i hvert enkelt tilfælde eller  

 ved regler i studieordningen godkende, at gennemførte  

 uddannelseselementer fra en anden dansk eller udenlandsk videregående  

 uddannelse træder i stedet for uddannelseselementer, der er omfattet af  

 denne bekendtgørelse.
Afgørelsen træffes på  

 grundlag af en faglig vurdering af ækvivalensen mellem de  

 berørte uddannelsesdele.
 Stk. 4. Ved godkendelse efter stk. 3 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
§ 10. Undervisningsministeriet kan tillade  

 fravigelse af bekendtgørelsen som led i forsøg.
Ved  

 forsøg fastsættes samtidig forsøgets varighed og  

 rapporteringsform.
 Stk. 2. Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de  

 tilfælde der er nævnt i § 2, stk. 2.
§ 11. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af 1 uge.
Institutionen sender  

 klagen til ministeriet vedlagt udtalelsen og klagerens eventuelle kommentarer  

 hertil.
 Stk. 2. Frist for at indgive klage efter stk. 1 er 2 uger  

 fra den dag, afgørelsen er meddelt klageren.
Kapitel 6 Ikrafttræden § 12. Bekendtgørelsen træder i kraft  

 den 1. august 2000.
Undervisningsministeriet, den 30. juni  

 2000 P.M.V.Ivan SørensenStyrelseschef /Jens Nielsen Juni 2000 Bekendtgørelse om erhvervsakademiuddannelse (AK) inden for  

 finansområdet  

 (finansøkonom AK) Bilag Obligatoriske emner Emneområde: Metode Kommunikation Målet er, at den studerende 1)	kan anvende relevante kommunikationsteknikker, herunder  

 præsentations- og mødeteknik, og 2)	kan anvende relevante kommunikationsværktøjer over for  

 personer med forskellig uddannelse og sproglig baggrund.
Metodelære Målet er, at den studerende 1)	kan anvende relevante metoder til problemformulering,  

 -afgrænsning og -løsning, 2)	kan anvende metoder til beskrivelse af et givet datamateriale og 3)	kan analysere og kommentere beskrivelserne.
Emneområde: Erhvervsjura Retssystemet Målet er, at den studerende 1)	har indsigt i retssystemets funktion, retskilderne, fortolkning og  

 kildesøgning og 2)	har indsigt i domstolenes organisation.
Fordringer Målet er, at den studerende 1)	kan anvende reglerne om fordringers stiftelse, overdragelse og  

 ophør, 2)	kan anvende relevante dele af reglerne om erstatning uden for  

 kontrakt og 3)	kan anvende reglerne om stiftelse af pant.
Aftaler Målet er, at den studerende 1)	kan anvende reglerne om aftalers indgåelse, herunder  

 kreditaftaler og forbrugerbeskyttelse, og 2)	har indsigt i kaution.
Nationalt og internationalt køb Målet er, at den studerende 1)	har indsigt i dansk og international købelovgivning og 2)	kan anvende reglerne om køb, retsforholdet mellem parterne og  

 parternes forpligtelser.
Tinglysning Målet er, at den studerende kan anvende reglerne og forstå retsvirkningerne af tinglysning  

 og grundlaget herfor, herunder belåning og omsætning af fast  

 ejendom.
Konkurs og omstødelse Målet er, at den studerende 1)	har indsigt i betalingsstandsning, konkurs og fogedret og 2)	har indsigt i omstødelse.
Selskabsret Målet er, at den studerende 1)	har indsigt i selskabsretlige forhold og 2)	har indsigt i hæftelsesformer i relevante selskabers  

 konstruktion.
Markedsføringsret Målet er, at den studerende 1)	har indsigt i markedsføringslovgivningen med henblik på  

 at drive virksomhed i overensstemmelse med dette regelsæt og 2)	har indsigt i konkurrencelovgivningen og forbud mod  

 konkurrencebegrænsende aftaler.
Emneområde: Erhvervsøkonomi Virksomhedsanalyse Målet er, at den studerende 1)	har indsigt i relevant regnskabslovgivning, 2)	kan beskrive, analysere og vurdere eksterne årsregnskaber,  

 herunder kvalitative informationer om virksomheder, 3)	har indsigt i andre rapporteringsformer, herunder kvalitets- og  

 videnregnskaber, sociale regnskaber og miljøregnskaber, og 4)	kan anvende indsamlede informationer til en samlet risikovurdering  

 af virksomheden.
Investering og finansiering Målet er, at den studerende 1)	kan anvende principper for valg mellem forskellige  

 investeringsforslag, 2)	kan analysere og vurdere alternative investeringsforslag, herunder  

 risici, 3)	kan opgøre kapitalbehov i forbindelse med investeringer  

 og 4)	kan udarbejde forslag til valg af finansiering.
Økonomistyring Målet er, at den studerende 1)	har indsigt i virksomhedens markedsmæssige situation bestemt  

 af efterspørgsels-, konkurrence- og omkostningsforhold, 2)	har indsigt i værdikæder, 3)	kan anvende forskellige metoder til økonomisk optimering  

 og 4)	kan udarbejde resultat-, likviditets- og balancebudgetter, herunder  

 vurdere virkningen af ændringer i budgetforudsætninger, samt  

 foretage budgetopfølgning.
Emneområde: Finansiel virksomhed Det finansielle system Målet er, at den studerende 1)	har indsigt i de finansielle virksomheders funktion og placering i  

 samfundet, 2)	har indsigt i de finansielle delmarkeders funktion og  

 sammenhæng, nationalt og internationalt, og 3)	har en indgående viden om relevante brancheorganisationer samt  

 disses rolle og samspil med offentlige myndigheder.
Brancheregulering Målet er, at den studerende 1)	har en indgående viden om rammerne for finansielle  

 virksomheder i form af gældende erhvervslovgivning og anden offentlig  

 regulering, 2)	har en indgående viden om forbrugerklagenævn og  

 fagrelevante ankenævn, 3)	har indsigt i branchespecifikke aftaler og regelsæt og 4)	har indsigt i etiske problemstillingers indflydelse på den  

 finansielle virksomhed.
Produktkendskab Målet er, at den studerende 1)	har indsigt i indhold og baggrund for de enkelte produkter, 2)	har en indgående viden om produktsortimentet i relation til  

 investering, finansiering, forsikring og ejendomsformidling og 3)	kan anvende denne viden i forbindelse med forslag til dækning  

 af kundebehov på området.
Markedsføring Målet er, at den studerende 1)	kan anvende systematiske metoder til at identificere interne og  

 eksterne forhold, som øver indflydelse på virksomheden, 2)	har indsigt i informationsindsamlingsmetoder og kan vurdere disse i  

 forhold til informationsbehovet, 3)	har indsigt i metoder til tolkning af analyseresultater, 4)	kan anvende markedsanalyseresultater ved tilrettelæggelse af  

 markedsføringen, 5)	har indsigt i sammenhængen mellem virksomhedens overordnede  

 strategier og markedsføringen og 6)	har indsigt i metoder til at vurdere effekten af  

 markedsføringen.
Organisation Målet er, at den studerende 1)	forstår konsekvensen af anvendelse af forskellige  

 organisationsformer, herunder projektorganisering, og 2)	kan anvende værktøjer til konfliktløsning og til  

 styring og optimering af beslutningsprocesser.
Emneområde: Kunde- og samarbejdsrelationer Adfærd Målet er, at den studerende 1)	har indsigt i teknikker til afklaring af egne styrker og  

 udviklingsområder, 2)	kan anvende viden om individers og gruppers adfærd i  

 forskellige samarbejdsrelationer, 3)	har indsigt i psykologiske aspekter af betydning ved afdækning  

 af kundebehov og 4)	har indsigt i psykologiske aspekter af betydning i relation til  

 gennemførelse af salg, rådgivning og  

 opfølgning.
Emneområde: Privatøkonomi Familieret Målet er, at den studerende kan anvende relevante retsregler inden for ægteskabslovgivning  

 og arve- og skiftelovgivning.
Indkomst og beskatning Målet er, at den studerende 1)	har indsigt i indkomstforhold og person- og  

 pensionsbeskatningsforhold for typiske privatkunder, 2)	har indsigt i beskatningsreglerne ved køb og salg af fast  

 ejendom og 3)	har indsigt i beskatningsreglerne ved handel med finansielle  

 aktiver.
Indkomstanvendelse og finansielle dispositioner Målet er, at den studerende kan vurdere en families budget med henblik på at rådgive  

 om økonomiske dispositioner, herunder dispositioner vedrørende  

 opsparing og lån, bolig, pension og forsikring.
Emneområde: Samfundsøkonomi Nationalregnskab Målet er, at den studerende 1)	har indsigt i nationaløkonomiske mål, 2)	har indsigt i nationalregnskabets grundbegreber og deres indbyrdes  

 samspil med henblik på at kunne vurdere udviklingen i  

 samfundsøkonomien.
Penge- og kapitalmarkedet Målet er, at den studerende 1)	har indsigt i finansielle institutioner og 2)	har indsigt i rentedannelse, herunder betydningen af  

 internationaliseringen af kapitalmarkedet.
Udenrigshandel Målet er, at den studerende 1)	har indsigt i betalingsbalancens og kapitalbalancens opbygning og  

 indbyrdes sammenhæng og 2)	har indsigt i udviklingen i den internationale  

 konkurrenceevne.
Erhvervs- og samfundsbeskrivelse Målet er, at den studerende 1)	har indsigt i generelle demografiske forhold og 2)	har indsigt i EU og andre relevante internationale  

 organisationer.
Pris- og løndannelse Målet er, at den studerende 1)	har indsigt i arbejdsmarked og løndannelse og 2)	har indsigt i prisdannelse og indgreb i prisdannelsen.
Økonomiske politikker Målet er, at den studerende 1)	har indsigt i de økonomiske politikker, deres  

 anvendelsesområde og begrænsninger og 2)	kan vurdere økonomisk/politiske beslutningers betydning for  

 virksomheden og dens interessenter.
Emneområde: Statistik Statistiske modeller Målet er, at den studerende 1)	kan arbejde med stokastiske variable og de hertil knyttede  

 sandsynlighedsfunktioner (hypergeometrisk fordeling, binomialfordeling,  

 poissonfordeling og normalfordeling), 2)	kan anvende forskellige metoder til udvælgelse af  

 stikprøver, 3)	kan vurdere usikkerhed (konfidensintervaller), 4)	kan foretage afprøvninger af hypoteser og 5)	kan beregne nødvendige stikprøvestørrelser til  

 sikring af analysens pålidelighed.
Regressionsanalyse og antalstabeller Målet er, at den studerende 1)	kan anvende modeller til forklaring af lineære  

 sammenhænge, 2)	kan arbejde med konfidensintervaller og hypotesetest for modellernes  

 parametre og 3)	kan gennemføre test i en- og to-dimensionale antalstabeller  

 og fortolke sammenhænge.
