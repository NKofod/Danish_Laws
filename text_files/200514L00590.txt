Betænkning afgivet af Retsudvalget den 23. maj 2006 Betænkning over Forslag til lov om ændring af straffeloven (Dansk straffemyndighed ved seksuel udnyttelse af børn i  

 udlandet) [af justitsministeren (Lene Espersen)] 1. Ændringsforslag Socialdemokratiets medlemmer af udvalget har stillet 2 ændringsforslag  

 til lovforslaget.
2. Udvalgsarbejdet Lovforslaget blev fremsat den 29. marts 2006 og var til 1.  

 behandling den 21. april 2006. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 8. marts 2006 dette udkast til  

 udvalget,  

 jf. alm. del − bilag 468. Den 6. april 2006 sendte justitsministeren de  

 indkomne høringssvar samt et notat herom til udvalget.
Spørgsmål Udvalget har stillet 4 spørgsmål til justitsministeren til  

 skriftlig besvarelse, som denne har besvaret, på nær spørgsmål 4, som  

 forventes  

 besvaret inden 2. behandling.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse  

  

 med de stillede  

 ændringsforslag.
 Et  

  

 mindretal  

  

 (SF)  

 indstiller lovforslaget til  

  

 vedtagelse  

 uændret.
 Et  

  

 andet  

 mindretal  

  

 i udvalget (EL) indstiller  

 lovforslaget til  

  

 vedtagelse uændret.
 Enhedslisten bemærker, at hvis ændringsforslagene bliver  

 vedtaget, vil Enhedslisten stemme imod lovforslaget ved 3. behandling.
 Enhedslisten er enig med Jurisdiktionsudvalget i, at der bør  

 udvises tilbageholdenhed med at fravige princippet om dobbelt strafbarhed, og  

 når det sker, bør der foretages en snæver afgrænsning.
Ændringsforslagene om også at undtage børnepornografi fra  

 princippet om dobbelt strafbarhed har ikke været diskuteret i  

 Jurisdiktionsudvalget,  

 ligesom de heller ikke har været i høring, og der foreligger derfor ingen  

 vurdering af konsekvenserne af også at foretage denne undtagelse fra  

 princippet  

 om dobbelt strafbarhed.
Derfor kan Enhedslisten ikke stemme for  

 ændringsforslagene.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S), tiltrådt af et  

  

 flertal  

  

 (V, DF, KF og RV):
Til § 1 I  

 den under  

  

 nr. 1  

  

 foreslåede affattelse  

 af  

  

 § 7, stk. 3,  

  

 indsættes efter nr. 6  

 som nyt nummer:
»7) § 235,« Nr. 7 og 8 bliver herefter nr. 8 og 9.
[Besiddelse og udbredelse af børnepornografisk materiale  

 omfattes af lovforslaget] 2)  

  

 I den under  

  

 nr. 2  

  

 foreslåede affattelse af  

  

 §  

 10, stk. 2, 2. pkt.,  

  

 indsættes efter nr. 6 som nyt nummer.:
»7) § 235,« Nr. 7 og 8 bliver herefter nr. 8 og 9.
[Besiddelse og udbredelse af børnepornografisk materiale  

 omfattes af lovforslaget] Bemærkninger Til nr. 1 og 2 Ændringsforslagene indebærer, at overtrædelse af straffelovens §  

 235 om besiddelse og udbredelse af børnepornografisk materiale bliver  

 omfattet  

 af den særlige jurisdiktionsregel i den foreslåede § 7, stk. 3, i  

 straffeloven.  

 Efter ændringsforslagene vil der således være dansk straffemyndighed, hvis en  

 person, der på gerningstidspunktet har dansk indfødsret eller er bosat i  

 Danmark, i udlandet udbreder eller besidder børnepornografisk materiale, også  

 selv om en sådan udbredelse eller besiddelse ikke er strafbar i det land,  

 hvor  

 den finder sted.
 Ændringsforslagene indebærer endvidere, at § 235 medtages i  

 opregningen i straffelovens § 10, stk. 2, 2. pkt., således at der ved danske  

 domstoles pådømmelse af overtrædelse af § 235 ikke skal tages hensyn til  

 strafmaksimum i gerningslandet, hvis gerningsmanden havde den relevante  

 tilknytning  

 til Danmark på gerningstidspunktet.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 200 Bilagsnr.
Titel 1 Høringssvar og høringsnotat, fra justitsministeren 2 Udkast til tidsplan for udvalgets behandling af  

 lovforslaget 3 Endelig tidsplan for udvalgets behandling af lovforslaget 4 1. udkast til betænkning Oversigt over spørgsmål og svar vedrørende L 200 Spm.nr.
