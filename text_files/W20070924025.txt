Landsskatteretskendelse vedr.
Ekstraordinær genoptagelse af  

 skatteansættelse Klagen skyldes, at anmodning om ekstraordinær genoptagelse af  

 skatteansættelsen ikke er imødekommet.
Landsskatterettens afgørelse Skatteforvaltningen har ikke  

 imødekommet anmodningen om ekstraordinær genoptagelse af  

 skatteansættelsen.
 Landsskatteretten pålægger  

 skattemyndigheden at genoptage skatteansættelsen for indkomståret 2001.
Sagens oplysninger Klageren drev i indkomståret  

 2001 en butik, som klageren startede i indkomståret 1997. Bogføringen og  

 regnskabet blev foretaget af et revisionsfirma.
For indkomståret 1999 har  

 klageren selvangivet et resultat af selvstændig virksomhed på 64.916 kr.
For  

 indkomståret 2000 har klageren selvangivet et resultat på 41.030 kr.
 Klageren har ikke rettidigt  

 indgivet selvangivelse og årsregnskab for indkomståret 2001. Kommunen har  

 derfor i september 2002 foretaget en taksation af klagerens indkomst, hvor  

 indkomsten forhøjes med 250.000 kr.
 Den 5. oktober 2005 har  

 klageren indgivet selvangivelse og årsregnskab for indkomståret 2001 til  

 kommunen. Årsregnskabet viser et resultat af selvstændig virksomhed på 21.136  

 kr.
 Ved skrivelse af 11. oktober  

 2005 har kommunen kvitteret for modtagelsen af selvangivelsen, herunder har  

 kommunen oplyst, at man betragtede indgivelsen som en anmodning om  

 genoptagelse  

 af skatteansættelsen.
 Klageren har ved brev af 21.  

 oktober 2005 via mail anmodet om ekstraordinær genoptagelse af  

 skatteansættelsen  

 med henvisning til skattestyrelseslovens § 35, stk. 1, nr. 8.
 Kommunen har ved afgørelse af  

 28. oktober 2005 givet afslag på anmodningen om ekstraordinær genoptagelse af  

 skatteansættelsen for indkomståret 2001.
Overfor Landsskatteretten har  

 klageren fremlagt årsregnskab for indkomståret 2002, som viser et resultat på  

 276.498  

 kr.
Klageren har i dette indkomstår frigjort sig for leasingforpligtelser på  

 80.742 kr.
Endvidere er klagerens lokaleomkostninger faldet med 70.233 kr.
Skatteforvaltningens afgørelse Anmodningen om ekstraordinær  

 genoptagelse af klagerens skatteansættelse kan ikke imødekommes.
 Den skønsmæssige ansættelse i  

 2001 kan ikke anses for åbenbart urimelig, idet den giver plads til et  

 privatforbrug på ca. 127.000 kr., ligesom resultatet ligger inden for den  

 beregnede omsætning.
Forholdene i øvrigt giver  

 ikke anledning til at tillade ekstraordinær skatteansættelse.
Der er her især  

 henset til, at klageren før selvangivelsesfristen for 2001 gennem flere år må  

 have haft kontakt til samme revisor, der kunne have varetaget udarbejdelse af  

 regnskab og selvangivelse.
Klagerens påstand og argumenter Klageren har nedlagt påstand  

 om, at der skal ske ekstraordinær genoptagelse af skatteansættelsen for  

 indkomståret 2001.
 Klageren har på grund af sin  

 søns svære sygdom og personlige forhold i øvrigt ikke været i stand til at  

 indlevere regnskab og selvangivelse for indkomståret 2001. Som følge heraf er  

 klagerens indkomst for 2001 blevet takseret.
I efteråret 1997 fik klageren  

 og dennes samlever deres første søn.
I samme periode forsøgte klageren at  

 starte en butik op, og arbejdede således en stor del i butikken.
 I slutningen af 1998 fik  

 klagerens barn imidlertid konstateret kræft i leveren og dette resulterede i  

 et  

 længerevarende behandlingsforløb for barnet, der var indlagt i lange perioder  

 på Rigshospitalet.
 Barnets sygdom resulterede i  

 en kraftig belastning af parforholdet i de efterfølgende 2 år og resulterede  

 ligeledes i, at klagerens virksomhed gik meget dårligt.
Efter behandlingsforløbet på  

 Rigshospitalet skulle klagerens barn modtage efterbehandling og gennemgå  

 kontrolbesøg mv., hvilket tillige var en stor psykisk belastning for klageren  

 og dennes samlever.
Således skulle klagerens barn efterfølgende gennemgå  

 behandling med kemoterapi, hvilket har bevirket, at klageren ikke har kunnet  

 varetage driften af sin personlige virksomhed, ligesom klageren ikke har  

 kunnet  

 overskue at skulle indlevere selvangivelser og regnskaber for denne.
 Klageren arbejder stadig i  

 weekender og på skæve arbejdstider, mens dennes samlever nu arbejder på  

 nedsat  

 tid for at kunne passe deres barn.
 I forbindelse med de  

 efterfølgende følger af sygdommen og kemoterapibehandlingen har klagerens  

 barn  

 mistet en del af hørelsen og udviklet en mild form for ADHD, hvorfor han i  

 dag  

 går i specielskole.
 Klagerens barns sygdom har  

 således bevirket en voldsom belastning af klagerens personlige forhold ikke  

 kun  

 i den tid, hvor klagerens barn var indlagt på Rigshospitalet, men også i de  

 efterfølgende år, hvor barnet modtog kemoterapibehandling og gennemgik de  

 voldsomme følger af sygdommen og behandlingen.
Som følge af disse forhold  

 har klageren ikke kunnet varetage driften af sin personligt drevne  

 virksomhed,  

 hvilket har bevirket en indtægtsmæssig nedgang i denne.
Videre har klageren  

 ikke haft mulighed for at selvangive sit regnskab for 2001, ligesom dette  

 ikke  

 har været muligt for de efterfølgende indkomstår, hvilket klageren dog er i  

 gang med at udarbejde og indlevere nu.
Efter  

 skatteforvaltningslovens § 27, stk. 1, nr. 8 kan der ske genoptagelse efter  

 anmodning, når der foreligger særlige omstændigheder.
Denne  

 betingelse er  

 identisk med samme betingelse i dagældende skattestyrelseslovs § 35 stk. 1,  

 nr.  

 8.
 Klageren fremlægger sit  

 årsregnskab for 2001 og udvidet selvangivelse for 2001. Derudover fremlægges  

 skatteopgørelsen for 2001. Disse er udarbejdet af klagerens revisor og giver  

 et  

 samlet og korrekt billede af klagerens indkomstforhold i 2001.
Det fremgår heraf, at  

 klageren har haft et resultat af selvstændig virksomhed før finansielle  

 poster  

 i det pågældende indkomstår på 81.932 kr.
Den skønsmæssige ansættelse på  

 250.000 kr. er således i kraftig uoverensstemmende med de faktiske forhold og  

 klagerens indtjening for indkomståret 2001. Desuden har den skønsmæssige  

 ansættelse ikke medført en skatteansættelse, der er i samme størrelsesorden  

 som  

 de forudgående indkomstår.
Således ligger den skønsmæssige indtjening i 2001  

 4  

 til 6 gange højere, end indkomsten for 1999 og 2000, som skattemyndighederne  

 var vidende om ved taksationen af klageren.
 Det fremgår ikke umiddelbart,  

 på hvilket grundlag skattemyndighederne har skønnet, at klagerens indkomst  

 for  

 2001 skulle være så markant højere end indkomsten for de forudgående år.  

 Klageren havde endvidere ikke personlige ressourcer til at drive sin  

 virksomhed.
 Det må på denne baggrund  

 konstateres, at indkomstansættelsen for 2001 i væsentlig grad adskiller sig  

 fra  

 de indkomstforhold, der har gjort sig gældende i de indkomstår, der ligger  

 forud og efterfølgende og også adskiller sig ganske kraftigt fra de faktiske  

 forhold, der er illustreret ved klagerens regnskabsmateriale.
 Det vil således være  

 urimeligt at opretholde skatteansættelsen, hvilket taler for at der skal ske  

 en  

 genoptagelse af klagerens skatteansættelse for indkomståret 2001.
 I henhold til  

 Skatteforvaltningslovens § 27, stk. 2, skal der som udgangspunkt reageres  

 inden  

 6 måneder fra det tidspunkt, hvor den skattepligtige kommer til kundskab om  

 de  

 forhold der begrunder fravigelsen i § 26.
Klageren har imidlertid ikke  

 haft det personlige overskud til at reagere på den skønsmæssige ansættelse,  

 hvilket  

 skyldes de ovenfor nævnte forhold.
Dette bevirker imidlertid ikke, at  

 klageren  

 ikke har adgang til at få ekstraordinært genoptaget skatteansættelsen for  

 indkomståret 2001.
 Der er tale om en konkret  

 vurdering, der skal tage udgangspunkt i de forhold der netop begrunder, at  

 skatteyderen ikke har haft mulighed for at indsende den pågældende  

 selvangivelse.
 I nærværende sag foreligger  

 der så undskyldelige omstændigheder og menneskeligt tragiske begivenheder, at  

 der efter en konkret vurdering er mulighed for i henhold til bestemmelsen at  

 ekstraordinært genoptage klagerens skatteansættelse for indkomståret 2001.
Landsskatterettens bemærkninger og begrundelse Det fremgår af dagældende  

 skattestyrelseslovs § 34, stk. 2 (nu skatteforvaltningslovens § 26, stk. 2)  

 at  

 en skattepligtig, der ønsker af få ændret sin ansættelse, senest den 1. maj i  

 det 4. år efter indkomstårets udløb skal fremlægge oplysninger af faktisk  

 eller  

 retlig karakter, der kan begrunde ændringen.
 Klageren har den 5. oktober  

 2005 fremsendt anmodning om genoptagelse af skatteansættelsen for  

 indkomståret  

 2001. Anmodningen er således indgivet efter udløbet af fristen i dagældende  

 skattestyrelseslovs § 34 stk. 2, om ordinær skatteansættelse.
 Spørgsmålet om genoptagelse  

 skal herefter afgøres efter bestemmelsen om ekstraordinær genoptagelse i  

 dagældende skattestyrelseslovs § 35, stk. 1, nr. 8, som har følgende ordlyd:
Skatteministeren giver efter  

 anmodning fra den skattepligtige tilladelse til ændring af skatteansættelsen  

 som følge af, at der foreligger særlige omstændigheder. Ifølge bemærkningerne til  

 loven er bestemmelsens anvendelsesområde tilfælde, hvor der foreligger  

 særlige  

 omstændigheder, der fører til, at det må anses for urimeligt at  

 opretholdeansættelsen uden for de tilfælde, hvor genoptagelse kan ske efter  

 de  

 objektive grunde i bestemmelsen.
Af bemærkningerne fremgår, at bestemmelsen  

 bl.a. kan finde anvendelse i tilfælde, hvor en urigtig ansættelse skyldes  

 svig  

 fra tredjemand eller andre særlige omstændigheder, der ikke kan bebrejdes den  

 skattepligtige.
Efter en konkret vurdering af  

 klagerens forhold foreligger der sådanne særlige omstændigheder, der efter  

 dagældende skattestyrelseslovs § 35, stk. 1, nr. 8 kan begrunde en  

 ekstraordinær genoptagelse af skatteansættelsen.
Det anses for  

 sandsynliggjort,  

 at den foretagne taksation af klagerens indkomst har medført en åbenbar  

 urimelig skatteansættelse, når der henses til de foregående og det  

 efterfølgende  

 års selvangivne overskud af virksomhed.
Når der yderligere lægges vægt på  

 klagerens  

 personlige forhold, er der grundlag for at imødekomme klagerens anmodning om  

 ekstraordinær genoptagelse af skatteansættelsen.
 Landsskatteretten pålægger herefter skattemyndigheden at  

 genoptage skatteansættelsen for indkomståret 2001.
