Nr BTL 34 Betænkning over Forslag til lov om etablering af et udvalg om forsvarets  

 og politiets efterretningstjenester   

 Nr L 34 1987-88, 2. samling Afgivet af Retsudvalget Afgivet: 19880621 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal inden for flertallet (Socialistisk Folkepartis medlemmer af  

 udvalget) ønsker at tilføje følgende:
Mindretallet har tidligere, senest i folketingsåret 1987-88 (1. samling),  

 fremsat forslag i Folketinget om øget kontrol med efterrretningstjenesterne,  

 beslutningsforslag nr.
B 21. Med indstillingen af det foreliggende lovforslag  

 til vedtagelse uændret har mindretallet undladt at genfremsætte B 21.
B 21 var i sit indhold mere vidtgående end det foreliggende lovforslag.  

 Det indeholdt således et afsnit om, at efterretningstjenesterne skulle  

 udsende årlige beretninger om deres virksomhed.
Dette kunne der ikke skabes  

 flertal for i Folketinget.
Det kan nok undre i betragtning af bl.a. de ret  

 omfattende rapporter, der udarbejdes i Den Tyske Forbundsrepublik.  

 Mindretallet vil da også fortsætte bestræbelserne på at skaffe politisk  

 flertal for den del af sit forslag.
Desuden indeholdt B 21 et afsnit om parlamentarisk kontrol med  

 efterretningstjenesterne.
Selv om det foreliggende lovforslag er mindre  

 vidtgående i sine forslag til folketingsudvalgets rolle i forhold til  

 efterretningstjenesterne end B 21, konstaterer mindretallet med tilfredshed,  

 at der nu synes at være flertal i Folketinget for at sikre et vist  

 parlamentarisk indseende med efterretningstjenesternes virksomhed.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
