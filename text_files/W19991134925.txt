På grund af smerter blev patienten tre måneder efter indgrebet  

 røntgenundersøgt.
Smerterne blev tolket som følger af  

 betydelig slidgigt og afkalkning i lænderygraden, et let kileformet  

 sammenfald af første lændehvirvel og en degeneration af fjerde  

 båndskive i lænderygraden.
Der blev endvidere fundet svagt  

 udtalte forandringer i bækkenet samt tegn på, at der kunne  

 være tale om udsæd fra kræftprocessen.
Overlægen undlod at  informere patienten om fundene, dels på  

 grund af patientens relativt høje alder, dels da overlægen  

 vurderede, at patienten havde det godt.
Patienten kom derfor ikke i  

 behandling for sin lidelse de følgende måneder efter  

 indgrebet.
 Der blev klaget over, at overlægen ikke umiddelbart efter  

 operationen informerede patienten om, at han led af kræft.
 Der blev endvidere klaget over, at en behandling ikke blev iværksat  

 senest nogle måneder efter det operative indgreb.
Lægelig information og behandling efter  

 fund af kræft Nævnet fandt, at overlægen havde udvist  

 manglende omhu og samvittighedsfuldhed, da han undlod at informere patienten  

 om kræftlidelsen.
 Nævnet lagde ved afgørelsen vægt  

 på, at patienten ikke havde givet udtryk for, at han ikke ville  

 informeres løbende om sin sygdom.
 Nævnet var således af den opfattelse, at den  

 omstændighed, at patienten var 75 år gammel, og at han i  

 øvrigt havde det godt, ikke i sig selv kunne begrunde, at  

 overlægen undlod at informere ham om diagnosen umiddelbart efter  

 operationen og om, hvilke behandlingsmuligheder han havde.
 Nævnet fandt, at overlægen ikke havde udvist  

 manglende omhu og samvittighedsfuldhed ved ikke at iværksætte en  

 behandling senest nogle måneder efter indgrebet.
Nævnet kunne oplyse, at kastrationsbehandling af  

 prostatakræft med metastaser alene havde smertestillende og midlertidig  

 hæmmende indflydelse på yderligere sygdomsudvikling, men at  

 behandlingen ikke var helbredende.
Nævnet kunne endvidere oplyse, at  

 der ikke var enighed om, på hvilket tidspunkt, det var mest  

 hensigtsmæssigt at påbegynde en kastrationsbehandling, og at der  

 ikke forelå dokumentation for, at en tidlig iværksættelse  

 af behandling forlængede livet.
 Nævnet lagde ved sin afgørelse vægt  

 på, at patientens smerter i venstre side af bækkenet gradvist  

 aftog i løbet af månederne efter operationen.
 Nævnet lagde endvidere vægt på, at  

 patientens smerter var ukarakteristiske, og at patientens smerter fra  

 højre lyske med udstråling til storetåen svandt efter  

 indtagelse af én Pamol.
 Nævnet fandt derfor, at patienten havde relativt  

 beskedne tegn på spredning af kræften fra blærehalskirtlen  

 til bækkenknoglerne, og at det ikke kunne kritiseres, at  

 overlægen havde vurderet, at patientens smerter skyldtes de ved en  

 røntgenundersøgelse påviste forandringer i ryggen.
