(Handelsskoler og tekniske Skoler) I cirkulæreskrivelse af 25. januar 1988 om klassificering af nyoprettede  

 kontorfunktionærstillinger (HK), I-428, meddelte ministeriet, at reglerne om  

 anvendelse af kapitel 6 i overenskomsten mellem Finansministeriet og HK af 6.  

 april 1987 om klassificering af sådanne nyoprettede stillinger indtil videre  

 blev delegeret til Direktoratet for Erhvervsuddannelserne, der skulle  

 godkende oprettelsen af de på frilisten optagne stillingskategorier.
Direktoratet underrettede ved skrivelse af 24. maj 1988 skolerne om den  

 procedure, der skulle følges ved indsendelse af ansøgninger om oprettelse og  

 klassificering af nye frilistestillinger.
Af denne vejledning fremgår det  

 bl.a., at der kræves en fyldig, revideret organisationsplan samt  

 fyldestgørende begrundelse for det ansøgte bilagt stillingsopslag, for at  

 ansøgninger af direktoratet kan henføres under firlisteordningen.
Målet har  

 været, at ordningen kunne administreres på en objektiv, kvalificeret og  

 ensartet måde.
Direktoratet har fra et stort antal skoler modtaget ansøgninger om  

 godkendelse af sådanne stillinger.
Man har vurderet ansøgningerne og det  

 bilagte materiale, og ministeriet skal herefter meddele, at man med  

 øjeblikkelig virkning delegerer godkendelsen af oprettelse af de  

 HK-overenskomsten af 6. april 1987 § 10, stk. 2. nævnte frilistestillinger  

 til den enkelte skoles ledelse.
Skolerne vil herefter selv uden først i hvert enkelt tilfælde at skulle  

 indhente ministeriets godkendelse kunne fastsætte løn- og  

 ansættelsesvilkårene for de her omhandlede frilistestillinger, d.v.s.  

 stillinger som overassistent og kontorfuldmægtig, jf. i øvrigt ministeriets  

 cirkulæreskrivelse af 8. juni 1988, I-433. (* 1) Skolernes ansvar for anvendelse af HK-overenskomstens bestemmelser om  

 frilistestillinger gælder såvel de stillinger, som der allerede er indsendt  

 ansøgning om til direktoratet, som fremtidige stillinger.
 Det er en forudsætning for delegationen, at den kun anvendes ved  

 oprettelse af nye stillinger, således at der ikke sker  

 omklassificering af bestående stillinger.
at stillingerne opslås i overensstemmelse med gældende regler, at en stillings indhold er i overensstemmelse med funktionsbeskrivelsen  

 ifølge frilisten, jf. bilag 2 i HK-overenskomsten, og at udgifterne i forbindelse med ansættelse af personale i henhold til  

 frilisten holdes inden for de til enhver tid godkendte bevillinger, d.v.s. de  

 godkendte årsværks- og lønsumsrammer.
 Undervisningsministeriet forbeholder sig at tilbagekalde delegationen fra  

 den enkelte skole, såfremt det viser sig, at HK-overenskomsten ikke anvendes  

 på tilfredsstillende måde.
 P.m.v.
 e.b.
A.
Jahnsen eksp.sekr.
