 § 135  og § 50 i bekendtgørelse om en aktiv  

 arbejdsmarkedsindsats.
 Hvilke begrænsninger kan der foretages i retten til en selvfunden  

 jobtræningsplads i henhold til § 135 i bekendtgørelsen.
Ifølge § 135 stk. 1, har ledige medlemmer af en arbejdsløshedskasse under  

 60 år, efter en ledighedsperiode på 12 måneder inden for de sidste 15  

 måneder, ret til jobtræning i op til 12 måneder, hvis den ledige selv kan  

 finder en jobtræningsplads, der kan godkendes af Arbejdsformidlingen, og den  

 ledige ikke tidligere har modtaget et tilbud om jobtræning af mindst 12  

 måneders varighed.
Ifølge § 135 stk. 2, finder reglerne i bekendtgørelsens  

 kapitel 7 om jobtræning tilsvarende anvendelse.
Ifølge § 50 stk. 1, skal jobtræningstilbuddet bidrage til at give den  

 ledige genoptræning med henblik på at opnå beskæftigelse på det ordinære  

 arbejdsmarked.
Arbejdsmarkedsrådet kan i henhold til § 50, stk. 2, fastsætte  

 generelle retningslinjer for, hvilke krav der kan stilles til en  

 jobtræningsplads, for at den kan leve op til kravet om genoptræning af den  

 ledige.
 Der kan således stilles de samme krav til indholdet og kvaliteten af en  

 selvfunden jobtræningsplads som til jobtræning, der gives som tilbud, men der  

 kan iøvrigt ikke laves begrænsninger i retten til selvfunden jobtræning.
 Foranlediget af et konkret tilfælde skal det meddeles, at det heraf  

 følger, at det ikke med (amts) kommunale arbejdsgivere vil kunne aftales, at  

 disse skal udvise tilbageholdenhed med hensyn til ansættelse i selvfunden  

 jobtræning.
