A.
Aktier i andre forsikringsselskaber, som ikke tilhører samme koncern  

 som aktieejere, og som heller ikke har en sådan indbyrdes tilknytning, at  

 dette får indflydelse på aktiernes vurdering ved opgørelsen af årsregnskabet.
 Ved opgørelsen af basiskapitalen vil de almindelige regler i lovens § 124  

 som hovedregel give tilstrækkelig vejledning.
B.
Aktier i forsikringsselskaber, der tilhører samme koncern, eller som  

 har en sådan tilknytning til aktieejere, at de indbyrdes økonomiske forhold  

 må tages i betragtning ved opgørelsen af basiskapitalen.
 Til denne gruppe henregnes aktieselskaber, der ejes af et eller flere  

 gensidige selskaber, som økonomisk er nøje forbundet med hinanden.
 I tvivlstilfælde vil forsikringstilsynet give vejledning om afgørelsen af  

 denne afgrænsning.
 Såfremt datterselskabets basiskapital overstiger den beregnede  

 solvensmargen (eventuelt mindstebeløbet for solvensmargenen, jfr.  

 industriministeriets bekendtgørelser nr. 456 og 457 af 10. september 1981 §  

 3, stk. 2, vil aktierne i datterselskabet kunne medregnes på sædvanlig måde  

 inden for en kurs, der bestemmes af forholdet mellem det overskydende beløb  

 og aktiekapitalen.
 Medfører ovenstående regler, at aktierne ved opgørelsen af basiskapitalen  

 skal medtages med en anden værdi end den, der anvendes i årsregnskabet, beder  

 man indtil videre korrektion foretages på følgende måde:
 I skema S 1 og S 3 til beregning af solvensmargen opgøres basiskapitalen  

 på sædvanlig måde, jfr. vejledningen herom.
Korrektionen vedrørende aktier anføres efter sidste linie på skema S 1 og  

 S 3 (basiskapitalen) eventuelt på næste side under »Eventuelle  

 bemærkninger.« Forsikringstilsynet, den 3. november  

 1982.
