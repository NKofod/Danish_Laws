Nr BTL 233 Betænkning over Forslag til lov om ændring af lov om totalisatorspil   

 Nr L 233 1991-92, 1. samling Afgivet af Skatteudvalget Afgivet: 19920424 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Nogle af udvalgets spørgsmål og ministerens svar herpå er optrykt som  

 bilag til betænkningen.
 Endvidere har udvalget modtaget en skriftlig og mundtlig henvendelse fra  

 Dansk Travsports Centralforbund.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
Et flertal (Socialdemokratiets, Socialistisk Folkepartis,  

 Fremskridtspartiets, Det Radikale Venstres og Kristeligt Folkepartis  

 medlemmer af udvalget) kan støtte ændringsforslagene, som bringer den  

 tilstand til ophør, at gevinster, der er skattepligtige, stort set uden  

 undtagelse alligevel ikke beskattes.
Beskatningspligten af gevinsterne  

 ophæves, mens der til gengæld indføres en øget indskudsbeskatning.
Flertallet  

 vil følge virkningerne af lovforslaget for at bedømme, om det virker  

 hensigtsmæssigt, eller om det vil være mere formålstjenligt i stedet at  

 indføre en egentlig gevinstbeskatning med et vist bundfradrag, eventuelt  

 kombineret med en indberetningsordning.
 ÆndringsforslagAf skatteministeren , tiltrådt af udvalget:
 Til titlen 1) Efter »totalisatorspil« indsættes ordene:  

 »og om ophævelse af lov om landsspil i forbindelse med hestevæddeløb  

 (V6-spil)».
 Til § 1 2) Før den foreslåede ændring, som bliver nr. 1, indsættes  

 som nyt nummer:
 »01. § 2 A, stk. 1, affattes således:
»Ved totalisatorspil i forbindelse med heste- og hundevæddeløb udgør  

 afgiften 1 pct. af den del af indskudssummen, der falder på vinder- og  

 pladsspil, og 11 pct. af den del af indskudssummen, der falder på andre  

 spilleformer, dog bortset fra V5- og V6-spil, hvor afgiften udgør 16  

 pct.«» 3) Den foreslåede ændring, som bliver nr. 1, affattes således:
 »1. § 3, stk. 1, affattes således:
 »Ved totalisatorspil i forbindelse med hestevæddeløb, hundevæddeløb  

 og kapflyvninger med brevduer skal der af indskudssummerne anvendes følgende  

 andele til gevinster til spillerne:
 80 pct. ved vinder- og pladsspil.
 Mindst 65 pct. ved kombineret spil bortset fra V5- og V6-spil.
59 pct. ved V5- og V6-spil.«» 4) Efter den foreslåede ændring, som bliver nr. 1, indsættes som  

 nyt nummer:
 »02. I § 3 indsættes efter stk. 4 som nyt stykke:
»Stk. 5. Gevinsterne er fritaget for indkomstskat til stat og  

 kommune.«» Til § 2 5) Paragraffen affattes således:
»§ 2 Loven træder i kraft den 1. juli 1992.« Ny paragraf 6) Efter § 2 indsættes som ny paragraf:
»§ 01 Lov nr. 270 af 8. juni 1983 om landsspil i forbindelse  

 med hestevæddeløb (V6-spil), som senest ændret ved lov nr. 59 af 7. februar  

 1990, ophæves.« Bemærkninger Til nr. 1-6 Ændringsforslagene giver totalisatorbanerne mulighed for  

 afholdelse af et V6-spil og ophæver indkomstskattepligten for gevinster i  

 totalisatorspil.
V6-spillet er en videreudbygning af V5-spillet, hvor der skal findes de 5  

 vindere i 5 løb.
I V6-spillet skal der findes 6 vindere i 6 løb.
I praksis  

 kan V5- og V6 slås sammen, således at præmiepuljen deles i to lige store dele  

 til henholdsvis 5 og 6 rigtige.
V6-spillet blev indført i Danmark ved lov nr. 270 af 8. juni 1983. Spillet  

 var udformet således, at afgiftssats, spillernes gevinstandel og beskatningen  

 af gevinsterne var identisk med bestemmelserne i tipsloven.
Selve bevillingen  

 til afholdelse af spillet blev givet til et aktieselskab, hvis aktiekapital  

 blev tegnet af Dansk Tipstjeneste.
Hestesporten var repræsenteret i  

 bestyrelsen.
 V6-spillet ophørte efter en kortere periode, idet der ikke var det  

 fornødne spillegrundlag.
 En genoplivning af V6 i totalisatorlovens regi, hvor det vil indgå sammen  

 med de øvrige spil på heste m.v., indebærer, at banerne får en større frihed  

 i tilrettelæggelsen af deres spilleudbud samtidig med, at spillet får samme  

 betingelser som V5.
I henhold til den gældende lovgivning er gevinsterne ved totalisatorspil  

 indkomstskattepligtige.
Gevinsterne indgår således i spillernes  

 skattepligtige indkomst med fradrag af indskud til opnåelse af gevinsten.
 Ændringsforslagene indebærer en ophævelse af den nuværende beskatning af  

 gevinsterne ved totalisatorspil, således at gevinsterne ved totalisatorspil  

 ikke længere indgår i den skattepligtige indkomst.
I stedet forhøjes statsafgiften med 1 pct. både for kombinerede spil og V5  

 til henholdvis 11 pct. og 16 pct.
Samtidig sænkes gevinstandelen med 1 pct.  

 for V5 til 59 pct., således at det i realiteten vil blive spillerne, der  

 betaler den forhøjede afgift.
For V6 foreslås samme betingelser som for V5.
 Det foreslås, at loven træder i kraft den 1. juli 1992.
 Det er uvist, hvornår de enkelte baner vil indføre V6-spillet.
 Ændringsforslaget om at indføre V6-spil vil medføre et merprovenu i det  

 omfang, den samlede omsætning ved totalisatorspil forøges.
Dansk Travsports Centralforbund skønner, at et V6-spil på sigt kan medføre  

 en meromsætning i størrelsesordenen 75 mio. kr. på årsbasis, hvilket med  

 samme statsafgift (15 pct.), som i dag gælder for V5, vil indbringe et årligt  

 merprovenu på godt 10 mio. kr.
Skønnet er behæftet med stor usikkerhed.
For  

 finansåret 1992 forventes V6-forslaget ikke at medføre noget provenu.
Den foreslåede forhøjelse af statsafgiften med 1 pct. for kombinerede  

 spil, V5 og V6, skønnes yderligere at indbringe et årligt provenu på ca. 4,5  

 mio. kr.
For finansåret 1992 skønnes merprovenuet til knap 2 mio. kr.
 Ændringsforslagene har ingen nævneværdige administrative konsekvenser.
Pia Gjellerup (S) fmd.
Klaus Hækkerup (S) Anne-Marie Meldgaard (S)  

 Peder Sass (S) Stavad (S) Ove Fich (S) Jes Lunde (SF) Jens Thoft (SF) Bente  

 Juncker (CD) Aagaard (KF) Pernille Sams (KF) Peter Brixtofte (V) nfmd.  

Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Tre af udvalgets spørgsmål til skatteministeren og dennes besvarelse  

 heraf:
 Spørgsmål 6:
Modsat tips og lotto, hvor indsatsen ved hvert enkelt spil kun foretages  

 en gang, gør deltagerne i totalisatorspil deres indskud i flere løb samme  

 dag.
Gevinster, der udbetales i et løb, anvendes oftest til indskud i et  

 senere løb.
Finder ministeren ikke, at spillernes spillekapital derved  

 beskattes flere gange på samme spilledag, og at beskatningsprocessen herved  

 hurtigt stiger til et niveau, der er højere end den 15 pct.-afgift, som  

 gælder i tips og lotto? Spørgsmål 7:
 Hvis ovennævnte spørgsmål kan besvares bekræftende, forespørges, om det  

 ikke ud fra et almindeligt rimelighedskriterium vil være moralsk rigtigst, at  

 gevinster bliver afgiftsfrie ved totalisatorspil.
 Svar:
Ved totalisatorspil i forbindelse med hestevæddeløb beregnes der en  

 afgift af dagens samlede indskudssum i totalisatoren.
Afgiften er 1 pct. ved  

 vinder- og pladsspil, 10 pct. ved kombineret spil og 15 pct. ved V5-spil.
I  

 den beregnede afgift gives et bundfradrag.
 Af indskudssummen skal der anvendes 80 pct. til gevinster ved vinder- og  

 pladsspil, 70 pct. ved kombineret spil og 60 pct. ved V5-spil.
Ved tips og lotto beregnes en statsafgift på 13 pct. af indskud, efter den  

 30. september 1992 dog 16 pct.
Af indskudssummen skal 45 pct. anvendes til  

 gevinster til vinderne.
Gevinsterne pålægges 15 pct. i afgift af beløb, der  

 overstiger 200 kr.
Indledningsvis bemærkes, at afgiften ved et spil i totalisatoren ved  

 hestevæddeløb varierer fra 1 til 15 pct. af indskudssummen afhængig af  

 spilleform.
Gevinster belægges ikke med gevinstafgift, men nettogevinst ved  

 spil er skattepligtig indkomst.
Gevinsten reduceres således med udgiften til indskud ved  

 indkomstopgørelsen.
Afhængig af omfanget af de indskud, som spillere med  

 gevinst har foretaget, bliver en del af de udbetalte gevinster  

 skattepligtige.
Det må dog nok antages kun at være en beskeden del af  

 gevinsterne, der skal indkomstbeskattes, da det næppe er mange spillere, der  

 har nettogevinst over et år.
Ved tipning/lotto er (stats)afgiften 16 pct. af indskudssummen, hvortil  

 kommer, at udbetalte gevinster, der som nævnt er på 45 pct. af  

 indskudssummen, belægges med 15 pct. gevinstafgift.
Det giver en samlet  

 afgift på 223/4 pct. af indskudssummen, hvis der ses bort fra bundfradraget  

 ved gevinstafgiften på 200 kr.
 Den samlede skattebelastning ved tipning/lotto er for så vidt højere end  

 de nævnte ca. 22 pct., idet de lovbestemte andele af indskudssummen til  

 humanitære organisationer, eliteidræt, Danmarks Olympiske Komite og andre  

 idrætsformål på i alt 6 pct. samt den lovfæstede overskudsudlodning til  

 idræt, kultur m.v. også bør medregnes.
 Overskudsudlodningerne varierer fra år til år og udgjorde 16,7 pct. af  

 omsætningen for 1990-91, således at der for dette regnskabsår ud over  

 statsafgift og gevinstafgift også går ca. 23 pct. af omsætningen til  

 lovbestemte formål.
 Den samlede skatte- og afgiftsbelastning ved tipning/lotto er således på  

 ca. 45 pct. af indskudssummen.
 Da der ikke er forpligtelse til fortsat spil, kan det anførte umiddelbart  

 tages som udtryk for afgiftsbelastningen ved de to typer spil.
I vedføjede eksempel er vist, hvad den samlede afgift ved totalisatorspil  

 andrager, når det som anført i spørgsmålet forudsættes, at udbetalte  

 gevinster »ruller videre« til indskud i efterfølgende løb på samme  

 dag.
Det forudsættes, at der spilles i fire løb.
I dette eksempel overstiger  

 indskuddene gevinsterne, og der skal derfor ikke betales indkomstskat.
I  

 andre tilfælde vil der skulle betales indkomstskat af gevinsterne.
Endvidere  

 forudsættes det, at bevillingshavernes overskud ikke medfører krav om  

 afgivelse af beløb til anvendelse i almenvelgørende eller andet almennyttigt  

 øjemed efter lovens § 3 og § 5.
 Tilsvarende er i eksemplet vist, hvad den samlede statsafgift og  

 gevinstafgift andrager ved tipning/lotto, idet det af hensyn til  

 sammenligningen med totalisatorspil forudsættes, at udbetalte gevinster  

 anvendes som indskud i fire spillerunder.
Det fremgår af eksemplet, at hvis spilleren indskyder 10.000 kr. i  

 kombineret spil ved hestevæddeløb, hvor totalisatorafgiften er 10 pct., og  

 der tilbagebetales 70 pct. af indskuddet som gevinst, udgør den samlede  

 afgift efter fire spil 2.533 kr. svarende til 10 pct. af den samlede  

 indskudssum.
Det forudsættes, at spilleren ikke skal betale indkomstskat af  

 gevinsterne.
Ved tipning/lotto bliver den samlede statsafgift og gevinstafgift efter  

 fire spillerunder 3.513 kr. eller 22 pct. af den samlede indskudssum.
Det er  

 her forudsat, at der ligeledes indskydes 10.000 kr. i 1. spillerunde, at  

 statsafgiften udgør 16 pct., gevinstandelen 45 pct., og at der betales 15  

 pct. i gevinstafgift af beløb over 200 kr.
 Hertil kommer de lovbestemte andele af indskudssummen og  

 overskudsudlodning, som efter fire spillerunder udgør 3.624 kr.
 Forudsætningen om fortsat spil ændrer således ikke billedet af  

 afgiftsbelastningen af de to spilleformer.
 På denne baggrund er der ikke grundlag for at fritage gevinster ved  

 totalisatorspil for afgift.
 Spørgsmål 9:
Kan ministeren oplyse, hvor mange totalisatorgevinster på 10.000 kr.,  

 20.000 kr. eller 40.000 kr. og derover der årligt udbetales? Svar:
 Hestesporten har oplyst, at der i 1991 blev udbetalt 964 præmier over  

 10.000 kr., 235 præmier over 20.000 kr. og 57 præmier over 40.000 kr.  

 Præmierne omfatter i praksis kun V5, trio og firkløver.
 Antallet af præmier er opgjort som det antal, der fremkommer, når et  

 væddemåls laveste indsats giver gevinst over de nævnte beløbsgrænser.
Eksempel Ved totalisatorspil er det forudsat, at der spilles i kombineret spil,  

 hvor der i hvert spil tilbagebetales 70 pct. af indskudssummen som gevinst.  

 Totalisatorafgiften er 10 pct. af indskudssummen, og det forudsættes, at der  

 ikke skal betales indkomstskat.
Resten af tilskudssummen tilfalder  

 bevillingshaverne.
Ved tipning/lotto er statsafgiften 16 pct. og gevinstafgiften 15 pct. af  

 beløb over 200 kr.
De 16,7 pct. som lovbestemt overskudsudlodning gælder for  

 1990-91.
