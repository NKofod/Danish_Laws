Kendelse fra Pressenævnet i sag nr.  

 5/2002 Landsorganisationen i Danmark (LO) har klaget til  

 Pressenævnet over en tv-udsendelse med titlen "Rapporten   de  

 skjulte millioner" bragt på DR 1 den 31. oktober 2001, idet man  

 mener, at god presseskik er tilsidesat.
Der er endvidere klaget over, at DR  

 har afvist at bringe et genmæle.
 Af udsendelsen fremgik blandt andet følgende:
----- Speak: " Poul  Nyrup  Rasmussen talte ikke  

 bare som statsminister, men også som formand for landets største  

 parti, Socialdemokratiet.
Et parti, der bruger mange millioner kroner  

 på politiske kampagner og valgkampe.
Millionerne kommer blandt andet  

 herfra, fra LO, Landsorganisationen.
Igennem mange år har LO og de  

 store fagforbund støttet Socialdemokratiet.
Det er helt officielt.
Men  

   ikke langt fra LO s hovedsæde findes der en facade domineret af  

 firmaet HIFI-klubben på en langt mere ydmyg og diskret adresse,  

 Åboulevard 58. I en række år er der fra et LO-kontor bag de  

 tonede ruder og lukkede persienner her nederst i bygningen blevet postet  

 millioner af kroner i socialdemokratisk propaganda.
Millioner, som manden her  

 ved siden af statsministeren, partisekretær  Willy  Stig  Andersen  

 kender til.  Poul  Nyrup  Rasmussen og  Willy  Stig  Andersen har skrevet  

 under på, at Socialdemokratiets regnskaber er lovlige, men regnskaberne  

 fortæller intet om de skjulte millioner.
Velkommen til Rapporten, her  

 på en aften, hvor det er omkring 8 timer siden, at der blev udskrevet  

 folketingsvalg.
Overholder store organisationer og politikere reglerne,  

 når man giver støtte og penge til at påvirke, hvem det er  

 der kommer til at sidde inde på Christiansborg og bestemme over os  

 danskere.
Det spørger vi kritisk om her i aften.
Men først til  

 spørgsmålet om, hvor vigtigt det er at have mange penge, hvis  

 man vil have nogen valgt.
Det spurgte jeg en af Danmarks førende  

 valgforskere om." ----- "Det kan altså i høj grad være  

 penge og ressourcer, der afgør, hvem der kommer til at sidde i  

 Folketingets sal her og få magten i Danmark.
Men hvor mange penge er  

 det så partierne får? Er der forskel på, hvad de borgerlige  

 får i tilskud fra private og organisationer, og på hvad  

 Socialdemokratiet får?" Herefter redegøres der for, at LO vurderer, at det  

 er nødvendigt, at Socialdemokratiet støttes, fordi de  

 borgerlige har langt flere penge til rådighed end Socialdemokratiet.  

 Der vises en tabel baseret på partiernes regnskaber, der illustrerer,  

 at Socialdemokratiet i 1999 modtog langt flere penge end andre partier  

 tilsammen.
Hovedsageligt fra fagbevægelsen.
----- Speak: "Ja, påstår LO en hel masse  

 om de borgerlige for at fjerne opmærksomheden fra, hvor mange penge LO  

 selv giver til Socialdemokratiet? Det ville jeg godt have interviewet LO s  

 formand  Hans  Jensen om, men han ville ikke stille op til interview her i  

 programmet.
Socialdemokratiet er Danmarks største parti, og en af de  

 største bidragsydere, det er LO.
Men hvor har LO pengene fra.
Jo, hvis  

 du er lønmodtager og medlem af en fagforening, så kan det godt  

 være, at de har dem fra dig. 1,5 millioner danskere er med i LO, men  

 det er ikke alle, der er klar over det.
Du er med i LO, hvis du er med i en  

 af de fagforeninger, der er med i LO.
De store her, det er SID, HK, METAL og  

 Forbundet af offentligt ansatte, men der er mange flere.
Så det vil  

 sige, at når du hver måned betaler en 800-900 kr. til A-kasse og  

 til fagforening, for det er, hvad man kan komme op på, ja, så er  

 der altså måske nogen af pengene her, der går ind til LO,  

 og nogen af de penge går videre til Socialdemokratiet.
Og det sker  

 også, selvom du egentlig ikke stemmer på  

 Socialdemokratiet." Derefter redegøres for, at ifølge en  

 Gallup-undersøgelse er der 70 % af LO s medlemmer, der er imod  

 partistøtte, men at der på LO s kongresser er flertal for  

 fortsat partistøtte.
Der redegøres endvidere for, at  

 ifølge lov om partistøtte er det frivilligt for det enkelte  

 medlem af en fagfagforening at bidrage til et politisk parti.
Speak: ". .Men hvis folk siger nej til at  

 betale til Socialdemokratiet, er det så noget fagbevægelsen  

 retter sig efter?" Herefter omtales en sag, hvor medlemmerne af Post- og  

 Giroforeningen kollektivt krævede, at de ikke skulle betale til  

 Socialdemokratiet i forbindelse med, at fagforeningen blev slået sammen  

 med HK.
I den forbindelse anføres følgende:
----- Speak: "Men spørgsmålet er, om  

 salgsassistenterne alligevel kom til at betale til Socialdemokratiet.  

 Posthusets salgsassistenter betaler altså kontingent til fagforeningen.  

 Nogle af pengene ender her hos HK, og her der huskede man, at de ikke  

 måtte bruges til at støtte Socialdemokratiet.
Men nogle af  

 salgsassistenternes penge bliver automatisk sendt videre   hertil   til LO.  

 For når man er medlem af HK, så er man også automatisk med  

 i LO.
Og LO bruger jo også medlemmernes fagforeningskontingenter til at  

 støtte Socialdemokratiet med.
Hvad skete der med salgsassistenternes  

 penge? Her er der tal over medlemmer, der har fravalgt partistøtten.  

 Rapporten har kulegravet tal fra både LO og HK, og det afslører,  

 at LO har brugt nogle af salgsassistenternes penge på at støtte  

 Socialdemokratiet.  Lis  Poulsen   her og mange kollegaer har altså  

 betalt tusindvis af kroner til Socialdemokratiet mod deres vilje." ----- Derefter redegøres for, at formanden for HK har  

 sagt nej til at medvirke i et interview og om, hvordan det kan ske, at man i  

 fagbevægelsen har udbetalt støtte til Socialdemokratiet på  

 trods af et nej fra en gruppe medlemmer.
Det anføres samtidig, at HK i  

 et brev til Rapporten har erkendt, at der er sket en fejl, som man vil rette  

 ved at trække fra i støtten til Socialdemokratiet næste  

 år.
Speak: "Men Rapportens kulegravning af tallene  

 om de tusindvis af fagforeningsmedlemmer, der har sagt nej til at  

 støtte Socialdemokratiet, rejser alvorlige spørgsmål om,  

 hvorvidt LO i andre tilfælde også har brugt disse medlemmers  

 penge til at støtte Socialdemokratiet.
Og om LO i den forbindelse er  

 på kant med loven.
Her skal det jo være frivilligt, hvis et  

 fagforeningsmedlem skal støtte et parti." Herefter omtales to lignende sager vedrørende  

 Telekommunikationsforbundet og Jernbaneforbundets kollektive framelding med  

 hensyn til støtte til Socialdemokratiet.
Der redegøres  

 endvidere for, at når der udregnes støtte til Socialdemokratiet  

 medregnes pensionister og lærlinge, der ikke betaler kontingent.
I  

 forbindelse med omtalen af udregningsmetoden anvendes udtrykket  

 "regnekunstner" om den person, der har lavet denne beregning.
Der  

 forklares, at derved er godt 10.000 medlemmers nej til partistøtte  

 blevet tryllet væk.
Speak: "Her LO.
Rapporten har spurgt LO om  

 kritikken af regnskaberne, og i et brev har LO bl.a. forklaret, at  

 "vores statistikmateriale ikke var godt nok, da man lavede nogen af  

 regnskaberne, men for år 2000, der har man kunnet bruge en mere  

 retvisende metode til beregningerne i regnskaberne", skriver LO.
LO  

 regner ikke længere lærlinge og pensionister med i regnestykket.  

 Nu er der kun betalende medlemmer tilbage.
Og så skulle man jo tro, at  

 det var blevet simpelt, altså hvis man betalte kontingent og sagde, at  

 det ikke måtte bruges til partistøtte, ja, så ville ens  

 nej blive regnet med   der ville blive trukket fra i støtten til  

 Socialdemokratiet, men så simpelt vil LO ikke gøre det.
LO tager  

 loven her   loven om partistøtte   den lov, der netop skulle  

 garantere, at man ikke kom til at betale, hvis man ikke vil, og så  

 siger LO: hov, hov.
I loven her, der står kun noget om de LO-medlemmer,  

 der hver især   og enkeltvis   er gået til deres egen  

 fagforening, har afleveret en blanket, hvor der står, jeg vil ikke  

 have, at mine penge bruges til partistøtte.
Der står i loven, at  

 det skal LO respektere.
Men der en meget stor gruppe LO-medlemmer   omkring  

 45.000   der har sagt nej til partistøtte på en anden  

 måde.
De har truffet en fælles, en kollektiv beslutning i deres  

 fagforening om at sige nej, men siger LO, det står der ikke direkte  

 noget om i loven her.
Så vi regner egentligt ikke med alle disse  

 menneskers nej.
Det tæller ikke med, når der bliver trukket fra i  

 partistøtten til Socialdemokratiet." Derefter vises et diagram over kurven for LO-medlemmer,  

 der siger nej til at støtte Socialdemokratiet.
Det oplyses, at dette i  

 2001 udgøres af 7,26 % af medlemmerne.
Det oplyses, at hvis der  

 korrigeres for de medlemmer, der kollektivt har sagt nej, er det 10,5 %. Det  

 oplyses, at hvis der blev regnet med den procentsats, skulle der  

 trækkes over 1 million kr. fra i LO s partistøtte til  

 Socialdemokratiet.  Carsten  Nielsen, Afdelingsformand for  

 Telekommunikationsforbundet, interviewes om dette spørgsmål.
I  

 den forbindelse fremkommer følgende speak:
Speak: "Rapporten har stillet en række  

 konkrete spørgsmål til LO, men har kun modtaget meget generelle  

 svar." ----- Speak: "Nede under skiltene med HIFI-klubben  

 er der tre vinduer.
Her har der i mange år ligget et kontor.
Adressen  

 er Åboulevard 58 i København, og på det røde skilt  

 står der "Arbejderbevægelsens Faglige, Politiske  

 Sekretariat". Manden i den lysegrå jakke hedder  Stig  

  Møller og var udsendt af sekretariatet til mødet på  

 Randers Reb.
Sekretariatet har i flere år været ledet af  Henning  

  Blok  Madsen.
Men hvem betaler for det, der foregår i sekretariatet.  

 Det gør LO.
Og det vil jo sige en masse danske lønmodtagere.  

 Sidste år brugte LO i alt 42 millioner kr. under det, der i regnskabet  

 hedder "faglige aktiviteter samt kursus og oplysningsvirksomhed".  

 Man kan ikke se det direkte af regnskabet, men ud af disse penge gik en post  

 på hele 7 mio. kr. til sekretariatet.
Hvad er det så millionerne  

 er blevet brugt til her i Arbejderbevægelsens Faglige, Politiske  

 Sekretariat.
Jo, sekretariatet på Åboulevard 58 har i mange  

 år organiseret et stort netværk af personer på  

 arbejdspladser over hele landet.
Sekretariatet har været en slags  

 kommandocentral, der har haft et ajourført kartotek med personerne og  

 holdt kontakt til dem.
En vigtig opgave for sekretariatet har været at  

 hverve nye kontaktpersoner til det, der jo officielt kaldes for faglige  

 aktiviteter og oplysningsvirksomhed.
Her er en brochure fra sekretariatet  

 "Bliv kontaktperson". Der er et stort A på forsiden.
Inde i  

 brochuren kan man læse: "Det er gratis at være  

 kontaktperson.
Forudsætningen er, at du er medlem af  

 Socialdemokratiet". I sekretariatets kartotek over kontaktpersoner er  

 der i alt 8000 personer.
I brochuren her skriver sekretariatet om sig selv,  

 at sekretariatets opgave er at sikre partiet styrke og fremgang.
Her   en  

 helt håndbog fra sekretariatet. "Det er på arbejdspladsen og  

 i fagforeningen det foregår" står der med stort, men her  

 nedenunder står der "Håndbog i socialdemokratisk fagligt  

 klubarbejde". Mange af sekretariatets kontaktpersoner er samlet i disse  

 faglige klubber.
Inde i håndbogen skriver sekretariatet, at klubbens  

 formål er at sikre størst mulig opbakning bag Socialdemokratiet.  

 Og så er der en lang række anbefalinger til, hvordan det kan  

 gøres.
Under overskriften "Klubben er konstant i valgkamp"  

 står der f.eks. "Inviter politikere til møde, rundvisning  

 eller andre arrangementer på jeres arbejdsplads.
Jeres døre skal  

 være åbne for socialdemokratiske politikere".  Lotte  

  Bundsgårds besøg på Randers Reb var arrangeret via  

 sekretariatet, og det var også derfor, at S tig  Møller fra  

 sekretariatet var med.
Det hele var et fremstød for Socialdemokratiet  

 betalt af penge fra alle LO s medlemmer.  Lotte  Bundsgård har lige  

 fået vin som tak for mødet.
Og formanden for den lokale  

 socialdemokratiske klub Ha ns  Hjorth  Møller er ved at slutte  

 mødet af.
Han mener, at mødet gik godt.
Sekretariatets og hans  

 egen indsats vil give flere socialdemokratiske stemmer.
Hans  Hjorth  Møller: Det er en  

 støtte til Socialdemokratiet, og det er selvfølgelig også  

 en støtte til vores lokale politikere, altså det er jo helt  

 sikkert og vist.
Der kan ikke være andre ting om det.
Overhovedet.
Speak: Rapporten spurgte så om de  

 LO-medlemmer, der har sagt nej til partistøtten.
Nu går nogen af  

 deres penge jo alligevel til Socialdemokratiet.
HJM: Det er jo lidt af et vanskeligt  

 spørgsmål.
Det vil jeg godt have lov at sige.
Der er  

 selvfølgelig nogen af mine kollegaer, som ikke er særligt  

 interesseret i at bidrage med kontingent til Socialdemokratiet igennem det  

 faglige kontingent, men det har vi nu trods alt.
Og de skælder jo  

 selvfølgelig ud, og de er også efter mig engang imellem, men det  

 er nu engang sådan, og det har det været i mange år.
Jeg  

 kan ikke lave noget om ved det.
Speak: Her er den tidligere næstformand i Det  

 Socialistisk Folkeparti,  Ole  Henriksen, igen.
Rapporten viste ham  

 håndbogen i det socialdemokratiske klubarbejde, der jo er betalt af  

 alle LO-medlemmer også dem, der har sagt nej til  

 partistøtte.
OH: Så betaler man jo alligevel til det der,  

 og det er det, der er, hvad man godt kan kalde svindel, ikke.
Det er  

 finansieret af fagbevægelsens medlemmer på falske  

 præmisser, og jeg ville acceptere det, hvis det var Socialdemokratiet,  

 der ene og alene stod bag ved sådan en aktivitet der, og det var dem,  

 der finansierede det.
Så synes jeg, så var der rene linier.
Speak: Håndbogen her er også en  

 håndbog i, hvordan Socialdemokratiet sikrer sig den fortsatte magt i  

 fagbevægelsen.
Under overskriften "Fastlæggelse af  

 strategi" handler det om, hvordan klubben skal tage kontrollen,  

 når der er generalforsamling i en lokal afdeling af en fagforening.  

 "Vi vil sikre, at flest muligt socialdemokrater deltager i debatten og  

 dermed er med til at præge denne i vores retning.
Vi vil foreslå  

 en alternativ dirigent i tilfælde, hvor ledelsen ikke er  

 socialdemokratisk.
Vi vil foreslå vores kandidater til bestyrelsen  

 på en nøje fastlagt måde". Og så til slut  

 skriver sekretariatet: "Opstår der situationer, hvor klubben skal  

 ud i en krævende valgkamp for at få valgt socialdemokrater til  

 fagforeningsbestyrelsen er klubben velkommen til at rette henvendelse til Det  

 Faglige, Politiske Sekretariat.
Sekretariatet er indstillet på i  

 særlige tilfælde at yde tilskud til en sådan  

 indsats".
OH: Hvis det var rene socialdemokratiske klubber,  

 der blev finansieret af Socialdemokratiet uden om fagbevægelsen  

 på den led   altså rent partipolitisk   så var det helt i  

 orden for mit vedkommende, så kunne man gøre det.
Men  

 altså, det er jo ligeså snart, at vi får økonomien  

 med ind i billedet, hvor bliver det finansieret henne   alt det der.
 Interviewer: Det, der fremgår her, det er, at  

 man faktisk bruger fagbevægelsens penge til i visse tilfælde at  

 bekæmpe nogen, der er aktive inden for fagbevægelsen.
OH: Ja, det er jo en helt boomerang.
Ja, ikke, det  

 svier til en selv, ikke.
Det er jo det helt barokke i det, ikke.
Jeg  

 finansierer mine modstandere, ikke.
Speak: Sekretariatet igen.
Siden 1987 har man  

 herfra udgivet stribevis af brochurer og hvert år brugt millioner af  

 kroner på at støtte Socialdemokratiet, men først og  

 fremmest har man med udgangspunkt i arbejdspladserne opbygget et  

 landsdækkende kartotek over socialdemokratiske kontaktpersoner.
 Herefter følger et interview med lektor  Lars  

  Bille, hvor det blandt andet anføres:
----- Interviewer: "Så skal vi se på,  

 hvordan det så bliver skrevet op her i LO s regnskab.
Der har man  

 været meget pædagogisk over for medlemmerne.
Se, der er alle de  

 her måder, vi regner ud, hvad vi bruger vores penge til.
Og så er  

 det jo klart, at hvis man er et medlem, som egentligt er lidt kritisk over  

 for det her med, hvorfor skal Socialdemokratiet have penge, og hvor mange  

 får de, så kan man se tilskud og støtte, jamen derned  

 ligger tilskuddet til Socialdemokratiet.
Det, der officielt i penge er  

 tilskud til Socialdemokratiet.
Men det, som vi lige har talt om  

 sekretariatet, det meget effektive, socialdemokratiske så at sige  

 sekretariat   det ligger herovre og udgør en væsentlig del af  

 pengestakken herovre.
Så i virkeligheden, hvis man skulle oplyse LO s  

 medlemmer, så kunne man godt påstå, at man skulle tage en  

 ordentlig stak af dem her og så flytte dem hele vejen over og faktisk  

 lægge dem oveni denne her pengestak, og så ville det blive ret  

 synligt, hvor mange penge, hvor meget støtte LO rent faktisk giver.  

 Det skulle man gøre? Lars  Bille: Ja, det mener jeg i og for sig ville  

 være reel information.
Det ville være politisk information, fordi  

 det, der er problemet med, at man skjuler sådan nogle ting her   hvis  

 det er bevidst, man skjuler sådan noget   det er, at man drejer den  

 politiske diskussion og debat væk fra, hvad det handler om.
Interviewer: Hvorfor skjuler de det? LB: Spørg dem ad." ----- Speak: "Officielt gav LO omkring 10 mio. kr. i  

 tilskud til Socialdemokratiet og Danmarks socialdemokratiske ungdom sidste  

 år.
Det er i hvert fald, hvad medlemmerne får at vide.
Hvis man  

 lagde de 7 mio. kr., der gives til sekretariatet, til, fordi det reelt er en  

 støtte til Socialdemokratiet, ja, så vil det give 17 mio. kr. i  

 samlet tilskud til Socialdemokratiet   meget mere end, hvad medlemmerne i dag  

 tror.
Rapporten spurgte LO: "Hvorfor bogføres sekretariatet ikke  

 under den post i LO s regnskab, der hedder "støtte til  

 Socialdemokratiet""? LO svarede: "Fordi der ikke er tale om  

 støtte til Socialdemokratiet, men oplysningsvirksomhed for LO".  

 Det må siges at være en udtalelse, man kan sætte et  

 alvorligt spørgsmålstegn ved.
For hvad er det LO anser for at  

 være oplysningsvirksomhed og ikke støtte til Socialdemokratiet.  

 Her noget af det, LO kalder for oplysningsvirksomhed." ----- Herefter gennemgås en række brochurer fra  

 sekretariatet, og det oplyses, at man har spurgt professor  Jens  Peter  

  Christensen, om man med disse brochurer i lovens forstand giver et tilskud  

 til Socialdemokratiet.
Jens  Peter  Christensen: "Det er klart, man  

 skal være opmærksom på, at LO i et vidt omfang har samme  

 politik som Socialdemokratiet.
Derfor er der ikke noget i vejen for, at LO  

 kan lave pjecer med om jeg så må sige   socialdemokratisk  

 indhold.
De pjecer, jeg har set, og jeg er blevet forevist, det er jo  

 altså nogle, hvor man direkte agiterer for Socialdemokratiet.
Og hvor  

 man f.eks. skriver "Vi kan vinde valget". Og mig bekendt stiller LO  

 jo ikke op til folketingsvalg   det er jo selvfølgelig  

 Socialdemokratiet, man tænker på, og det er jo også  

 markeret med Socialdemokratiets logo   A   o.s.v., så for mig at se er  

 det egentlig partipropaganda i den forstand, hvor vi må sige, at  

 så er det et tilskud at lave den slags gratis og sende det ud gratis  

 til LO s medlemmer, men jo navnlig til socialdemokratiske LO-medlemmer.
Speak: Så professor  Jens  Peter  Christensen  

 mener altså, at LO-sekretariatets aktiviteter i lovens forstand er  

 tilskud til Socialdemokratiet, og ikke som LO sagde   blot  

 oplysningsvirksomhed for LO.
Nu skal vi se på noget andet, som LO  

 hævder er oplysningsvirksomhed for LO." ----- Derefter redegøres for et kursus for LO s medlemmer  

 arrangeret af sekretariatet.
Kurset drejer sig om det socialdemokratiske  

 værdigrundlag.
Det oplyses, at det kun er socialdemokrater,  

 sekretariatet har  inviteret til kurset.
Det oplyses endvidere, at mange af  

 deltagerne stiller op til kommunalvalget for Socialdemokratiet.
I speaken  

 oplyses, at det er alle LO s medlemmer, der betaler for kurset.
Speak: "Efter en uges kursus er de 180  

 socialdemokrater på vej hjem til deres valgkredse og fagforeninger.  

 Mættet med diskussioner om partiets værdigrundlag, partiets  

 holdninger til boligpolitik, uddannelsespolitik og meget andet.
Og det er  

 mange penge LO bruger på at finansiere kurset her på LO-skolen.  

 Deltagerne skal have mad fra den berømte buffet i en hel uge, der er  

 nogle, der får udbetalt tabt arbejdsfortjeneste, nogen skal have  

 transportrefusion, og alle skal de have overnatninger på skolen.
Prisen  

 for alt dette er 1 mio. kr.
Et beløb betalt af alle LO-medlemmer, men  

 kun til fordel for Socialdemokratiet." Derefter interviewes professor  Claus  Hagen  Jensen, der  

 præsenteres som ekspert i loven.
Speak: "Hvad er det loven siger om  

 økonomisk støtte til et parti? CHJ: Man kan jo se af forarbejderne til loven, at  

 den dækker både den direkte støtte og den indirekte  

 støtte.
Altså, der hvor man ikke betaler penge, men betaler  

 varer eller tjenesteydelser eller lignende.
Noget, som man normalt skal  

 betale for at modtage.
 Speak:  Claus  Hagen  Jensen har set på  

 materialet fra Arbejderbevægelsens sekretariat under LO, og han mener,  

 at sekretariatets aktiviteter med kontaktnetværk og socialdemokratiske  

 brochurer, der årligt har kostet millioner, er tilskud til  

 Socialdemokratiet, herunder kurset på LO-skolen.
CHJ: Det centrale, det er jo, at hvis man fra  

 Socialdemokratiets selv ville give et sådant kursus til sine kandidater  

 til kommunalvalget, jamen så ville det koste Socialdemokratiet nogle  

 penge.
Og den udgift bliver man nu forskånet for, fordi sekretariatet,  

 og det vil sige LO, påtager sig udgiften.
Og derfor er det en indirekte  

 støtte.
Speak: Ja, udsagnene fra de to juridiske  

 professorer, der medvirker her i programmet i aften   de er klare.
Begge  

 mener, at LO i lovens forstand har ydet støtte til Socialdemokratiet.  

 Støtte, der ikke direkte fremgår af LO s regnskaber.
LO s  

 formand  Hans  Jensen har afslået at lade sig interviewe her i  

 programmet, men efter at vi på Rapporten begyndte at undersøge  

 sekretariatets virksomhed, så har LO meddelt, at sekretariatet nu skal  

 lægges helt om   det skal ikke længere hedde  

 Arbejderbevægelsens Faglige, Politiske Sekretariat, og sekretariatets  

 netværk af kontaktpersoner skal nu åbnes over for andre  

 også over for ikke-socialdemokrater.
Samtidig siger LO, at man vil til  

 at støtte ikke- socialdemokratiske aktiviteter i forbindelse med  

 omlægningen.
Tilbage står spørgsmålet om  

 Socialdemokratiet og partiformand  Poul  Nyrup  Rasmusssen.
Har  

 Socialdemokratiet overtrådt loven i forbindelse med de mange millioner  

 kroner i støtte fra LO." ----- Derefter redegøres for, at Socialdemokratiets  

 ledelse har skrevet under på, at Socialdemokratiets regnskab viser,  

 hvilke tilskud der er blevet givet til partiet, og der stilles  

 spørgsmålstegn ved, om alle tilskud til Socialdemokratiet  

 fremgår af regnskabet.
Klageren har anført, at offentliggørelsen af  

 udsendelsen er sket i strid med medieansvarslovens § 34, stk. 1, om god  

 presseskik.
I udsendelsen bliver LO anklaget for   i strid med loven om  

 partistøtte   at overføre skjult støtte til  

 Socialdemokratiet.
Klager er af den opfattelse, at udsendelsen fremstiller  

 sagen, som om der i LO er begået uregelmæssigheder, ulovligheder  

 og muligt strafbare forhold.
I udsendelsen bringes informationer og  

 kommentarer, som bibringer seeren det indtryk, at der foregår ulovlige  

 aktiviteter, uden at denne konklusion dokumenteres.
 Klageren har endvidere anført, at der ikke i  

 udsendelsen skelnes klart mellem informationer og kommentarer, hvorved der  

 skabes et indtryk af, at det er faktiske informationer, der  

 videreformidles.
 Klageren har desuden anført, at der bringes en  

 række oplysninger, der giver et klart misvisende og ukorrekt indtryk af  

 LO s aktiviteter:
- Det anføres, at LO s formand ikke havde  

 ønsket at medvirke i udsendelsen.
Det er ukorrekt.  Hans  Jensen havde  

 tilbudt at medvirke i et direkte interview.
Dette blev afslået og  

 begrundet med, at udsendelsen var en redigeret udsendelse.
Ikke desto mindre  

 optræder udsendelsens redaktør med en direkte kommentar i  

 anledning af udskrivelsen af folketingsvalg.
Der havde altså  

 været mulighed for at kommentere udsendelsen direkte.
- De tal, der oplyses indledningsvis om fordelingen  

 af tilskud til de politiske partier, giver et misvisende billede, da  

 Socialdemokratiets tilskud tillige indeholder tilskud til  

 sekretariatsvirksomhed m.v. fra EU-parlamentet   altså tilskud, der  

 ikke har noget med de faglige tilskud at gøre.
Endvidere er  

 fordelingen af tilskud afhængig af det år, der oplyses.
En aktuel  

 oplysning om 2000 ville give et andet billede.
Begge forhold blev af klager  

 påpeget over for DR.
Udsendelsen skaber derved et fejlagtigt indtryk af  

 fordelingen af tilskud.
- Udsendelsen hævder, at LO i strid med loven  

 opgiver forkerte tal for frivilligt fravalg af partistøtte.
LO har  

 flere gange gjort DR opmærksom på, at LO s opgørelse af  

 fradrag alene er et anliggende for LO, så længe det ikke strider  

 mod det grundlæggende krav om, at bidraget ikke overstiger forskellen  

 mellem på den ene side foreningens samlede midler og på den anden  

 side de af foreningens midler, der hidrører fra de medlemmer, som i  

 forbindelse med deres indbetalinger til foreningen har tilkendegivet ikke at  

 ville yde støtte til politiske partier.
DR har ikke   som LO har  

 opfordret til   taget kontakt til Justitsministeriet for at få klarlagt  

 dette spørgsmål.
LO har over for redaktionen redegjort for  

 organisationens vurdering af det retlige grundlag.
Disse oplysninger blev  

 ikke videreformidlet i udsendelsen.
Det blev afvist af redaktionen til trods  

 for, at de er helt afgørende for bedømmelsen af dette forhold.  

 Efterfølgende har Justitsministeriet klart påvist, at der intet  

 fejlagtigt er i LO s opgørelse.
LO fradrager tilskud til  

 Socialdemokratiet i henhold til de individuelt fravalgte medlemmer, og det  

 ligger faktisk ud over, hvad loven forpligter LO til.
LO har skriftligt og  

 klart redegjort for opgørelsen.
Der er sket ændringer undervejs  

 i opgørelsesmetoden.
Det er nu blevet besluttet, at fravalgsprocenten  

 fra forbundene skal have virkning for det år, hvor de er opgjort, og  

 ikke fra det efterfølgende år.
Der er en logisk begrundelse  

 herfor, og det er selvsagt ikke   som det påstås i udsendelsen  

 odiøst eller udtryk for manipulation.
For at bedømme  

 spørgsmålet om kollektive og individuelle frameldinger er det  

 nødvendigt at forklare, at LO består af forbund og ikke  

 individuelle medlemmer.
Derfor har LO s kompetente organer besluttet, at et  

 forbund ikke kollektivt kan melde sig fra til bl.a. tilskud til  

 Socialdemokratiet.
LO følger derimod lovens bestemmelser om at  

 opgøre antallet, der individuelt og frivilligt har tilkendegivet, at  

 de ikke ønsker at yde tilskud.
Dette synspunkt blev ikke  

 videreformidlet i udsendelsen.
- På trods af, at LO over for redaktionen har  

 tilkendegivet, at man vil foretage korrektion i forhold til medlemmer af HK,  

 der tidligere var medlem af Post- og Giroforeningen, bliver denne oplysning  

 ikke videreformidlet hverken til de interviewede medlemmer eller til seerne,  

 hvilket er i strid med kravet om, at oplysninger skal være faktuelle.
I  

 Rapporten tilkendegives det, at der er tale om tusindvis af kroner.  

 Korrektionen svarer til 18 kr. pr. medlem.
Udsendelsen videreformidler ikke  

 alene et ukorrekt, men også et misvisende billede.
- Udsendelsens redaktør viser på et  

 tidspunkt et billede af hundredvis af kroner pr. måned, som det enkelte  

 medlem betaler til Socialdemokratiet.
Et mere korrekt billede ville  

 være at vise de 75 øre, som det koster LO-medlemmerne pr.  

 måned.
Udsendelsen skaber alene ved sit billedvalg et ukorrekt og  

 misvisende indtryk, som er helt i uoverensstemmelse med de faktiske  

 forhold.
- I udsendelsen indgår aktiviteter  

 udført af Fagligt, Politisk Sekretariat under LO.
I udsendelsen  

 påstås det, at LO s regnskab er misvisende, fordi aktiviteterne  

 ikke er vist under tilskud til partier m.v.
Ifølge Justitsministeriet  

 er der ikke i henhold til loven krav til regnskabsoplysninger i forhold til  

 LO.
Denne oplysning bliver ikke videreformidlet til seerne i strid med det  

 faktiske indhold af loven.
Udsendelsen giver derfor et fejlagtigt indtryk af  

 lovgivningens krav til regnskabsoplysninger.
 Klageren har desuden anført, at der indgår  

 fejlagtige og misvisende oplysninger om de enkelte aktiviteter i  

 sekretariatet:
- Et politisk møde præsenteres som  

 skjult partitilskud.
Mødet er foranlediget af en lokal klub på  

 en arbejdsplads.
LO støtter ønsket om at skabe et møde  

 mellem medlemmer og politiske repræsentanter.
Hvis et sådant  

 møde karakteriseres som støtte til Socialdemokratiet, ville det  

 have uoverskuelige konsekvenser for den demokratiske debat i Danmark.  

 Så ville mange foreninger og medier være forpligtet til at  

 offentliggøre deres aktiviteter som partitilskud.
- Det tilkendegives fejlagtigt, at et  

 netværk, som modtager informationen "arbejdspladsen",  

 udelukkende består af socialdemokrater.
Det er en ukorrekt oplysning.  

 Udsendelsens redaktion er bekendt med, at der indgik 1500, som ikke er medlem  

 af Socialdemokratiet.
Der er derfor videreformidlet en ukorrekt  

 information.
- Sekretariatet præsenteres som en hemmelig  

 kommandocentral, hvilket er misvisende.
Sekretariatet har fungeret i fuld  

 offentlighed.
Udsendelsen manipulerer både gennem de faktiske  

 oplysninger og gennem billedvalg.
- Den håndbog om socialdemokratisk  

 klubarbejde, som  Ole  Henriksen blev præsenteret for i udsendelsen, er  

 14 år gammel, hvilket ikke blev oplyst.
Det fremføres  

 tværtimod, at den er et aktuelt eksempel på sekretariatets  

 virksomhed.
Derved gør udsendelsen sig skyldig i manipulation.
Pjecen  

 har ikke været i distribueret fra sekretariatet i årevis.
 - I udsendelsen præsenteres en  

 arbejdspladspjece   den gode arbejdsdag   som materiale fra LO s sekretariat.  

 Det er ikke korrekt, da den er trykt og finansieret af Socialdemokratiet.
- I udsendelsen indgår en længere  

 gennemgang af et holdningspolitisk ugekursus.
Kurset præsenteres som et  

 kursus for socialdemokratiske kandidater.
Det er ikke korrekt.
Det var et  

 kursus, der henvendte sig til fagligt og politisk interesserede og ikke  

 isoleret til kandidater.
Udsendelsen videregav derved et misvisende og  

 ukorrekt billede af dette kursus.
Klageren har endvidere anført, at de politiske  

 aktiviteter, der er udført i Fagligt, Politisk Sekretariat er sket med  

 det formål at fremme LO s egne almindelige fagpolitiske interesser og i  

 nøje overensstemmelse med LO s formålsbestemmelse.
Det er  

 herunder sket bl.a. også i samarbejde med Socialdemokratiet.
Forholdet  

 er derfor ikke omfattet at § 1 i lov om støtte til politiske partier.  

 Den omstændighed, at man på et ikke nærmere oplyst grundlag  

 interviewer to professorer om deres holdninger, kan ikke tages til  

 indtægt for støtte til udsendelsens grundlæggende  

 påstand om uregelmæssigheder i forhold til loven.
Det  

 gælder specielt ikke, når DR ikke har fulgt en opfordring om at  

 få afklaret det retslige grundlag i Justitsministeriet.
Helt  

 uacceptabelt bliver det, når man   aldeles grundløst og uagtet  

 manglende straffehjemmel i loven   forsøger at give det indtryk, at  

 der er foregået noget strafbart.
Klageren har sammenfattende anført, at udsendelsen  

 både i det faktiske indhold og ved sin form skaber et manipuleret og  

 ukorrekt billede af såvel de omtalte aktiviteter som af lovgivningen.  

 Redaktionen har ikke udvist kritik over for nyhedskilder, og der er ikke sket  

 en efterprøvning af de oplysninger, som efter LO s opfattelse  

 både er skadelige og krænkende i forhold til LO.
Derved har DR  

 gjort sig skyldig i tilsidesættelse af god presseskik.
Alvoren i denne  

 overtrædelse af reglerne om god presseskik bestyrkes af, at DR  

 vælger at bringe udsendelsen på et meget kontroversielt tidspunkt  

 på dagen for udskrivelsen af folketingsvalget.
 Klageren har endelig anført, at LO i forhold til de  

 påpegede fejlagtige faktiske oplysninger ønsker at få  

 adgang til at berigtige disse fejl i henhold til medieansvarslovens § 36.
 DR har fastholdt sin afvisning af at bringe et  

 genmæle.
DR har indlyst, at Rapporten er et dokumentarprogram, som  

 belyser forskellige samfundsrelevante debatmæssige emner.
Den konkrete  

 udsendelse sætter fokus på de økonomiske midler og  

 tilskud, der bliver ydet direkte og indirekte til Socialdemokratiet.  

 Udsendelsen belyser, hvordan Socialdemokratiet behandler tilskuddet  

 regnskabsmæssigt, samt hvordan fagbevægelsen, herunder LO,  

 håndterer reglerne og om almindelige fagbevægelsesmedlemmers  

 forhold til den håndtering.
 DR har anført, at udsendelsen ikke anklager LO for  

   i strid med loven om partistøtte   at overføre millioner af  

 skjult støtte til Socialdemokratiet.
DR har desuden anført, at udsendelsen skelner klart  

 mellem informationer og kommentar, ligesom det ikke påstås, at LO  

 s eller HK s adfærd strider mod loven.
Udsendelsen stiller  

 spørgsmålstegn ved, om den almindelige dansker har  

 forstået lovens ånd på samme måde, som LO  

 forvalter den.
Det sker ved udtalelser fra juridiske eksperter, ved  

 udtalelser fra berørte medlemmer af LO og ved at informere om, hvordan  

 LO udmønter loven.
 DR har med hensyn til klagers anførsel om, at DR  

 skulle have bragt oplysninger, der giver et klart misvisende og ukorrekt  

 indtryk af LO´s aktiviteter anført følgende:
 - Rapporten er en redigeret dokumentarudsendelse,  

 og det var derfor ikke muligt for  Hans  Jensen at medvirke direkte.  

 Redaktørens speak om det udskrevne folketingsvalg var som alt andet  

 forproduceret.
- DR kender ikke til, at LO skriftligt skulle have  

 påpeget, at de givne tal giver et misvisende billede af tilskud, da  

 Socialdemokratiets tilskud indeholder sekretariatsbistand m.v. fra  

 EU-parlamentet.
Gennemgangen af partiernes tilskud baserer sig på de  

 nyeste offentligt tilgængelige tal, der er fra 1999. Socialdemokratiet  

 har ikke ønsket at udlevere tallene for 2000.
- I udsendelsens speak siges det, at det netop er  

 på grund af loven, at LO siger, at de kollektivt frameldte ikke  

 tæller med, når der bliver trukket fra i partistøtten til  

 Socialdemokratiet.
Der siges ikke, at det er ulovligt.
Hele sekvensen om de  

 medlemmer, der har fravalgt partistøtten fokuserer løbende  

 på lovens principper, sådan som justitsministeren har forklaret  

 dem over for Folketinget.
Justitsministerens overordnede betragtninger har  

 altså indgået i redaktionens research og er blevet  

 videreformidlet til seerne i speak, citat og billede.
Der bliver i en speak  

 brugt udtrykket "LO s regnekunstner" og senere i samme afsnit, at  

 "det er et godt stykke over 10.000 LO-medlemmer, hvis beslutning om nej  

 til partistøtte altså er blevet tryllet væk". Denne  

 speak omhandler udelukkende det faktum, at LO har medregnet pensionister og  

 lærlinge til den gruppe, der giver partistøtte til trods for, at  

 de ikke betaler kontingent.
Det bliver derefter fremhævet, at LO i dag  

 selv er gået bort fra at anvende denne regnemetode, idet LO mener, at  

 den nye regnemetode er "mere retvisende". I dette og i citatet om  

 de kollektivt frameldte gengives altså LO s holdninger.
I interviewet  

 med afdelingsformand  Carsten  Nielsen gengives hans holdning til  

 spørgsmålet om LO s regnemetoder og forhold til loven.
Ved at  

 gengive hans holdning og LO s holdning er begge parter hørt i sagen,  

 og DR har dermed opfyldt de presseetiske regler.
LO s synspunkter om det  

 retlige grundlag bliver gengivet, og da DR ikke gør gældende, at  

 LO overtræder loven, fandt redaktionen ikke anledning til at  

 forelægge Justitsministeriet spørgsmålet om det retlige  

 grundlag.
Indholdet af Justitsministeriets notits var ikke kendt af Rapporten  

 forud for udsendelsen.
- Af udsendelsens speak fremgår, at det er en  

 del af de cirka 800-900 kr., som et fagforeningsmedlem betaler om  

 måneden, der havner i fagforeningerne.
En del af disse går videre  

 til LO og en del af denne del går så videre til  

 Socialdemokratiet.
Endvidere siges det om de tidligere medlemmer af Post- og  

 Giroforeningen, at "nogle af salgsassistenternes penge bliver  

 sendt videre hertil - til LO   LO har brugt nogle af  

 salgsassistenternes penge på at støtte Socialdemokratiet".  

 Derefter oplyses det, at HK ikke har oplyst til LO, at salgsassistenterne  

 ikke har ønsket, at deres kontingent skulle bruges til støtte  

 af Socialdemokratiet.
Speaken om, at " Lis  Poulsen her og mange  

 kollegaer, har altså betalt tusindvis af kroner til Socialdemokratiet  

 mod deres vilje" tilkendegiver, at  Lis  Poulsen og kollegaerne  

 tilsammen har betalt tusindvis af kr.
Sætningen kan isoleret set tolkes  

 som, at  Lis  Poulsen og hendes kollegaer hver især har betalt  

 tusindvis af kroner for meget til Socialdemokratiet.
Set i sammenhængen  

 er betydningen imidlertid ganske klar.
- Udsendelsen påstår ikke, at LO s  

 regnskab er misvisende, og giver ikke et fejlagtigt indtryk af lovgivningens  

 krav til regnskabsoplysninger.
Lektor  Lars  Bille fremkommer med en  

 vurdering af, at LO i regnskabet burde vise, hvor mange penge, der går  

 til sekretariatet, og at disse penge også er partistøtte.
 Hvad angår spørgsmålet om  

 misvisende/fejlagtige oplysninger om de enkelte aktiviteter i sekretariatet  

 har DR anført følgende:
- Det omtalte politiske møde på en  

 arbejdsplads bedømmes af to juridiske eksperter.
Deres vurdering skete  

 bl.a. på baggrund af information om, at sekretariatet løbende  

 arrangerede virksomhedsbesøg for udelukkende socialdemokratiske  

 politikere.
- Det, der i udsendelsen tilkendegives om, at  

 kontaktpersonerne i sekretariatets netværk udelukkende er  

 socialdemokrater, beror på det materiale, DR fik udleveret fra  

 sekretariatet i sommeren 2001. DR er ikke gjort bekendt med, at  

 netværket består af 1500 personer, der ikke er socialdemokrater.  

 Derimod har DR fået oplyst, at sekretariatet ikke længere  

 kræver oplyst fra medlemmerne af netværket, om de er  

 socialdemokrater.
At man dermed fra LO s side har konkluderet, at disse 1500  

 personer ikke er socialdemokrater er nyt for DR   og en anelse besynderligt,  

 idet sekretariatet om sig selv skriver, at "sekretariatets opgave er  

 at sikre partiets styrke og fremgang". At der er tale om, at der er  

 oprettet et landsdækkende netværk af socialdemokratiske  

 kontaktpersoner fremgår bl.a. af LO s egen håndbog "I gang  

 med fagligt, politisk arbejde" udgivet i 2000. DR er fra LO gjort  

 bekendt med, at netværket fremover får en anden konstellation,  

 hvilket fremgår af udsendelsens speak.
 - DR ikke kan genkende, at sekretariatet beskrives  

 som en hemmelig kommandocentral.
 - DR har modtaget håndbogen i  

 socialdemokratisk klubarbejde, som klager påstår ikke har  

 været distribueret fra sekretariatet i årevis, fra en kilde, der  

 oplyser, at en af sekretariatets kontaktpersoner har modtaget den i 2000. I  

 øvrigt fremgår det af LO s egen håndbog "I gang med  

 fagligt, politisk arbejde", som er udgivet i 2000, at man i  

 sekretariatet kan bestille den omtalte håndbog i socialdemokratisk  

 klubarbejde.
 - Der præsenteres ikke en arbejdspladspjece  

 med titlen "den gode arbejdsdag", men en plakat som har  

 påskriften "arbejdsglæde påkrævet".  

 Plakaten bliver ikke præsenteret som LO-materiale, men som materiale  

 fra Socialdemokratiet, som sekretariatet udsender. Årsagen til, at der  

 fokuseres på dette, er, at Justitsministeriet i deres vurdering af,  

 hvad der er partistøtte også vurderer, at distribution af  

 valgplakater, løbesedler m.v. er omfattet af loven om  

 partistøtte.
- Det er ikke korrekt, at kurset på LO-skolen  

 beskrives som et isoleret kursus for socialdemokratiske kandidater.
I speaken  

 hedder det, "mange af deltagerne   der bor og undervises på skolen  

 i en hel uge ja, de stiller op til det kommende kommunalvalg." Af de  

 personer, som DR havde fået lov til at interviewe var tre ud af fire  

 kandidater til kommunalvalget.
At der i øvrigt var mange andre temaer  

 end "Det socialdemokratiske værdigrundlag" fremgik af  

 speaken, idet det oplyses, at 180 socialdemokrater efter en uge er på  

 vej hjem mættet med diskussioner om partiets holdninger til  

 boligpolitik m.v.
DR har endvidere anført, at LO skriftligt er  

 orienteret om, at de to professorer er blevet præsenteret for en  

 mængde materiale, som sekretariatet har produceret eller udsendt samt  

 fået beskrevet, hvilke aktiviteter sekretariatet ellers har.
De to  

 professorer er begge blevet interviewet om, hvorvidt de mener, at LO har  

 overtrådt loven.
Da der var uenighed mellem dem, valgte DR helt at  

 udelade dette aspekt.
De var derimod enige om, at aktiviteterne i  

 sekretariatet ifølge loven var partistøtte til  

 Socialdemokratiet, og det er derfor det, der fokuseres på i  

 udsendelsen.
DR er fuldt bekendt med det retlige grundlag, således som  

 det er formuleret af Justitsministeriet.
I udsendelsen påstås det  

 ikke, at LO kan straffes   det, som professorerne fremhæver, er, at  

 Socialdemokratiet kan straffes.
I sagens behandling har følgende  

 nævnsmedlemmer deltaget: Niels Grubbe, Aage Lundgaard, Kaare R.
Skou og  

 Kirsten Dyregaard.
 Pressenævnet udtaler:
Pressenævnet finder, at der i forbindelse med  

 omtalen af L0´s tilskud til Socialdemokratiet ikke er bragt oplysninger af en  

 sådan karakter, at der er grundlag for at udtale kritik af Danmarks  

 Radio.
Nævnet bemærker i den forbindelse, at LO efter  

 nævnets opfattelse ikke beskyldes for at overføre skjult  

 støtte til Socialdemokratiet i strid med loven.
Det fremgår  

 således af udsendelsens speak, at det er på baggrund af loven, at  

 LO beregner antallet af medlemmer, der ikke ønsker at støtte  

 Socialdemokratiet økonomisk.
I den forbindelse bliver der blandt andet  

 ved hjælp af interviews stillet spørgsmålstegn ved, om den  

 støtte, der gives til Socialdemokratiet, er forenelig med  

 L0-medlemmernes forventning til tildeling af partistøtte.
Nævnet  

 finder heller ikke grundlag for at udtale kritik af udsagnene om LO´s  

 regnskabsmæssige praksis.
Særligt med hensyn til udsagnet om, at LO´s formand  

  Hans  Jensen ikke ønskede at medvirke i programmet, finder  

 nævnet, at oplysningen var korrekt, idet mediet   således som  

 udsendelsen var tilrettelagt ikke havde mulighed for at opfylde  Hans  

  Jensens   krav om direkte medvirken.
Nævnet finder ikke anledning til  

 at udtale kritik af, at oplysningen blev meddelt uden angivelse af  Hans  

  Jensens begrundelse for ikke at medvirke i udsendelsen, men bemærker  

 dog, at Danmarks Radio med fordel kunne have oplyst om begrundelsen.
 Klageren er ej heller berettiget til et genmæle,  

 idet nævnet   således som sagen foreligger oplyst for  

 nævnet   ikke finder, at der i udsendelsen er bragt forkerte  

 oplysninger af faktisk karakter med hensyn til LO´s støtte til  

 Socialdemokratiet, LO´s regnskabsmæssige praksis eller i forhold til  

 udsagnet om, at  Hans  Jensen ikke ønskede at medvirke i  

 udsendelsen.
 Med hensyn til oplysningerne om aktiviteterne i  

 Arbejderbevægelsens Faglige, Økonomiske Sekretariat finder  

 nævnet ej heller grundlag for at udtale kritik i anledning af disse.  

 Nævnet bemærker i den forbindelse, at aktiviteterne er  

 præsenteret for to professorer, der i udsendelsen fremkommer med deres  

 vurdering af, om disse aktiviteter er udtryk for partistøtte til  

 Socialdemokratiet.
 Nævnet finder ikke   således som sagen  

 foreligger oplyst for nævnet   at der er bragt faktisk forkerte  

 oplysninger om disse aktiviteter, som kan berettige til et genmæle.
 Afsagt den 1. maj 2002.
