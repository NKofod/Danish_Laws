Nr BTL 133 Betænkning over Forslag til lov om ændring af lov om Statens  

 Uddannelsesstøtte (Indførelse af ny støttestruktur, afskaffelse af statslån,  

 øgede satser, slutstipendier og låneloft for statsgaranterede studielån)   

 Nr L 133 1986-87, 1. samling Blad nr 720 Afgivet af uddannelsesudvalget Afgivet: 19870409 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Udvalget har endvidere modtaget skriftlige henvendelser fra:
Danmarks Lærerforening, FTF, Funktionærernes og Tjenestemændenes Fællesråd, og LFS, Landsforeningen af Socialpædagoger.
Der er af undervisningsministeren stillet ændringsforslag, hvorom henvises til de ledsagende bemærkninger.
Herefter indstiller et FLERTAL (Socialdemokratiets, Socialistisk Folkepartis og Det Radikale Venstres medlemmer af udvalget) lovforslaget til FORKASTELSE ved 3. behandling, idet flertallet i øvrigt henviser til flertallets indstilling til forslag til folketingsbeslutning om reform af Statens Uddannelsesstøtte (af Estrup (RV) m.fl.) (B 52).
Et MINDRETAL (Det Konservative Folkepartis, Venstres, Centrum-Demokraternes og Kristeligt Folkepartis medlemmer af udvalget) indstiller lovforslaget til VEDTAGELSE med det af undervisningsministeren stillede ændringsforslag.
Mindretallet har med en reform af Statens Uddannelsesstøtte haft som mål:
- at flere skal få mod på at begynde en uddannelse, - at flere skal kunne gennemføre, - at færre skal blive hængende ud over den normerede studietid, - at de unges gældsætning skal begrænses.
Derfor indeholder lovforslaget dels kraftige økonomiske forbedringer, dels en fornyelse af selve støttesystemet.
Med en merudgift på lang sigt på 180 mill. kr. om året som følge er der foreslået stipendieforhøjelser for udeboende med 10.000 kr. årligt i ungdomsuddannelserne og de to første år af den videregående uddannelse og knap 3.000 kr. for de ældste i videregående uddannelser.
Satsen for de yngste hjemmeboende er forbedret med ca. 5.000 kr.
Samtidig er egenindtægtsgrænsen forhøjet.
Der er foreslået et statsligt rentetilskud for studielån i studietiden, og der er foreslået befordringstilskud til de 18-19-årige.
Deruover rummer lovforslaget en række fornyelser i støttesystemet, f.eks. slutstipendier, klippekortsystem og begrænsning af gældsstiftelsen (låneloft og stop for studielån i de to første studieår, hvor der er højere stipendier).
Mindretallet må konstatere, at det ikke har været muligt at samle flertal for lovforslaget.
Det er beklageligt, at der ikke med flertallets forlig er sket den ønskede fornyelse af støttesystemet, herunder at det ikke indeholder en tilstrækkelig tilskyndelse til, at de studerende forkorter studietiderne.
Der er således i hovedsagen kun tale om drastiske udgiftsforøgelser, nemlig en merudgift på ca. 1 mia. kr.
Udvalget er bekendt med, at Venstresocialisterne, der ikke har medlemmer i udvalget, deler flertallets indstilling til lovforslaget.
Ændringsforslag Af UNDERVISNINGSMINISTEREN, tiltrådt af et MINDRETAL (KF, V, CD og KRF):
Til § 2 1) I STK. 1, 2. PKT., ændres datoen »1. marts 1987« til:  

 »1. maj 1987«.
BEMÆRKNINGER Til nr. 1 Ikrafttrædelsestidspunktet for § 1, nr. 18-21 og 24, ændres til 1.
 maj 1987.
EVA MØLLER (KF) fmd.
KIRKEGAARD (KF) KAREN HØJTE JENSEN (KF) CONNIE HEDEGAARD (KF) POVL BRØNDSTED (V) HELGE SANDER (V) BENTE JUNCKER (CD) nfmd.
STEFFENSEN (KRF) JYTTE ANDERSEN (S) J.
K.
HANSEN (S) SØGAARD (S) LYKKETOFT (S) NØRGAARD-SØRENSEN (S) ERLING OLSEN (S) HANNE THANNING JACOBSEN (SF) STILLINGER (SF) ESTRUP (RV) Partierne FP og VS havde ikke medlemmer i udvalget.
