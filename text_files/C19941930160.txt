INDHOLDSFORTEGNELSE 1. ANMELDELSE AF DØDSFALD Dødsfald som følge af en arbejdsskade er omfattet af lov om forsikring mod  

 følger af arbejdsskade.
 Dødsfald er omfattet af reglerne i lovens § 9 om anerkendelse af  

 ulykkestilfælde og erhvervssygdomme.
48 timers anmeldefrist Anmeldereglerne i § 15, stk. 4, angiver, at Arbejdsskadestyrelsen inden 48  

 timer skal underrettes om dødsfald, der kan være forårsaget af en  

 arbejdsskade, herunder ethvert dødsfald indtruffet på en arbejdsplads.
 Underretning skal finde sted, selv om den arbejdsskade, der kan have  

 medført dødsfaldet, allerede er anmeldt eller skal anmeldes.
Anmeldelse haster, da Arbejdsskadestyrelsen hurtigst muligt efter  

 dødsfaldet skal have mulighed for at overveje, om der skal foretages  

 obduktion.
Obduktionen foretages i de tilfælde, hvor der er tvivl, om det er  

 arbejdsskaden, der er dødsårsagen.
Anmeldepligt Læger og arbejdsgivere har pligt til at anmelde dødsfald, og ofte vil  

 politiet underrette styrelsen om dødsfald ved ulykker.
 Dødsfald anmeldes ofte foreløbigt pr. telefon, men anmeldelse sker i  

 øvrigt efter de almindelige regler om anmeldelse af arbejdsskader.
2. ANERKENDELSE Ved vurderingen af, om dødsfaldet er forårsaget af en arbejdsskade, kan  

 styrelsen indhente oplysninger om skadens opståen, herunder politirapporter  

 og foreliggende lægelige oplysninger.
Samtykke fra efterladte Når styrelsen indhenter disse oplysninger, skal der efter  

 forvaltningsloven foreligge samtykke fra de efterladte.
Hvis de efterladte ikke ønsker, at der rejses arbejdsskadesag, eller hvis  

 der ikke er erstatningsberettigede efterladte, vil styrelsen meddele de  

 berørte parter, at der ikke foretages mere i sagen.
Det vil også ske, selv om  

 der er foretaget obduktion, og selv om de foreliggende oplysninger tyder på,  

 at dødsfaldet kan skyldes en arbejdsskade.
Hvis de efterladte modsætter sig  

 obduktion, kan retten til erstatning bortfalde, jf. lovens § 28, stk. 2.
Ulykkestilfælde/erhvervssygdomme Dødsfald kan være forårsaget af såvel et ulykkestilfælde som en  

 erhvervssygdom.
 En erhvervssygdom er som hovedregel en sygdom, der forårsages af længere  

 tids udsættelse for skadelige påvirkninger, medens et ulykkestilfælde  

 indtræder pludseligt.
2.1. ULYKKESTILFÆLDE Ved ulykkestilfælde kan selve ulykken eller senere følger af ulykken  

 medføre dødsfald.
Dør skadelidte ved selve ulykken, vil dødsfaldet som hovedregel være  

 omfattet af loven.
Der bliver her lagt vægt på, om ulykkens art og omfang  

 (voldsomhed) kan have forårsaget døden.
 Et fald kan umiddelbart medføre døden, men det kan også være, at  

 skadelidte overlever faldet, men senere afgår ved døden.
 Det skal da undersøges, hvilken lidelse der er årsag til dødsfaldet, og om  

 denne lidelse er en følge af ulykkestilfældet.
Årsagssammenhæng Der vil ved bedømmelsen også blive lagt vægt på den tidsmæssige  

 sammenhæng, og generelt kan siges, at jo længere tid der går fra  

 ulykkestilfældet til dødsfaldet, jo mindre sandsynlighed er der for  

 årsagssammenhæng.
 Det vil fx være tvivlsomt, om dødsfaldet kan anerkendes, hvis skadelidte  

 dør af en blodprop seks måneder efter en ulykke, eller hvis skadelidte dør af  

 hjerneblødning flere år efter et kranietraume.
Selv tilsyneladende oplagte tilfælde skal vurderes, som fx alvorlige  

 færdselsuheld, hvor bilen totalskades.
Som hovedregel vil dødsfaldet blive  

 anerkendt som en arbejdsskade, men der er fx ikke tale om en arbejdsskade,  

 hvis føreren af en bil får en blodprop, dør og herefter forulykker.
Indirekte følger Et dødsfald der skyldes en indirekte følge af en arbejdsskade, vil i  

 enkelte tilfælde kunne anerkendes som en arbejdsskade.
Det gælder fx, hvor  

 skadelidte på grund af depression eller ulidelige smerter, der kan relateres  

 til arbejdsskadens følger, senere begår selvmord.
2.2. ERHVERVSSYGDOMME Årsagssammenhæng Ved erhvervssygdomme kan vurderingen af årsagssammenhæng mellem den  

 skadelige påvirkning, lidelsen og dødsfaldet ofte være vanskelig, da der fx  

 kan være tale om en langvarig påvirkning af kemiske stoffer, hvis virkninger  

 endnu ikke er fuldt klarlagt.
 Det vil ofte bero på en lægelig vurdering, om døden kan betragtes som en  

 følge af erhvervssygdommen.
 Hvis der er tvivl om årsagssammenhængen mellem arbejdsskaden og  

 dødsfaldet, anses dødsfaldet for at være en følge af arbejdsskaden, medmindre  

 overvejende sandsynlighed taler imod, jf. lovens § 13.
 Dødsfald vil fx kunne anerkendes som en arbejdsskade, hvor skadelidte har  

 været udsat for asbest og herefter har udviklet lungehindekræft  

 (mesotheliom).
Omvendt vil dødsfaldet ikke kunne anerkendes, hvis en skadelidt, der har  

 en hjerneskade efter udsættelse for opløsningsmidler, dør af en  

 hjerneblødning.
Efter nuværende lægelig viden kan opløsningsmidler ikke  

 forårsage hjerneblødning.
Der kan ved anerkendelse af dødsfald ikke tages forbehold for  

 forudbestående lidelser, der ikke skyldes arbejdsforhold.
Hvis dødsårsagen fx  

 er en lungelidelse, og det er oplyst, at skadelidte var ryger, skal der  

 således tages stilling til, om det er rygningen eller de arbejdsmæssige  

 påvirkninger, der har forårsaget døden.
 Det betyder, at dødsfaldet enten vil blive anerkendt som en arbejdsskade  

 eller afvist.
3. OVERGANGSBELØB Generelt Hvis et dødsfald anerkendes som en arbejdsskade, kan der efter lovens § 35  

 udbetales et overgangsbeløb til en af de efterladte.
Begrebet overgangsbeløb blev indført i arbejdsskadeforsikringsloven den 1.  

 april 1978 og afløste ulykkesforsikringslovens bestemmelser om  

 begravelseshjælp.
Det er hensigten, at overgangsbeløbet skal dække de  

 forskellige uforudsete udgifter, som et dødsfald medfører, herunder  

 omkostningerne ved begravelsen.
Overgangsbeløbet reguleres hvert år den 1. april og udgjorde pr. 1. april  

 1994 92.000 kr.
Det er tilkendelsestidspunktet, der er afgørende for beløbets  

 størrelse.
Beløbet er uafhængigt af såvel afdødes som den berettigedes  

 indtægt.
 Der kan kun udbetales eet overgangsbeløb i anledning af et dødsfald.
Der udbetales ikke overgangsbeløb, hvis dødsfaldet er en følge af en  

 arbejdsskade før 1. april 1978, da ulykkesforsikringsloven ikke indeholder  

 regler om overgangsbeløb.
Se herom under afsnit 8 om ulykkesforsikringsloven.
Ægtefæller Overgangsbeløb udbetales først og fremmest til den efterladte ægtefælle.  

 Registreret partnerskab sidestilles med ægteskab.
Det er en betingelse, at  

 ægtefællerne levede sammen, da dødsfaldet indtraf.
Separation, hvor  

 ægtefællerne levede faktisk adskilt, udelukker således, at der udbetales  

 overgangsbeløb.
 Herudover kræves det, at ægteskabet var indgået før arbejdsskadens  

 indtræden, jf. stk. 1, eller hvis ægteskabet først er indgået efter  

 arbejdsskadens indtræden, at ægteskabet har bestået 5 år ved dødsfaldets  

 indtræden, jf. stk. 2.
Oplysninger om den efterladte ægtefælle mv. indhentes fra den skifteret,  

 hvor boet bliver behandlet.
Er der tvivl om samlivets beståen, kan der  

 endvidere indhentes oplysninger fra folkeregistret.
Samlevende Hvis afdøde ikke var gift, men levede i et ægteskabslignende forhold, kan  

 den efterladte samlever få et overgangsbeløb, hvis parterne levede sammen på  

 tidspunktet for arbejdsskadens indtræden, og samlivet havde bestået mindst 5  

 år på tidspunktet for dødsfaldets indtræden, jf. stk. 3.
 Ved et ægteskabslignende forhold forstås et forhold, der vil kunne føre  

 til ægteskab eller registreret partnerskab ifølge dansk lovgivning.
Der kan ikke dispenseres fra kravet om 5 års samliv.
Hvis samlivet har  

 bestået i mindre end 5 år, kan der ikke tilkendes overgangsbeløb efter stk.  

 3, men eventuelt efter stk. 4, jf. nedenfor.
 Oplysninger om samlivets længde indhentes fra folkeregistret, og det er  

 normalt kun perioder med fælles folkeregisteradresse, der kan tages i  

 betragtning ved vurderingen af, om der kan tilkendes overgangsbeløb efter  

 stk. 3.
 En person, der er berettiget til overgangsbeløb efter § 35, stk. 1-3, kan  

 også være berettiget til forsørgertabserstatning efter § 36.
Andre efterladte Hvis afdøde ikke efterlader sig personer, der er berettigede til  

 overgangsbeløb efter § 35, stk. 1-3, kan der under særlige omstændigheder  

 udbetales et overgangsbeløb til en anden efterladt person efter § 35, stk. 4.
En anden efterladt kan fx være en samlever, hvis samliv med afdøde har  

 været af under 5 års varighed.
Forældre, børn, søskende eller andre  

 familiemedlemmer og nærtstående kan under særlige omstændigheder også være  

 berettigede til overgangsbeløb.
Økonomisk afhængighed De særlige omstændigheder, der kan berettige til udbetaling af  

 overgangsbeløb i disse tilfælde, kan være, at der mellem afdøde og den  

 efterladte har bestået et økonomisk afhængighedsforhold.
Som udgangspunkt vil  

 statuering af en sådan økonomisk afhængighed kræve, at afdøde havde fælles  

 bopæl med den efterladte.
Fælles børn eller fælles køb af ejerbolig er forhold, der kan tale for, at  

 overgangsbeløb udbetales, ligesom et væsentligt bidrag til fælles  

 husholdning, enten i form af naturalier eller kostpenge, kan tale for, at  

 overgangsbeløb ydes.
Boede en afdød fx hos sine forældre og bidrog til  

 husholdningen ved betaling af kostpenge, terminsudgifter eller ved udførelse  

 af vedligeholdelsesarbejder, kan forældrene være berettigede til et  

 overgangsbeløb, hvis afdødes bidrag har været nødvendigt til opretholdelse af  

 hjemmet.
Samlivets varighed Det vil normalt være en betingelse for at tilkende overgangsbeløb til en  

 samlevende, at samlivet har bestået nogle (3-4) år på tidspunktet for  

 skadelidtes død, og at afdøde og den efterladte har fælles børn eller har  

 investeret i fælles bolig.
 Der kan ikke udbetales overgangsbeløb efter stk. 4, fordi en efterladt har  

 afholdt begravelsesudgifterne.
 Hvis der udbetales overgangsbeløb efter stk. 4, kan der ikke ydes  

 forsørgertabserstatning efter § 36, men eventuelt efter § 38. Se herom i  

 afsnit 4.3. om erstatning til andre.
4. FORSØRGERTABSERSTATNING 4.1. EFTERLADTE ÆGTEFÆLLE Berettiget til overgangsbeløb Det er en betingelse for at yde forsørgertabserstatning efter § 36, at den  

 efterladte er berettiget til overgangsbeløb efter § 35, stk. 1-3.
Forsørgelse Det er yderligere en betingelse, at afdøde forsørgede den efterladte,  

 eller at den efterladte på anden måde har fået sine forsørgelsesmæssige  

 forhold forringet.
 Enker/enkemænd mv.
Der er erstatningsmæssig ligestilling af enker og enkemænd og af  

 efterladte samlevere, hvis samlivet har bestået i mindst 5 år.
Registreret  

 partnerskab er sidestillet med ægteskab.
Faktorer Erstatningen fastsættes under hensyn til forsørgelsens omfang.
Der lægges  

 herved vægt på, om afdøde reelt har forsørget den efterladte.
Tjente afdøde  

 stort set det samme som den efterladte, og der ikke er forsørgerforpligtelser  

 over for børn eller væsentlige boligudgifter, kan det tale for, at der ikke  

 ydes erstatning for tab af forsørger.
Er den efterladtes indtægt derimod  

 mindre end afdødes indtægt, vil der oftere være tale om reel forsørgelse.
Ved erstatningsfastsættelsen skal der endvidere tages hensyn til den  

 efterladtes muligheder for at forsørge sig selv.
I denne vurdering indgår den  

 efterladtes alder, helbredstilstand, uddannelse, beskæftigelse samt  

 forsørgerforhold og økonomiske forhold.
Alder Den efterladtes alder har betydning, når det skal afgøres for hvilken  

 periode, der kan ydes erstatning for tab af forsørger.
Hvis den efterladte er  

 yngre, vil der ofte blive ydet forsørgertabserstatning i en kortere periode,  

 hvorefter den efterladte skulle have mulighed for selv at skaffe sig  

 indtægter.
Er den efterladte derimod omkring 50 år eller derover og ikke  

 tidligere har været på arbejdsmarkedet, vil der ofte blive ydet  

 forsørgertabserstatning i en længere periode, da den højere alder kan gøre  

 placering på arbejdsmarkedet vanskeligere.
Helbredstilstand Et godt helbred hos den efterladte kan tale for, at der ydes  

 forsørgertabserstatning i en kortere periode.
Er den efterladte derimod  

 hæmmet i sine erhvervsmuligheder på grund af et svagt helbred, kan der ydes  

 erstatning i en længere periode.
Er den efterladte fx pensionist, kan der  

 ydes forsørgertabserstatning i en længere periode, selv om den efterladte er  

 yngre.
Uddannelse Har den efterladte ingen uddannelse og er ung eller yngre, kan der typisk  

 ydes forsørgertabserstatning i den periode, den efterladte behøver til at få  

 en uddannelse.
Beskæftigelse Er den efterladte i beskæftigelse på skadestidspunktet, vil omfanget og  

 arten af beskæftigelsen blive vurderet.
Arbejder den efterladte fx kun på  

 deltid, vil det blive overvejet, om den efterladte har mulighed for at påtage  

 sig arbejde på fuld tid og derved forsørge sig selv.
Forsørgerforhold Hvis den efterladte har forsørgelsespligt over for andre, vil der blive  

 taget hensyn til dette.
Omfanget af forsørgelsespligten vil blive vurderet,  

 herunder børnenes alder, antallet af børn og børnenes eventuelle særlige  

 pasningsbehov.
Økonomiske forhold De økonomiske forhold, der indgår i vurderingen, er afdødes  

 indtægtsforhold, den efterladtes indtægts- og formueforhold, herunder hvordan  

 formuen er anbragt og hvilket afkast formuen giver.
Størrelsen og arten af  

 udbetalinger som følge af skadelidtes død, som fx fra forsikringer, tillægges  

 også betydning.
I vurderingen indgår tillige, hvilke udgifter den efterladte  

 har, fx boligudgifter og faste udgifter i øvrigt.
Særligt om erhvervssygdomme Hvis døden skyldtes en erhvervssygdom, der havde medført en  

 indtægtsnedgang i årene umiddelbart forud for dødsfaldet, skal vurderingen  

 af, om der foreligger et forsørgertab, ske på grundlag af oplysninger om  

 indtægtsforholdene, før sygdommen medførte en indtægtsnedgang.
Tjenestemænd Hvis afdøde var tjenestemand og er død som følge af tilskadekomst i  

 tjenesten, vil den efterladte få tilskadekomstpension efter reglerne i  

 tjenestemandspensionsloven.
Pensionen vil ofte give den efterladte en så stor  

 indtægt, at der ikke tilkendes forsørgertabserstatning.
Formue Hvis den efterladte har væsentlig formue, lægges der vægt på, hvorledes  

 formuen er anbragt.
Er formuen anbragt i fast ejendom, der bruges til  

 familiens egen beboelse, er dette normalt ikke til hinder for, at der kan  

 tilkendes erstatning, hvis betingelserne i øvrigt er opfyldt.
Er formuen  

 derimod anbragt i værdipapirer, udlejningsejendomme eller lignende, der giver  

 afkast, vil afkastets størrelse blive vurderet og indgå i vurderingen af den  

 efterladtes økonomiske forhold.
Erstatningen Erstatningen udbetales som en løbende erstatning fra dødsdagen og udgør 30  

 procent af afdødes årsløn.
Udbetales der i anledning af dødsfaldet  

 efterindtægt (løn efter dødsfaldet), udbetales erstatningen dog først fra  

 udløbet af efterindtægtsperioden.
 Årslønnen fastsættes efter reglerne i § 41 og kan pr. 1. april 1994  

 maksimalt fastsættes til 293.000 kr, jf. nærmere om årsløn under pkt. 6.
Varighed Erstatningen ydes i en tidsbestemt periode, der fastsættes i hele år.  

 Perioden kan ved afgørelsen højst fastsættes til 10 år, jf. § 36, stk. 2.
 Hvis afdøde modtog løbende erstatning for tab af erhvervsevnen, løber  

 forsørgertabserstatningen fra den 1. i måneden efter dødsfaldet.
 Ved genoptagelse af sagen kan perioden for forsørgertabserstatningen  

 senere forlænges, jf. nærmere under afsnit 5 om genoptagelse.
 I de situationer, hvor der ydes erstatning til den efterladte, fastsættes  

 perioden som udgangspunkt typisk til:
2-3 år - omstillingsydelse 5 år - en periode, hvor den efterladte har mulighed for at forbedre sin  

 situation 10 år - hvis den efterladte er ca. 50 år eller derover, er hjemmegående og  

 uden uddannelse eller alvorligt syg.
 Det skal dog understreges, at forsørgertabserstatning kan tilkendes for  

 andre perioder end de nævnte, da afgørelsen i hvert enkelt tilfælde beror på  

 en konkret vurdering af forholdene.
Ingen erstatning Efter praksis ydes der som hovedregel ikke erstatning i disse situationer:
 I tilfælde, hvor der ikke er lidt noget forsørgertab, tilkendes der ikke  

 erstatning.
Eksempel Afdøde og den efterladte havde stort set samme indtægt, og den efterladte  

 havde ikke forsørgelsesforpligtelser over for børn eller væsentlige  

 boligudgifter.
Der blev ikke tilkendt forsørgertabserstatning.
Eksempel Afdøde havde tjent ca. 250.000 kr. årligt, og den efterladte tjente ca.  

 135.000 kr. årligt.
Der blev udbetalt forsikringer mv. på i alt ca. 2 mio.  

 kr.
Der var 2 børn på 14 og 17 år.
Der blev ikke tilkendt  

 forsørgertabserstatning, da den efterladte i fremtiden kunne opnå et  

 betydeligt formueafkast, der kunne opveje forsørgertabet.
 Efter praksis tilkendes som hovedregel erstatning i disse situationer:
2-3-års ydelse I tilfælde hvor afdøde og efterladte stort set tjente det samme, men hvor  

 dødsfaldet medfører fx en ændret boligsituation, vil der kunne udbetales  

 2-3-års ydelse (omstillingsydelse). Den efterladte får således en periode til  

 at tilpasse sig de ændrede forhold, fx ved at flytte til en mindre bolig og  

 derved få nedbragt boligudgifterne.
Eksempel En 50-årig enkemand, der tjente lidt mindre end afdøde og havde store  

 terminsudgifter, fik erstatning i 2 år.
Eksempel Afdøde tjente ca. 300.000 kr. årligt, og den efterladte ca. 180.000 kr.  

 årligt.
Der blev udbetalt forsikringer på i alt 360.000 kr.
Der var 1 barn på  

 8 år.
Der blev tilkendt 3 års ydelse.
5-års ydelse I tilfælde hvor den afdødes indtægt har været væsentlig større end den  

 efterladtes indtægt, og hvor der er mindreårige børn og måske et hus, kan der  

 tildeles en 5-års ydelse.
Eksempel En 32-årig dagplejemor havde en indtægt på 89.000 kr. årligt, mens afdøde  

 havde tjent 195.000 kr. årligt.
Der var 3 hjemmeboende børn.
Enken blev  

 tilkendt 5-års ydelse svarende til det tidspunkt, hvor børnene alle ville  

 være 12-14 år eller derover, og hun på det tidspunkt så havde mulighed for at  

 forøge sin arbejdstid.
Eksempel Afdøde havde tjent ca. 265.000 kr. årligt.
Den efterladte var 25 år og  

 levede af arbejdsløshedsdagpenge.
Der blev udbetalt forsikringer på i alt  

 280.000 kr.
Der var 2 børn på 2 og 5 år.
Der blev tilkendt  

 forsørgertabserstatning i 5 år.
10-års ydelse I tilfælde hvor der har foreligget en meget stor økonomisk afhængighed af  

 afdøde, og hvor den efterladte er uden uddannelse og over ca. 50 år, eller  

 hvis den efterladtes helbredstilstand er dårlig, gives der erstatning i 10 år  

 med mulighed for forlængelse frem til det tidspunkt, hvor den efterladte  

 fylder 67 år.
Eksempel Afdøde havde haft en årlig indtægt på ca. 200.000 kr.
Den efterladte var  

 53 år og havde ikke været på arbejdsmarkedet i lang tid.
Der blev udbetalt  

 forsikringer på i alt 50.000 kr.
Der blev ydet forsørgertabserstatning i 10  

 år.
Eksempel Den efterladte var 35 år og førtidspensioneret af helbredsmæssige årsager.  

 Der var 2 børn på 8 og 10 år, og den efterladte havde terminsudgifter til  

 ejerbolig.
Der blev udbetalt forsikringer på i alt ca. 280.000 kr.
Der blev  

 ydet forsørgertabserstatning i 10 år.
Eksempel Afdøde var død som følge af en erhvervssygdom.
Inden arbejdsskaden havde  

 afdøde tjent ca. 280.000 kr. årligt.
Da dødsfaldet indtraf, var han overgået  

 til førtidspension på grund af arbejdsskaden.
Den efterladte modtog også  

 førtidspension og havde terminsudgifter til ejerbolig.
Der blev ydet  

 forsørgertabserstatning i 10 år, fordi afdødes forhold forud for sygdommens  

 indvirkning på hans indtægt blev lagt til grund ved vurderingen af, om der  

 forelå forsørgertab.
Anden varighed af ydelsen Efter en konkret vurdering kan ovenstående hovedregler fraviges, og der  

 kan fastsættes en anden varighed af ydelsen.
Hvis den efterladte fx er under  

 uddannelse, kan ydelsen udbetales, indtil uddannelsen er afsluttet.
Eksempel Den efterladte var 31 år gammel og studerende uden indtægter ud over SU.  

 Der var 1 spædbarn i ægteskabet.
Afdøde havde tjent ca. 200.000 kr. årligt.  

 Der blev ikke udbetalt forsikringer i anledning af dødsfaldet.
Den efterladte  

 blev tilkendt forsørgertabserstatning i 3 år svarende til det tidspunkt, hvor  

 hun forventede at afslutte sin uddannelse.
Kapitalisering Forsørgertabserstatning, der ydes efter § 36, kan kapitaliseres efter  

 ansøgning, jf. afsnit 7.
67 år Fra udgangen af den måned, hvor den erstatningsberettigede fylder 67 år,  

 afløses den løbende ydelse af et engangsbeløb på 2 gange den årlige ydelse.
Nyt ægteskab Ydelsen bortfalder ikke i tilfælde af nyt ægteskab.
4.2. EFTERLADTEERSTATNING TIL AFDØDES BØRN Afdødes børn har efter lovens § 37 ret til en årlig løbende ydelse på 10  

 procent af afdødes årsløn.
Erstatningen løber til barnets fyldte 18. år.
Afdødes forsørgerpligt Afgørende for barnets krav på efterladteerstatning er det retlige  

 forsørgelsesgrundlag.
 Hvis afdøde efter lov om social bistand havde forsørgelsespligt over for  

 barnet, er der krav på efterladteerstatning.
 Det betyder, at fællesbørn, børn født uden for ægteskab, adoptivbørn og  

 ufødte børn, hvor faderskabet efterfølgende tillægges afdøde, har ret til  

 erstatning, mens stedbørn og bortadopterede børn ikke har ret til erstatning  

 efter § 37.
Ydelsen til børn under 18 år er ikke indtægtsbestemt.
Ydelsen løber fra  

 dødsfaldet, medmindre der i anledning af dødsfaldet udbetales efterindtægt.  

 Hvis det er tilfældet, udbetales ydelsen først fra udløbet af  

 efterindtægtsperioden.
Forlængelse ved uddannelse Er barnet ved det fyldte 18. år under uddannelse, kan ydelsen forlænges  

 til uddannelsens afslutning, dog længst indtil det fyldte 21. år.
Alle former  

 for uddannelse giver ret til forlængelse, dvs. både boglig og faglig  

 uddannelse.
 Hvis barnet på tidspunktet for dødsfaldet er fyldt 18 år, men er under  

 uddannelse, kan ydelsen udbetales under den resterende del af uddannelsen,  

 dog længst indtil det fyldte 21. år.
Indtægtsbestemt ydelse Ydelsen til børn under uddannelse fra det 18. år ydes kun, når forholdene  

 taler derfor.
 Der foretages en konkret vurdering af barnets indtægts- og udgiftsforhold,  

 hvor det bl.a. indgår, om den unge er ude- eller hjemmeboende, størrelsen af  

 transportudgifter mv.
Hvis barnet ikke har andre indtægter end SU, udbetales der erstatning.
Der  

 ydes efter praksis som udgangspunkt ikke erstatning, hvis indtægten  

 overstiger niveauet for SU for udeboende med mere end ca. 20.000 kr. årligt.  

 Det betyder, at indtægtsgrænsen for tiden er på omkring 60.000 kr. årligt.
Mange børn Ydelsen udgør som nævnt 10 procent af afdødes årsløn.
Procenten nedsættes  

 dog, jf. § 37, stk. 4, hvis de samlede børneydelser udregnes til mere end 50  

 procent af afdødes årsløn.
I dette tilfælde nedsættes de enkelte ydelser, så  

 de sammenlagt udgør højst 50 procent af årslønnen.
Hvis der også udbetales  

 ydelse til en efterladt ægtefælle eller samlever med 30 procent, nedsættes de  

 samlede børneydelser til 40 procent af afdødes årsløn.
Eneforsørger Hvis afdøde var eneforsørger, har barnet ret til 20 procent af afdødes  

 årsløn.
Samme ret har det barn, der har fået tilkendt 10 procent og herefter  

 mister den anden af sine forældre, uanset af hvilken årsag.  

 Maximumbestemmelsen i stk. 4 gælder dog også i disse tilfælde.
4.3. ERSTATNING TIL ANDRE Efter lovens § 38 kan der under særlige omstændigheder ydes erstatning til  

 andre, som afdøde forsørgede helt eller delvist.
 Det er en betingelse for erstatning, at ydelserne til den efterladte  

 ægtefælle og børn efter §§ 36 og 37 udgør mindre end 70 procent af afdødes  

 årsløn.
Samlevere Efterladte samlevere, der ikke har samlevet med afdøde i mindst 5 år, kan  

 få erstatning efter denne bestemmelse.
Eksempel En samlever på 28 år havde samlevet 4« år med afdøde og havde et  

 fællesbarn på 2 år.
Afdøde havde tjent 200.000 kr. og samleveren 130.000 kr.  

 årligt.
Der blev ydet overgangsbeløb efter § 36, stk. 4, og  

 forsørgertabserstatning i 3 år efter § 38.
Forældre/søskende Ligeledes kan fx forældre eller søskende få forsørgertabserstatning, hvis  

 det kan dokumenteres, at afdøde forsørgede de efterladte i væsentlig grad.  

 Forsørgelse af forældre og søskende er ikke almindeligt i Danmark, men  

 forekommer ofte i visse andre lande.
Eksempel En udenlandsk sømand efterlod sin far, der havde fuldmagt til at hæve et  

 månedligt beløb på sønnens konto i udlandet.
Faderen fik 10 procent ydelse i  

 5 år.
Erstatningen blev udbetalt som et kapitalbeløb.
Der blev ikke ydet  

 overgangsbeløb.
Separerede En separeret ægtefælle, der er tilkendt hustrubidrag i en længere periode,  

 kan få en ydelse svarende til bidraget.
Der kan ikke gives overgangsbeløb, da  

 samlivet ikke bestod ved dødsfaldet.
Stedbørn Da afdødes stedbørn, dvs. ægtefællens børn, ikke har ret til erstatning  

 efter § 37, vil der være mulighed for at yde dem erstatning efter § 38, hvis  

 de boede sammen med afdøde og den biologiske forælder.
Efter praksis får  

 stedbørn erstatning efter denne bestemmelse på 5 procent af afdødes årsløn.  

 Der vil også i denne situation være mulighed for at forlænge ydelsen efter  

 det fyldte 18. år, hvis stedbarnet er under uddannelse.
5. GENOPTAGELSE Forlængelse af forsørgertabserstatning Arbejdsskadestyrelsen kan undtagelsesvis bestemme, at sagen skal tages op  

 til fornyet vurdering med henblik på eventuel forlængelse af  

 forsørgertabserstatningen.
 Det kan være nødvendigt i tilfælde, hvor den efterladtes muligheder for at  

 klare sig selv er helt uafklarede.
Tidsfrist Den efterladte kan kræve spørgsmålet om forsørgertabserstatning taget op  

 til ny vurdering inden for 5 år fra modtagelsen af meddelelsen om, at der  

 ikke kan ydes forsørgertabserstatning, eller inden for 5 år efter at en  

 tilkendt ydelse er ophørt, jf. § 36, stk. 5.
Praksis En forlængelse af perioden vil som udgangspunkt kun ske, hvis der er sket  

 en forsørgelsesmæssig forringelse, siden den første afgørelse om  

 forsørgertabserstatningen blev truffet.
 Tjener den efterladte det samme som tidligere, vil der som udgangspunkt  

 ikke blive tale om yderligere forsørgertabserstatning.
 I tilfælde, hvor en efterladt på 50-55 år får løbende ydelse i 5-10 år, og  

 hvor der ved udløbet af perioden ikke er sket en forbedring af de sociale og  

 økonomiske forhold, kan ydelsen dog blive forlænget til det fyldte 67. år.
6. ÅRSLØN Hovedregel Årslønnen fastsættes normalt til afdødes samlede arbejdsfortjeneste i året  

 forud for dødsfaldets indtræden, jf. lovens § 41.
Undtagelse I visse tilfælde må årslønnen fastsættes skønsmæssigt, jf.  

 Arbejdsskadestyrelsens vejledning om fastsættelse af årsløn.
Erhvervssygdomme For personer, der afgår ved døden som følge af en erhvervssygdom, og som  

 gennem de senere år har haft en faldende arbejdsindtægt på grund af  

 sygdommen, skal årslønnen reguleres fra året forud for sygdommens opståen  

 (sidste år med normalarbejdsindtægt) frem til årslønnen på dødstidspunktet,  

 jf.
Arbejdsskadestyrelsens vejledning om fastsættelse af årsløn.
Tidligere anerkendt arbejdsskade I tilfælde, hvor en tidligere anerkendt arbejdsskade har medført døden, er  

 det årslønnen på tidspunktet for arbejdsskaden, der skal anvendes.
Dette  

 gælder, hvad enten den pågældende har fået tilkendt  

 erhvervsevnetabserstatning eller ej.
7. LØBENDE YDELSE ELLER KAPITALERSTATNING Enke/samlever Erstatning til en enke eller en samlever ydes altid i form af løbende  

 ydelse, medmindre den pågældende er fyldt 67 år.
Er pågældende fyldt 67,  

 udbetales der et kapitalbeløb på 2 gange den ydelse, den pågældende ellers  

 ville være berettiget til på tidspunktet for dødsfaldet, jf. § 36, stk. 4.
Beregning Hvis den efterladte ønsker det, kan den løbende ydelse kapitaliseres, jf.  

 § 43 (kapitalisering = løbende erstatning ændres til et engangsbeløb).  

 Kapitaliseringen beregnes på det tidspunkt, hvor der ønskes kapitalisering,  

 og beregnes efter den resterende løbetid for ydelsen.
Refusionskrav Fastsættes ydelsen til at løbe fra et tidspunkt før erstatningsafgørelsen,  

 kan tilgodehavendet for denne periode ikke udbetales, før kommunen har haft  

 mulighed for at anmelde et eventuelt refusionskrav for perioden, jf. § 40,  

 stk. 1.
Børn Erstatningen til børn ydes altid i form af en løbende ydelse.
Den kan ikke  

 kapitaliseres, da den skal tjene til barnets forsørgelse.
Andre efterladte Erstatning til andre efterladte efter § 38 udbetales kun sjældent som en  

 løbende ydelse.
8. ULYKKESFORSIKRINGSLOVEN Ulykkesforsikringsloven gælder ulykker indtruffet før 1. april 1978.
Skadelidte modtog rente efter ulykkesforsikringsloven Hvis en skadelidt, der har fået tilkendt rente efter  

 ulykkesforsikringsloven, dør som følge af den lidelse, han har fået tilkendt  

 rente for, skal dødsfaldet behandles efter ulykkesforsikringslovens regler.
Enkerente Det er som udgangspunkt kun enker og ikke enkemænd, der har ret til  

 erstatning efter ulykkesforsikringsloven.
 En enke har ret til en ikke tidsbestemt rente på 30 procent af årslønnen,  

 dog 20 procent yderligere de første 2 år efter dødsfaldet.
 Renten nedsættes med 1/4, når enken fylder 67 år.
 Enkens forsørgelsesmæssige forhold har således ikke betydning efter  

 ulykkesforsikringsloven.
 Det er ligeledes en forudsætning for retten til erstatning, at ægteskabet  

 er indgået før ulykkestilfældet/erhvervssygdommen, hvilket også medfører, at  

 samlevere ikke kan få erstatning efter ulykkesforsikringsloven.
Tidligere kapitalisering Hvis skadelidte har fået kapitaliseret sin rente helt eller delvist, skal  

 der ske et fradrag i enkerenten.
Dette vil meget ofte være tilfældet for  

 rentemodtagere, der er fyldt 67 år, da de på det tidspunkt får adgang til at  

 få renten kapitaliseret.
Begravelseshjælp Der udbetales ikke overgangsbeløb, men de efterladte har ret til at få  

 udbetalt begravelseshjælp.
