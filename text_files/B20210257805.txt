Bekendtgørelse om ændring af bekendtgørelse om forbud mod adgang til og restriktioner for lokaler og lokaliteter, krav om mundbind m.v. og coronapas på Kulturministeriets område i forbindelse med håndtering af covid-19 § 1 I bekendtgørelse nr. 2484 af 18. december 2021 om forbud mod adgang til og restriktioner for lokaler og lokaliteter, krav om mundbind m.v. og coronapas på Kulturministeriets område i forbindelse med håndtering af covid-19 foretages følgende ændringer:
 1. I § 3, 1. pkt., og § 8, nr. 2, indsættes efter »besøgende,«: »brugere,«.
 2. I § 3, 1. pkt., indsættes efter »en svømmehal«: »eller et lokale, der anvendes som træningscenter«.
 3. I § 3 indsættes som 3. pkt.:
»Besøgende, brugere mv. i lokaler, der anvendes som træningscentre, skal kunne forevise et coronapas ved stikprøvekontrol, jf. § 8, nr. 3.« 4. I § 8, nr. 2, indsættes efter »dog«: »nr. 3 og«.
 5. I § 8 indsættes som nr. 3:
»3) I lokaler, der anvendes som træningscentre, kan kontrol af coronapas, jf. § 3, dog ske ved stikprøvekontrol mindst 1 gang i døgnet.
Ved stikprøvekontrol efter 1. pkt. forstås kontrol af alle de tilstedeværende besøgende, brugere m.v. i lokalet på det tidspunkt, hvor kontrollen foretages.« 6. I § 18, stk. 2, indsættes efter »§ 8, nr. 2«: »eller 3«.
§ 2 Bekendtgørelsen træder i kraft den 24. december 2021.
