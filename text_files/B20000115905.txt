Bekendtgørelse om uddannelsen til  

 pottemager I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 pottemager.
Uddannelsens mål § 2. Den uddannede pottemager skal ved  

 uddannelsens afslutning selvstændigt og på et avanceret niveau  

 kunne dreje emner efter opgivne mål og former, samt dreje et givet  

 kvantum i ensartet kvalitet.
Den uddannede skal endvidere på  

 rutineniveau kende til fremstilling af gipsforme til inddrejning og  

 overdrejning, kunne glasere på såvel rå som brændt  

 skærv og kende forskellige dekoreringsteknikker samt  

 råmaterialer, der anvendes til masser, glasurer og farver.
Den  

 uddannede skal på rutineniveau kende til brændingsteknik med  

 iltende og reducerende atmosfære samt kunne anvende  

 ovnstyringsautomatik, atmosfæremåling og temperaturmåling.  

 Den uddannede skal have opnået følgende fagligt erhvervsrettede  

 kompetencer:
 1)	Kunne anvende de korrekte materialer, arbejdsmetoder,  

 værktøj og udstyr i forhold til en given opgave.
 2)	Kunne udføre arbejdet under hensyntagen til miljø,  

 arbejdspladssikkerhed, tid, økonomi og kvalitet.
 3)	Kunne se kvalitet af råvarer, mellemprodukter og færdige  

 produkter og bruge denne viden til vurdering af valg af metode og  

 værktøj.
 4)	Kunne videregive informationer om kvalitet med henblik på  

 eventuel systemmæssig fejlfinding og fejlretning.
 5)	Kunne skabe nye produktformer og deres udsmykning, herunder  

 glasur.
 Stk. 2 . Desuden skal den uddannede have opnået  

 følgende almene og personlige kompetencer:
 1)	Kunne arbejde i team samt bidrage til udvikling af arbejdet.
 2)	Kunne vise kreativitet samt lyst og evne til at lære nyt og  

 tage ansvar.
 3)	Være fleksibel og kunne samarbejde med kolleger, kunder og  

 andre interessenter, uanset baggrund.
 4)	Kunne formulere mundtligt samt vurdere og forstå idéer  

 og synspunkter.
 5)	Have rumlig og formmæssig forståelse.
 6)	Kunne analysere og løse faglige problemer alene eller som del  

 af et team.
 7)	Have indsigt i egne lærings- og motivationsmæssige  

 styrker og svagheder som grundlag for livslang læring.
Kapitel 2 Uddannelsens varighed og struktur m.v.
§ 3. Uddannelsens grundforløb  

 henføres til fællesindgangen Håndværk og teknik jf.  

 § 14 stk. 2 i lov om erhvervsuddannelser.
Uddannelsen indgår  

 i design-familien.
 Stk. 2. Det faglige udvalg for uddannelsen er Fagligt Udvalg  

 for Keramiske Uddannelser i henhold til § 37 i  

 erhvervsuddannelsesloven.
 § 4. Uddannelsen  

 varer 3 år og 6 måneder.
 Stk. 2. Uddannelsen omfatter et obligatorisk  

 grundforløb på 20 uger og et hovedforløb der omfatter  

 praktikuddannelse og i alt 23 ugers obligatorisk skoleundervisning.  

 Uddannelsen indledes i praktikvirksomheden eller med grundforløb  

 på skole.
 Stk. 3. Den obligatoriske skoleundervisning i  

 hovedforløbet er opbygget af tre skoleperioder på normalt 10, 10  

 og 3 uger og omfatter grundfag, områdefag, bundne specialefag og  

 valgfag, samt valgfri specialefag, som  

 gennemføres i forbindelse med de fastlagte skoleperioder eller  

 på et andet tidspunkt i hovedforløbet.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen fraviges ved  

 voksenforløb, jf. § 6.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt de områdefag i  

 grundforløbet, der er særlige for hovedforløbet, jf.  

 § 9.
 Stk. 2. Under tilsvarende forudsætninger kan elever, der  

 har gennemført samme grundforløb med design-familiens  

 fælles områdefag og de tilknyttede særlige områdefag  

 begynde på skoleundervisningen i hovedforløbet, såfremt  

 eleven supplerende har gennemført områdefaget  

 "drejning", jf. § 9, nr. 2.
Voksenuddannelsesforløb § 6. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 7, må ikke overstige skoleundervisningens  

 varighed efter § 4.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, bundne og valgfrie specialefag og valgfag med de fastsatte  

 mål.
§ 7. Det i § 6 nævnte forløb kan  

 begynde med et supplerende kursus efter erhvervsuddannelseslovens § 16  

 på indtil 20 uger, der har til formål, at eleven på  

 grundlag af forudgående uddannelse og erhvervserfaring opnår  

 kvalifikationer mindst svarende til grundforløbet.
Skolen kan under  

 kurset foretage vurdering af elevens praktiske og teoretiske kvalifikationer  

 med henblik på afgørelse om merit i uddannelsesforløbet i  

 et forløb på indtil 2 uger, jf. hovedbekendtgørelsen  

 § 20, stk. 2. For elever med uddannelsesaftale er det supplerende kursus  

 omfattet af uddannelsesaftalen.
Fritagelse for dele af uddannelsen § 8. Eleven kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse, jf. anvisningerne i  

 vejledningen til bekendtgørelsen.
Kapitel 3 Skoleundervisningen § 9. Undervisningen i grundforløbet  

 omfatter følgende områdefag, der er særlige for  

 hovedforløbet, med den anførte vejledende  

 uddannelsestid:
1)	Keramisk Værkstedsteknik 3 uger Eleverne kender på begynderniveau råstoffer,  

 arbejdsprocesser, værktøj og maskiner, der benyttes i den  

 keramiske industri.
Eleverne kan på begynderniveau udføre  

 frihåndsdrejning og dekorering af keramiske produkter med valg af  

 relevant håndværktøj og udstyr og under hensyntagen til  

 korrekt sundheds- og sikkerhedsmæssig omgang med værktøj,  

 maskiner og keramiske materialer.
2)	Drejning 2 uger Eleverne kender på begynderniveau drejemassens egenskaber, og  

 kan bearbejde drejemasse og klargøre til drejning.
Eleverne kan  

 på begynderniveau centrere kløse på drejeskiven og  

 udføre de grundlæggende funktioner ved frihåndsdrejning  

 under instruktion, herunder vælge korrekte værktøjer og  

 overholde sikkerhedsmæssige regler.
 § 10. Undervisningen i hovedforløbet  

 omfatter følgende grundfag:
 1)	Dansk, niveau F.
 2)	Engelsk, niveau F.
 3)	Naturfag, niveau F.
 4)	Samfundsfag, niveau F.
 5)	Stil, form og farve, 2,0 uger.
 6)	Virksomhedslære og innovation, niveau F.
 § 11. Undervisningen i hovedforløbet  

 omfatter følgende områdefag:
1)	Keramisk værkstedsteknik Rutineniveau Eleven kan a)	selvstændigt udføre gipsarbejde samt støbning af  

 emner, b)	selvstændigt fremstille arbejdstegninger og svindtegninger af  

 emner, c)	selvstændigt dekorere og glasere emner samt beregne og  

 tilberede en glasur efter given opskrift og d)	selvstændigt sætte en ovn og gennemføre  

 brænding til forglødning og glasurbrænding.
 Stk. 2. Områdefaget varer 1,5 uger som vejledende  

 uddannelsestid.
 § 12. Undervisningen i hovedforløbet  

 omfatter følgende bundne specialefag, med den anførte  

 vejledende uddannelsestid:
1)	Opdrejning af emner 5,5 uger Eleven kan a)	selvstændigt og på rutineniveau fremstille produkter ved  

 frihåndsdrejning efter givne mål, b)	på avanceret niveau dreje ensartede emner i et større  

 antal inden for en bestemt tidsramme, herunder beherske forskellige  

 drejeteknikker og c)	på avanceret niveau vurdere det rette tidspunkt til  

 afdrejning, afpudsning og hankepåsætning.
2)	Fra ide til produkt 1,0 uge Eleven kan a)	på rutineniveau udarbejde projektforslag, herunder skitser,  

 materialebeskrivelser og dekorationsforslag, til keramiske produkter efter  

 eget design, b)	på rutineniveau beregne glasursammensætning samt  

 kalkulere fremstillingspris for keramiske produkter efter eget design og c)	på rutineniveau formgive, dekorere og brænde produkter i  

 overensstemmelse med projektforslaget, jf. litra a.
 Stk. 2. I specialefaget i stk. 1, nr. 2, udarbejdes et  

 projekt i sidste skoleperiode.
 § 13. Undervisningen i hovedforløbet  

 omfatter valgfri specialefag inden for følgende  

 områder:
 1)	Produktionsteknikker.
 2)	Kreativitet og design.
 Stk. 2. De valgfri specialefag varer i alt 1 uge og  

 vælges efter anvisningerne i vejledningen og inden for en frist, som  

 skolen fastsætter, jf. hovedbekendtgørelsen.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 3,5 uger.
Praktikuddannelsen § 15. Målet for praktikuddannelsen er, at  

 eleven opnår kendskab til fagets arbejdsmiljø og til alle  

 funktioner i en keramisk virksomhed med produktion inden for uddannelsens  

 område, at eleven opnår en rutine og hurtighed, der svarer til  

 branchens krav, og at eleven selvstændigt kan tilrettelægge og  

 vurdere et arbejdes omfang.
Praktikuddannelsen skal indeholde de i  

 stk. 2- 4 nævnte arbejdsområder og funktioner.
 Stk. 2. Elever, der begynder på praktikuddannelsen inden  

 grundforløbet, skal i den første praktikperiode opnå  

 kendskab til frihåndsdrejning, brug af drejeværktøj og  

 behandling af ler.
 Stk. 3. I den første praktikperiode efter  

 grundforløbet, skal eleverne trænes i frihåndsdrejning,  

 korrekt brug af drejeværktøj og råvarebearbejdning samt  

 få kendskab til glasurer og brænding.
 Stk. 4. I de efterfølgende praktikperioder skal  

 eleverne efter stigende sværhedsgrad trænes i at dreje emner  

 efter opgivne mål og former samt i at glasere, dekorere og brænde  

 produkter.
 Uddannelsesbog mv.
 § 16. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte pratikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Bedømmelse og uddannelsesbeviser mv.
 § 17. Ved skolens bedømmelse anvendes  

 bekendtgørelsen om karakterskala. 13-skalaen anvendes, medmindre andet  

 fremgår af reglerne om det pågældende fag.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for det pågældende fag, jf. hovedbekendtgørelsen.
 Stk. 3. Ved afslutning af områdefaget i  

 hovedforløbet gives en standpunktskarakter.
 Stk. 4. Ved afslutning af specialefaget i § 12,  

 stk. 1, nr. 1, gives en standpunktskarakter.
 Stk. 5. For det i § 12, stk. 2, nævnte projekt  

 gives en standpunktskarakter.
Afsluttende prøve (svendeprøve) § 19. Efter den sidste skoleperiode i  

 hovedforløbet afholder det faglige udvalg en svendeprøve.
 Stk. 2. Det faglige udvalg udpeger 2 skuemestre, én fra  

 arbejdsgiver- og én fra arbejdstagerside.
Stk. 3. Ved indkaldelsen af elever til den sidste  

 skoleperiode, sender skolen en liste over de pågældende elever  

 med angivelse af elevernes praktikvirksomheder til det faglige udvalg.  

 Virksomheden anmelder eleven til svendeprøve efter det faglige udvalgs  

 retningslinier.
Anmeldelsen skal indeholde følgende oplysninger:  

 Elevens navn og privatadresse, elevens cpr.nr. eller fødselsdato, dato  

 for uddannelsens afslutning samt praktikvirksomhedens navn og adresse.
 Stk. 4. Opgaverne planlægges og tilrettelægges af  

 det faglige udvalg.
Stk. 5. Det faglige udvalg stiller 5 bundne delopgaver og en  

 fri delopgave.
En liste over opgaverne udleveres af skolen til eleverne ved  

 afslutningen af den sidste skoleperiode.
 Stk. 6. Opgaverne omfatter forskellige discipliner inden for  

 pottemagerfaget.
 Stk. 7. Til prøven kan maksimalt anvendes 6  

 arbejdstimer.
 Stk. 8. Skuemestrene skal være tilstede under  

 opgaveløsningen.
 § 20. Ved bedømmelsen anvendes 13-skalaen.  

 Der skal gives karakteren 6 eller derover for arbejder, som har en kvalitet,  

 der kan sælges i branchens virksomheder.
Stk. 2. Hver skuemester giver én karakter for hver  

 delopgave.
Den samlede svendeprøvekarakter er gennemsnittet af alle 12  

 karakterer, afrundet til nærmeste karakter i 13-skalaen, efter  

 almindelige afrundingsregler.
Hvis gennemsnittet ligger midt mellem 2  

 karakterer, er den endelige karakter den nærmeste højere  

 karakter.
Karakterne 00, 6 og 13 kan ikke gives ved afrunding.
 Stk. 3. Prøven er bestået, hvis den samlede  

 svendeprøvekarakter er mindst 6.
 Stk. 4. Det faglige udvalg skal tilbyde eleven en ny  

 svendeprøve, eventuelt efter supplerende praktik- eller skoleophold,  

 såfremt eleven ikke består prøven, eller såfremt  

 eleven kan godtgøre, at vedkommende på grund af sygdom eller af  

 anden gyldig grund ikke har kunnet møde eller gennemføre  

 opgaverne til svendeprøven.
Stk. 5. Eleven kan indgive klage til det faglige udvalg inden  

 to uger efter, at karakteren på sædvanlig måde er meddelt  

 den pågældende, såfremt klagen er begrundet i de forhold,  

 som er nævnt i § 44, stk. 3, i bekendtgørelse om  

 eksamensordning ved erhvervsskolerne.
Det faglige udvalg træffer  

 afgørelse, om der skal ske ombedømmelse eller gives tilbud om  

 omprøve, eller om klagen ikke kan tages til følge.
Eleven skal  

 orienteres om klagefristen.
Skolebevis og afsluttende praktikerklæring § 21. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført jf. stk. 2.
Stk. 2. For at der kan udstedes skolebevis skal eleven skal  

 have opnået mindst karakteren 6 som gennemsnit af alle grundfag,  

 områdefag og specialefag i hovedforløbet.
Eventuelle fag, hvor  

 der ikke gives karakter, skal være gennemført efter reglerne for  

 faget.
 § 22. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 23. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring er udstedt, og  

 når svendeprøven er bestået.
Kapitel 5 Ikrafttrædelses- og overgangsbestemmelser § 24. Bekendtgørelsen træder i kraft  

 den 1. januar 2001.
Stk. 2. Samtidig ophæves bekendtgørelse af 10.  

 december 1990 om uddannelsen til keramisk formmager, jf. dog stk. 3.1) Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale som pottemager og som  

 er begyndt på 3. skoleperiode på  

 ikrafttrædelsestidspunktet, idet det faglige udvalg dog kan  

 træffe afgørelse om ændring af uddannelsestiden, jf.  

 erhvervsuddannelseslovens § 59.
 Stk. 4. For elever, der på  

 ikrafttrædelsestidspunktet har uddannelsesaftale om uddannelse til  

 industriel keramisk formmager, keramisk former, modelindretter eller  

 modellør i henhold til den i stk. 2 nævnte  

 bekendtgørelse træffer det faglige udvalg konkret  

 afgørelse vedrørende uddannelsestid og eventuel overgang til  

 uddannelse som pottemager.
 Stk. 5. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter de hidtidige regler.
Undervisningsministeriet, den 14. december  

 2000 P.M.V.Ivan SørensenStyrelseschef /Arne Andreasen 1)   

  Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
