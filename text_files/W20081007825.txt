 Beskæftigelseskrav, ikke almindelige løn- og arbejdsvilkår, lav løn, timeløn på 60,81 kr.
 Ankenævnet har behandlet Deres klage på møde den 23. oktober 2008.
Nævnet traf denne A F G Ø R E L S E Deres arbejde som boligformidler kan ikke medregnes til beskæftigelseskravet.
 Ankenævnet tiltræder således Arbejdsdirektoratets afgørelse af den 11. januar 2008.
B E G R U N D E L S E Ankenævnet har lagt til grund, at  De i perioden 1. marts til 28. september 2007 arbejdede som boligformidler af boliger på Costa Blanca,  arbejdet bestod i at varetage arbejdsgivers interesser i Danmark i form af kontoropgaver, kundebesøg, udstillinger m. m.,  De hovedsageligt arbejdede i Danmark,  De i henhold til samarbejdsaftale arbejdede på fuld tid,  De fik udbetalt 1300 euro om måneden svarende til 9750 kr., hvilket svarer til 60,81 kr. i timen,  Deres arbejde er sammenligneligt med arbejde inden for kontorbranchen, og  en kontorassistent/sekretær inden for den private sektor har en gennemsnitsløn på 24.847 kr. om måneden.
 Ankenævnet har endvidere lagt til grund, at direktoratet har truffet afgørelse om, at det arbejde, som De har udført for xx Costa Blanca, ikke kan tælles med til et beskæftigelseskrav.
 Beregning af beskæftigelseskravet foretages på baggrund af opgjorte løntimer i et sædvanligt beskæftigelsesforhold, der er i overensstemmelse med gældende overenskomster eller i øvrigt er udført på almindelige løn- og arbejdsvilkår.
 Ankenævnet finder ikke, at Deres arbejde som boligformidler kan medregnes til beskæftigelseskravet.
 Ankenævnet har herved lagt vægt på, at Deres timeløn på 60,81 kr. afviger fra den timeløn på ca. 155 kr., som er den gennemsnitlige timeløn for en kontorassistent/sekretær inden for den private sektor ifølge HKs lønstatistik.
 Deres arbejde som boligformidler kan derfor ikke anses for at være udført på almindelige løn- og arbejdsvilkår.
BEMÆRKNINGER TIL KLAGEN I klagen har De anført, at De fra januar til juli 2006 også var ansat i et spansk firma, hvor De arbejdede 20 timer om ugen og fik udbetalt ca. 700 euro pr. måned.
A-kassen traf i denne forbindelse afgørelse om, at disse timer talte med til beskæftigelseskravet.
Ankenævnet skal bemærke, at det forhold at a-kassen tidligere har truffet afgørelse i en situation som ovenstående ikke kan begrunde en ændret vurdering, idet a-kassens afgørelse ikke ses at være indbragt for ankenævnet.
De kan anmode a-kassen om en forklaring herpå.
De anfører videre, at en mulighed måske kunne være, at man tog mindstelønnen som ifølge direktoratet er ca. 100 kr. i timen og satte i forhold til Deres løn for derefter at regne sig frem til, hvor mange timer det så kunne udløse.
Svarende til Deres udregning ville dette give 97,50 timer pr. måned.
Ankenævnet skal bemærke, at det af samarbejdsaftalen fremgår, at De fik udbetalt 1300 euro pr. måned og at De arbejdede på fuld tid.
Det er således den udbetalte løn pr. måned divideret med 160,33 timer, svarende til fuld tid pr. måned, der skal tages udgangspunkt i ved beregningen af Deres timeløn.
R E G L E R Ankenævnet henviser til  § 53, stk. 2, nr. 1 og stk. 9 i lov om arbejdsløshedsforsikring m.v., jf. lovbekendtgørelse nr. 994 af 8. august 2007, og  § 2, stk. 1 i Arbejdsdirektoratets bekendtgørelse nr. 1616 af 13. december 2006 om beskæftigelseskrav og dagpengeperiode.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet, sekretariatets kontorrapport af 13. oktober 2008 samt lønoversigt fra HK som De har modtaget kopi af.
På ankenævnets vegne De kan læse om afgørelsens retlige grundlag på de følgende sider.
 Kopi til:
A-kassen Arbejdsdirektoratet, Stormgade 10, Postboks 1103, 1009 København K J.nr.
Regler Lov om arbejdsløshedsforsikring m.v., jf. lovbekendtgørelse nr. 994 af 8. august 2007:
 § 53.
Stk. 2. Retten til at opnå dagpenge i de i § 55, stk. 1, nævnte perioder er endvidere betinget af, a) at et fuldtidsforsikret medlem har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang, Stk. 9. Direktøren for Arbejdsdirektoratet kan efter forhandlinger med Beskæftigelsesrådet fastsætte nærmere regler om anvendelse af stk. 2-4 og 6-8, herunder regler om, at timer, for hvilke der er udbetalt løn, kan indgå i beregningen af beskæftigelseskravet.
 Arbejdsdirektoratets bekendtgørelse nr. 1616 af 13. december 2006 om beskæftigelseskrav og dagpengeperiode:
Kapitel 1 Lønarbejde § 2. Beregning af beskæftigelseskravet foretages på baggrund af opgjorte løntimer i et sædvanligt beskæftigelsesforhold, der er i overensstemmelse med gældende overenskomster eller i øvrigt er udført på almindelige løn- og arbejdsvilkår, jf. dog stk. 2-6 og §§ 4 og 5. Alle løntimer kan medregnes.
