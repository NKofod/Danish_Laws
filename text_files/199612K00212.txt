Nr LSF 212 Forslag til Lov om ændring af momsloven og  

 lønsumsafgiftsloven(Telekommunikationsydelser m.v.) 1) Fremsat af skatteministeren (Carsten Koch) den 2. april 1997 Vedtaget ved tredjebehandling den 30. maj 1997 Lov nr. 442 af 10/06/1997 § 1 I lov om merværdiafgift (momsloven), jf. lovbekendtgørelse nr. 56 af 6.  

 februar 1996, som ændret senest ved § 2 i lov nr. 237 af 2. april 1997,  

 foretages følgende ændringer:
 1. § 13, stk. 1, nr. 13, affattes således:
»13) Post Danmarks indsamling og omdeling af adresserede breve,  

 adresserede pakker og adresserede dag-, uge- og månedsblade samt  

 tidsskrifter.
Fritagelsen omfatter desuden Post Danmarks befordring af  

 adresserede breve og pakker, der sendes rekommanderet eller med angiven  

 værdi.« 2. Efter § 18 indsættes:
»§ 18 a.
Leveringsstedet er her i landet for  

 telekommunikationsydelser, der leveres fra udlandet til afgiftspligtige  

 personer her i landet, eller som leveres fra steder uden for EU til  

 ikkeafgiftspligtige personer her i landet, når ydelsen udnyttes her i landet.
Stk. 2. Leveringsstedet for teleydelser er ikke her i landet, når  

 ydelsen leveres til aftagere uden for EU og ydelsen benyttes i udlandet.  

 Leveringsstedet er tilsvarende ikke her i landet, når ydelsen leveres til  

 afgiftspligtige personer i andre EU-lande.« 3. I § 21, 1. pkt., og § 46, stk. 1, nr. 3, 2. pkt.,  

 ændres »§ 18« til: »§§ 18 eller 18 a«.
 4. I § 34, stk. 1, nr. 5, 2. pkt., ændres »i  

 Norge« til: »i Norge eller på Ålandsøerne«.
 5. § 44, stk. 2, 1. pkt., affattes således:
»Regulering i de enkelte regnskabsår foretages for driftsmidler og  

 for reparation og vedligeholdelse af fast ejendom med en femtedel og for fast  

 ejendom med en tiendedel af det afgiftsbeløb, som er betalt i forbindelse med  

 anskaffelsen eller ibrugtagningen af det pågældende investeringsgode.« 6. § 52, stk. 3, 1. pkt., affattes således:
»Virksomheder, der ikke er registreret, samt registrerede  

 virksomheder, der leverer ikkeafgiftspligtige varer og ydelser, må ikke på  

 fakturaer anføre afgiftsbeløb eller anden angivelse af, at fakturabeløbet  

 indbefatter afgift.« 7. I § 61, stk. 1, ændres »toldreglerne« til:  

 »reglerne i toldlovens kapitel 4«.
 8. I bilaget til loven affattes nr. 13 således:
»13. Kakaobønner, hele eller brækkede, § 2 I lov om afgift af lønsum m.v., jf. lovbekendtgørelse nr. 666 af 13. juli  

 1994, som ændret senest ved § 25 i lov nr. 1223 af 27. december 1996, ophæves  

§ 2 a, nr. 3.
§ 3 Stk. 1. Loven træder i kraft den 1. juli 1997.
Stk. 2. § 1, nr. 2 og 3, har virkning for leveringer, der finder  

 sted efter lovens ikrafttrædelse.
Dette gælder uanset, at betaling eller  

 udstedelse af faktura har fundet sted i perioden mellem den 2. april 1997 og  

 lovens ikrafttrædelse.
For løbende leverancer, for hvilke en del af  

 afregningsperioden falder efter den 30. juni 1997, har loven alene virkning  

 for så stor en andel af leverancerne, som vedrører dette tidsrum.
 Stk. 3. De i § 1, nr. 5, 8 og 9, nævnte bestemmelser har virkning  

 fra den 1. januar 1996.
Oprindeligt fremsat forslag § 1 I lov om merværdiafgift (momsloven), jf. lovbekendtgørelse nr. 56 af 6. februar 1996, som ændret senest ved § 27 i lov nr. 1223 af 27.
 december 1996, foretages følgende ændringer:
 1. § 13, stk. 1, nr. 13, affattes således:
»13) Post Danmarks indsamling og omdeling af adresserede breve,  

 adresserede pakker og adresserede dag-, uge- og månedsblade samt  

 tidsskrifter.
Fritagelsen omfatter desuden Post Danmarks befordring af  

 adresserede breve og pakker, der sendes rekommanderet eller med angiven  

 værdi.«.
 2. Efter § 18 indsættes:
» § 18 a.
Leveringsstedet er her i landet for  

 telekommunikationsydelser, der leveres fra udlandet til afgifspligtige  

 personer her i landet, eller som leveres fra steder uden for EU til ikke  

 afgiftspligtige personer her i landet, når ydelsen udnyttes her i landet.
 Stk. 2. Leveringsstedet for teleydelser er ikke her i landet, når  

 ydelsen leveres til aftagere uden for EU og ydelsen benyttes i udlandet.  

 Leveringsstedet er tilsvarende ikke her i landet når ydelsen leveres til  

 afgiftspligtige personer i andre EU-lande.«.
 3. I § 21, 1. pkt., og § 46, stk. 1, nr. 3, 2. pkt.,  

 ændres »§ 18« til: »§§ 18 eller 18a«.
 4. I § 34, stk. 1, nr. 5, 2. pkt., ændres »i  

 Norge« til: »i Norge eller på Ålandsøerne«.
 5. § 44, stk. 2, 1. pkt., affattes således:
 »Regulering i de enkelte regnskabsår foretages for driftsmidler og  

 for reparation og vedligeholdelse af fast ejendom med en femtedel og for fast  

 ejendom med en tiendedel af det afgiftsbeløb, som er betalt i forbindelse med  

 anskaffelsen eller ibrugtagningen af det pågældende investeringsgode.«.
 6. § 52, stk. 3, 1. pkt., affattes således:
 »Virksomheder, der ikke er registreret, samt registrerede  

 virksomheder, der leverer ikke-afgiftspligtige varer og ydelser, må ikke på  

 fakturaer anføre afgiftsbeløb eller anden angivelse af, at fakturabeløbet  

 indbefatter afgift.«.
 7. I § 61, stk. 1, ændres »toldreglerne« til:  

 »reglerne i toldlovens kapitel 4«.
 8. I bilaget til loven affattes nr. 13 således:
§ 2 I lov om afgift af lønsum m.v., jf. lovbekendtgørelse nr. 666 af 13. juli  

 1994, som ændret senest ved § 25 i lov nr. 1223 af 27. december 1996, ophæves  

§ 2 a, nr. 3.
§ 3 Stk. 1. Loven træder i kraft den 1. juli 1997.
Stk. 2 § 1, nr. 2 og 3, har virkning for leveringer, der finder  

 sted efter lovens ikrafttrædelse.
Dette gælder uanset, at betaling eller  

 udstedelse af faktura har fundet sted i perioden mellem datoen for lovslagets  

 fremsættelse for Folketinget og lovens ikrafttrædelse.
For løbende  

 leverancer, for hvilke en del af afregningsperioden falder efter den 30. juni  

 1997, har loven alene virkning for så stor en andel af leverancerne, som  

 vedrører dette tidsrum.
 Stk. 3. De i § 1, nr. 5 , 8 og 9, nævnte bestemmelser har virkning  

 fra den 1. januar 1996.
Bemærkninger til lovforslaget Almindelige bemærkninger Lovforslaget indeholder ændringer af momsloven og lønsumsafgiftsloven.
Lovforslaget gennemfører Rådets beslutning om bemyndigelse til Danmark til  

 at gennemføre midlertidige ændringer på momsområdet for  

 telekommunikationsydelser.
Tilsvarende bemyndigelse er givet til de øvrige 14  

 medlemslande med henblik på, at landene kan gennemføre de fornødne ændringer  

 af lovgivningsmæssig og administrativ karakter til ikrafttræden senest 1.  

 juli 1997. Hermed imødegås den konkurrenceforvridning, som er resultatet af  

 de gældende EU-regler, hvorefter virksomheder uden for EU kan sælge  

 teleydelser momsfrit til virksomheder og borgere i EU.
Bemyndigelsen er  

 midlertidig og udløber 31. december 1999. Rådet forventes imidlertid inden da  

 at have vedtaget et direktivforslag om ændrede regler vedrørende moms på  

 telekommunikationsydelser.
 Lovforslaget tilpasser endvidere momsfritagelsen for ydelser leveret af  

 Post Danmark til ændrede regler for Post Danmarks befordringspligt efter lov  

 om postvirksomhed.
Provenumæssige konsekvenser Forsendelse af breve og pakker med postopkrævning En udvidelse af de momspligtige ydelser til også at omfatte selve  

 befordringen af breve og pakker, der sendes med postopkrævning, vil  

 have modsat rettede effekter for hhv. momsregistrerede og  

 ikke-momsregistrerede.
For momsregistrerede erhverv vil forslaget kun medføre en meget beskeden  

 reduktion af omkostningerne, da en udvidelse af momspligten vil medføre, at  

 en større andel af postudbringerens købsmoms vil kunne afløftes.
Det skønnes,  

 at erhvervene modtager ca. 3/4 af pakkerne og ca. 1/4 af brevene sendt med  

 postopkrævning.
For ikke-momsregistrerede vil ydelserne blive fordyrede med et beløb  

 svarende til moms af ydelsen fratrukket den købsmoms, som postudbringeren  

 ikke tidligere kunne afløfte, men som nu kan afløftes.
Den andel af denne  

 type postbefordring, som går til private, vil give et vist merprovenu.
 Alt i alt skønnes det, at forslaget om moms også på selve befordringen af  

 breve og pakker af denne type vil give en beskeden provenugevinst på ca. 5  

 mill. kr. pr. år.
Telekommunikationsydelser For ikke-momsregistrerede vil pålæggelsen af dansk moms forøge prisen på  

 telekommunikationsydelserne fra udlandet med det fulde momsbeløb.
Dog vil der  

 ikke længere blive beregnet en eventuel udenlandsk moms af  

 telekommunikationsydelser modtaget fra et andet EU-land.
Det skønnes, at  

 omfanget af den rent private brug af denne type telekommunikationsydelser er  

 meget begrænset.
Derimod kan de ikke-momsregistrerede erhverv, herunder især  

 den finansielle sektor, have et vist forbrug af ydelserne.
Dette forbrug  

 skønnes dog ligeledes at være begrænset.
Momsregistrerede erhverv vil ikke opleve nogen ændring af den samlede  

 afgiftsbelastning, da momsen ved køb af telekommunikationsydelserne kan  

 afløftes i virksomhedernes salgsmoms.
Momsregistrerede erhverv, der køber  

 telekommunikationsydelser i et andet EU-land får med de nuværende regler  

 godtgørelse for momsen efter 8. momsdirektiv.
Efter dette forslag godtgøres  

 momsen for fremtiden i Danmark.
 I det omfang de udenlandske teleselskaber nedsætter sig med repræsentanter  

 i Danmark og i den forbindelse har omkostninger, hvoraf der svares moms, kan  

 denne købsmoms afløftes i salgsmomsen.
Alt i alt skønnes det, at pålæggelsen af dansk moms på  

 telekommunikationsydelser vil give et beskedent merprovenu i årene 1998 og  

 frem på i størrelsesordenen 5 mill. kr.
På sigt og i takt med udbredelsen af  

 denne type telekommunikationsydelser til private og den finansielle sektor  

 vil provenugevinsten dog blive større, da man vil undgå provenutab som følge  

 af overflytning af telekommunikationsydelser til lande med lav eller ingen  

 moms.
Samlet skønnes dette lovforslag at give en beskeden provenugevinst på i  

 alt ca. 10 mill. kr. på helårsbasis.
Finansårsvirkningen for 1997 skønnes at  

 blive ca. 2,5 mill. kr.
Miljømæssige konsekvenser Lovforslaget skønnes ikke at have miljømæssige konsekvenser.
Erhvervsmæssige konsekvenser Forslaget tager højde for den gældende konkurrenceforvridning mellem  

 teleoperatører, der er etableret i EU, og teleoperatører, der er etableret  

 uden for EU.
Forslaget indebærer endvidere visse administrative lettelser for  

 erhvervslivet.
Ved forslaget ligestilles bl.a. virksomheder uden for EU med virksomheder  

 i EU.
Hermed kan private personer ikke længere købe teleydelser uden moms af  

 virksomheder uden for EU.
Forholdet til EU-retten Forslaget gennemfører bl.a.
Rådets beslutning af 17. marts 1997 om  

 bemyndigelse af Kongeriet Danmark til at anvende en foranstaltning, som  

 fraviger 6. momsdirektiv (77/388/EØF). For de andre 14 medlemslande er der  

 vedtaget tilsvarende bemyndigelser.
Administrative konsekvenser Lovforslaget skønnes at medføre en engangsudgift på 300.000 kr. i 1997 til  

 information.
Derudover skønnes lovforslaget at medføre et årligt merarbejde  

 på 1-2 årsværk.
Lovforslaget skønnes ikke at medføre andre udgifter.
Spaltehenvisninger Momsloven: Revideret lov.
Lov 1994 nr. 375 (L 124) FT 1993-94: sp. 3355,  

 4852, 10404, 10640. Till.
A 4315, B 1017, C 853. Seneste ændringslov 1996 nr.  

 1223 (L 92) FT 199697: s. 2093, 2647, 2978. Till.
A 2340, 2410, B 223, 236, C  

 209.
Lønsumsafgiftsloven: Loven, der oprindelig blev vedtaget som en lov om  

 lønsumsafgift for virksomheder inden for den finansielle sektor, er  

 gennemført ved lov nr. 830 af 19. december 1989 (L 86) FT 1989-90: sp. 2848,  

 3130, 3430, 4043. Tillæg A sp. 2259, B sp. 285, C sp. 221. Seneste  

 ændringslov 1996, nr. 1223 (L 92) FT 1996-97: s. 2093, 2647, 2978. Till.
A  

 2340, 2410, B 223, 236, C 209.
Bemærkninger til forslagets enkelte bestemmelser Til § 1 Til nr. 1 Ved lov nr. 375 af 18. maj 1994 blev affattelsen afafgiftsfritagelsen for  

 postudbringning ændret således, at der er fritagelse for de postydelser, som  

 er omfattet af befordringspligten efter postlovgivningen, f.eks. almindelige  

 breve og pakker.
Breve og pakker sendes undertiden med postopkrævning.
Indtil 1. juli 1996  

 var selve forsendelsen af sådanne breve og pakker efter postlovgivningen  

 behandlet som omfattet af befordringspligten, mens opkrævningsydelsen var en  

 tillægsydelse.
Derfor har alene tillægsydelsen været pålagt moms.
I kraft af administrativt fastsatte ændringer efter postlovgivningen  

 behandles sådanne forsendelser pr. 1. juli 1996 som en samlet forsendelse,  

 der ikke er omfattet af befordringspligten.
Momslovens tekst yder imidlertid  

 ikke tilstrækkelig hjemmel til, at forsendelse af breve og pakker med  

 postopkrævning i deres helhed bliver momspligtige.
Med den ændrede  

 formulering vil disse forsendelser fuldt ud være omfattet af afgiftspligt, og  

 der opnås samtidig fuld parallelitet mellem momsfritagelsen og Post Danmarks  

 befordringspligt i medfør af lov nr. 89 af 8. februar 1995 om postvirksomhed.  

 Der tages samtidig højde for, at postvæsenet ved lov nr. 88 af 8. februar  

 1995 blev omdannet til Post Danmark.
Til nr. 2 Efter lovens gældende regler og EU-reglerne pålægges  

 telekommunikationsydelser efter lovens § 15 afgift i det land, hvor den, der  

 yder tjenesten, er etableret.
Da disse regler blev vedtaget i 1977, blev  

 telekommunikationsydelser generelt leveret af nationale selskaber.  

 Leverandøren var således normalt etableret i samme land som forbrugeren af  

 ydelsen.
I de seneste år har telesektoren imidlertid oplevet en kraftig  

 udvikling både på det teknologiske og handelsmæssige område.
Det betyder, at  

 leverandøren ved hjælp af den moderne teknologi, f.eks. satelitter, kan  

 udbyde teleydelser uden at være etableret i forbrugslandet.
 Denne nye situation gør det muligt at benytte teletjenester her i landet  

 uden at betale afgift, når tjenesteyderen er etableret uden for EU.
Det foreslås på denne baggrund, at teleydelser, der leveres fra 3. lande  

 og benyttes her i landet også pålægges moms her i landet.
Dette sker rent  

 praktisk ved at købervirksomheder på samme måde, som når der modtages varer  

 fra EU betaler moms her i landet.
Virksomheden skal således beregne  

 momsbeløbet med til den udgående afgift.
Afgiften vil herefter kunne  

 medregnes til den indgående afgift efter lovens almindelige regler.
Ved salg  

 til private skal virksomheder uden for EU momsregistreres her i landet evt.  

 ved en herboende repræsentant.
For danske virksomheder, der køber teleydelser inden for EU, skal der  

 ligeledes betales moms her i landet.
Dette indebærer en administrativ  

 lettelse i forhold til de gældende regler, hvor afgiften på en teleydelse  

 indkøbt i et andet EU-land, skal betales i det land, hvor yderen er  

 etableret.
Efter de gældende regler skal afgiften således først betales i det  

 andet EU-land og godtgøres efterfølgende efter en tilbagebetalingsprocedure i  

 8. momsdirektiv af det pågældende lands myndigheder.
 Ved salg af teleydelser til aftagere uden for EU, leveres ydelsen uden  

 afgift, når ydelsen også benyttes uden for EU; efter de gældende regler  

 pålægges sådanne transaktioner afgift efter lovens § 15.
 Ved telekommunikationsydelser forstås ydelser, hvis formål er  

 transmission, udsendelse og modtagelse af signaler, i skrift-, billed- eller  

 lydform og alle andre oplysninger, ved hjælp af trådforbindelse, radiobølger  

 eller ved optiske eller andre elektromagnetiske midler, herunder hel eller  

 delvis overdragelse af retten til at benytte adgangen til transmission,  

 udsendelse eller modtagelse.
Denne definition anvendes også i den internationale aftale om  

 telekommunikation - den såkaldte Melbourne Konvention.
Den omfatter således  

 ydelser, hvor net og infrastruktur i form af kabler eller satelitter, adgang  

 til internettet og net til elektronisk post stilles til rådighed.  

 Definitionen omfatter kun rene teleydelser og ikke ydelser, der leveres via  

 telenet, såsom reklamer, information, forlystelser m.v.
Sådanne ydelser skal  

 beskattes efter ydelsens art.
 Som eksempel på ydelser, der vil være at betragte som omfattet af  

 definitionen om telekommunikationsydelser, skal nævnes de såkaldte  

 collect-call telefonsamtaler og adgang til internet.
Til nr. 3 Ændringen er en konsekvens af ændringen under nr. 2. Efter lovens § 46,  

 stk. 1, nr. 3, 2. pkt., bliver afgiftspligtige aftagere hermed  

 betalingspligtige for telekommunikationsydelser, som modtages fra udlandet.
Til nr. 4 I relation til reglerne om momsfritagelse for salg til rejsende, der  

 medbringer varen i deres personlige bagage, foreslås rejsende med bopæl på  

 Ålandsøerne sidestillet med rejsende med bopæl i Norge.
Forslaget skal ses på  

 baggrund af, at det nu ligger klart, at øerne på trods af det finske  

 EU-medlemskab ikke er en del af EU's afgiftsområde.
Til nr. 5 Ved en fejl er reguleringen af reparation og vedligeholdelse af fast  

 ejendom i § 44, stk. 2 ikke blevet ændret til en femtedel, i overensstemmelse  

 med teksten i lovens § 44, stk. 1, 2. pkt.
 Ændringen er en konsekvens af, at reguleringsperioden for reparations- og  

 vedligeholdelsesudgifter af fast ejendom ved lov nr. 1097 af 20. december  

 1995 blev nedsat fra 10 til 5 år.
Til nr. 6 Der er tale om en redaktionel ændring, hvorved det præciseres, at det er  

 en forudsætning for at fakturere med afgift, at virksomheden er registreret,  

 samt at det i øvrigt drejer sig om afgiftspligtige transaktioner.
Til nr. 7 Hermed sker der en redaktionel ændring af bestemmelsen.
Til nr. 8 og 9 Ændringerne er af redaktionel karakter og skyldes en ombytning af  

 KN-numrene for nr. 13 og nr. 15.
Til § 2 Efter lønsumsafgiftslovens § 2 a, nr. 3, kan  

 skatteministeren bestemme, at virksomheder, der afholder arrangementer, hvis  

 overskud fuldt ud anvendes til velgørende eller på anden måde almennyttige  

 formål, kan afgiftsfritages.
Da sådanne virksomheder imidlertid ikke er  

 omfattet af afgiftspligten efter lovens § 1, stk. 1, er denne  

 fritagelsesbestemmelse overflødig.
Bestemmelsen foreslås derfor ophævet.
Til § 3 Det foreslås, at loven træder i kraft den 1. juli 1997.  

 Bestemmelsen indeholder en overgangsbestemmelse for teleydelser.
Det anføres  

 således, at loven får virkning for teleydelser, der finder sted efter denne  

 dato.
Er der bl.a. sket en forudbetaling før denne dato, men efter  

 fremsættelsestidspunktet, skal der imidlertid ske en efterregulering af  

 afgiftsbeløbet.
 Det foreslås, at ændringerne i § 1, nr. 5, 8 og 9, har virkning fra den 1.  

 januar 1996, idet lov nr. 1097 af 20. december 1995, hvorved de nævnte  

 bestemmelser blev indsat i momsloven, trådte i kraft den 1. januar 1996.
Skriftlig fremsættelse Skatteministeren (Carsten Koch):
 Hermed tillader jeg mig at fremsætte:
 Forslag til lov om ændring af momsloven og lønsumsafgiftsloven.  

 (Telekommunikationsydelser m.v.).
(Lovforslag nr.
L 212).
 Lovforslaget tager sigte på at gennemføre en principiel ligestilling på  

 momsområdet mellem teleydelser, der leveres til kunder i Danmark fra steder  

 uden for EU og teleydelser, der leveres af virksomheder inden for EU.
Et væsentligt element i de ændrede momsregler, der foreslås at træde i  

 kraft 1. juli 1997, er således, at televirksomheder uden for EU skal afregne  

 dansk moms af teleydelser leveret til forbrugere her i landet.
I dag er  

 ydelserne momsfri.
Fra samme tidspunkt vil teleselskaber hjemmehørende her i landet efter  

 lovforslaget kunne sælge teleydelser til forbrugere i 3.lande uden moms.
Salg  

 til virksomheder i andre EU-lande vil efter lovforslaget ligeledes kunne ske  

 uden moms, idet der skal betales moms i kundens land.
Derimod vil salg til  

 private kunder i andre EU-lande fortsat skulle ske med dansk moms.
For danske virksomheder, der indkøber teleydelser i andre EU-lande,  

 medfører forslaget en lettelse.
Det skyldes, at disse ydelser bliver pålagt  

 dansk moms, som kan fradrages i momsregnskabet efter de almindelige regler  

 herfor.
Virksomhederne undgår på denne måde at skulle søge om tilbagebetaling  

 af moms i andre EU-lande.
Ved forslaget bliver der taget højde for den teknologiske udvikling, der  

 er sket på området, idet teleydelser til kunder her i landet nu ikke længere  

 leveres af nationale selskaber alene.
Med moderne teknologi og  

 liberaliseringen inden for telesektoren kan der således udbydes teleydelser  

 til danske kunder, uden at leverandøren er etableret i Danmark.
Forslaget omfatter kun rene teleydelser og ikke ydelser, der leveres via  

 et telenet, f.eks. køb af ydelser over internet.
Sådanne ydelser beskattes  

 fortsat efter ydelsens art.
Forslaget bygger på Rådsbeslutninger, der bemyndiger medlemslandene til at  

 indføre midlertidige ændringer på momsområdet.
Rådsbeslutningen blev først  

 vedtaget den 17. marts 1997, og det er baggrunden for det sene  

 fremsættelsestidspunkt.
 Videre foreslås der gennemført en tilpasning af momsfritagelsen for  

 ydelser leveret af Post Danmark til ændrede regler for Post Danmarks  

 befordringspligt efter lov om postvirksomhed.
 Forslaget indebærer endelig enkelte ændringer i momsloven og i  

 lønsumsafgiftsloven af redaktionel karakter.
 Jeg skal i øvrigt henvise til bemærkningerne til lovforslaget og anbefale  

 forslaget til Tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om merværdiafgift (momsloven), jf. lovbekendtgørelse nr. 56 af 6. februar 1996, som senest ændret ved § 27 i lov nr. 1223 af 27.
 december 1996, foretages følgende ændringer:
 1. § 13, stk. 1, nr. 13, affattes således:
»13) Post Danmarks indsamling og omdeling af adresserede breve,  

 adresserede pakker og adresserede dag-, uge- og månedsblade samt  

 tidsskrifter.
Fritagelsen omfatter desuden Post Danmarks befordring af  

 adresserede breve og pakker, der sendes rekommanderet eller med angiven  

 værdi.«.
 § 13. Følgende varer og ydelser er fritaget for afgift:
1)-12) - - - 13) Postvæsenets indsamling og omdeling af adresserede brevforsendelser,  

 adresserede pakker og dag-, uge- og månedsblade samt tidsskrifter.
14)-20) - - - Stk. 2. - - - 2. Efter § 18 indsættes:
» § 18 a.
Leveringsstedet er her i landet for  

 telekommunikationsydelser, der leveres fra udlandet til afgifspligtige  

 personer her i landet, eller som leveres fra steder uden for EU til ikke  

 afgiftspligtige personer her i landet, når ydelsen udnyttes her i landet.
 Stk. 2. Leveringsstedet for teleydelser er ikke her i landet, når  

 ydelsen leveres til aftagere uden for EU og ydelsen benyttes i udlandet.  

 Leveringsstedet er tilsvarende ikke her i landet når ydelsen leveres til  

 afgiftspligtige personer i andre EU-lande.«.
 3. I § 21, 1. pkt., og § 46, stk. 1, nr. 3, 2. pkt.,  

 ændres »§ 18« til: »§§ 18 eller 18a«.
 § 21. Leveringsstedet for ydelser bortset fra de i § 18  

 omhandlede, der leveres af formidlere, som handler i andres navn og for  

 andres regning, fastsættes efter følgende regler:
1)-3) - - - § 46. Betaling af afgift påhviler den afgiftspligtige person, som  

 foretager en afgiftspligtig levering af varer og ydelser her i landet.  

 Afgiften påhviler dog aftageren af varer eller ydelser, når 1)-2) - - - 3) aftageren er en registreret virksomhed, der modtager en af de i § 17,  

 stk. 2, § 19, stk. 2 og 3, § 20, stk. 2, eller § 21 nævnte ydelser fra en  

 virksomhed, der er etableret i udlandet.
Det samme gælder, når en  

 afgiftspligtig aftager modtager en af de i § 18 nævnte ydelser fra en  

 virksomhed, der er etableret i udlandet.
Stk. 2-7. - - - 4. I § 34, stk. 1, nr. 5, 2. pkt., ændres »i  

 Norge« til: »i Norge eller på Ålandsøerne«.
 § 34. Følgende leverancer af varer og ydelser er fritaget for  

 afgift:
1)-4) - - - 5) Levering af varer, der af virksomheden eller af en køber, som ikke er  

 registreret her i landet, eller for disses regning udføres til steder uden  

 for EU.
Ved levering til rejsende, der medbringer varen i deres personlige  

 bagage, og som har bopæl eller sædvanligt opholdssted i Norge, er fritagelsen  

 betinget af, at salgsprisen for den enkelte vare overstiger 1.200 kr. inkl.  

 afgift, samt at varen transporteres til steder uden for EU inden udgangen af  

 den tredje måned efter leveringsmåneden.
En gruppe af ting, der normalt udgør  

 en helhed, anses som en vare.
Ved levering til rejsende, der medbringer varen  

 i deres personlige bagage, og som har bopæl eller sædvanligt opholdssted  

 andre steder uden for EU, er fritagelsen betinget af, at købet er foretaget i  

 samme forretning og omfatter varer til en værdi over 300 kr. inkl. afgift,  

 samt at varen transporteres til steder uden for EU inden udgangen af den  

 tredje måned efter leveringsmåneden.
Skatteministeren kan fastsætte nærmere  

 regler herom.
6)-16) - - - Stk. 2-5. - - - 5. § 44, stk. 2, 1. pkt., affattes således:
 »Regulering i de enkelte regnskabsår foretages for driftsmidler og  

 for reparation og vedligeholdelse af fast ejendom med en femtedel og for fast  

 ejendom med en tiendedel af det afgiftsbeløb, som er betalt i forbindelse med  

 anskaffelsen eller ibrugtagningen af det pågældende investeringsgode.«.
§ 44. - - - Stk. 2. Regulering i de enkelte regnskabsår foretages for  

 driftsmidler med en femtedel og for fast ejendom og reparation og  

 vedligeholdelse af fast ejendom med en tiendedel af det afgiftsbeløb, som er  

 betalt i forbindelse med anskaffelsen eller ibrugtagningen af det pågældende  

 investeringsgode.
Reguleringen foretages på grundlag af de ændringer i  

 fradragsretten, som finder sted inden for det enkelte regnskabsår i forhold  

 til fradragsretten i det regnskabsår, hvor det pågældende investeringsgode er  

 anskaffet eller taget i brug.
Ved regulering i tilfælde af afmeldelse fra  

 registrering eller ved salg eller overdragelse, foretages regulering dog for  

 den resterende del af reguleringsperioden.
Stk. 3. - - - 6. § 52, stk. 3, 1. pkt., affattes således:
 »Virksomheder, der ikke er registreret, samt registrerede  

 virksomheder, der leverer ikke-afgiftspligtige varer og ydelser, må ikke på  

 fakturaer anføre afgiftsbeløb eller anden angivelse af, at fakturabeløbet  

 indbefatter afgift.«.
§ 52. - - - Stk. 2. - - - Stk. 3. Virksomheder, der ikke driver virksomhed med  

 afgiftspligtige leverancer, og som ikke er registrerede herfor, må ikke på  

 fakturaer anføre afgiftsbeløb eller anden angivelse af, at fakturabeløbet  

 indbefatter afgift.
Modtager virksomheden afregningsbilag, hvorpå der er  

 anført afgiftsbeløb eller anden angivelse af, at afregningen indbefatter  

 afgift, skal virksomheden gøre den, der har udstedt afregningsbilaget,  

 opmærksom herpå og tilbagebetale modtagne afgiftsbeløb.
Stk. 4-6. - - - 7. I § 61, stk. 1, ændres »toldreglerne« til:  

 »reglerne i toldlovens kapitel 4«.
 § 61. Afgift af varer, der indføres fra steder uden for EU,  

 afregnes efter toldreglerne.
Stk. 2. - - - 8. I bilaget til loven affattes nr. 13 således:
»13. Kakaobønner, hele eller brækkede, rå Bilag Varebeskrivelse KN-nummer 14. - - - 15. Gummi, i ubearbejdet form 16-22. - - - § 2 I lov om afgift af lønsum m.v., jf. lovbekendtgørelse nr. 666 af 13.
juli 1994, som ændret senest ved § 25 i lov nr. 1223 af 27. december 1996, ophæves § 2 a, nr. 3.
§ 2 a.
Skatteministeren kan bestemme, at følgende virksomheder  

 omfattet af registreringspligten kan fritages for at betale afgift:
1)-2) - - - 3) Virksomheder, der afholder arrangementer, og hvis overskud fuldt ud  

 anvendes til velgørende eller på anden måde almennyttige formål.
(* 1) Loven indeholder bestemmelser, der gennemfører Rådets beslutning af 17. marts 1997, EF-Tidende 1997, L 86 af 28. marts 1997.
