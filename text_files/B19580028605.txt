 På derom af kirkeministeriet nedlagte allerunderdanigst forestilling har  

 det den 30. august 1958 behaget Hans majestæt Kongen at bifalde, at der  

 meddeles den norske menighed ved Kong Haakon kirken i København den i  

 grundloven af 5. juni 1953 § 69 ommeldte allerhøjeste anerkendelse, således  

 at der tillægges de af menighedens præster, for så vidt de efter andragende  

 fra menigheden har modtaget allerhøjeste anerkendelse i denne egenskab,  

 foretagne kirkelige handlinger, navnlig dåb og ægtevielse, såvel som deres  

 overensstemmende med kirkebøgerne afgivne attestationer, borgerlig gyldighed,  

 imod at menigheden undergives de forskrifter, der måtte blive meddelt den  

 angående sådanne menighedens ydre vilkår, der vedrører den offentlige orden,  

 såsom angående kirkebøgernes førelse og kontrollen med samme m.v.
 Kirkeministeriet, den 1. september 1958.
 Bodil Koch.
 /Torben Jensen.
