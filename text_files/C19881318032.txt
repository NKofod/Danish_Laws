Efter sædekornsbekendtgørelsen må blandinger af sædekorn af byg og frø  

 af italiensk rajgræs sælges som »sædekorn iblandet italiensk  

 rajgræs«.
Pr. 26. februar 1988 forventes det på samme betingelser at  

 blive tilladt at sælge blandinger af sædekorn af byg og frø af alm. rajgræs  

 som »sædekorn iblandet alm. rajgræs«.
I forbindelse med etablering af »grønne marker« har  

 Statsfrøkontrollen haft en del forespørgsler om muligheden for at producere  

 blandinger af byg og alm. rajgræs.
Emnet har været drøftet i  

 Frøkontrolkommissionens Kontaktudvalg for Sædekorn, som derpå anmodede  

 Statsfrøkontrollen om at søge Landbrugsministeriets bemyndigelse til at  

 tillade salg af sådanne blandinger.
 Landbrugsministeriet har herefter udarbejdet en ændringsbekendtgørelse,  

 hvorefter § 28 i sædekornsbekendtgørelsen (* 1) ændres til:
 Blandinger af certificeret sædekorn af byg og frø af di- eller tetraploid  

 italiensk rajgræs eller frø af di- eller tetraploid alm. rajgræs af partier,  

 der er godkendt som basisfrø eller certificeret frø, kan sælges som  

 »sædekorn iblandet italiensk rajgræs« eller »sædekorn iblandet  

 alm. rajgræs«, såfremt blandingerne opfylder kravene i bilag 1, afsnit  

 I, B.
 Tilsvarende indsættes ordene »eller alm. rajgræs« i  

 sædekornsbekendtgørelsen, bilag 1, afsnit I, B, efter »italiensk  

 rajgræs«.
 Ændringsbekendtgørelsen træder i kraft ved offentliggørelse i Lovtidende,  

 hvilket forventes at ske den 26. februar 1988.
Statsfrøkontrollen kan herefter tillade salg af blandinger af byg og alm.  

 rajgræs.
Disse blandinger sælges under betegnelsen »Sædekorn iblandet  

 alm. rajgræs« og skal opfylde følgende:
 KRAV TIL KVALITETSNORMER:
 6. Blandingsforholdet mellem det rene frø af  

 komponenterne: 92 byg til 8 alm. rajgræs.
 KRAV TIL MÆRKNING:
Byg iblandet alm. rajgræs mærkes med mærkeseddel formular 88, der er grøn.  

 På denne mærkeseddel skal prøvetageren foruden referencenummer,  

 forseglingsdato og vægt påstemple »Byg/alm. rajgræs« under  

 rubrikken »Frøblanding til:».
I rubrikken »Arternes  

 vægtforhold:» anføres sortsnavnene sammen med vægtforholdet, der altid  

 skal være 92 byg til 8 alm. rajgræs.
Under »Andre oplysninger«  

 anføres: »Til »Grønne marker«.' PROCEDURE FOR GODKENDELSE:
 1. Såvel partier af byg som partier af alm. rajgræs,  

 der anvendes til blandingerne, skal før blandingen være forseglet og godkendt  

 af Statsfrøkontrollen.
 2. For partier af alm. rajgræs, der skal anvendes til  

 blandingen, skal der foreligge en analyse i 10 x renhedsmængden for indhold  

 af kvik og kornarter.
3. Statsfrøkontrollens prøvetager skal overvære  

 blandingen og skal have overladt mærkesedlerne fra de enheder af byg og alm.  

 rajgræs, der indgår i pågældende blandingsparti.
Prøvetageren skal endvidere  

 mærke og forsegle blandingspartiet.
4. Der skal ikke foretages prøvetagning af  

 blandingspartiet.
Statsfrøkontrollens kontrol foregår ved, at prøvetageren  

 indberetter til Statsfrøkontrollen om modtagne mærkesedler, blandingspartiets  

 størrelse, blandingspartiets referencenummer m.m.
Med venlig hilsen Anita Kjeldsen (* 1) Landbrugsministeriets bekendtgørelse nr. 365 af 5. juli 1984 om  

 sædekorn.
