(Til landets læger) I medfør af § 22 i lov nr 460 af 10. juni 1997 om kunstig befrugtning i  

 forbindelse med lægelig behandling, diagnostik og forskning m.v., fastsættes:
 IVF-behandling m.v.
 § 1.  En læge skal indberette oplysninger om enhver  

 behandling, hvor der udtages eller forsøges udtaget æg fra en kvinde med  

 henblik på tilbageføring i ubefrugtet eller befrugtet tilstand til denne,  

 samt hvor der oplægges optøede cryopræserverede æg, eller hvor der oplægges  

 eller forsøges oplagt donerede æg.
 § 2.  Indberetning skal ske til Sundhedsstyrelsen ved  

 anvendelse af:
 Stk. 2.  Indberetning efter formular 4419-1  

 (Cyklusregistreringsskema) skal ske inden den 5. i førstkommende måned efter  

 at den kliniske graviditetsdiagnose er afklaret, eller behandlingen er  

 afbrudt af anden årsag.
 Stk. 3.  Indberetning efter formular 4419-2  

 (Graviditetsregistreringsskema) skal ske inden den 5. i en måned og senest 2  

 måneder efter, at graviditet er ophørt på grund af fødsel eller af anden  

 årsag.
Præimplantationsdiagnostik § 3.  Den klinisk ansvarlige læge, som foranstalter at  

 præimplantationsdiagnostik udføres som et led i behandling af en kvinde med  

 in vitro fertilisering, skal efterfølgende inden for en måned skriftligt  

 underrette Sundhedsstyrelsen herom ved brug af Sundhedsstyrelsens formular  

 nr. 4419-3 Stk. 2.  Der skal oplyses følgende: 1) kvindens  

 fødselsår, 2) om undersøgelsen er udført efter § 7, stk.1 eller § 7, stk.2 i  

 Lov om kunstig befrugtning m.v.
Såfremt undersøgelsen er udført efter § 7,  

 stk.1 anføres 3) hvilken alvorlig arvelig sygdom, der danner grundlag for  

 indikationen.
Endvidere anføres 4) dato for undersøgelsen (blastomer- eller  

 pollegemediagnostik), og 5) i hvilket ansvarsregi blastomer- eller  

 pollegemediagnostik udførtes.
Svangerskabsreduktion § 4.  En læge, som foretager reduktion af et  

 svangerskab eller i hvis ansvarsregi indgrebet udføres, skal efterfølgende  

 inden for en måned skriftligt underrette Sundhedsstyrelsen herom ved brug af  

 Sundhedsstyrelsens formular nr. 4419-4.
 Stk. 2  Der skal oplyses følgende: 1) kvindens  

 fødselsår, 2) svangerskabsuge, 3) indikation for indgrebet, 4) hvilken  

 reproduktionsfremmende behandling kvinden havde modtaget, 5) dato for  

 indgrebets udførelse og 6) reduktionens grad (antal før, antal efter).
Sædbankers virksomhed § 5.  Den for en sædbank ansvarlige læge skal en gang  

 årligt i januar måned foretage indberetning af omfang og resultat af  

 sædbankens virksomhed.
 Stk. 2.  Sædbank omfatter i denne forbindelse også, at  

 en læge til brug for sit eget behandlingsregi med heterolog insemination gør  

 brug af sæddonorer herunder med nedfrysning og opbevaring af sædportioner.
 Stk. 3.  Indberetningen skal ske til Sundhedsstyrelsen  

 og indeholde oplysning om følgende: 1) antal forskellige donorer som har  

 været virksomme i beretningsåret, 2) antal nedfrosne og udleverede/anvendte  

 »strå«, 3) det samlede opnåede antal kliniske graviditeter i  

 beretningsåret, 4) højeste antal graviditeter efter een fortsat aktiv donor i  

 hele donorens virksomhedsperiode, og 5) om sædbanken i indberetningsperioden  

 har modtaget oplysning om formodet arvelig sygdom eller misdannelse, som kan  

 antages at være betinget af forhold hos en sæddonor.
 Ikrafttræden m.v.
 § 6.  Bekendtgørelsen træder i kraft den 15. oktober  

 1997. Samtidig bortfalder Sundhedsstyrelsens Cirkulære af 22. december 1993  

 om indberetning af IVF-behandling m.v.
