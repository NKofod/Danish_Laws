 I medfør af lov om realkreditinstitutter, jf. lovbekendtgørelse nr. 547 af  

 14. august 1986 med senere ændringer, § 10 b, stk. 2, §§ 22, 23, stk. 9, og §  

 23 g som affattet ved lov nr. 374 af 6. juli 1988, fastsættes:
Låneordningen § 1.  Realkreditinstitutterne, herefter benævnt  

 instituttet, kan yde lån i fremmed valuta (udlandslån) til hel eller delvis  

 indfrielse af restgælden på lån, der er tilladt indfriet og erstattet med  

 refinansieringslån i henhold til lov om refinansiering af realkreditlån m.v.  

 i landbrugsejendomme.
 Stk. 2.  Lånet skal have sikkerhed inden for en  

 lånegrænse på 45 pct. af den enkelte ejendoms handelsværdi, som defineret i  

 lov om refinansiering af realkreditlån m.v. i landbrugsejendomme.
 Stk. 3.  Udlandslån kan kun ydes, såfremt efterstående  

 panthavere i hvert enkelt tilfælde meddeler samtykke hertil.
 § 2.  Udlandslån kan ydes inden for en maksimal ramme,  

 hvorefter det samlede kontante provenu ikke overstiger et beløb svarende til  

 5 mia. danske kroner.
 Stk. 2.  Institutterne foretager den indbyrdes fordeling  

 af beløbsrammen efter stk. 1, jf. dog stk. 3.
 Stk. 3.  Udlandslån i den enkelte ejendom kan højst  

 udgøre 30 pct. af det beløb, der kan refinansieres inden for en lånegrænse på  

 45 pct.
 § 3.  Lånet ydes som kontantlån og amortiseres med  

 samme profil som et 30-årigt annuitetslån med rentetilpasning.
Stk. 2.  Terminsydelser på udlandslån betales i samme  

 valuta, som lånet er ydet i.
Opkrævning kan dog ske i danske kroner, såfremt  

 alle omkostninger ved kurssikring af terminsydelsen afholdes af låntager.
Stk. 3.  Lånet forfalder til indfrielse efter 10 år.  

 Restgælden omregnet til danske kroner kan refinansieres med annuitets- eller  

 serielån med en maksimal løbetid på 20 år, idet den hidtidige  

 prioritetsstilling bevares.
Refinansieringslånet kan dog ikke ydes som  

 kontantlån.
 Stk. 4.  Udlandslån forfalder endvidere til hel eller  

 delvis indfrielse efter reglerne i Landbrugsministeriets bekendtgørelse om  

 refinansiering af realkreditlån m.v. i landbrugsejendomme.
 Stk. 5.  Indfrielse efter stk. 4 og anden førtidig  

 indfrielse af lånet sker ved betaling af den kapitaliserede værdi af de  

 resterende terminsydelser frem til næste rentetilpasningstidspunkt tillagt  

 den kapitaliserede værdi af restgælden på samme tidspunkt.
Funding § 4.  Udlandslån kan fundes ved, Stk. 2.  Lånet ydes i den fremmede valuta, som lånet er  

 fundet i, jf. dog stk. 3.
 Stk. 3.  I forbindelse med fundingen kan instituttet  

 indgå swap-aftaler.
Stk. 4.  Instituttet kan kun benytte swap-partnere, der  

 oppebærer mindst samme rating som Kongeriget Danmark efter rating foretaget  

 af Moody's Investor Service eller Standard & Poor's.
Endvidere kan mod  

 garanti fra moderselskabet anvendes swap-partnere, der ikke er særskilt  

 ratede, men som er 100 pct. ejede datterselskaber af et institut, hvis rating  

 mindst svarer til Kongeriget Danmarks rating.
 Stk. 5.  Såfremt instituttet erhverver et kreditinstitut  

 med hjemsted i et andet OECD-land, jf. § 7, kan instituttet dog ikke anvende  

 et sådant som swap-partner.
 § 5.  I forbindelse med funding ved blokemission af  

 obligationer kan emissionen ikke overstige et beløb svarende til 400 mio.  

 danske kroner.
 Stk. 2.  Forinden yderligere blokemission kan foretages,  

 skal instituttet have genudlånt et beløb svarende til mindst 60 pct. af den  

 forrige blokemission.
 § 6.  I det omfang den samlede pålydende værdi af  

 pantebrevene afviger fra summen af de midler, der er fundet efter reglerne i  

 § 4, stk 1, skal instituttet foretage afdækning heraf.
 Stk. 2.  Afdækningen skal foretages på en måde, der  

 minimerer instituttets renterisiko.
 Stk. 3.  Afdækningen skal endvidere foretages i den  

 valuta, som lånet er fundet i.
§ 7.  Boligministeren kan godkende, at et institut i  

 forbindelse med ydelse af udlandslån erhverver et kreditinstitut, som  

 udelukkende driver finansiel virksomhed.
Kreditinstituttet skal have hjemsted  

 i et andet OECD-land.
Kreditinstituttet kan kun erhverves som et 100 pct.  

 ejet datterselskab.
 Stk. 2.  Det pågældende kreditinstitut skal inden for en  

 frist på maksimalt 3 år overgå til udelukkende at drive realkreditvirksomhed  

 og hermed naturligt forbunden virksomhed.
Stk. 3.  Forinden erhvervelse kan finde sted, skal  

 instituttet udarbejde en plan for afvikling af engagementer, der ikke er  

 realkreditvirksomhed eller hermed naturligt forbunden virksomhed inden for  

 den i stk. 2 nævnte afviklingsperiode.
For afviklingsperioden skal endvidere  

 foreligge driftsbudgetter.
 Stk. 4.  Det pågældende kreditinstitut skal afhændes,  

 såfremt det driver virksomhed i Danmark.
 Stk. 5.  Boligstyrelsen kan fastsætte nærmere vilkår for  

 godkendelsen.
Reserver § 8.  Reserverne for udlandslån skal til enhver tid  

 udgøre mindst 5 pct. af pantebrevenes restgæld.
 Stk. 2.  I institutter, hvor låntagerne er solidarisk  

 ansvarlige, skal reserverne for udlandslån dog udgøre mindst 2,5 pct. af  

 pantebrevenes restgæld.
Restgældsreguleringsfonden § 9.  Der oprettes i hvert institut en  

 restgældsreguleringsfond.
 Stk. 2.  Til fonden indbetaler låntager ved lånets  

 udbetaling et indskud på 2 pct. af udlandslånets hovedstol, ekskl. eventuel  

 belåning af dette indskud og herefter hver termin et bidrag svarende til 1,5  

 pct. p.a. af den til enhver tid værende restgæld.
 Stk. 3.  Ved lånets udbetaling overføres endvidere  

 indbetalinger fra Finansieringsfonden af 1963 svarende til 3,5 pct. af lånets  

 hovedstol.
 Stk. 4.  Ved lånets udbetaling indbetaler instituttet et  

 beløb svarende til 2,9 pct. af lånets hovedstol, af midlerne i instituttets  

 generalreservefond.
 § 10.  Restgældsreguleringsfondens midler anbringes i  

 børsnoterede obligationer denomineret i danske kroner, og afkastet heraf  

 tilskrives fonden.
 § 11.  I det omfang restgælden i danske kroner opgjort  

 efter kursen på indfrielsestidspunktet overstiger restgælden i danske kroner  

 opgjort efter kursen på låneoptagelsestidspunktet anvendes fondens midler til  

 nedbringelse af lånets restgæld, når lånene forfalder efter 10 år.
 Stk. 2.  Ved anvendelsen fordeles fondens samlede midler  

 på de enkelte lån efter størrelsen af restgælden på indfrielsestidspunktet.
Stk. 3.  Til nedbringelse af lånets restgæld jf. stk. 1,  

 anvendes først låntagers indskud og bidrag inkl. rentetilskrivning.
Dernæst  

 anvendes indskud inkl. rentetilskrivning fra Finansieringsfonden af 1963.  

 Endelig anvendes realkreditinstituttets indskud inkl. rentetilskrivning.
 § 12.  I tilfælde af førtidig indfrielse kan der højst  

 udbetales et beløb svarende til låntagers egen indbetaling inkl.  

 rentetilskrivning til fonden.
 § 13.  Tilbagebetaling af fondens overskydende midler  

 finder sted, når alle udlandslån er indfriet.
 Stk. 2.  Låntagers andel af de overskydende midler skal  

 dog altid anvendes til nedbringelse af restgælden.
 Stk. 3.  Indskud inkl. rentetilskrivning fra  

 Finansieringsfonden af 1963 tilbageføres til Finansieringsfonden af 1963,  

 afdeling 84, til anvendelse til landbrugsmæssige formål.
 § 14.  Samtidig med indsendelsen af instituttets  

 årsregnskab til Boligstyrelsen indsender instituttet en opgørelse over  

 udviklingen i fondens midler i det seneste regnskabsår.
 Stk. 2.  Opgørelsen skal være revideret og underskrevet  

 af instituttets revisor.
 Stk. 3.  Ved opgørelsen benyttes det i bilaget til  

 bekendtgørelsen anførte skema.
 Ikrafttræden m.v.
 § 15.  Bekendtgørelsen træder i kraft den 15. december  

 1988.
