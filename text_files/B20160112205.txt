Bekendtgørelse om opgørelse af administrationsbidrag fra kommunerne til Udbetaling Danmark I medfør af § 22, stk. 6, i lov nr. 324 af 11. april 2012 om Udbetaling Danmark og efter indstilling fra bestyrelsen for Udbetaling Danmark fastsættes efter bemyndigelse:
§ 1. Administrationsbidrag efter lovens § 22 fordeles mellem kommunerne i forhold til indbyggertallet i de enkelte kommuner.
Som grundlag for fastsættelse af kommunens bidrag anvendes Danmarks Statistiks senest offentliggjorte kommunefordelte befolkningstal, jf. dog stk. 2 og 3.
 Stk. 2. Bidrag, der opkræves til dækning af it-drift, fastsættes som efter stk. 1, dog således, at indbyggertal ud over 150.000 i en kommune kun indgår med halvdelen i beregningen af vægtningen.
 Stk. 3. Bestyrelsen for Udbetaling Danmark kan beslutte, at bidrag, der opkræves til dækning af udgifter til tilbagebetaling af lån til dækning af udgifter til udarbejdelse af og indgåelse af it-kontrakter samt til brug for tilkøb af eller udvikling af it-løsninger, fastsættes efter § 1, stk. 2, jf. stk. 1.
Ikrafttrædelse § 2. Bekendtgørelsen træder i kraft den 26. august 2016.
 Stk. 2. Bekendtgørelsens § 1, stk. 2, finder anvendelse for bidrag, der opkræves til dækning af udgifter til it-drift fra den 1. juli 2016.
 Stk. 3. Bekendtgørelsens § 1, stk. 3, finder anvendelse for bidrag, der opkræves til dækning af udgifter til udarbejdelse af og indgåelse af it-kontrakter samt til brug for tilkøb af eller udvikling af it-løsninger fra den 1. oktober 2012.
