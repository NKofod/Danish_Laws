Betænkning afgivet af Retsudvalget den 10. maj 2007 Betænkning over Forslag  

 til arvelov [af justitsministeren (Lene Espersen)] 1. Ændringsforslag Justitsministeren har stillet 6 ændringsforslag til  

 lovforslaget.
2. Udvalgsarbejdet Lovforslaget blev fremsat den 6. december 2006 og var til 1.  

 behandling den 11. januar 2007. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 5 møder.
Ekspertmøde Udvalget har den 26. april 2007 afholdt et internt ekspertmøde  

 om lovforslaget.
Sammenhæng med lovforslag nr.
L 101 Lovforslaget skal ses i sammenhæng med forslag til lov om  

 ændring af forsikringsaftaleloven samt forskellige andre love. (Begunstigelse  

 i  

 forsikringsordninger og ændringer som følge af arveloven m.v.) (Lovforslag  

 nr.  

 L 101).
Høring Lovforslaget bygger på betænkning nr. 1473/2006 fra udvalget til  

 revision af arvelovgivningen m.v.
Betænkningen har været sendt i høring, og  

 justitsministeren sendte den 13. marts 2006 dette udkast til udvalget, jf.  

 alm.  

 del − bilag 490, Folketingsåret 2005-06. Den 4. januar 2007 sendte  

 justitsministeren  

 de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Birgit Brunstedt, Slagelse, Rasmus Kristian Feldthusen, lektor,  

 cand.jur., ph.d., Københavns Universitet, Kirsten Reimers Lund, advokat,  

 København K, Finn Taksøe-Jensen, professor,  

 dr.jur., Holte og Olav Willadsen, advokat, Glostrup.
 Justitsministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 27 spørgsmål til justitsministeren til  

 skriftlig besvarelse, som denne har besvaret. 2 af udvalgets spørgsmål til  

 justitsministeren og dennes svar herpå er optrykt som bilag til betænkningen.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
 Et mindretal i udvalget (S, RV, SF og EL) bemærker følgende:
Mindretallet (S, RV, SF og EL) hilser en revision af arveloven  

 velkommen.
Det står meget klart, at arveloven fra 1963 ikke lever op til  

 nutidens familiemønstre og de dermed forbundne forventninger i arvemæssig  

 henseende.
Derfor var det også meget rigtigt set, da den tidligere justitsminister,  

 Frank Jensen, i 1998 valgte at nedsætte Arvelovsudvalget.
Arvelovsudvalget  

 afleverede sin betænkning i 2006 − en betænkning, som bygger på  

 nydannelser, herunder særlig mulighederne for at give den længstlevende i et  

 ægteskab en bedre økonomisk sikkerhed, og indførelse af legal arveret for  

 ugifte samlevende.
Mindretallets (S, RVs, SFs og ELs) ønsker til en ny  

 arvelov  

 er at få den gjort nutidig og fremtidssikret, samtidig med at mindretallet  

 har  

 et klart ønske om at få styrket den længstlevende ægtefælles økonomiske  

 situation, hvor hensynet til andre arvinger må komme i anden række.
Med  

 udgangspunkt  

 i ovennævnte ønske skal mindretallet derfor beklage, at det ikke har været  

 muligt at få flertallets opbakning til et ændringsforslag, der ville have  

 sikret, at det ikke for en ægtefælle før sin død bliver muligt uden den anden  

 ægtefælles vidende via et testamente at forringe den længstlevende ægtefælles  

 arv.
Mindretallet anerkender naturligvis, at justitsministeren, efter  

 Socialdemokratiets ønske, har forsøgt at råde lidt bod på problemet ved at  

 stille  

 et ændringsforslag, der forhøjer suppleringsarven med 100.000 kr. til 600.000  

 kr., og at ministeren har givet tilsagn om, at der iværksættes lovovervågning  

 af de nye regler om ægtefællens tvangsarveret.
Dette til trods finder  

 mindretallet,  

 at det klart vil stride imod det overordnede ønske, at sikre længstlevende  

 mulighed for at fortsætte sin livsførelse, hvis en ægtefælle før sin død  

 vælger  

 at forringe den længstlevende ægtefælles arv uden dennes vidende.  

 Mindretallet  

 vil nøje følge denne lovovervågning, da der er god grund til at frygte, at  

 adgangen til at begrænse ægtefællens arv til tvangsarven vil blive udnyttet  

 på  

 en måde, som indebærer en generel forringelse af den længstlevende  

 ægtefælles retsstilling.
Arvelovsudvalget har også meget grundigt beskæftiget sig med  

 ugifte samlevendes arveretlige stilling.
Men i modsætning til  

 Arvelovsudvalgets  

 enige indstilling om at give ugifte samboende legal arveret, har  

 justitsministeren valgt kun at give ugifte samboende mulighed for at oprette  

 et  

 fælles testamente om, at de vil arve hinanden  også kaldet et udvidet  

 samlevertestamente.
Mindretallet (S, RV, SF og EL) finder Arvelovsudvalgets enige  

 anbefaling veldokumenteret og meget seriøs, hvorfor mindretallet dybt skal  

 beklage, at justitsministeren ikke har fulgt denne anbefaling.
Tilsvarende  

 skal  

 mindretallet dybt beklage, at der ikke har kunnet skabes et flertal i  

 Folketinget  

 for at sikre ugifte samboende legal arveret.
 Til trods for at det ikke er lykkedes at få skabt det nødvendige  

 flertal for mindretallets ønsker til klare forbedringer af det fremlagte  

 lovforslag, vil mindretallet alligevel stemme for forslaget, da mindretallet  

 finder, at der overordnet er klare forbedringer i det nye arvelovsforslag set  

 i  

 forhold til den bestående arvelov fra 1963.
 Et andet mindretal i udvalget (DF) bemærker følgende:
Dansk Folkeparti har hæftet sig ved forslaget om at nedsætte ægtefællens  

 tvangsarv fra 1/6 til 1/8. På papiret er det en forringelse af den  

 længstlevende ægtefælles retsstilling.
En sådan nedsættelse kan derfor  

 umiddelbart virke bekymrende, da det er afgørende for Dansk Folkeparti, at de  

 nye arveregler styrker ægtefællens retsstilling.
Dansk Folkeparti har imidlertid lagt til grund, at langt de  

 fleste testamentsoprettelser mellem ægtefæller i praksis vil have til formål  

 at  

 styrke den længstlevende ægtefælle.
På dette punkt giver lovforslaget den  

 længstlevende ægtefælle en bedre retsstilling end i dag, fordi børnenes  

 tvangsarv nedsættes fra 1/4 til 1/8 og arveladers testationskompetence derved  

 forøges.
 I de få tilfælde, hvor ægtefællerne ved testamente ønsker at begrænse  

 den længstlevendes arv, vil det ofte ske i enighed mellem ægtefællerne for  

 f.eks. at sikre et generationsskifte af en virksomhed eller en ligestilling  

 af  

 særbørn og fællesbørn.
Det kan selvfølgelig ikke udelukkes, at en testator udnytter  

 nedsættelsen af ægtefællens tvangsarv til uden længstlevendes vidende at  

 begunstige en tredjemand på ægtefællens bekostning.
Det sker dog nok kun i  

 sjældne tilfælde. Ægtefæller har jo som oftest et ønske om at ville  

 begunstige  

 hinanden mest muligt, så den længstlevende ægtefælle kan fortsætte den  

 hidtidige levestandard.
Dansk Folkeparti kan tilslutte sig, at der gives testator en  

 større frihed til at disponere over de midler, som er opsparet gennem livet.  

 Det er vigtigt at sikre, at ægtefællernes helt rimelige ønsker om at ville  

 fravige arvelovens regler om den legale arvelod ikke unødigt hindres af  

 reglerne om tvangsarv.
Dog havde Dansk Folkeparti gerne set, at tvangsarven  

 for  

 ægtefæller var forblevet på 50 pct.
Virkningerne af et testamente om  

 begrænsning af ægtefællens arv til tvangsarven afbødes dog af reglerne om  

 suppleringsarv, der indebærer, at den længstlevende ægtefælle altid   

 med det  

 af justitsministeren fremsatte ændringsforslag  er sikret mindst  

 600.000 kr. i  

 arv m.v.
 Dansk Folkeparti tillægger det endvidere afgørende vægt, at  

 lovforslaget indeholder en markant forhøjelse af ægtefællens legale arvelod  

 fra  

 1/3 til 1/2. Det har den konsekvens, at ægtefællen står betydeligt stærkere i  

 forhold til børnene end i dag i de mange tilfælde, hvor der ikke oprettes  

 testamente.  

 Dansk Folkeparti kan på den baggrund støtte lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 justitsministeren,  

  

 tiltrådt af  

  

 udvalget:
Til § 7 1)  

  

 I  

  

 stk. 1, 2. pkt.,  

  

 ændres »96, stk. 2,« til: »§ 91, stk. 2,«.
[Ændret henvisning] Til § 11 2)  

  

 I  

  

 stk. 2  

  

 ændres »500.000 kr.« til: »600.000 kr.« [Forhøjelse af beløbsgrænsen for ret til suppleringsarv] Til § 15 3)  


  

 Stk.  

 1, nr. 2,  

  

 affattes således:
 »2) efter den førstafdøde ægtefælles død har arvet en samlever  

 efter et testamente oprettet i medfør af § 87,«.
[Præcisering] Til § 16 4)  


  

 Stk.  

 1, nr. 2,  

  

 affattes således:
 »2)  

 	  

 efter den førstafdøde  

 ægtefælles død har arvet en samlever efter et testamente oprettet i medfør af  

 §  

 87, eller«.
[Præcisering] 5)  

  

 I  

  

 stk. 6  

  

 indsættes som  

  

 3. pkt.:
»§ 47, stk. 1, finder tilsvarende anvendelse.« [Præcisering af reglen om fradrag af en særlivsarvings arv i  

 boer, hvor ægtefællen har benyttet retten til suppleringsarv] Til § 88 6)  

  

 Paragraffen affattes således:
»§ 88.  

  

 Et  

 testamente efter § 87 er kun gyldigt, hvis parterne ved oprettelsen 1) opfyldte betingelserne i § 6, § 9 og § 10 i  

 lov om ægteskabs indgåelse og opløsning og 2) ikke havde oprettet testamente efter § 87, hvorefter  

 en anden samlever har arveret.
Stk. 2.  



  

 Et  

 testamente efter § 87 er endvidere kun gyldigt, hvis parterne på tidspunktet  

 for den førstafdøde samlevers død levede sammen på fælles bopæl og 1) ventede, havde eller havde haft et fælles barn eller 2) havde levet sammen på den fælles bopæl i et  

 ægteskabslignende forhold i de sidste 2 år.
Stk. 3.  

  

 En fælles bopæl  

 anses ikke for ophørt ved midlertidigt ophold i anden bolig eller ved ophold  

 i  

 institution.« [Præcisering af ordlyden] Bemærkninger Til nr. 1 Der er tale om en redaktionel ændring.
Til nr. 2 Efter det fremsatte lovforslags § 11, stk. 2, kan en  

 længstlevende ægtefælle altid af boet udtage så meget, at værdien heraf  

 sammenlagt med den længstlevendes bos- og arvelod samt fuldstændige særeje  

 udgør indtil 500.000 kr.
Denne såkaldte ret til suppleringsarv fortrænger  

 andre  

 arvingers arveret, herunder livsarvingernes tvangsarveret, og kan ikke  

 fratages  

 ægtefællen ved testamente.
Det følger af lovforslagets § 11, stk. 3, at bl.a.  

 pensions- og forsikringsbeløb, som ægtefællen får udbetalt i anledning af  

 dødsfaldet, skal medregnes ved beregningen af retten til suppleringsarv.  

 Efter  

 den gældende arvelov indgår sådanne beløb som hovedregel ikke i beregningen.
 Et væsentligt formål med forslaget til ny arvelov er at styrke  

 den længstlevende ægtefælles arveretlige stilling.
I lyset af dels medtagelsen af pensions- og forsikringsbeløb i  

 beregningen af retten til suppleringsarv, dels den foreslåede nedsættelse af  

 ægtefællens tvangsarvebrøk til 1/4 af den legale arvelod, finder  

 Justitsministeriet efter en fornyet vurdering, at det vil være  

 hensigtsmæssigt  

 at forhøje beløbsgrænsen for ægtefællens ret til tvangsarv fra 500.000 kr.  

 til  

 600.000 kr.
En sådan forhøjelse af beløbsgrænsen vil indebære, at retten til  

 suppleringsarv vil kunne påberåbes i videre omfang, samtidig med at reglen  

 bevarer sin karakter som en social beskyttelsesregel.
 Beløbsgrænsen skal reguleres årligt med tilpasningskvotienten  

 efter reglerne i lov om en satsreguleringsprocent, jf. lovforslagets § 97.
Til nr. 3 Det fremsatte lovforslags § 15 omhandler fordeling af arven  

 efter den længstlevende ægtefælle i de tilfælde, hvor den førstafdøde  

 ægtefælle  

 ikke efterlod sig nogen livsarvinger og den længstlevende ægtefælle derfor  

 var  

 enearving.
I disse tilfælde er udgangspunktet, at arven efter den  

 længstlevende  

 skal deles med halvdelen til hver ægtefælles slægtsarvinger.
 Dette gælder dog ikke, hvis der foreligger en af de situationer,  

 der er nævnt i § 15, stk. 1, nr. 1-4. I sådanne situationer fordeles arven  

 alene til den længstlevendes slægtsarvinger.
Efter § 15, stk. 1, nr. 2, skal arven efter længstlevende  

 således ikke fordeles med halvdelen til hver ægtefælles slægtsarvinger, men  

 alene til den længstlevendes slægtsarvinger, hvis den længstlevende ægtefælle  

 har arvet en samlever efter et testamente oprettet i medfør af lovforslagets  

 §  

 87. Hensigten med denne undtagelse er alene at fastslå, at hovedreglen i  

 lovforslagets § 15 ikke gælder, hvis den længstlevende ægtefælle  

  

 efter  

  

 den førstafdøde ægtefælles død er  

 indgået i en ny familiedannelse og som led heri har arvet en samlever efter  

 et  

 testamente oprettet i medfør af lovforslagets § 87. Har den længstlevende  

 ægtefælle derimod  

  

 inden  

  

 ægteskabet  

 arvet en samlever efter et testamente oprettet i medfør af lovforslagets §  

 87,  

 er det ikke meningen, at undtagelsesbestemmelsen skal kunne anvendes.
Det  

 skyldes, at det nævnte hensyn til betydningen af en efterfølgende  

 familiedannelse ikke gør sig gældende i disse tilfælde.
 Med den foreslåede ændring præciseres det derfor, at  

 undtagelsesbestemmelsen i § 15, stk. 1, nr. 2, alene skal finde anvendelse,  

 hvis den længstlevende ægtefælle  

  

 efter  

  

 den førstafdøde ægtefælles død  

 har arvet en samlever i henhold til et testamente oprettet i medfør af  

 lovforslagets § 87.
Til nr. 4 Lovforslaget indeholder i § 16 regler om fordelingen af arven  

 mellem den førstafdødes og den længstlevendes slægter, når en længstlevende  

 ægtefælle, der har benyttet sig af retten til suppleringsarv (reglen i  

 lovforslagets § 11, stk. 2), afgår ved døden.
 Ligesom ved deling efter § 15 finder delingsreglerne i § 16  

 bl.a. ikke anvendelse, hvis længstlevende har arvet en samlever i henhold til  

 et testamente oprettet i medfør af lovforslagets § 87, jf. § 16, stk. 1, nr.  

 2.  

 I sådanne tilfælde fordeles arven således alene til længstlevendes  

 slægtsarvinger.
Hensigten med reglen i § 16, stk. 1, nr. 2, er alene at fastslå,  

 at hovedreglen i § 16 ikke gælder, hvis den længstlevende ægtefælle  

  

 efter  

  

 den førstafdøde ægtefælles død er  

 indgået i en ny familiedannelse og som led heri har arvet en samlever efter  

 et  

 testamente oprettet i medfør af lovforslagets § 87. Har den længstlevende  

 ægtefælle derimod  

  

 inden  

  

 ægteskabet  

 arvet en samlever efter et testamente oprettet i medfør af lovforslagets §  

 87,  

 er det ikke meningen, at undtagelsesbestemmelsen skal kunne anvendes.
Det  

 skyldes, at det nævnte hensyn til betydningen af en efterfølgende  

 familiedannelse  

 ikke gør sig gældende i disse tilfælde.
 Med den foreslåede ændring præciseres det derfor, at  

 undtagelsesbestemmelsen i § 16, stk. 1, nr. 2, alene skal finde anvendelse,  

 hvis den længstlevende ægtefælle  

  

 efter  

  

 den førstafdøde ægtefælles død har arvet en samlever efter et testamente  

 oprettet i medfør af lovforslagets § 87.
Til nr. 5 Efter lovforslagets § 11, stk. 2, kan en længstlevende ægtefælle  

 altid udtage så meget af boet, at værdien heraf sammenlagt med den  

 længstlevendes bos- og arvelod samt fuldstændige særeje udgør indtil 500.000  

 kr. (retten til suppleringsarv).
 Lovforslaget indeholder i § 16 regler om fordelingen af arven  

 mellem den førstafdødes og den længstlevendes slægter, når en længstlevende  

 ægtefælle, der har benyttet sig af sin ret efter § 11, stk. 2, afgår ved  

 døden.
 I det fremsatte lovforslags § 16, stk. 6, foreslås det, at arv,  

 som en særlivsarving  eller dennes livsarvinger, jf. lovforslagets § 1,  

 stk. 2  

  har modtaget ved den førstafdøde ægtefælles død, skal fradrages i arv,  

 som  

 særlivsarvingen modtager efter den længstlevende ægtefælle.
Bestemmelsen kan forstås således, at fradraget af den arv, som  

 særlivsarvingen har fået udbetalt efter den førstafdøde ægtefælle i tilfælde,  

 hvor ægtefællen har arvet efter at have benyttet sig af retten til  

 suppleringsarv,  

 skal ske krone for krone.
Dette ville indebære følgende fordeling af arven:
M har særbarnet S, og H har særbarnet D.
M dør, og det samlede  

 fællesbo er på 600.000 kr.
H gør brug af retten til suppleringsarv og udtager på skiftet  

 500.000 kr.
S arver 100.000 kr.
Ved Hs død arver S ved uændret formue halvdelen af boet efter  

 H, hvorfra skal trækkes den allerede udbetalte arv på 100.000 kr.
S arver  

 således 150.000 kr. efter H og får i alt 250.000 kr.
D arver 350.000 kr.  

 efter  

 H.
 En sådan forståelse af bestemmelsen ville, som det fremgår af  

 eksemplet, indebære, at D og S ikke bliver ligestillet i arvemæssig  

 henseende,  

 men at D kommer til at arve 100.000 kr. mere end S.
 Dette har ikke været hensigten med reglen, og det foreslås  

 derfor præciseret i bestemmelsen, at fradraget skal ske på samme måde, som  

 hvis  

 der havde været tale om et arveforskud.
 Med den foreslåede ændring præciseres det således, at fradraget  

 af den arv, som særlivsarvingen har fået udbetalt efter den førstafdøde  

 ægtefælle  

 i tilfælde, hvor ægtefællen har arvet efter at have benyttet sig af retten  

 til  

 suppleringsarv, skal ske på samme måde, som hvis der havde været tale om et  

 arveforskud, jf. lovforslagets § 47, stk. 1.
 Det betyder, at arv, som en særlivsarving efter den førstafdøde  

 ægtefælle tidligere har fået udbetalt, skal lægges til boet efter den  

 længstlevende ægtefælle ved beregningen af arvelodder og tvangsarv, hvis boet  

 er omfattet af lovforslagets § 16, stk. 2 eller 3. Hvis den tidligere  

 udbetalte  

 arv ikke fuldt ud kan fradrages i den arv, som særlivsarvingen efter den  

 førstafdøde ægtefælle skal have udbetalt ved den længstlevendes død, skal der  

 endvidere kun tillægges et beløb svarende til den pågældendes arvelod.
 Den tilsigtede anvendelse af lovforslagets § 16, stk. 6, kan  

 illustreres med følgende eksempel:
M har særbarnet S, og H har særbarnet D.
M dør, og det samlede  

 fællesbo er på 600.000 kr.
H gør brug af retten til suppleringsarv og udtager på skiftet  

 500.000 kr.
S arver 100.000 kr.
Ved Hs død skal den allerede udbetalte arv til S på 100.000 kr.  

 behandles på samme måde som et arveforskud, dvs. at arven lægges til  

 beholdningen i boet efter H, som herefter er på 600.000 kr. under  

 forudsætning  

 af, at Hs økonomiske forhold er uændrede.
S arver herefter 300.000 kr.,  

 hvorfra  

 skal fratrækkes den allerede udbetalte arv på 100.000 kr., og det vil sige,  

 at  

 S ved Hs død får udbetalt 200.000 kr.
D arver i alt 300.000 kr.
Til nr. 6 Den foreslåede ændrede affattelse af bestemmelsen er alene af  

 redaktionel og præciserende karakter og indebærer ingen ændring i, hvornår et  

 udvidet samlevertestamente er ugyldigt.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Simon Pihl Sørensen (S)   

 Per Kaalund (S)   

 Lissa Mathiasen (S)   

  

 Lise von Seelen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for Folketingsgrupperne (UFG) 3 Bilag 1 Oversigt over bilag vedrørende L 100 Bilagsnr.
Titel 1 Høringsoversigt og høringssvar 2 Udkast til tidsplan 3 Endelig tidsplan for udvalgets behandling af lovforslaget 4 Henvendelse af 22/1-07 fra lektor, cand.jur., ph.d.  

 Rasmus Kristian Feldthusen, Københavns Universitet 5 Henvendelse af 16/2-07 fra advokat Olav Willadsen,  

 Glostrup 6 Bilag tilbagetaget 7 1. udkast til betænkning 8 Oplæg til internt ekspertmøde om legal arveret og udvidet  

 samlevertestamente for ugifte samlevende 9 Ændringsforslag fra justitsministeren 10 2. udkast til betænkning 11 Meddelelse om internt ekspertmøde 12 Deltagerliste til internt ekspertmøde om arveloven 13 Materiale modtaget i forbindelse med Finn Taksøe-Jensens  

 indlæg ved internt ekspertmøde i Retsudvalget 14 Materiale fra internt ekspertmøde fra Kirsten Reimers  

 Lund 15 Ændringsforslag fra justitsministeren 16 3. udkast til betænkning 17 Henvendelse af 3/5-07 fra Birgit Brunstedt, Slagelse 18 Ændringsforslag fra justitsministeren 19 4. udkast til betænkning Oversigt over spørgsmål og svar vedrørende L 100 Spm.nr.
Titel 1 Spm. om kommentar til henvendelsen af 22/1-07 fra lektor,  

 cand.jur., ph.d.
Rasmus Kristian Feldthusen, til justitsministeren, og  

 ministerens svar herpå 2 Spm., om ministeren kan bekræfte, at nedsættelse af  

 livsarvingernes tvangsarv, for så vidt angår sammenbragte familier, i praksis  

 vil bevirke, at biologiske børns arv bliver relativt mindre i forhold til  

 arveladeres  

 ikkebiologiske børns arv, til justitsministeren, og ministerens svar herpå 3 Spm. om redegørelse for forholdet mellem forslaget om at  

 begrænse livsarvingers tvangsarv og forslaget om, at arvelader kan begrænse  

 en livsarvings arv til 1 mio. kr., til justitsministeren, og ministerens svar  

 herpå 4 Spm. om retten til suppleringsarv, til justitsministeren,  

 og ministerens svar herpå 5 Spm. om beløbsgrænsen for ægtefællens udtagelsesret, til  

 justitsministeren, og ministerens svar herpå 6 Spm. om at hæve beløbsgrænsen for ægtefællens  

 udtagelsesret til det dobbelte, til justitsministeren, og ministerens svar  

 herpå 7 Spm. om samleverens arveretlige stilling, til  

 justitsministeren, og ministerens svar herpå 8 Spm. om samleverens arveretlige stilling, til  

 justitsministeren, og ministerens svar herpå 9 Spm. om udvidet samlevertestamente, til  

 justitsministeren, og ministerens svar herpå 10 Spm. om udvidet samlevertestamente, til  

 justitsministeren, og ministerens svar herpå 11 Spm. om samlevernes adgang til at tilgodese hinanden  

 gennem et gensidigt begunstigende testamente, til justitsministeren, og  

 ministerens svar herpå 12 Spm. om at fjerne kravet om samliv de sidste 2 år på  

 tidspunktet for førstafdødes samlevers død som gyldighedsbetingelserne for  

 udvidet samlevertestemente, til justitsministeren, og ministerens svar herpå 13 Spm. om hovedtrækkene i den oplysningsindsats, som vil  

 finde sted i forbindelse med ikrafttrædelsen af den nye arvelov, til  

 justitsministeren, og ministerens svar herpå 14 Spm. om den forventede oplysningsindsats i forbindelse  

 med forslaget om udvidet samlevertestemente, til justitsministeren, og  

 ministerens  

 svar herpå 15 Spm. om at lade lovforslaget eller dele heraf være  

 omfattet af lov-  

  

 overvågning, til justitsministeren, og ministerens svar herpå 16 Spm. om, hvordan en lovovervågning i hovedtræk vil kunne  

 tilrettelægges, til justitsministeren, og ministerens svar herpå 17 Spm. om en oversigt, som på overskuelig vis sammenholder  

 hovedpunkter i den gældende arvelov med lovforslaget, til justitsministeren,  

 og ministerens svar herpå 18 Spm. om kommentar til henvendelsen af 16/2-07 fra advokat  

 Olav Willadsen, Glostrup, til justitsministeren, og ministerens svar herpå 19 Spm.
Tilbagetaget 20 Spm. om arv efter en umyndiggjort person, til  

 justitsministeren, og ministerens svar herpå 21 Spm. om den arveretlige stilling i et konkret tilfælde,  

 til justitsministeren, og ministerens svar herpå 22 Spm. om kommentar til materiale modtaget i forbindelse  

 med Finn Taksøe-Jensens indlæg ved internt ekspertmøde i Retsudvalget 26/4-07  

 vedr. lovforslaget, til justitsministeren, og ministerens svar herpå 23 Spm. om kommentar til materiale modtaget i forbindelse  

 med Kirsten Reimers Lunds indlæg ved internt ekspertmøde i Retsudvalget  

 26/4-07 vedr. lovforslaget, til justitsministeren, og ministerens svar herpå 24 Spm., om den længstlevende ægtefælle med det fremsatte  

 lovforslag vil blive ringere stillet, end tilfældet er i dag, til  

 justitsministeren, og ministerens svar herpå 25 Spm. om, hvordan det kan sikres, at der sker en løbende  

 vurdering af konsekvenserne af den foreslåede nye lovgivning, til  

 justitsministeren, og ministerens svar herpå 26 Spm. om kommentar til henvendelsen af 3/5-07 fra Birgit  

 Brunstedt, Slagelse, til justitsministeren, og ministerens svar herpå 27 Spm. om teknisk bistand til et ændringsforslag, hvorefter  

 beløbsgrænsen for ægtefællens ret til suppleringsarv ændres fra 500.000 kr.  

 til 600.000 kr., til justitsministeren, og ministerens svar herpå 28 Spm. om de situationer, hvor en ægtefælle opretter  

 testamente, hvorefter den længstlevende ægtefælles arv forringes, til  

 justitsministeren, og ministerens svar herpå Bilag 2 2 af udvalgets spørgsmål til justitsministeren  

 og ministerens svar herpå Spørgsmål og svar er optrykt efter ønske fra udvalget.
 Spørgsmål 15:
Vil ministeren med henvisning til at der er tale om en meget  

 principiel lovgivning, som i realiteten vedrører alle, overveje, at lade  

 lovforslaget eller dele heraf være omfattet af lovovervågning? Svar:
 Forslaget til en ny arvelov indeholder principielle og  

 grundlæggende regler af betydning for hele befolkningen.
På den ene side er det væsentligt ved vedtagelsen af sådanne  

 regler at være opmærksom på, at reglerne ikke efterfølgende bør være genstand  

 for hyppige ændringer.
Testamentariske dispositioner er således kendetegnet  

 ved, at de ofte oprettes med et langsigtet perspektiv og tager udgangspunkt  

 i,  

 at reglerne vedbliver med at have den udformning, som var gældende ved  

 foretagelsen af dispositionen.
 På den anden side kan netop hensynet til reglernes principielle  

 og grundlæggende karakter indebære, at der er behov for at følge op på  

 væsentlige nydannelser på området.
 Justitsministeriet finder på den baggrund, at der bør  

 iværksættes lovovervågning af de nye regler om adgangen til at oprette  

 udvidet  

 samlevertestamente.
Lovovervågningen vil blive iværksat et passende tidsrum, f.eks.  

 5 år, efter lovens ikrafttræden.
På dette tidspunkt vil bl.a. domstolene og  

 Advokatrådet have grundlag for at udtale sig nærmere om reglernes anvendelse  

 i  

 praksis.
 Justitsministeriet vil naturligvis orientere Retsudvalget om  

 udfaldet af lovovervågningen.
 Spørgsmål 28:
Vil ministeren være indstillet på at lade loven være omfattet af  

 lovovervågning for så vidt angår de situationer, hvor en ægtefælle opretter  

 testamente, hvorefter den længstlevende ægtefælles arv forringes? Svar:
Forslaget til ny arvelov indebærer samlet set en betydelig  

 styrkelse af den længstlevende ægtefælles arveretlige stilling.
Det foreslås  

 bl.a., at ægtefællens legale arv forhøjes fra 1/3 til 1/2 af boet i tilfælde,  

 hvor arveladeren efterlader sig livsarvinger.
 Samtidig foreslås det, at ægtefællens tvangsarv nedsættes fra 1/2  

 til 1/4 af den legale arvelod.
 Forslaget om nedsættelse af ægtefællens tvangsarv skal ses på  

 baggrund af, at ægtefællens ret til tvangsarv formentlig kun har praktisk  

 betydning i meget få tilfælde, fordi ægtefæller som hovedregel vil ønske at  

 begunstige hinanden i et testamente.
 En ægtefælle, der ikke ønsker, at den anden ægtefælle skal arve  

 den pågældende, vil som udgangspunkt blive separeret eller skilt og derved  

 bringe den gensidige arveret, herunder tvangsarveretten til ophør.
 En begrænsning af ægtefællens arv til tvangsarven kan imidlertid  

 være et hensigtsmæssigt led i f.eks. et generationsskifte af en  

 erhvervsvirksomhed  

 til en livsarving.
 Det kan dog ikke udelukkes, at der vil kunne forekomme tilfælde,  

 hvor ægtefællen af andre  herunder mindre lødige - grunde ved  

 testamente  

 begrænser den anden ægtefælles arv til tvangsarven.
Der kan derfor være grund til at være opmærksom på, om adgangen  

 til at begrænse ægtefællens arv til tvangsarven udnyttes på en måde og i et  

 omfang, som indebærer en generel forringelse af ægtefællens retsstilling, Justitsministeriet finder på denne baggrund, at der bør  

 iværksættes lovovervågning af de nye regler om ægtefællens tvangsarveret.
Lovovervågningen vil blive iværksat et passende tidsrum, f.eks.  

 5 år, efter lovens ikrafttræden.
På dette tidspunkt vil bl.a. domstolene og  

 Advokatrådet have grundlag for at udtale sig nærmere om reglernes anvendelse  

 i  

 praksis.
 Justitsministeriet vil naturligvis orientere Retsudvalget om  

 udfaldet af lovovervågningen.
