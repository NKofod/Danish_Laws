 Skrivelse vedrørende cirkulære om løn- og ansættelsesforhold for  

 kirkesangere og for organister, der ikke lønnes efter tjenestemændenes  

 lønrammer.
(Til stiftsøvrighederne) I forbindelse med udsendelse af cirkulære af 20. februar 1995 om løn- og  

 ansættelsesforhold for kirkesangere og for organister, der ikke lønnes efter  

 tjenestemændenes lønrammer er ministeriet blevet gjort opmærksom på, at der  

 er opstået tvivl blandt menighedsråd og provstiudvalg om fastsættelse af  

 timesats og honorar for korledelse og koncertvirksomhed.
 For god ordens skyld skal ministeriet derfor bemærke, at de i cirkulæret  

 angivne timesatser i punkt 9 og grundhonorar for korledelse og  

 koncertvirksomhed i bilag 1 og 2 af cirkulære tekniske årsager er fastsat med  

 grundbeløb pr. 1. oktober 1984.
 Ved en fremskrivning til lønniveau pr. 1. april 1994 skal de i cirkulæret  

 anførte timesatser og honorar for korledelse og koncertvirksomhed  

 procentreguleres i henhold til omstående satser pr. 1. april 1994.
 Det bemærkes, at timesatsen og grundhonoraret for korledelse og  

 koncertvirksomhed hvert år herefter vil blive reguleret til aktuelt lønniveau  

 i bilag 7 i Kirkeministeriets cirkulære om regulering af kirkefunktionærers  

 lønninger m.v. der udsendes i april måned hvert år.
 Det skal endvidere oplyses, at kirkesangere, der tidligere har aflagt  

 lærereksamen med prædikat om, at de kan forestå kirkesangen, kan aflønnes i  

 henhold til honorarskala I a i samme cirkulære.
 Kirkeministeriet, den 1. april 1995.
 P.M.V.
 E.B.
