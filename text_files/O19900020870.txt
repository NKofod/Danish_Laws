Resumé B's lungelidelse var i 1984 blevet anerkendt som arbejdsskade  

 (følger af asbestudsættelse) med forbehold for hans kroniske bronchitis.
Den  

 Sociale Ankestyrelse (DSA) fandt ikke, at B's dødsfald i 1987 kunne give hans  

 ægtefælle, A, ret til ydelser efter arbejdsskadeforsikringsloven, idet  

 dødsfaldet ikke skyldtes den erhvervsbetingede lidelse, jf.  

 arbejdsskadeforsikringslovens §  

 13. A  

 klagede over DSA's afgørelse; Arbejdsskadestyrelsen og DSA tilkendegav i en  

 udtalelse til ombudsmanden, at Højesterets dom af 27. oktober 1989(*1) var  

 uden betydning for sagen.
Ombudsmanden henviste til, at adskillige skadelidte ved den  

 nævnte højesteretsdom fik tilkendt erstatning for følgerne af lungelidelser,  

 som ansås for forårsaget af asbest, men hvor tobaksrygning ifølge udtalelser  

 fra Retslægerådet (parallelle med rådets udtalelse i B's sag) havde været  

 medvirkende årsag til lidelsen.
Højesteret fandt, at der var tilstrækkelig  

 årsagssammenhæng mellem asbestudsættelsen og helbredstilstanden.  

 Højesteretsdommen  

 var således ikke uden betydning for B's sag.
 Da rækkevidden af dommen i B's sag kunne give anledning til en  

 vis tvivl, fandt ombudsmanden ikke tilstrækkeligt grundlag for at kritisere  

 DSA's afgørelse, men tilkendegav, at han ville støtte en eventuel fri  

 procesansøgning fra A. (J. nr. 1989-1544-031).
 Årsagsforbindelse mellem en anerkendt erhvervsbetinget  

 lidelse og skadelidtes død.
Et fagforbund klagede over en  

 afgørelse truffet af Den Sociale Ankestyrelse.
Ved afgørelsen tiltrådte  

 ankestyrelsen  

 Sikringsstyrelsens (nu Arbejdsskadestyrelsens) afgørelse, hvorefter B's død  

 ikke gav ret til ydelser til hans ægtefælle, jf.  

 arbejdsskadeforsikringslovens  

 § 13.
 Myndighedernes afgørelse var  

 begrundet med, at den lidelse, som bevirkede B's død, ikke kunne anses for  

 erhvervsbetinget.
Forbundets klage til mig var  

 navnlig rettet mod ankestyrelsens begrundelse for afgørelsen.
Forbundet  

 henviste  

 i den forbindelse til obduktionserklæringens konklusion sammenholdt med  

 indholdet  

 af Sikringsstyrelsens afgørelsesskrivelse.
Forbundet anførte videre, at der  

 kunne rejses spørgsmål om det rimelige i, at døden skal have én og kun én  

 årsag, når der ofte er tale om flere konkurrerende og måske hinanden  

 forstærkende årsager.
Myndighederne havde afvist en sygdom omfattet af  

 erhvervssygdomsfortegnelsen  

 som dødsårsag i strid med princippet om, at ved listesygdomme skal tvivlen  

 komme skadelidte til gode.
 Det fremgik af  

 sagsmaterialet, at B, som var født i 1912, havde arbejdet på C fabrik fra  

 1964  

 til 1977.
I 1983 skete der anmeldelse  

 af B's lungelidelse til Sikringsstyrelsen som mulig asbestose under arbejdet  

 på fabrikken.
Efter at Sikringsstyrelsen havde indhentet oplysninger om  

 hans tobaksforbrug, blev lungelidelsen i 1984 anerkendt med forbehold over  

 for  

 den kroniske bronchitis.
Der blev imidlertid ikke tilkendt erstatning, idet  

 tab af erhvervsevne som følge af den anerkendte lidelse ikke ansås for 15 %  

 eller derover, og han ikke ansås for at have pådraget sig varigt mén på grund  

 af den anerkendte lidelse.
Afgørelsen om ménerstatning blev fastholdt den 1.  

 oktober 1986.
Efter B's død  

 blev der på Sikringsstyrelsens foranledning  

 foretaget obduktion.
Obduktionserklæringen konkluderede:
 "...
 umiddelbar dødsårsag  

  

 må antages at være lungebetændelse og den  

  

 tilgrundliggende dødsårsag  

  

 en  

 kombination af den svære kroniske lungelidelse med forstørrelse af hjertets  

 højre side (cor pulmonale) og svær åreforkalkning i legemspulsåren med heraf  

 følgende forandringer i binyrer, nyrer og underekstremiteter.
Afdøde har efter det oplyste  

 været udsat for asbest, der er påvist bindevævsplader i lungehinden af den  

 type, som kan ses efter asbestpåvirkning, og der er påvist talrige ferrogene  

 legemer i lungevævet (asbestlegemer) og formentlig heraf følgende  

 bindevævsdannelse (asbestose) i lungerne og tegn på forhøjet blodtryk i  

 lungepulsårerne.
Derudover foreligger kronisk bronchitis og lungeudvidelse.  

 Den svære kroniske lungelidelse kan meget vel være en følge af tidligere  

 indånding  

 af asbestholdigt støv.
Der er desuden påvist  

 kræftsvulst i højre lunge (planocellulært carcinom) af en type, som kan opstå  

 efter cigaretrygning.
Afdøde har tidligere haft et cigaretforbrug på 20 stk.  

 dagligt, men asbestpåvirkning kan også have været medvirkende årsag." Sikringsstyrelsen meddelte  

 B's enke, at hun ikke var berettiget til ydelser efter  

 arbejdsskadeforsikringsloven  

 i anledning af dødsfaldet.
Den lidelse, som havde medført B's død, kunne  

 ikke anses for erhvervsbetinget, idet det måtte anses for overvejende  

 sandsynligt, at døden var en følge af andre forhold end de erhvervsmæssige.
 Sikringsstyrelsen henviste i  

 sin skrivelse til obduktionserklæringen og anførte:
"Det fremgår heraf, at  

 dødsårsagen må antages at være en kombination af svær kronisk lungelidelse og  

 svær åreforkalkning.
Den kroniske lungelidelse har karakter af kronisk  

 bronchitis og kronisk lungeudvidelse (emfysem).
Ved den mikroskopiske  

 undersøgelse er der påvist en kræftsvulst i højre lunge (planocellulært  

 carcinom),  

 som må antages at høre sammen med tobaksrygning og asbest.
Der er endvidere  

 fundet tegn på asbestpåvirkning af lungerne.
Dette kan have været medvirkende  

 årsag; men efter det oplyste skyldes døden i overvejende grad følger af  

 bronkitis,  

 lungeudvidelse og åreforkalkning." I forbindelse med klagen til  

 Den Sociale Ankestyrelse gjorde forbundet gældende, at Sikringsstyrelsen  

 havde fordrejet obduktionserklæringens konklusion.
På basis af ordlyden af  

 erklæringen fandt forbundet, at man måtte anerkende, at B døde som følge af  

 sine erhvervssygdomme.
 Den Sociale Ankestyrelse  

 indhentede supplerende oplysninger fra ... Sygehus, hvor B var indlagt i  

 1987, samt en udtalelse fra Retslægerådet, som anførte:
 "...
 Endvidere kan  

 asbestekspositionen også have været en medvirkende årsag til den påviste  

 lungekræft, som imidlertid næppe har haft betydning for (B's) død.
..." I en kommentar til  

 Retslægerådets udtalelse anførte forbundet, at B's mangeårige  

 asbestudsættelse  

 var lige så vigtig en årsag til dødsfaldet som hans tobaksforbrug.
Ved afgørelsen tiltrådte ankestyrelsen  

 Sikringsstyrelsens afgørelse og begrundelse.
Ankestyrelsen gengav i  

 afgørelsesskrivelsen  

 Retslægerådets udtalelse.
 I udtalelserne til mig i  

 anledning af forbundets klage henholdt Arbejdsskadestyrelsen og Den Sociale  

 Ankestyyrelse sig til de trufne afgørelser, obduktionserklæringen og  

 udtalelsen fra Retslægerådet.
 I skrivelse af 31. maj 1990  

 anmodede jeg ankestyrelsen og Arbejdsskadestyrelsen om supplerende  

 udtalelser,  

 idet jeg anførte:
 "...
I Højesterets dom af 27.  

 oktober 1989 (Ugeskrift for Retsvæsen 1989, s. 1109 ff) forelå for flere af  

 de  

 skadelidte erklæringer fra Retslægerådet om betydningen af udsættelsen for  

 asbest og tobaksrygning for de skadelidtes lungelidelser.
Retslægerådets  

 udtalelser i retssagen synes at være parallelle med den udtalelse af 25.  

 august 1988, som Retslægerådet har afgivet i nærværende sag.
Højesteret kom  

 ligesom Vestre Landsret - på trods af erklæringerne fra Retslægerådet - til  

 det resultat, at der i en række af sagerne var tilstrækkelig årsagssammenhæng  

 mellem asbestudsættelsen og helbredstilstanden, og at et eventuelt  

 tobaksforbrug i erstatningsretlig henseende var uden betydning som  

 medvirkende  

 årsag.
Retssagen vedrørte et antal skadelidte, som alle - ligesom (B) - havde  

 været ansat på (C).
 Bestemmelsen i  

 arbejdsskadeforsikringslovens § 13 indebærer en bevismæssig lettelse for  

 skadelidte i relation til spørgsmålet om erstatning efter loven.
Jeg anmoder om at modtage  

 Arbejdsskadestyrelsens og ankestyrelsens bemærkninger til det anførte." I en udtalelse af 16. juli  

 1990 anførte Arbejdsskadestyrelsen:
 "...
 Ifølge  

 arbejdsskadeforsikringsloven § 13 anses en persons død at være en følge af  

 arbejdsskaden, medmindre overvejende sandsynlighed taler herimod.
Efter de lægelige oplysninger  

 i den konkrete sag skyldes døden i overvejende grad følger af bronchitis,  

 lungeudvidelse og åreforkalkning.
Ingen af disse lidelser var på daværende  

 tidspunkt omfattet af fortegnelsen over erhvervssygdomme.
Efter den seneste  

 revision (20. januar 1989) kan kronisk bronchitis dog anerkendes efter  

 fortegnelsen,  

 når den pågældende i mange år har været massivt udsat for uspecifik støv, men  

 kun hvis der har været tale om et beskedent tobaksforbrug.
På tidspunktet for  

 dødsfaldet var det praksis i Erhvervssygdomsudvalget at anerkende efter § 10,  

 stk. 3 under tilsvarende betingelser, som nu er anført i punkt C 7 i  

 fortegnelsen over erhvervssygdomme.
 Efter det oplyste har afdøde  

 røget 10-15 cigaretter dagligt i ca. 50 år, hvilket ikke kan anses for et  

 beskedent forbrug, og den kroniske bronchitis må anses for hovedsagelig at  

 skyldes tobaksforbruget.
Lungefunktionsnedsættelsen  

 ved bronchitis og emphysem er præget af øget luftvejsmodstand, en kronisk  

 obstruktiv lungesygdom, som helt overvejende skyldes tobaksrygning.
Kronisk  

 bronchitis er sjælden hos ikke-rygere, og forekomsten af kronisk bronchitis  

 og  

 dødeligheden på grund af denne stiger nogenlunde lige så mange gange som  

 antallet  

 af cigaretter, der ryges om dagen.
Omvendt fører selv massiv støvudsættelse  

 næppe til en forøgelse af risikoen for udvikling af kronisk bronchitis med  

 mere end højst 2-3 gange.
 (B) er efter  

 Arbejdsskadestyrelsens opfattelse død af kronisk bronchitis med  

 lungeudvidelse, en lidelse, der hverken kunne anerkendes efter praksis på  

 dødstidspunktet eller efter den nuværende fortegnelse over erhvervssygdomme.
 Det har derfor i relation til  

 anerkendelse af dødsfaldet ingen betydning om hans lungekræft eventuelt helt  

 eller delvis måtte være forårsaget af arbejde med asbest, men under alle  

 omstændigheder stiger risikoen for lungekræft stærkt hos tobaksrygere.
Højesterets dom i den  

 såkaldte Eternitsag har derfor ikke betydning i den aktuelle sag, idet  

 pågældende ikke er død af en muligt asbestbetinget lungekræft." Ankestyrelsen henholdt sig i  

 sin udtalelse af 5. september 1990 til Arbejdsskadestyrelsens udtalelse.
 Jeg udtalte herefter følgende  

 i en skrivelse til forbundet:
"I 1984 blev en del af  

 (B's) lungelidelse (med forbehold for den kroniske bronchitis) anerkendt som  

 erhvervsbetinget  

 og fremkaldt af asbest.
Den anerkendte lidelse var omfattet af  

 erhvervssygdomsfortegnelsen.
 Afgørelsen om ret til ydelser  

 efter arbejdsskadeforsikringsloven til hans enke er truffet på grundlag af  

 lovens § 13, som har følgende indhold:
"Et påvist tab af  

 erhvervsevne, et varigt mén eller en persons død anses at være en følge af  

 arbejdsskaden, medmindre overvejende sandsynlighed taler herimod." Bestemmelsen indebærer en  

 bevismæssig lettelse for skadelidte, når en lidelse - som i (B's) tilfælde -  

 er anerkendt som en arbejdsskade.
Ankestyrelsen (og  

 Sikringsstyrelsen) har imidlertid ved afgørelsen fundet, at "overvejende  

 sandsynlighed" taler imod at anse (B's) død som forårsaget af den  

 anerkendte  

 (del af) lungelidelsen.
Ankestyrelsen har i den forbindelse navnlig henvist  

 til Retslægerådets udtalelse.
 Arbejdsskadestyrelsen har i  

 den supplerende udtalelse af 16. juli 1990 nærmere redegjort for styrelsens  

 opfattelse, hvorefter (B's) død ikke kan anses for forårsaget af den  

 arbejdsbetingede lidelse.
 Det er Arbejdsskadestyrelsens  

 (og ankestyrelsens) opfattelse, at Højesterets dom af 27. oktober 1989 ikke  

 har betydning i nærværende sag, "idet (A) ikke er død af en muligt  

 asbestbetinget  

 lungekræft".
 Jeg går ud fra, at denne  

 opfattelse bygger på det forhold, at højesteretsdommen kun gav erstatning til  

 afdøde (deres efterladte), hvor dødsårsagen var lungekræft.
 Retslægerådet har i (B's) sag  

 udtalt:
 "...
Det er Retslægerådets  

 vurdering, at den kroniske lungelidelse, som var årsagen til (B's) død, i  

 overvejende  

 grad skyldes hans mangeårige tobaksforbrug.
Den erhvervsbetingede eksposition  

 for asbest og uspecifikt støv må antages at have være en medvirkende årsag  

 til  

 den kroniske lungelidelse, der medførte døden.
..." Ved højesteretsdommen fik  

 adskillige (ikke afdøde) skadelidte tilkendt erstatning for følgerne af  

 lungelidelser (ikke kræft), som ansås for forårsaget af asbest, men hvor  

 tobaksrygning ifølge udtalelser fra Retslægerådet (parallelle med  

 Retslægerådets udtalelse i (B's) sag) havde været medvirkende årsag til  

 lidelsen.  

 Højesteret fandt - ligesom Vestre Landsret - på trods af erklæringerne fra  

 Retslægerådet, at der var tilstrækkelig årsagssammenhæng mellem  

 asbestudsættelsen og helbredstilstanden.
 Jeg kan således ikke være  

 enig i, at højesteretsdommen er uden betydning for nærværende sag.  

 Rækkevidden  

 af dommen i den her foreliggende sag kan imidlertid give anledning til en vis  

 tvivl.
 På denne baggrund har jeg  

 ikke fundet tilstrækkeligt grundlag for at kritisere ankestyrelsens afgørelse  

 af 27. december 1988, hvorefter (B's) død ikke er anset for en følge af den  

 erhvervsbetingede  

 lidelse.
På baggrund af det anførte om  

 betydningen af højesteretsdommen af 27. oktober 1989 vil jeg imidlertid være  

 indstillet på, såfremt (B's) efterladte ægtefælle vil indbringe sagen for  

 domstolene,  

 at henstille, at der bevilges hende fri proces til et sådant sagsanlæg." (*1) Højesterets dom af 27.  

 oktober 1989, UfR 1989, s. 1109 ff.
