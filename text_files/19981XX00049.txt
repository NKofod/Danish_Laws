Skriftlig fremsættelse (8. oktober  

 1998) Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om  

 miljøbeskyttelse. (Bemyndigelse til ministeren til at fastsætte  

 regler om uddannelse af brøndborere).
Lovforslag nr.
L 18).
Lovforslaget har til formål at give ministeren  

 hjemmel til at fastsætte nærmere regler om, at den, der er  

 beskæftiget med udførelse eller sløjfning af boringer  

 på land (brøndborer), skal have modtaget undervisning eller  

 på anden måde besidde erfaring i miljømæssig og  

 teknisk forsvarlig udførelse af opgaven.
Ministeren kan i den  

 forbindelse fastsætte regler om undervisningens indhold og kravene til  

 opnåelse af bevis.
 Hjemmelen foreslås indsat, da det er vurderingen, at  

 den eksisterende hjemmel i miljøbeskyttelseslovens § 7, stk. 3 om  

 uddannelse af personale, der betjener bestemte forurenende anlæg, ikke  

 giver mulighed for udstedelse af regler for uddannelse af personer, der  

 etablerer brønde og boringer og sløjfning af disse.
Lovforslaget har baggrund i et beslutningsforslag, som  

 blev stillet af V/KF i folketingsåret 1994/95 - B 108 om etablering af  

 en autorisationsordning for brøndborere, således at det bl.a. af  

 hensyn til at beskytte grundvandet sikres, at boringer i undergrunden i  

 dybder, der kan udgøre en risiko for grundvandet, udføres  

 forskriftsmæssigt.
Regeringen tilsluttede sig ved 1. behandlingen den  

 10. maj 1995 sigtet med beslutningsforslaget således, at der etableres  

 en certificeringsordning for personer, der må udføre og  

 sløjfe boringer på land.
Der eksisterer i dag ikke en særlig uddannelse som  

 brøndborer, og miljø- og energiministeren har den 19. juli 1995  

 til Folketingets Miljø- og Planlægningsudvalg, som svar på  

 spørgsmål 3 og 4 til B 108 - bilag 2 og 3, foreslået, at  

 der udarbejdes en ordning i lighed med den uddannelsesordning, der er  

 indført for erhvervsmæssige brugere af bekæmpelsesmidler,  

 jf.
Miljøministeriets bekendtgørelse nr. 360 af 24. maj  

 1993.
 Arbejdsministeriet har givet tilladelse til, at  

 uddannelsen kan etableres og finansieres inden for AMU-systemet,  

 således at der vil blive ydet tilskud til såvel udvikling af  

 uddannelsen som kursisternes deltagelse i denne samt til leje af  

 undervisningsmateriel f. eks. borerigge.
 Idet der i øvrigt henvises til lovforslaget med  

 bemærkninger, anbefales forslaget til Folketingets velvillige  

 behandling.
