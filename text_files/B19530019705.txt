 I medfør af lov nr. 349 af 23. december 1935 angående indførsel af  

 forskellige dyrearter, jfr. § 32 i lov nr. 107 af 31. marts 1953 om mark- og  

 vejfred fastsættes herved følgende:
 § 1.  1. Såfremt et af de i § 3 i  

 landbrugsministeriets bekendtgørelse nr. 172 af 10. maj 1944 om pelsdyrhold  

 samt indførsel af pelsdyr, harer og kaniner nævnte pelsdyr:
Ræve af enhver art, vaskebjørne, skunks (stinkdyr), sølvgrævlinge,  

 opossum, måre, herunder mink (nertz), zobel og ildere samt andre kødædende  

 pelsdyr, såvel som sumpbævere (bæverrotter, nutria) og chinchilla undslipper fra de gårde eller bure, hvori dyrene er anbragt, skal  

 besidderen anmelde dette til sognefogeden - i København og købstæderne til  

 politiet.
 2. Anmeldelsen skal ske inden 24 timer efter at  

 vedkommende er blevet bekendt med, at dyret er undsluppet.
 § 2.  1. Enhver, der fanger eller nedskyder fremmede  

 pelsdyr, som er forsynet med identitetsmærke, skal anmelde dette til  

 sognefogeden - i København og købstæderne til politiet.
 2. Anmeldelsen skal ske inden 24 timer efter at  

 fangsten eller nedskydningen har fundet sted.
 § 3.  Overtrædelse af de i denne bekendtgørelse  

 fastsatte bestemmelser straffes i henhold til § 3 i lov nr. 349 af 23.  

 december 1935 angående indførsel af forskellige dyrearter.
 § 4.  Denne bekendtgørelse træder i kraft den 1. juli  

 1953.
