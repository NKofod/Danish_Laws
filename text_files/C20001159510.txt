Cirkulæreskrivelse om meddelelse om  

 supplerende dagpenge.
Frigørelsesattest.
Forkert vejledning Kommentar m.v.:
 Arbejdsmarkedets Ankenævn har truffet  

 afgørelse om, at et medlem burde stilles, som om a-kassen havde  

 vejledt hende korrekt om mulighederne og betingelserne for at modtage  

 supplerende dagpenge.
 Medlemmet kunne derfor få udbetalt supplerende  

 dagpenge for en periode, hvor hun var ansat ved en virksomhed - forudsat  

 betingelserne herfor i øvrigt var opfyldt.
 Meddelelse om afgørelsen:
A-kassen meddelte et medlem, at hendes dagpengeperiode var  

 ved at udløbe, og at hun derfor hurtigt skulle finde et arbejde.
Hun  

 fik kort efter et arbejde med et fast timetal på 25 timer og 45  

 minutter om ugen.
Ansættelsesforholdet var omfattet af et  

 opsigelsesvarsel efter en overenskomst, og virksomheden ville gerne udstede  

 en frigørelsesattest.
Medlemmet spurgte derefter om en frigørelsesattest  

 i a-kassen.
A-kassen svarede, at der ikke kunne udbetales supplerende  

 dagpenge i aktivperioden, og at det ikke kunne betale sig med en  

 frigørelsesattest for de resterende 5 uger i dagpengeperioden.
A-kassen traf senere afgørelse om, at der  

 ikke var mulighed for at yde kompensation for eventuel manglende udbetaling  

 af supplerende dagpenge.
Udbetaling af supplerende dagpenge kunne tidligst  

 finde sted fra det tidspunkt, hvor a-kassen havde modtaget en  

 frigørelsesattest fra arbejdsgiveren.
 Direktoratet traf afgørelse om, at medlemmet  

 ikke havde ret til supplerende dagpenge.
Medlemmet kunne ikke få udbetalt supplerende  

 dagpenge, fordi a-kassen ikke fik en frigørelsesattest fra  

 arbejdsgiveren.
Der blev henvist til § 1, stk. 3, i dagældende  

 bekendtgørelse nr. 1143 af 20. december 1995 om udbetaling af  

 supplerende dagpenge.
 Direktoratet fandt, at der ikke var grundlag for at  

 fravige kravet om en frigørelsesattest, som betingelse for udbetaling  

 af supplerende dagpenge.
 Arbejdsmarkedets Ankenævn traf  

 afgørelse om, at medlemmet burde stilles, som om a-kassen havde  

 vejledt hende korrekt om mulighederne og betingelserne for at modtage  

 supplerende dagpenge.
 Ankenævnet lagde til grund, at medlemmet var blevet  

 vejledt forkert af a-kassen om sin ret til supplerende dagpenge, og at hun  

 som følge heraf ikke fik udstedt frigørelsesattest.
 Ankenævnet fandt det godtgjort, at medlemmet ville  

 have bedt arbejdsgiveren om en frigørelsesattest, hvis hun var blevet  

 vejledt korrekt herom.
 Ankenævnet lagde endvidere til grund, at  

 arbejdsgiveren ville have udstedt en frigørelsesattest.
 Ankenævnet fandt derfor, at medlemmet kunne få  

 udbetalt supplerende dagpenge for den periode, hvor hun var ansat ved  

 virksomheden - forudsat betingelserne herfor i øvrigt var opfyldt.
