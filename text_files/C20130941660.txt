Måleteknisk vejledning om ikke-automatiske vægte - procedurer og omfang af prøvning ved verifikation (MV 04.11-05, udg. 7) 1. Formål De tekniske bestemmelser for verifikation af ikke-automatiske vægte er givet i:
 EN45501:1992/AC:1993. Beslutninger og fortolkninger ses i Welmec guide 2.
 Formålet med denne vejledning er at give en kort oversigt over de procedurer og de prøvninger, der i følge gældende måletekniske bestemmelser kræves gennemført i forbindelse med en verifikation.
I forbindelse med reverifikation kan anvendes de samme bestemmelser, som var gældende ved førstegangsverifikation 2. Verifikation Ved verifikation forstås de operationer, som omfatter undersøgelse og mærkning/plombering og/eller udstedelse af en attest, og som konstaterer og bekræfter, at vægten opfylder forskriftsmæssige krav, specielt angående måletolerancer.
 Beslutninger i Welmec guide 2:
  typegodkendelsers sprog og oversættelser i punkt 3.1.5.
  vejeceller i punkt 3.1.6.8. og 3.1.6.9.
  mærkning i punkt 3.1.8.
  vurdering af om vejefunktionen er automatisk i punkt 3.1.9.
  prøvning af vægt monteret på biler i punkt 3.1.13.1. og 3.1.13.2.
  forsegling i punkt 3.1.26.
  rapportering i punkt 3.1.34.
  prøvning af nulstillingsindretning og taraindretning i punkt 3.1.45.
  prøvning med excentrisk belastning i punkt 3.1.46.
 2.1. Ved EF-verifikation forstås verifikation af en vægt, som ikke har været verificeret før.
 2.2. Ved førstegangsverifikation forstås den første verifikation efter de tidligere gældende nationale bestemmelser.
 2.3. Ved reverifikation forstås verifikation, som følger efter EF-verifikation1), EF-erklæring om produktionsoverensstemmelse, EF-enhedsverifikation henholdsvis førstegangsverifikation.
 Reverifikation skal foretages senest i samme kvartal 4 år efter sidste verifikation (jf. angivelsen på verifikationsmærkaten). Hvis det nøjagtige tidspunkt for seneste verifikation ikke er kendt, skal vægten reverificeres senest i sidste kvartal 3 år efter det år, i hvilket vægten senest er verificeret (jf. årsmærket). Dog skal reverifikation foretages straks i følgende tilfælde:
  Når den legale plombering er brudt eller defekt.
  Når en vægt ikke overholder gældende brugstolerancer.
  Efter enhver hændelse, der kan have betydning for vægtens nøjagtighed.
 Når der i det følgende er anført ordet verifikation, gælder det både EF-verifikation og reverifikation.
3. Procedurer ved verifikation 3.1. Verifikation foretages af et af Den Danske Akkrediterings- og Metrologifond bemyndiget laboratorium (en liste over bemyndigede laboratorier kan fås ved henvendelse til fonden). Anmodning om verifikation stiles direkte til det laboratorium, som man ønsker at anvende.
Laboratoriet er berettiget til at opkræve betaling for verifikationsarbejdet.
 3.2. Når en vægt begæres verificeret, undersøges om vægten:
 er omfattet af krav om typegodkendelse og i givet fald om den er typegodkendt og i så fald om den er i overensstemmelse med den godkendte konstruktion,  overholder de for vægten gældende funktions- og tolerancekrav, når den udsættes for de prøvninger, som er anført i bilaget til denne vejledning.
3.3. Er resultatet af undersøgelsen af en vægt i henhold til pkt. 3.2 tilfredsstillende mærkes/plomberes vægten i overensstemmelse med de for vægten gældende forskrifter og som beskrevet i den udstedte typegodkendelse.
Mærkningen omfatter følgende:
 3.3.1. For EF-verifikation, EF-erklæring om produktionsoverensstemmelse og EF-enhedsverifikation:
 CE-mærkning bestående af CE + M + ÅR + NB-nummer  evt. rødt M  verifikationsmærkat (på vægte, der skal bruges i Danmark).
 3.3.2. For reverifikation:
 Manglende plomber/sikringsmærkater skal påsættes.
Plomber/sikringsmærkater skal bære verifikationsmærke.
Herudover må de gerne bære årsmærke.
 verifikationsmærkat  Desuden skal det bemyndigede laboratorium enten udskifte de oprindelige plomber/sikringsmærkater med laboratoriets egne eller sætte egne plomber/sikringsmærkater uden på de oprindelige på en måde således, at de oprindelige mærker stadig kan læses.
Bemærk: For CE-mærkede vægte må CE-mærkningen (bestående af CE + M + ÅR + NB-nummer) ikke fjernes.
Det er vægtens dåbsattest.
4. Prøvningsomfang ved verifikation 4.1. Det gælder for alle vægte, at afprøvning af en vægts funktion principielt sker som anført i den for pågældende vægt relevante måletekniske bestemmelse.
En nærmere præcisering er givet i typegodkendelsesattesten, som derudover kan indeholde krav om særlige vilkår/prøvninger for pågældende vægt.
Det prøvningsomfang/-indhold, som Den Danske Akkrediterings- og Metrologifond normalt vil anse for at være tilstrækkeligt til en konstatering af, om en given vægt opfylder gældende krav for at kunne verificeres, er angivet i bilaget.
Omfanget af prøvninger afhænger dog af vægttypen.
Endvidere gælder det, at man såfremt prøvernes forløb retfærdiggør det, kan nedskære de enkelte prøvers omfang eller kan kombinere prøverne, forudsat at er opnås en entydig konklusion.
Sådanne ændringer af prøvningsprogrammet skal fremgå af kalibreringscertifikatet.
4.2. Vægte med multiple range (EN45501, pkt.
T. 3.2.7. ) For sådanne vægte skal hvert range prøves som en separat vægt2).
5. Bemærkninger til enkelte prøvninger 5.1. Afrundingsfejl/målefejl ved op og nedvejning.
Formål er konstatering af opfyldelse af EN45501, pkt. 3.5.3.3.
 5.1.1. Afrundingsfejl/målefejl ved op og nedvejning uden Tara.
 5.1.2. Afrundingsfejl/målefejl ved op- og nedvejning udført ved forskellige taraindstillinger.
5.1.2.1. Ved subtraktiv tara skal prøven kun udføres for vægte godkendt iht.
EN45501. Såfremt vægten er elektronisk og tarafunktionen udføres rent regneteknisk, kan prøven erstattes af en beregning ud fra den normale vejekurve af, om tolerancerne ville blive opfyldt hvis vejeprøven blev udført med brug af tara.
5.2. Nulindstillingens nøjagtighed.
Formål er konstatering af overholdelse af EN45501, pkt. 4.5.2.
5.3. Repetérbarhed.
Formål er konstatering af overholdelse af EN45501, pkt. 3.6.1.
5.4. Bevægelighed.
Formål er konstatering af overholdelse af EN45501, pkt. 3.8.
5.5. Excentrisk belastning.
Formål er konstatering af overholdelse af EN45501, pkt. 3.6.2.
5.6. Skråstilling.
Formål er konstatering af opfyldelse af EN45501, pkt. 3.9.1. / WELMEC 2, pkt. 3.1.13.1.
5.6.1. Vægte med retstillingsmekanisme.
Vægte, der er forsynet med retstillingsmekanisme, skal kun undtagelsesvis prøves for skråstilling.
 Eksempler på tilfælde, hvor skråstillingsprøven bør gennemføres, er:
  Verifikation hvor øvrige prøvninger udviser unormalitet, som tyder på problemer med skråstilling.
  Verifikation efter reparation af retstillingsmekanismen.
 5.6.2. Vægte uden retstillingsmekanisme.
 5.6.2.1. Ved verifikation på opstillingsstedet skal der kun undtagelsesvis prøves for skråstilling.
 Eksempler på tilfælde, hvor skråstillingsprøven bør gennemføres, er:
 Førstegangsverifikation af let flytbare, små vægte. (Max < ca. 100 kg)  Verifikation hvor øvrige prøvninger udviser unormalitet, som tyder på problemer med skråstilling.
 5.6.2.2. Ved verifikation på fabrik eller andet ikke-endeligt opstillingssted skal der som hovedregel udføres skråstillingsprøve.
5.6.2.3. Vægte monteret på køretøjer.
Sådanne vægte skal altid prøves for skråstilling.
For vægte, der anvender en sensor til at kompensere for effekten af skråstillingen, kan prøven, hvis prøvningsanvisningerne i typegodkendelsesattesten tillader det, udføres som en kontrol af at denne sensor fungerer korrekt.
 Prøven skal udføres ved 10 % hældning, med mindre vægten automatisk slukker display og datatransmission ved en mindre hældning.
5.7. Indstillingsnøjagtighed ved udtarering.
Formål er konstatering af overholdelse af EN45501, pkt. 4.6.3.
5.8. Prisudregning.
Formål er konstatering af overholdelse af EN45501, pkt. 4.15.3 og 4.17.
 Hvis prisudregningen er en ren regnemaskinefunktion skal prisudregning kun prøves ved førstegangsverifikation.
BILAG 3) Se bemærkning i pkt. 5.1.2.1.
 4) Se bemærkninger i pkt. 5.6.
 5) Se bemærkning i pkt. 5.8.
Den Danske Akkrediterings- og Metrologifond, den 25. september 2007 Jesper Høy / P.
Claudi Johansen 1) I tvivlstilfælde af om en verifikation er EF-verifikation eller reverifikation henvises til WELMEC 2, section 2 samt referat af 14. WELMEC WG2-møde, pkt. 10.
 2) For vægte med automatisk omskiftning mellem "ranges" skal belastning udføres på en sådan måde, at vægten forbliver i det "range" (dvs. med den til dette "range" hørende d) man er ved at undersøge.
