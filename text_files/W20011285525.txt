afsagt  

 af Tvistighedsnævnet den 9. november 2001 i sag nr. 23.2001 Elev A mod  

 virksomhed B Mellem  

 klageren, elev A, født den 15. november 1978, og indklagede, B, blev der den  

 31. maj 2000 indgået uddannelsesaftale, hvorefter klageren skulle uddannes  

 som  

 kontorelev med specialet administration med uddannelsesperiode fra den 1.  

 september 2000 til den 31. august 2002.
 Uddannelsesaftalen  

 blev af indklagede ved skrivelse af 9. marts 2001 ophævet pr. 1. marts 2001  

 med  

 sidste lønningsdag den 28. februar 2001.
Klageren  

 har ved sin faglige organisation HK/Service ved klageskrift modtaget den 8.  

 juni 2001 indbragt sagen for Tvistighedsnævnet med påstand om, at indklagede  

 til klageren skal betale 28.337,95 kr. med tillæg af procesrente fra  

 indbringelsen af sagen for nævnet.
Beløbet er sammensat af løn for perioden  

 1.  

 marts til 9. marts 2001, 2.967,05 kr., feriegodtgørelse heraf med 370,90 kr.  

 og  

 godtgørelse for uretmæssig ensidig ophævelse af uddannelsesaftalen med 25.000  

 kr.
 Indklagede  

 har principalt påstået frifindelse, subsidiært, at der tilkendes klageren et  

 mindre beløb end påstået.
 Af  

 indklagedes ophævelsesskrivelse af 9. marts 2001, der er underskrevet af C,  

 fremgår bl.a:
 Ophævelsen skyldes dine  

 manglende kvalifikationer, samt manglende evne til at kunne tilegne sig de  

 fornødne kundskaber for at kunne gennemføre uddannelsen hos B.
Endvidere  

 ville  

 du efter endt elevtid, ikke kunne tiltræde en stilling som kontorassistent Endvidere har du misligholdt  

 ansættelsesaftalen, idet du har forladt virksomheden onsdag den 28.02.01,  

 torsdag d. 01.03.01 og fredag d. 02.03.01 uden begrundelse.
 Da du forlod virksomheden  

 fredag d. 01.03.01 afleverede du din nøgle til kontoret endvidere gik du  

 rundt  

 og sagde til de øvrige ansatte at du ikke ville komme mere.
Du har sygemeldt dig mandag  

 d. 05.03.01. På trods af dette har du deltaget i møde med HK d. 05.03.01. Den  

 07.03.01 ringede du og oplyste til en af de ansatte, at du fortsat var  

 sygemeldt du ønskede ikke at tale med undertegnede.
Senere samme dag i  

 arbejdstiden  

 deltog du i specialundervisning på   Handelsskole.
Den 08.03.01 er du set på  

 Café Klein i Køge ved middagstid af selskabets driftschef.
 Du vil ikke vedstå mundtlige  

 aftale indgået i forbindelse med udløbet af prøvetiden, vedrørende aftale om  

 gensidig ophævelse såfremt du eller selskabet måtte ønske dette ved  

 evalueringen efter 5 måneder.
 Klagerens  

 læge har i en skrivelse af 13. august 2001 oplyst, at klageren var i  

 konsultation i begyndelsen af marts 2001, hvor der blev anbefalet en kortere  

 sygemelding grundet belastningsmæssige symptomer.
Klageren blev tilrådet ro i  

 en periode, gerne i afstressende omgivelser.
 Der er  

 under sagen afgivet forklaring af klageren, indklagedes forretningsfører C og  

 sagsbehandler hos indklagede D.
Klageren  

  


  

 har forklaret bl.a.,  

  

 at hun ved ansættelsessamtalen blev udspurgt  

 om nogle småfejl ved hendes ansøgning.
Hun forklarede, at det bl.a. skyldtes,  

 at det var en standardskrivelse, og at hun ikke havde fået den korrigeret  

 under  

 hensyn til at den skulle sendes til indklagede.
Hun havde en samtale med C  

 efter 1½ måneds ansættelse, men den drejede sig ikke om hendes  

 kvalifikationer.  

 Hun og C aftalte ved udløbet af prøvetiden i november 2000, at hun skulle  

 følge  

 et kursus på handelsskolen i  . og læsning for at forbedre sin kunnen på  

 disse  

 områder.
De var enige om, at uddannelsesaftalen skulle ophæves gensidigt,  

 hvis  

 hun ikke var blevet bedre efter 6 måneders kursus.
Hun begyndte på kurset i  

 december 2000. Der var tale om et forløb på ca. 70 lektioner.
Den 27. februar  

 havde hun og C en samtale om, hvordan det indtil da var forløbet med  

 undervisningen.
Hun havde på det tidspunkt gennemført ca. halvdelen af  

 kurset,  

 idet der havde været nogle aflysninger bl.a. på grund af såvel hendes som  

 lærerens sygdom.
Det var hendes opfattelse, at kurset havde forbedret hendes  

 kvalifikationer, men C var af en anden opfattelse og sagde til hende, at  

 ansættelsesforholdet måtte ophøre.
Han ville senere komme med en aftale  

 herom,  

 der skulle underskrives.
Hun kommenterede ikke dette.
Hun fik ikke noget  

 tilbud  

 om, at hun kunne fortsætte i en periode og færdiggøre kurset.
Hun fik det  

 dårligt på grund af samtalen og sagde til sine kolleger, at hun gik hjem.  

 Dagen  

 efter var hun på ny på arbejde og aftalte, at hun kunne holde fri den 1.  

 marts.  

 Senere på dagen var hun på kursus.
Fredag den 2. marts ønskede C, at hun  

 skulle  

 underskrive en aftale om gensidig ophævelse af uddannelsesaftalen.
Hun  

 underskrev den ikke, men gik på ny hjem, fordi hun havde det skidt.
Hun lagde  

 sine nøgler for det tilfælde, at hun ikke kom tilbage på arbejdspladsen, men  

 hun kan ikke huske om hun skulle have sagt farvel til kollegerne.
Mandag den  

 5.  

 marts meldte hun sig telefonisk syg og samme dag afholdt hun møde med HK om  

 sagen.
Den 6. marts kontaktede hun sin læge, der anbefalede hende at  

 koncentrere sig om noget positivt.
Den 7. marts deltog hun for sidste gang i  

 stavekurset.
Den 8. marts var hun på café med nogle veninder.
Hun deltog ikke  

 i  

 HK´s møde med indklagede den 9. marts.
Indklagedes forretningsfører, C, har forklaret bl.a.,  

  

  

 at der var  

 flere fejl i klagerens ansøgning.
Hun slog det hen som sjuskefejl.
I november  

 2000 konstaterede de, at klageren havde problemer med stavning og skrivning.  

 Klageren fortalte, at hendes problemer stammede fra døvhed i barndommen.  

 Skolen  

 kunne bekræfte, at hun havde problemer med stavning, men man mente, at det  

 kunne forbedres på et kursus.
Dette blev så iværksat.
Der var tale om et  

 kursus  

 et par timer ugentligt over 3-4 måneder.
Han og klageren aftalte, at de ville  

 ophæve uddannelsesaftalen gensidigt, hvis der ikke var forbedringer efter 2-3  

 måneder.
Samtidig blev uddannelsesplanen lagt om, så klageren blev  

 beskæftiget  

 med opgaver, hun bedre kunne klare.
I februar 2001 konstaterede de, at der  

 ikke  

 var sket forbedringer med klageren.
Han drøftede situationen med en konsulent  

 fra skolen, der var enig i, at kurset ikke havde forbedret klagerens  

 kvalifikationer, og at klageren realistisk set ikke ville kunne gennemføre  

 uddannelsen.
Han drøftede situationen med klageren den 27. februar 2001.  

 Klageren var ikke enig i hans vurdering.
Han tilbød hende en gensidig  

 ophævelse  

 pr. 31. marts 2001 således, at hun kunne fritstilles, hvis hun ønskede det og  

 i  

 øvrigt færdiggøre kurset.
Dette accepterede klageren, og det blev aftalt, at  

 han skulle gøre papirerne klar til den følgende fredag, den 2. marts.  

 Klageren  

 blev hjemme de mellemliggende dage, men det var jo i overensstemmelse med,  

 hvad  

 de havde aftalt, så det havde han ingen bemærkninger til.
Om fredagen sagde  

 klageren, at hun ville aflevere ophævelsesaftalen i underskrevet stand den  

 følgende mandag.
Hun afleverede sine nøgler, og han fik at vide, at hun havde  

 sagt farvel til det øvrige personale.
Samme dag orienterede han HK om  

 ophævelsen.
Han ophævede aftalen ensidigt fredag den 9. marts efter en  

 forhandling med HK, bl.a. fordi forudsætningerne for klagerens fravær ikke  

 var  

 til stede, når hun ikke ville vedstå den aftale, de havde indgået.
Sagsbehandler hos indklagede, D, har forklaret bl.a.,  

  

  

 at det  

 godt kan passe at klageren i slutningen af februar 2001 var halvvejs gennem  

 stavekurset.
Under mødet den 27. februar var klageren ikke enig i Cs og  

 hendes  

 vurdering, men klageren var enig i, at ansættelsesforholdet skulle ophøre med  

 udgangen af marts måned.
De tilbød hende lettere opgaver, men hun kunne også  

 vælge at holde fri.
Efter at klageren havde været til møde med C den 2.  

 marts,  

 gik hun rundt til kollegerne og sagde farvel.
Klageren  

  

  

 har til støtte for sin påstand  

 gjort gældende, at det afgørende i indklagedes ophævelse ikke er klagerens  

 udeblivelser, men spørgsmålet om hendes kvalifikationer.
Indklagede kunne  

 imidlertid ikke efter udløbet af prøvetiden ophæve uddannelsesaftalen under  

 henvisning til manglende kvalifikationer.
Indklagede  

  

  

 har til støtte for sin påstand  

 gjort gældende, at parterne den 27. februar 2001 aftalte gensidig ophævelse  

 af  

 uddannelsesaftalen.
Dette afspejles også i klagerens adfærd i dagene  

 derefter.  

 Når klageren ikke ville vedstå aftalen var indklagede berettiget til at  

 ophæve  

 ansættelsesforholdet ensidigt.
Subsidiært er ophævelsen berettiget under  

 henvisning til klagerens misligholdelse ved uberettiget udeblivelse.  

 Indklagede  

 har endelig gjort gældende, at klageren misligholdt ansættelsesforholdet ved  

 fra starten at fortie sine manglende kvalifikationer.
I sagens  

 behandling har som faste medlemmer af Tvistighedsnævnet deltaget landsdommer  

 Mogens Kroman (formand), advokat Tine B.
Skyum og juridisk konsulent Lise  

 Bardenfleth (begge Dansk Arbejdsgiverforening), samt konsulent Evelyn  

 Jørgensen  

 og konsulent Claus Jørgensen (begge Landsorganisationen i Danmark). Herudover  

 har som særlig sagkyndigt medlem deltaget Jeanette Hahnemann, HK og Marianne  

 Søgaard Jensen, Dansk Handel & Service.
 Tvistighedsnævnets bemærkninger:
Indklagede  

 var allerede inden udløbet af prøvetiden klar over, at klageren havde  

 problemer  

 med skrivning og stavning.
Herefter kan indklagedes ophævelse af  

 uddannelsesaftalen i marts 2001 ikke begrundes i en påstand om, at klageren  

 skulle have fortiet manglende kvalifikationer ved ansættelsen.
 Indklagede  

 har ikke ved bevisførelsen godtgjort, at der under mødet den 27. februar 2001  

 blev indgået en endelig aftale om gensidig ophævelse af uddannelsesaftalen.  

 Indklagedes ophævelse kan således ikke begrundes i en påstand om, at klageren  

 ikke har villet vedstå en aftale om gensidig ophævelse.
Ved  

 klagerens forklaring om sygdom, herunder erklæringen fra hendes læge samt  

 bemærkningen om sygemelding i ophævelsesskrivelsen, finder nævnet det  

 godtgjort, at klagerens fravær i dagene efter den 27. februar 2001 var  

 begrundet i sygdom.
Indklagedes ophævelse af ansættelsesforholdet kan  

 herefter  

 heller ikke begrundes i klagerens fravær.
 Klagerens  

 påstand tages herefter til følge.
 T h i  

    

  

 b e s t e m m e s:
 Indklagede,  

 virksomhed B, skal inden 14 dage til klageren, elev A, betale 28.337,95 kr.  

 med  

 tillæg af procesrente fra den 8. juni 2001.
 Hver part  

 betaler sine egne omkostninger.
 Denne sag  

 kan senest 8 uger efter nævnets afgørelse indbringes for domstolene.
