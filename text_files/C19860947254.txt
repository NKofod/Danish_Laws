 RESUMEE:
 Ordene »folkepension, enkepension eller invalidepension« og  

 »invaliditetsydelse« i lånelovens § 1 må nu reelt læses som  

 »pension i henhold til lov om social pension«.
 Sikkerhedskravet i lånelovens § 4 må, når resultatet af 18. alm. vurdering  

 foreligger, forstås således, at skadesløsbrevet skal have sikkerhed inden for  

 ejendommens kontantværdi.
 På grund af ændringer i den øvrige lovgivning er der på visse punkter  

 behov for ændring (præcisering) ag låneloven.
 Det drejer sig om relationen til 1) lov om social pension (lov nr. 217 af  

 16. maj 1984) og til 2) lov om ændring af lov om vurdering af landets faste  

 ejendomme (lov nr. 207 af 16. maj 1984). Disse spørgsmål vil indgå i  

 førstkommende revision af låneloven.
 AD 1). LOV OM SOCIAL PENSION.
Ifølge bestemmelsen i lånelovens § 1, stk. 2, nr. 1, har det bl.a.  

 betydning, om ejeren eller dennes ægtefælle »modtager eller får forskud  

 på folkepension, enkepension eller invalifepension eller modtager  

 invaliditetsydelse.« Imidlertid er lov om folkepension og lov om invalidepension og  

 førtidspension m.v. ophævet i forbindelse med vedtagelsen af lov nr. 217 af  

 16. maj 1984 om social pension.
I loven om social pension findes  

 pensionstyperne folkepension, højeste og mellemste førtidspension, forhøjet  

 almindelig førtidspension og almindelig førtidspension, mens betegnelserne  

 enkepension og invalidepension ikke findes længere.
 Københavns kommune har i en forespørgsel til indenrigsministeriet oplyst,  

 at kommunen efter ikrafttrædelsen af lov om social pension har imødekommet  

 ansøgninger om lån fra pensionister, der efter loven om social pension er  

 tilkendt højeste og mellemste førtidspension.
 Kommunen oplyste samtidig, at den nu også havde modtaget låneansøgninger  

 fra enkelte pensionister, der er tilkendt enten forhøjet almindelig  

 førtidspension eller almindelig førtidspension og anmodede i den forbindelse  

 om indenrigsministeriets fortolkning af, hvorvidt også disse førtidspensioner  

 giver ejeren ret til optagelse af lån efter låneloven.
 Indenrigsministeriet har i den anledning efter drøftelse med  

 socialministeriet udtalt, at man må finde det mest naturligt, at den ovenfor  

 citerede passus i § 1, stk. 2, nr. 1, i låneloven også anses at omfatte  

 forhøjet almindelig førtidspension og almindelig førtidspension i henhold til  

 lov om social pension.
 AD 2). LOV OM ÆNDRING AF VURDERINGSLOVEN.
 Det i lånelovens § 4, stk. 1, omhandlede skadesløsbrev skal have sikkerhed  

 inden for ejendommens værdi i sædvanlig prioriteret stand (»det beløb,  

 hvortil virderingsrådet har ansat ejendommen inden omregning efter  

 vurderingslovens § 6 A.«).
Denne udformning af sikkerhedskravet var basseret på de regler om  

 kontantvurdering, som indførtes ved 17. alm. vurdering.
Efter disse regler  

 gennemførtes kontantvurderingen på den måde, at virderingsrådene som hidtil  

 ved ansættelsen skulle regne med sædvanlige  

 prioritetsforhold.Vurderingsrådenes ansættelser blev derefter ved  

 statsskattedirektoratets foranstaltning omregnet til kontantværdi, jfr.  

 vurderingslovens § 6 A.
 Fra og med 18. alm. vurdering pr. 1. januar 1986 er man imidlertid gået  

 over til direkte kontantvurdering, jfr. den omtalte ændringslov til  

 vurderingsloven, og vurderingsloven, og vurderingslovens § 6 A er blevet  

 ophævet.
 Når resultatet af 18. alm. vurdering foreligger, må sikkerhedskravet i  

 lånelovens § 4, stk. 1, herefter forstås således, at skadesløsbrevet skal  

 have sikkerhed inden for kontantejendomsværdien.
 P.M.V.
 E.B.
Claus Wilhjelm (* 1) Lov nr. 202 af 18. maj 1982, som ændret ved lov nr. 646 af 19.  

 december 1984.
