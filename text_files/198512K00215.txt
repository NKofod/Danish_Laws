Nr LSF 215 Forslag til Lov om ændring af lov om afgift af visse olieprodukter Fremsat af ministeren for skatter afgifter den 14. marts 1986 § 1 I lov om afgift af visse olieprodukter, jfr. lovbekendtgørelse nr.
441 af 23. august 1984, som ændret ved lov nr. 531 af 12. december 1985 foretages følgende ændringer:
 1. § 1 affattes således:
»§ 1. Af følgende olieprodukter svares der afgift til statskassen således:
1) gas- og dieselolie: 154 øre pr. liter, 2) fuelolie: 174 øre pr. kg., 3) fyringstjære: 157 øre pr. kg. og 4) petroleum: 60 øre pr. liter.« 2. § 9, stk. 1, affattes således:
»§ 9. Fritaget for afgift er afgiftspligtig olie, der leveres fra en registreret virksomhed eller en virksomhed, der har bevilling til afgiftsgodtgørelse efter § 9 a, stk. 1, 1) til brug om bord i skibe i udenrigsfart, dog bortset fra lystfartøjer, 2) til de i toldlovens § 22 omhandlede diplomatiske repræsentationer, internationale institutioner m.v. samt de hertil knyttede personer, eller 3) til luftfartøjer.« 3. I § 26, stk. 1, indsættes efter »nr. 1«: »og 3«.
§ 2 Stk. 1. Loven træder i kraft dagen efter bekendtgørelsen i Lovtidende.
Stk. 2. Afgiften af petroleum og den forhøjede afgift af øvrige olieprodukter finder anvendelse på afgiftspligtig olie, som fra og med den 22. marts 1986 udleveres fra eller forbruges i registrerede virksomheder eller angives til fortoldning.
Stk. 3. I de registrerede virksomheders angivelse for marts 1986 opgøres den afgiftspligtige mængde særskilt for perioden fra 1.
 marts til og med 21. marts 1986.
Oprindeligt fremsat lovforslag Blad nr 627 § 1 I lov om afgift af visse olieprodukter, jfr. lovbekendtgørelse nr.
441 af 23. august 1984, som ændret ved lov nr. 531 af 12. december 1985 foretages følgende ændringer:
 1. § 1 affattes således:
»§ 1. Af følgende olieprodukter svares der afgift til statskassen således:
1) gas- og dieselolie: 154 øre pr. liter, 2) fuelolie: 174 øre pr. kg., 3) fyringstjære: 157 øre pr. kg. og 4) petroleum: 60 øre pr. liter.« 2. § 9, stk. 1, affattes således:
»§ 9. Fritaget for afgift er afgiftspligtig olie, der leveres fra en registreret virksomhed eller en virksomhed, der har bevilling til afgiftsgodtgørelse efter § 9 a, stk. 1, 1) til brug om bord i skibe i udenrigsfart, dog bortset fra lystfartøjer, 2) til de i toldlovens § 22 omhandlede diplomatiske repræsentationer, internationale institutioner m.v. samt de hertil knyttede personer, eller 3) til luftfartøjer.« 3. I § 26, stk. 1, indsættes efter »nr. 1«: »og 3«.
§ 2 Stk. 1. Loven træder i kraft dagen efter bekendtgørelsen i Lovtidende.
Stk. 2. Afgiften af petroleum og den forhøjede afgift af øvrige olieprodukter finder anvendelse på afgiftspligtig olie, som fra og med dagen efter vedtagelsen udleveres fra eller forbruges i registrerede virksomheder eller angives til fortoldning.
Stk. 3. I de registrerede virksomheders angivelse for marts 1986 opgøres den afgiftspligtige mængde særskilt for perioden fra 1.
 marts til og med dagen for vedtagelsen.
BEMÆRKNINGER TIL LOVFORSLAGET Den gældende olieafgift udgør 61 øre pr. liter for gas- og dieselolie og 69 øre pr. kg for fuelolie.
For fyringstjære er afgiften 62 øre pr. kg.
Afgiften anslås at give en indtægt på 1.970 mill. kr. i indeværende finansår.
Det foreslås, at afgiften af gas- og dieselolie forhøjes med 93 øre pr. liter til 154 øre pr. liter.
Afgiften af fuelolie foreslås forhøjet med 105 øre pr. kg til 174 øre pr. kg.
Afgiften af fyringstjære foreslås forhøjet med 95 øre pr. kg til 157 øre pr.
 kg.
Den foreslåede afgiftsforhøjelse vil under forudsætning af uændret forbrug give en årlig merindtægt på 3.229 mill.kr.
I finansåret 1986 anslås merindtægten til 2.153 mill. kr.
Afgiftsforhøjelserne for olie medfører en øget prisforvridning til fordel for petroleum, der uden afgifter er dyrere end fyringsolie.
Det foreslås derfor, at petroleum inddrages under afgiftspligten med en afgift på 60 øre pr. liter.
Afgiften anslås til at indbringe en årlig merindtægt på 67 mill. kr.
I finansåret 1986 anslås merindtægten til 45 mill. kr.
Toldvæsenets administrationsomkostninger ved lovens gennemførelse anslås til 55.000 kr.
