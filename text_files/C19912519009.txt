§ 1.  Finansministeriet har ved cirkulære APD.nr.  

 90/91 af 7. oktober 1991 udsendt bestemmelser om og fastsat regler for vederlæggelse af censorvirksomhed.
Cirkulæret vedlægges som bilag.
§ 2.  Bestemmelserne i denne kundgørelse omfatter  

 betaling for censorvirksomhed ved de under Forsvarskommandoen henholdsvis  

 Hjemmeværnskommandoen hørende skoler og kurser, herunder skoler og kurser  

 under værnene, jf.
Kundgørelse for Forsvaret B.2-1.
 § 3.  I tilslutning til ovennævnte cirkulære bemærkes  

 følgende:
 Ad cirkulærets § 1.
 Forsvarskommandoen henholdsvis Hjemmeværnskommandoen beskikker eller  

 tilkalder censorer.
 Personel med hovedstilling under Forsvarsministeriets område kan beordres  

 som censorer ved mundtlig eksamination uden særskilt vederlæggelse.
 Censorvederlag i henhold til ovenstående bestemmelser ydes til civilt og  

 militært personel, der i forbindelse med afsluttende skriftlig eksamen på  

 Forsvarsakademiet og officersskolerne udfører censorvirksomhed som beskikkede  

 eller særligt tilkaldte censorer.
Vederlag ydes i øvrigt til ovennævnte personel, der er beskikkede eller  

 tilkaldt som censorer, bortset fra tilfælde, hvor de pågældende er fast  

 tjenstgørende på de ovenfor nævnte skoler.
Vederlaget forudsætter, at retning  

 af de skriftlige opgaver foregår i fritiden.
 For censorvirksomhed i militære eksamensfag på den grundlæggende  

 sergentuddannelse ydes som en særlig ordning et vederlag pr. time på 70 pct.  

 af den i § 2 anførte sats F.
 Det bør tilstræbes, at der ikke tillægges den enkelte censor mere end 125  

 censortimer pr. semester/halvår.
 Ad cirkulærets § 2.
Henføring af områder til de i § 2 anførte censorvederlagssatser A-F  

 fastsættes af Forsvarskommandoen henholdsvis Hjemmeværnskommandoen.
Henføring  

 af områder, hvor anden censorvederlæggelse hidtil har været gældende, til de  

 nævnte satser, forelægges Forsvarsministeriet til afgørelse.
 Ad cirkulærets § 4, stk. 1.
 Forsvarskommandoen henholdsvis Hjemmeværnskommandoen godkender normer for  

 tidsforbrug i forbindelse med censurering, herunder det antal opgaver, der  

 kan censureres pr. time.
 Det er forudsat, at de fastsatte normer for tidsforbrug angiver det  

 faktiske gennemsnitlige tidsforbrug.
 Det bemærkes, at betaling for den tid, der medgår til censorernes  

 forberedelse af eksamensstoffet, forudgående eller efterfølgende censormøder  

 o.lign. ikke vederlægges særskilt.
 Ad cirkulærets § 4, stk. 2.
Finder undervisningsinstitutionen, at der er behov for en normændring,  

 forelægges spørgsmålet Forsvarskommandoen henholdsvis Hjemmeværnskommandoen,  

 som, såfremt ændringen findes hensigtsmæssig, indberetter denne til  

 vedkommende forhandlingsberettigede organisation.
Såfremt organisationen ikke  

 inden 5 uger har fremsat bemærkninger hertil, kan ændringen iværksættes.
 § 4.  Gældende censorvederlagssatser fremgår af  

 Kundgørelse for Forsvaret A.
 § 5.  Kundgørelse for Forsvaret B.1-1988 ophæves.
 P.M.V.
 E.B.
