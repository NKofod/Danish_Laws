 I henhold til § 2, stk. 1 og 2, i lov nr. 274 af 3. maj 1989 om  

 hovedstadsområdets kollektive persontrafik fastsættes:
 § 1.  Hovedstadsområdets Trafikselskabs nettoudgifter  

 til busdriften fordeles mellem Københavns og Frederiksberg kommuner og  

 Københavns, Frederiksborg og Roskilde amtskommuner i forhold til deres  

 udskrivningsgrundlag i det år, bidraget vedrører (bidragsåret).
 Stk. 2.  Udskrivningsgrundlaget defineres som  

 (amts)kommunens provenu af indkomstskat ganget med forholdet mellem 100 og  

 (amts)kommunens udskrivningsprocent.
 § 2.  De nævnte (amts)kommuner meddeler hvert år  

 senest den 1. september inden bidragsåret selskabet størrelsen af det  

 forventede udskrivningsgrundlag i bidragsåret.
 Stk. 2.  Beregningen af de enkelte (amts)kommuners  

 bidrag foretages af selskabet.
§ 3.  (Amts)kommunernes bidrag til trafikselskabet  

 efterreguleres for forskellen mellem det forventede og det faktiske  

 udskrivningsgrundlag.
Det faktiske udskrivningsgrundlag opgøres af  

 Indenrigsministeriet på grundlag af oplysninger fra Statsskattedirektoratet  

 pr. 1. maj i året 2 år efter bidragsåret.
 Stk. 2.  Efterreguleringen afregnes i året 3 år efter  

 bidragsåret.
 § 4.  Selskabet underretter senest to uger før udløbet  

 af fristen for vedtagelsen af de kommunale budgetter for bidragsåret  

 amtsrådene og kommunalbestyrelserne om størrelsen af de enkelte  

 (amts)kommuners bidrag inklusiv efterregulering, jf. § 3.
 § 5.  Bidragene efter § 4 indbetales til selskabet af  

 de enkelte (amts)kommuner med 1/12 den første i hver af månederne i  

 bidragsåret.
 § 6.  Tvivlsspørgsmål om beregning og afregning af  

 bidrag afgøres af indenrigsministeren.
 § 7.  Bekendtgørelsen har virkning fra og med  

 bidragsåret 1990.
