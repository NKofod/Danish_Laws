 I henhold til § 21, stk. 3, og § 28, stk. 2, i lov om offentlig  

 sygesikring, jf. lovbekendtgørelse nr. 77 af 31. januar 1994, fastsættes:
§ 1.  Rederierne indbetaler bidrag til delvis dækning  

 af statens udgifter til sygesikringsordningen for søfarende.
Rederiets bidrag  

 udgør årligt 504 kr. pr. søfarende forhyret på dansk skib i udenrigsfart,  

 svarende til 1,40 kr. pr. hyredag.
 § 2.  Ved udenrigsfart forstås:
 Stk. 2.  Indre vandveje, såsom indsøer, floder og  

 kanaler henregnes til det under stk. 1, litra 1, nævnte område, når  

 indsejlingen er sket fra et sted på kystlinien, der er beliggende inden for  

 området.
§ 3.  Rederiets bidrag opgøres for hvert skib.  

 Rederiet indbetaler bidrag for første halvår med et acontobeløb i maj og for  

 andet halvår i november måned.
Samtidig med acontoindbetalingen for første  

 halvår foretager rederierne en endelig opgørelse over de pligtige bidrag for  

 det foregående kalenderår og indbetaler et eventuelt restbeløb eller  

 fratrækker et eventuelt tilgodehavende.
Stk. 2.  Rederiets bidrag indbetales til  

 Sundhedsministeriet.
Det påhviler rederiet til Sundhedsministeriet at  

 indberette oplysninger om bidragets beregning.
Sundhedsministeriet kan  

 pålægge det enkelte rederi at tilvejebringe yderligere oplysninger.
 Stk. 3.  Rederiet kan lade den i stk. 1 og 2 nævnte  

 indbetaling og indberetning foretage af det forsikringsselskab, hvori der er  

 tegnet arbejdsskadeforsikring for de pågældende søfarende, uden at dette  

 fritager rederiet for de pligter, som følger af bekendtgørelsen.
 Stk. 4.  Der er udpantningsret for de beløb, der  

 påhviler rederiet.
 § 4.  Bekendtgørelsen træder i kraft den 1. oktober  

 1994 og har virkning for bidrag for 2. halvår af 1994 samt for den endelige  

 opgørelse af bidrag for 1994.
 Stk. 2.  Samtidig ophæves bekendtgørelse nr. 924 af 18.  

 december 1991.
