 Meddelelse om køretøjers  

 indretning og udstyr mv. nr. 1798  

 Safarigitre m.v.
 Detailforskrifter for Køretøjer 2002 vil, som  

 nærmere angivet nedenfor, indeholde forbud mod montering af safarigitre  

 o.lign. udført i stål eller andet hårdt materiale:
 9.06.005 Safarigitre m.v.
(1) Bil må ikke være forsynet med safarigitter, frontbøjle,  

 lygtebøjle eller lignende.
(2) Bestemmelsen i pkt. (1) gælder ikke for:
a) Safarigitter m.v. udført i eftergiveligt plastmateriale.
b) Lygtebøjle, anbragt i en højde af mindst 2 meter over  

 vejbanen.
 Detailforskrifter for Køretøjer 2002 træder i kraft  

 den 1. april 2002 og gælder for køretøjer, der  

 registreres, godkendes eller tages i brug 1. gang på  

 ikrafttrædelsesdatoen eller senere.
Der er med de nye regler ikke krav om afmontering af safarigitre  

 på ældre biler.
Dette var ellers varslet i forbindelse med  

 høringen om de nye regler.
Men flere høringsparter var  

 stærkt kritiske over for et sådant krav.
Det blev således  

 bl.a. påpeget, at ejernes  tab og omkostninger ikke ville stå  

 mål med de opnåede sikkerhedsgevinster.
Det har endvidere vist  

 sig, at en række bilmodeller er EU-typegodkendt med  

 stålsafarigitter.
Disse gitre er Danmark forpligtet til at acceptere.  

 Ved et afmonteringskrav ville der således opstå en  

 vilkårlig forskelsbehandling, som ikke er acceptabel.
Baggrunden for forbudet kan studeres nærmere i to notater fra  

 Færdselsstyrelsen.
Det drejer sig dels om "Beslutningsgrundlag for  

 indførelse af regler om safarigitre og lignende", der indgik i  

 høringsmaterialet,  og dels notat om den gennemførte  

 høring.
Begge notater kan findes på Færdselsstyrelsens  

 hjemmeside: "www.fstyr.dk" under "Publikationer", "Færdselsstyrelsens  

 publikationer", "Bilteknisk afdeling".
 Når denne meddelelse læses online kan notaterne også  

 findes via nedenstående links:
