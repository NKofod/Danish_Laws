 Det har i praksis vist sig, at der kan opstå vanskeligheder ved  

 afgrænsning mellem bestemmelser i levnedsmiddelloven og bestemmelser i de  

 særlige love om kød, fjerkræ, fisk, konsummælkprodukter, mejeriprodukter m.v.  

 (jfr. levnedsmiddellovens § 7).
 Dette har været medvirkende til at skabe usikkerhed om, hvilken myndighed  

 der er den rette til at tage sig af forholdene i konkrete situationer,  

 ligeledes har der undertiden været tvivl om de foreliggende klagemuligheder.
 På denne baggrund nedsatte miljøministeriet en arbejdsgruppe med  

 repræsentanter fra landbrugsministeriet, fiskeriministeriet, Kommunernes  

 Landsforening samt København og Frederiksberg kommuner.
Arbejdsgruppen skulle kortlægge de tilfælde, hvor der kan være  

 afgrænsningsproblemer mellem de forskellige myndigheders kompetence og  

 tilvejebringe klarhed over, hvorledes disse problemer bør løses.
Gruppen  

 skulle desuden med respekt af myndighedernes kompetence fastsætte procedure  

 for et praktisk samarbejde mellem myndighederne på lokalt plan dels for at  

 undgå dobbeltadministration, dels for at skabe størst mulig effektivitet i  

 kontrolarbejdet.
Resultatet af arbejdsgruppens arbejde er indeholdet i bilag  

 1-2 i denne skrivelse.
Bilag 1 fastlægger på grundlag af aftalen mellem de berørte centrale  

 myndigheder, som er tiltrådt af repræsentanter for de kommunale myndigheder,  

 retningslinier for kontrollens gennemførelse på områder, hvor der hidtil er  

 konstateret afgrænsningsproblemer.
Bilag 2 indeholder en beskrivelse af de  

 regler, der ligger til grund for kontrol på hele levnedsmiddelområdet og en  

 beskrivelse af de hidtidige kompetenceproblemer.
I bilaget findes endelig en  

 oversigt over de væsentligste love m.m. samt over de kontrollerende  

 myndigheder.
 Fiskerikontrollen, veterinærdirektoratet, Statskontrollen med  

 Mejeriprodukter og Æg m.m. samt levnedsmiddelkontrolenhederne anmodes om at  

 administrere i overensstemmelse med de fastsatte retningslinier og at bidrage  

 til, at det fornødne samarbejde mellem myndighederne på levnedsmiddelområdet  

 kan gennemføres på en hesigtsmæssig måde.
Fiskeriministeriet Fiskeriministeriets Industritilsyn Poul Fr.
Jensen Landbrugsministeriet P.
M.
V.
E.B.
J.
Madelung Miljøministeriet Statens Levnedsmiddelinstitut Niels Borre BILAG 1 RETNINGSLINIER FOR KONTROLLENS GENNEMFØRELSE A.
VIRKSOMHEDER, ENGROSLAGRE, DETAILUDSALG M.V.
De virksomheder, der foretager tilvirkning, engrossalg eller  

 detailforhandling m.v. af levnedsmidler i henhold til levnedsmiddelloven  

 eller særlovgivningen, skal godkendes eller autoriseres hertil af den  

 kompetente myndighed.
Dette vil normalt ikke involvere mere end en myndighed,  

 men der forekommer en del tilfælde, hvor en virksomheds produktion eller en  

 engroslagring falder ind under både levnedsmiddelloven og en eller flere af  

 særlovgivningens bestemmelser.
Disse virksomheder skal derfor autoriseres  

 eller godkendes efter flere regelsæt og står principielt under flere  

 myndigheders tilsyn.
For at undgå kompetenceproblemer og unødig kontrol, må  

 de involverede kontrollerende myndigheder derfor holde hinanden underrettet  

 om påvisning af væsentlige mangler og i påkommende tilfælde tilstræbe at  

 koordinere tilsynsbesøgene.
B.
EGNETHED TIL MENNESKEFØDE 1. Kontrollens udførelse I levnedsmiddellovens § 12 er det bestemt, at levnedsmidler ikke må  

 sælges, hvis de ved sædvanlig anvendelse kan fremkalde sygdom eller lignende,  

 eller hvis levnedsmidlet af anden årsag må anses for at være utjenlig til  

 menneskeføde.
Reglen konrolleres af levnedsmiddelkontrolenhederne.
 Der er i visse særlove bestemmelser, der svarer til levnedsmiddellovens §  

 12, og som kontrolleres af særlovsmyndighederne.
En tilsvarende bestemmelse findes imidlertid ikke i den lovgivning, der  

 gælder for fjerkræ m.v., slagtning m.m. af kaniner, æg og ægprodukter,  

 margarine og konsumis.
Kommunalbestyrelsen eller levnedsmiddelkontrolenheden  

 (* 1), som kontrollerer lovens § 12, kommer normalt ikke på  

 tilvirkningsvirksomheder eller engroslagre af den nævnte art, da disse  

 autoriseres eller godkendes af veterinærdirektoratets afdeling for kødkontrol  

 eller af Statskontrollen med Mejeriprodukter og Æg m.m., og det vil ikke være  

 hensigsmæssigt at etablere et selvstændigt tilsyn ved levnedsmiddellovens  

 myndigheder til brug for kontrol med levnedsmiddellovens § 12. Det er derfor  

 aftalt, at de myndigheder, der i forvejen fører tilsyn med virksomhederne,  

 som led i dette tilsyn også kontrollerer overholdelsen af levnedsmiddellovens  

 § 12. Bliver disse særlovsmyndigheder opmærksomme på forhold, som bør medføre  

 indgriben, må vedkommende levnedsmiddelkontrolenhed underrettes med henblik  

 på at træffe aftale om, hvad der videre skal foretages.
 For så vidt angår de varer, der findes i detailhandelen eller i andre  

 virksomheder, der er underlagt tilsyn efter levnedsmiddelloven, gælder  

 levnedsmiddellovens § 12, uanset om produktion m.v. reguleres i henhold til  

 særlovgivningen, og uanset, om der i særlige love findes bestemmelser,  

 svarende til § 12, jfr. nedenfor under bilag 2, D, 1. Såfremt de forhold, der  

 er årsag til en vares uegnethed til menneskeføde m.v. udelukkende kan  

 tilskrives forhold i detailforhandlingsleddet, f.eks. uhensigtsmæssig  

 opbevaring, er det således udelukkende levnedsmiddelkontrolenheden, der  

 afgør, hvilke foranstaltninger, der skal træffes, uden at andre myndigheder  

 behøver at blive involveret.
Hvis derimod en levnedsmiddelkontrolenhed har påvist overtrædelse af  

 levnedsmiddellovens § 12,for så vidt angår varer fremstillet på en  

 særlovsvirksomhed, og levnedsmiddelkontrolenheden finder det nødvendigt at  

 føre sagen tilbage i produktions- og eller engrosleddet, træffes aftale med  

 vedkommende særlovsmyndighed om de foranstaltninger, der skal foretages.
Hvis  

 sagen umiddelbart kræver reaktion fra levnedsmiddelkontrolenhedens side, som  

 følge af fare for akut risiko for sygdom eller forgiftning, skal  

 særlovsmyndigheden snarest muligt orienteres om,hvilke foranstaltninger, der  

 er iværksat.
2. Klage Klage over afgørelse truffet i henhold til levnedsmiddellovens § 12 skal  

 indgives via levnedsmiddelkontrolenheden til veterinærdirektoratets afdeling  

 for levnedsmiddelkontrol.
 For så vidt angår afgørelser truffet i henhold til særlovsregler, der  

 svarer til levnedsmiddellovens § 12, skal påklage ske til den myndighed, der  

 i henhold til særlovgivningen er den rette.
 For fisk og fiskevarer sker påklage til Fiskeriministeriets Ankenævn,  

 afgørelser vedrørende fersk fisk og varer med tilsvarende holdbarhed er dog  

 endelige.
C.
ANVENDELSE AF TILSÆTNINGSSTOFFER 1. Positivlistens tilsætningsstoffer Anvendelse af tilsætningsstoffer er reguleret i  

 tilsætningsstofbekendtgørelsen, herunder i positivlisten, og gælder  

 tværgående for alle levnedsmidler.
Tilsyn, påtale og klage over afgørelser  

 sker derfor i henhold til levnedsmiddelloven.
Vedrørende mærkning se  

 nedenfor, pkt.
E, 3.
 Kontrollen med tilsætningsstofreglerne foretages imidlertid mest  

 hensigtsmæssigt for hjemligt producerede varer i forbindelse med  

 tilvirkningen, bl.a. fordi positivlisten normalt sætter grænser for den  

 mængde, der må tilsættes ved tilvirkningen.
 Af praktiske grunde er det aftalt, at de særlovsmyndigheder, der  

 almindeligvis fører tilsyn på særlovsvirksomhederne, skal varetage kontrollen  

 med, hvilke tilsætningsstoffer, der anvendes, og om de anvendes i de rette  

 mængder.
 Såfremt myndighederne finder, at disse regler ikke overholdes, skal der  

 rettes henvendelse til levnedsmiddelkontrolenheden med henblik på at aftale,  

 hvilke foranstaltninger der skal iværksættes.
Levnedsmiddelkontrolenheden kan fremsætte motiveret ønske om udtagning af  

 prøver fra en særlovsvirksomhed med henblik på en kemisk-analytisk kontrol  

 med anvendelsen af tilsætningsstoffer.
Ved planlægning af prøveudtagning  

 træffes, for at sikre ensartet kontrol, aftale med særlovsmyndigheden om  

 hyppighed, varesortiment og antal prøver.
Særlovsmyndigheden udtager herefter  

 prøver på den aftalte måde, og prøverne sendes til  

 levnedsmiddelkontrolenheden, der udfører analyserne.
Såfremt levnedsmiddelkontrolenheden konstaterer, at varer i detailleddet  

 lider af fejl eller mangler, der hidrører fra tilvirkning på en under  

 særlovgivningen autoriseret eller i medfør af kødloven godkendt virksomhed  

 med heltidsansat kontrolpersonale, skal levnedsmiddelkontrolenheden rette  

 henvendelse om sagen til kontrolpersonalet på virksomheden.
I forbindelse  

 hermed træffes i givet fald aftale om særlovsmyndighedens udtagning af de  

 prøver, som den konstaterede fejl eller mangel giver anledning til.
Hvis virksomheden ikke har heltidsansat kontrolpersonale, underretter  

 levnedsmiddelkontrolenheden den pågældende særlovsmyndighed om eventuelle  

 fejl.
Der træffes herefter aftale om de foranstaltninger, der bør foretages  

 med henblik på sagens videre behandling.
2. Andre tilsætningsstoffer For så vidt angår tilsatte næringsstoffer, foregår prøveudtagning med  

 henblik på laboratoriemæssige undersøgelser ofte i detailhandelen.
I de  

 tilfælde, hvor det f.eks. som resultat af disse undersøgelser måtte skønnes  

 nødvendigt at foretage en undersøgelse af den konkrete sag på virksomheder  

 underlagt særlovgivningen, kontakter levnedsmiddelkontrolenheden forinden  

 vedkommende særlovsmyndighed, (jfr. pkt. 1 ovenfor).
 For enzymer og bakterie- og skimmelkulturer, der anvendes på virksomheder  

 omfattet af særlovgivningen, er det aftalt, at særlovsmyndighederne varetager  

 kontrollen med, at stofferne anvendes i overensstemmelse med vilkår for  

 anvendelse m.m., ligesom myndighederne for så vidt angår aromastoffer  

 kontrollerer, at der ikke anvendes stoffer i stid med bekendtgørelsen om  

 forbud mod visse aromastoffer m.m.
 I de tilfælde, hvor anvendelsen af tilsætningsstoffer giver anledning til  

 reaktion hos særlovsmyndigheden, kontaktes levnedsmiddelkontrolenheden med  

 henblik på at aftale, hvilke foranstaltnigner der skal træffes.
3. Klage Uanset om prøverne måtte være udtaget af en særlovsmyndighed, er det  

 levnedsmiddelkontrolenheden, der træffer afgørelse i sager vedrørende  

 anvendelse af tilsætningsstoffer.
Klager over disse afgørelser skal indgives  

 via levnedsmiddelkontrolenheden til statens levnedsmiddelinstitut.
 Tiltalerejsning som følge af overtrædelse af regler skal ske i henhold til  

 levnedsmiddelloven eller regler udstedt i medfør heraf.
D.
EMBALLAGE M.V.
 Bekendtgørelsen om plastvarer af polyvinylchlorid, der er udstedt i medfør  

 af levnedsmiddelloven, gælder tværgående for alle levnedsmidler, og  

 kontrollen føres af levnedsmiddelkontrolenhederne.
 For levnedsmidler, der færdigpakkes i Danmark, føres kontrollen med  

 PVC-emballagen som udgangspunkt hos producenter eller importører af  

 plastvarer.
For importerede,færdigpakkede levnedsmidler udføres kontrollen ved  

 prøveudtagning hos importører af levnedsmidler.
Særlovsmyndighederne bør ved  

 kontrol hos importører være opmærksom på, om der importeres færdigpakkede  

 varer i PVC-emballage, og i givet fald orientere den stedlige  

 levnedsmiddelkontrolenhed herom.
Prøveudtagning sker efter aftale mellem  

 levnedsmiddelkontrolenheden og den stedlige særlovsmyndighed.
E.
MÆRKNING 1. Vildledning Levnedsmiddellovens § 23 om vildledning gælder også for produkter, der  

 iøvrigt er omfattet særlovgivningen om fjerkræ og fjerkræprodukter, slagtning  

 m.v. af kaniner, kartofler, margarine og konsumis, bortset fra specielle  

 tilfælde af vildledning, som er reguleret i denne lovgivning, jfr. nærmere  

 nedenfor under bilag 2, F, 2.
 For at undgå at etablere ekstra tilsyn på de pågældende  

 fremstillingsvirksomheder og engroslagre m.v. er det aftalt, at  

 særlovgivningens myndigheder for de nævnte produkter varetager kontrollen  

 med, at denne bestemmelse overholdes, og underretter den lokale myndighed i  

 henhold til levnedsmiddelloven, såfremt forholdene måtte give anledning til  

 reaktion.
For ovennævnte produkter påser levnedsmiddelkontrolenheden, at  

 bestemmelsen overholdes i detailleddet.
Overvejes det at rejse sag om  

 vildledning for forhold, der er opstået forud for detailforhandlingen, skal  

 den stedlige repræsentant for særlovsmyndigheden kontaktes, inden der træffes  

 beslutning herom.
I andre særlove og -bekendtgørelser findes der bestemmelser, svarende til  

 bestemmelsen i levnedsmiddellovens § 23, jfr. nedenfor under bilag 2, F, 2.  

 Disse bestemmelser gælder for forhold opstået forud for detailforhandlingen,  

 medens § 23 gælder for vildledende forhold, der kan tilskrives  

 detailforhandlingen.
Levnedsmiddelkontrolenheden tager således for disse  

 produkter stilling til spørgsmål om vildledning, der er opstået i forbindelse  

 med detailforhandlingen.
Bliver levnedsmiddelkontrolenheden opmærksom på  

 vildledende forhold i detailhandelen, skal den pågældende myndighed i henhold  

 til særlovgivningen underrettes, medmindre vildledningen alene kan tilskrives  

 forhold i detailhandelen.
2. Nye regler om mærkning Som følge af et EF-direktiv er der udfærdiget nye regler om mærkning af  

 færdigpakkede levnedsmidler bestemt til den endelige forbruger.
Der er udfærdiget særlovsregler for mærkning af fisk og fiskevarer, kød,  

 ermol, konsumis, smør, margarine, ost og modermælkserstatninger.
Alle andre  

 levnedsmidler mærkes i henhold til bekendtgørelsen om mærkning af  

 færdigpakkede levnedsmidler bestemt til den endelige forbruger, der er  

 udstedt af miljøministeriet.
Der er dog undtagelser for visse levnedsmidler,  

 hvilket fremgår af bekendtgørelsen.
 Miljøministeriet og særlovsmyndighedernes mærkningsregler er på en række  

 punkter identiske.
 Den kontrol af mærkning af levnedsmidler, der finder sted i  

 detailhandelen, udføres af levnedsmiddelkontrolenhederne og omfatter såvel de  

 mærkningsregler, der er udstedt af miljøministeriet som af  

 særlovsmyndighederne.
 På tilvirkningsvirksomheder og engroslagre omfattet af særlovgivningen,  

 fører særlovsmyndighederne tilsyn med bestemmelsens overholdelse.
 For så vidt angår kød, skal mærkningen for dansk producerede varer altid  

 være påført pakningen, før levnedsmidlet forlader den virksomhed, hvor det er  

 pakket, og kontrol med mærkning vil derfor meste hensigtsmæssigt ske, der  

 hvor pakningen sker.
 Konstaterer levnedsmiddelkontrolenheden ved kontrollen i detailhandelen,  

 at særlovsmyndighedernes mærkningsregler er overtrådt, skal den pågældende  

 myndighed i henhold til særlovgivningen underrettes, med mindre overtrædelsen  

 alene kan tilskrives forhold i detailhandelen.
3. Mærkning med oplysning om anvendte  

 tilsætningsstoffer Der er udfærdiget en ny bekendtgørelse om tilsætningsstoffer til  

 levnedsmidler, der trådte i kraft den 1. marts 1981.
 Grundprincippet i den tidligere tilsætningsstofbekendtgørelse er  

 opretholdt (bl.a. positivlistesystemet), og bekendtgørelsen gælder som hidtil  

 tværgående for alle levnedsmidler.
Ifølge § 11 i tilsætningsstofbekendtgørelsen skal levnedsmidlers  

 detailemballage mærkes med oplysning om anvendte tilsætningsstoffer.
Denne  

 bestemmelse gælder for samtlige levnedsmidler.
Af praktiske grunde  

 tilrettelægges kontrollen således, at levnedsmiddelkontrolenheden i  

 detailhandelen påser, at tilsætningsstofbekendtgørelsens § 11 overholdes,  

 også for varer der i øvrigt er omfattet af særlovgivningen.
På tilvirkningsvirksomheder og engroslagre omfattet af særlovgivningen,  

 fører særlovsmyndighederne tilsyn med bestemmelsens overholdelse.
Den  

 stedlige levnedsmiddelkontrolenhed underrettes, såfremt forholdene giver  

 anledning til reaktion.
Det er aftalt, at levnedsmiddelkontrolenhederne som led i kontrollen med  

 tilsætningsstofbekendtgørelsen tillige påser, at mærkning med anvendte  

 næringsstoffer i de specielle regler om anvendelse af næringsstoffer i visse  

 levnedsmidler bliver overholdt.
Dette gælder for reglerne om vitaminvirkning  

 i margarine og reglerne om mærkning med indeholdte næringsstoffer i  

 bekendtgørelsen om modermælkserstatninger.
I tilfælde, hvor sådanne regler  

 ikke findes opfyldt, skal den stedlige repræsentant for særlovsmyndigheden  

 (Statskontrollen med Mejeriprodukter og Æg m.m.) underrettes.
Statskontrollen  

 vil herefter foretage det videre fornødne i sagen.
BILAG 2 AFGRÆNSNINGERNE OG DE KOMPETENTE MYNDIGHEDER A.
LOVGIVNINGEN 1. Miljøministeriets lovgivning Levnedsmiddelloven (lov nr. 310 af 6. juni 1973, som ændret ved lov nr.  

 108 af 29. maj 1978) indeholder i kapitel 2, 4 og 5 i en række bestemmelser  

 om materielle emner, der gælder tværgående for alle levnedsmidler eller for  

 grupper af levnedsmidler.
Disse bestemmelser vedrørende levnedsmidlers  

 sammensætning og kvalitet, levnedsmidlers betegnelse og mærkning, samt regler  

 om tilvirkning, salg og indførsel af levnedsmidler.
Loven gælder alene for  

 varer, der afsættes i Danmark.
Visse af levnedsmiddellovens regler kan anvendes umiddelbart.
Dette gælder  

 bl.a. § 12 (levnedsmidlers sundhedsskadelige virkninger), § 14  

 (forhåndsgodkendelse af tilsætningsstoffer), § 23 (vildledning) og § 26  

 (holdbarhedsmærkning).
Lovens regler er i øvrigt i vidt omfang rammebestemmelser  

 (bemyndigelsesbestemmelser), hvis indhold nærmere skal præciseres gennem  

 udstedelse af bekendtgørelser m.v.
Sådanne bekendtgørelser kan enten vedrøre  

 tværgående emner, f.eks. om emballage eller grænseværdier for forureninger  

 m.v., eller vedrørende særlige varearter udenfor særlovgivningen, de såkaldte  

 varestandarder.
Efter lovens ikrafttræden er der udstedt en række bekendtgørelser, der i  

 overensstemmelse med reglerne i loven gælder tværgående for alle  

 levnedsmidler eller for grupper af levnedsmidler.
Endvidere er visse  

 bestemmelser af tilsvarende karakter, der er udstedt i medfør af den  

 tidligere levnedsmiddellov, opretholdt, også efter den nye lovs ikrafttræden.
2. Fiskeriministeriets lovgivning Handel, tilvirkning m.v. af fisk og fiskevarer reguleres i henhold til den  

 under fiskeriministeriet hørende lovgivning.
Grundlaget herfor er lov nr. 167  

 af 12. maj 1965 om kvalitetskontrol med fisk og fiskevarer, som ændret ved  

 lov nr. 139 af 24. april 1975.
 I medfør af denne lov er udfærdiget en række bekendtgørelser m.v.
3. Landbrugsministeriets lovgivning I henhold til den under landbrugsministeriet hørende lovgivning reguleres  

 produktion, forhandling, sammensætning m.v. af kød, fjerkræ, kaniner,  

 konsummælkprodukter, mejeriprodukter, æg og ægprodukter, margarine og  

 kartofter m.m.
 Af disse love skal her fremhæves:
Lov nr. 220 af 26. april 1973 om kød m.m (kødloven), Lov nr. 217 af 16. juni 1958 om slagtning, forhandling, udførsel og  

 indførsel af fjerkræ m.v. med senere ændringer, Lov nr. 163 af 12. maj 1965 om slagtning, forhandling, udføresel og  

 indførsel af kaniner, som ændret ved lov nr. 536 af 13. december 1972, Lov nr. 175 af 7. maj 1975 om mælk og konsummælkprodukter, Lov nr. 186 af 30. marts 1973 om tilvirkning og forhandling en gros m.m.,  

 af mejeriprodukter, Lov om forhandling, udførsel og indførsel af æg og ægprodukter m.m. med  

 senere ændringer (lovbekendtgørelse af 16. februar 1966), Lov nr. 95 af 1. april 1925 om tilvirkning og forhandling af margarine  

 m.m. med senere ændringer (lovbekendtgørelse nr. 229 af 28. juni 1937) samt  

 lov nr. 53 af 24. februar 1982, Lov nr. 256 af 8. juni 1977 om ændring af lov om udførsel af kartofler.
 I medfør af de nævnte love er udstedt en række bekendtgørelser m.v.
 En oversigt over de under 1, 2 og 3 nævnte love og de væsentligste  

 bekendtgørelser m.v. optaget sidst i dette bilag, hvor der endvidere er givet  

 en oversigt over de forskellige myndigheder i henhold til levnedsmiddelloven  

 og særlovgivningen.
B.
AFGRÆNSNINGSREGLERNE I LEVNEDSMIDDELLOVENS § 7 Afgrænsningen mellem på den ene side den generelle levnedsmiddellov samt  

 regler udstedt i medfør heraf, og på den anden side de ovenfor nævnte særlige  

 love om bestemte grupper af levnedsmidler samt de regler, der er udstedt i  

 medfør af disse love, er foretaget i levnedsmiddellovens § 7. Ved ændringer  

 af de særlige love eller gennemførelse af ny lovgivning på særlovgivningens  

 område, er der siden levnedsmiddellovens ikrafttræden fastsat bestemmelser i  

 overensstemmelse med levnedsmiddellovens § 7. Dette gælder således § 24 i lov  

 om mælk og konsummælkprodukter, § 31 i kødloven og § 6 i lov om  

 kvalitetskontrol med fisk og fiskevarer (som fastsat ved lov nr. 139 af 24.  

 april 1975) samt i § 1 i lov om ændring af lov om udførsel af kartofler.
 Med hensyn til levnedsmiddellovens bestemmelser fremgår det af § 7, stk.  

 1, at lovens kapitel 2 og 4 finder anvendelse, medmindre der stilles mindst  

 lige så strenge krav i de særlige love eller i regler, udstedt i medfør  

 heraf.
 I § 7, stk. 4, er specielt for så vidt angår tilsætningsstoffer anført, at  

 der ikke efter levnedsmiddellovens ikrafttræden i medfør af særlovgivningen  

 kan fastsættes regler om brug af tilsætningsstoffer, der afviger fra de  

 regler, der fastsættes i medfør af levnedsmiddelloven.
 Af § 7, stk. 2, fremgår, at bestemmelserne i levnedsmiddellovens kapitel 5  

 om autorisation, godkendelse eller anmeldelse vedrørende tilvirkning og salg  

 af levnedsmidler, ikke finder anvendelse på virksomheder, der autoriseres  

 eller godkendes efter de særlige love.
 Forholdet mellem regler, udstedt i medfør af levnedsmiddelloven og regler,  

 udstedt i medfør af de særlige love, er reguleret af § 7, stk. 3, 4 og 5. Af  

 stk. 3, sammenholdt med stk. 5 fremgår, at regler udstedt i medfør af kapitel  

 2, 4 og 5 i levnedsmiddelloven om levnedsmidlers betegnelse, emballering,  

 mærkning, sammensætning, næringsindhold, indhold af forureninger samt regler  

 om personalehygiejne m.v. finder anvendelse, medmindre der stilles mindst  

 lige så strenge krav i medfør af de særlige love.
 De afgrænsninger, der er foretaget i levnedsmiddellovens § 7 mellem de  

 forskellige regelsæt, vil være afgørende for, hvilken myndighed, der har  

 kompetence til at administrere forholdet, og dermed, hvilke klagemuligheder  

 m.v. der er i de enkelte situationer.
 I bilag 1 er der redegjort for kompetencen ved regelsammenfald eller  

 tilgrænende bestemmelser i levnedsmiddelloven og de i bilag 2 nævnte særlige  

 love og bekendtgørelser.
I tilfælde, hvor der i medfør af levnedsmiddelloven er udstedt regelr om  

 særlige varearter (varestandarder), er der som udgangspunkt ikke tvivl om  

 kompetencen.
Sådanne regelr påses ifølge den almindelige regel i  

 levnedsmiddellovens § 44 af vedkommende levnedsmiddelkontrolenhed.
Specielt  

 for honning gælder imidlertid, at der både er udstedt en varestandard i  

 henhold til levnedsmiddelloven, jfr. bekendtgørelse nr. 343 af 4. juli 1978,  

 og i henhold til lov om bekæmpelse af smitsomme sygdomme hos bier m.m.  

 tillige regler om indførsel af honning m.v., jfr. bekendtgørelse nr. 319 af  

 8. juni 1978. Dette betyder, at både levnedsmiddellovens myndigheder og  

 Statskontrollen med Mejeriprodukter og Æg m.m. varetager kontrolopgaver på  

 dette område.
 Endelig er der i visse tilfælde udstedt varestandarder med hjemmel både i  

 særlovgivningen og levnedsmiddelloven, f.eks. bekendtgørelsen om konsumis.
C.
VIRKSOMHEDERNE 1. Tilvirkning, engrossalg, detailforhandling m.v.
I samtlige de ovenfor nævnte særlige love er der fastsat regler om, at  

 tilvirkning, import og engrossalg m.v. af levnedsmidler kræver autorisation,  

 godkendelse, anmeldelse, kontrol m.v. fra landbrugsministeriet,  

 fiskeriministeriet eller institutioner herunder.
De af miljøministeriet  

 udstedte regler om import, engrossalg m.v. og autorisation af virksomheder  

 undtager i overensstemmelse hermed de levnedsmidler, der fremstilles på  

 virksomheder, der autoriseres m.v. efter de særlige love.
 De virksomheder, der tivirker levnedsmidler, der ikke er omfattet af de  

 særlige love, og virksomheder, der tilvirker tilsætningsstoffer, skal  

 autoriseres i henhold til miljøministeriets regler om autorisation af  

 virksomheder, der tilvirker levnedsmidler eller tilsætningsstoffer  

 (bekendtgørelse nr. 368 af 27. juni 1977). Virksomheder, der foretager  

 engrossalg m.v. af levnedsmidler, der ikke er omfattet af de særlige love,  

 skal godkendes i henhold til miljøministeriets bekendtgørelse om engrossalg  

 m.v. af levnedsmidler (bekendtgørelse nr. 367 af 27. juni 1974). Vilkår m.v.  

 for disse virksomheder påses derfor af levnedsmiddelkontrolenhederne.
Der har i praksis vist sig en række afgrænsningstilfælde, hvor en  

 virksomhed har skullet autoriseres eller godkendes m.v. både i henhold til  

 særlovgivningen og levnedsmiddelloven.
Dette gælder f.eks. et engroslager,  

 hvor der både forhandles levnedsmidler omfattet af levnedsmiddelloven, og  

 levnedsmidler omfattet af særlovgivningen f.eks. margarine og  

 mejeriprodukter.
I disse tilfælde henhører tilvirkning eller forhandling af  

 de forskellige varegrupper under hver sin lovgivning, og vilkår for  

 autorisation eller godkendelse m.v. skal påses af hver sin myndighed.  

 Specielt for så vidt angår bekendtgørelserne om honning gælder, at import og  

 engroshandel af samme vare skal anmeldes til eller godkendes af både  

 Statskontrollen med Mejeriprodukter og Æg m.m. og levnedsmiddellovens  

 myndigheder i henhold til hver sin lovgivning.
I denne forbindelse skal opmærksomheden henledes på kødlovens § 12, ifølge  

 hvilken landbrugsministeren kan give de virksomheder, der er autoriserede til  

 tilvirkning af kødvarer, tilladelse til som led i en produktion af færdige  

 retter m.v. at fremstille andre varer end kødvarer, herunder fiske- og  

 grøntsagsretter, uanset regler i anden lovgivning om autorisation,  

 godkendelse m.v.
Fremstilling af færdige middagsretter efter en sådan  

 tilladelse sker således i medfør af kødloven, og skal påses af myndighederne  

 i henhold hertil.
Man har fortolket § 12 i lov om kvalitetskontrol med fisk og fiskevarer  

 således, at engroshandel med fiskevarer, der ikke er frosne eller ferske, er  

 omfattet af levnedsmiddelloven og derfor står under tilsyn af  

 levnedsmiddelkontrolenhederne i henhold til miljøministeriets bekendtgørelse  

 om salg engros m.v. af levnedsmidler.
Levnedsmiddelkontrolenhederne er  

 orienteret herom ved veterinærdirektoratets skrivelse af 1. september 1978.  

 Lov om slagtning m.v. af fjerkræ samt lov om slagtning m.v. af kaniner  

 indeholder ikke regler om engrosforhandling til hjemmemarkedet.
Sådan  

 forhandling sker derfor også i medfør af levnedsmiddelloven og står under  

 tilsynet af levnedsmiddelkontrolenheden.
Detailforhandling m.v. sker principielt for alle levnedsmidler i henhold  

 til miljøministeriets bekendtgørelse nr. 121 af 28. marts 1980 om  

 detailforhandling af levnedsmidler.
Tilsynet med detailforretninger m.v.  

 påhviler levnedsmiddelkontrolenheden.
I overensstemmelse hermed gælder ingen  

 af de særlige love for detailforhandling m.v. af levnedsmidler.
 2. Helbredskontrol og personalehygiejne m.v.
 For de fleste virksomheder, der autoriseres m.v. til tilvirkning,  

 engroshandel m.v. af levnedsmidler, gælder regler om personalets  

 sundhedstilstand og personalehygiejne m.v.
I pkt. 8 i veterinærdirektoratets cirkulære af 25.oktober 1974 er  

 omhandlet helbredskontrol på virksomheder, der tilvirker eller foretager  

 engrossalg af levnedsmidler.
Dette cirkulære vedrører kun virksomheder  

 godkendt i henhold til kødloven til afsætning på hjemmemarkedet af kød,  

 slagteaffald og kødvarer.
Tilsynet påhviler ifølge såvel levnedsmiddelloven  

 som kødloven levnedsmiddelkontrolenhederne.
For virksomheder, der er omfattet af særlovgivningen iøvrigt, gælder de  

 regler, der er udsendt med hjemmel heri, idet de anses for at være mindst  

 lige så strenge som regler udstedt i medfør af levnedsmiddelloven.
Kontrollen  

 med disse regler påhviler de myndigheder, der påser overholdelsen af  

 særlovgivningen i øvrigt.
 Specielt for så vidt angår virksomheder, der tilvirker eller foretager  

 engroshandel m.v. i henhold til lov om kvalitetskontrol med fisk og  

 fiskevarer gælder, at bestemmelsen i lovens §9, der giver fiskeriministeren  

 hjemmel til at udfærdige regler om personalehygiejne m.v. ikke er udnyttet.  

 Formelt skal levnedsmiddelkontrolenhederne derfor føre tilsyn med  

 personalehygiejne m.v., men af praktiske grunde påses forholdene af  

 myndigheden i henhold til fiskekvalitetsloven.
For samtlige detailvirksomheder er der i kapitel 8 i miljøministeriets  

 bekendtgørelse om detailforhandling af levnedsmidler fastsat regler om  

 personalets hygiejne og sundhedstilstand.
Disse regler påses af  

 levnedsmiddelkontrolenhederne.
D.
LEVNEDSMIDLERS SAMMENSÆTNING OG BESKAFFENHED 1. Egnethed til menneskeføde m.v.
Ifølge levnedsmiddellovens §12 må levnedsmidler ikke sælges, hvis de ved  

 anvendelse på sædvanlig måde må antages at kunne overføre eller fremkalde  

 sygdom eller at kunne medføre forgiftning, eller hvis levnedsmidlerne på  

 grund af sygelig forandring, fordærvethed, forurening, fejlagtig tilberedning  

 eller af anden årsag må anses for at være utjenlige til at fortæres af  

 mennesker.
Tilsvarende bestemmelser findes i § 24 i kødloven, i § 19 i lov om  

 mælk og konsumælkprodukter, i § 3 i lov om kvalitetskontrol med fisk og  

 fiskevarer, samt i de regler, der i henhold til lov om tilvirkning og  

 forhandling en gros m.m. af mejeriprodukter, der er udstedt om smør, ost og  

 smelteost samt mælkekonserves.
Da disse bestemmelser er enslydende og dermed lige så strenge som § 12 i  

 levnedsmiddelloven, er de gældende for de af de særlige love omfattede  

 produkter, og skal påses af de myndigheder, der påser særlovgivningen i  

 øvrigt.
Forholdet mellem § 12 og de nævnte tilsvarende bestemmelser er  

 således, at bestemmelserne i særlovgivningen gælder for produktion,  

 engrossalg m.v., for de pågældende produkter, indtil detailleddet, meden § 12  

 i levnedsmiddelloven gælder i detailleddet.
I lovgivningen om æg og ægprodukter, margarinelovgivningen, lovgivningen  

 om fjerkræ m.m., lovgivningen om slagtning m.v. af kaniner og bekendtgørelsen  

 om tilvirkning m.v. af konsumis findes ikke almindelige bestemmelser,  

 svarende til § 12 (* 2). Det er derfor § 12 i levnedsmiddelloven, der gælder  

 for de produkter, der i øvrigt er omfattet af reglerne i disse love og  

 bekendtgørelser.
Det er levnedsmiddelkontrolenheden, der i henhold til  

 levnedsmiddelloven påser, at denne bestemmelse overholdes.
Specielt for så vidt angår lovgivningen om kartofler, findes der i denne  

 ikke en almindelig regel svarende til levnedsmiddellovens § 12. Der stilles  

 imidlertid i bekendtgørelse nr. 490 af 25. august 1977 om kvalitetskontrol  

 m.m af kartofler sådanne krav til produkternes sundhed og kvalitet m.v., at  

 disse må antages at være lige så strenge som levnedsmiddellovens  

 bestemmelser.
Reglernes overholdelse påses derfor udenfor detailhandelen af  

 Statens Plantetilsyn, jfr. ovenfor.
I detailleddet gælder levnedsmiddellovens  

 § 12. 2. Positivlistens tilsætningsstoffer I henhold til § 14 i levnedsmiddelloven er udstedt bekendtgørelse nr. 65  

 af 20. februar 1981 om tilsætningsstoffer til levnedsmidler, samt  

 »Fortegnelse over godkendte tilsætningsstoffer til levnedsmidler, samt  

 »Fortegnelse over godkendte tilsætningsstoffer til levnedsmidler«  

 (Positivlisten). Ifølge bekendtgørelsen må kun anvendes de  

 tilsætningsstoffer, der er opført i positivlisten, og i de deri angivne  

 mængder, medmindre statens levnedsmiddelinstitut meddeler tilladelse til  

 andet.
 Regulering af og kontrol med anvendte tilsætningsstoffer skal som  

 hovedregel ske i henhold til levnedsmiddelloven  

 (tilsætningsstofbekendtgørelsen).
 Undtaget fra ovennævnte hovedregel er ifølge levnedsmiddellovens § 7, stk.  

 1, særlovsregler der er udstedt inden levnedsmiddelloven trådte i kraft 1.  

 juli 1973.
 I henhold til levnedsmiddellovens § 7, stk. 4, kan der ikke efter lovens  

 ikrafttræden fastsættes særlovsregler om tilsætningsstofanvendelse, såfremt  

 disse afviger fra levnedsmiddellovens bestemmelser  

 (tilsætningsstofbekendtgørelsen). Overholdelse af tilsætningsstofreglerne  

 påses, og overtrædelsen påtales af vedkommende levnedsmiddelkontrolenhed.
 I kødlovens § 31 og konsummælklovens § 24 henvises til levnedsmiddelloven  

 for så vidt angår levnedsmidlers sammensætning m.v., når disse afsættes på  

 hjemmemarkedet.
 Positivlistens regler om anvendelsen af tilsætningsstoffer er anført i §  

 11 i bekendtgørelse om smør m.v. og i § 11 i bekendtgørelse om  

 mælkekonserves.
For så vidt angår lovgivningen om fisk og fiskevarer, er der i § 6 i lov  

 om kvalitetskontrol af fisk og fiskevarer kun hjemmel for fiskeriministeriet  

 til at træffe bestemmelse om anvendelse af tilsætningsstoffer til  

 eksportvarer.
Tilsætningsstoffer til de fiskevarer, der afsættes i Danmark,  

 reguleres via levnedsmiddelloven.
 I visse bekendtgørelser, udfærdiget før gennemførelsen af  

 levnedsmiddelloven, er fastsat bestemmelser om anvendelse af  

 tilsætningsstoffer.
 I lovgivningen om æg og ægprodukter er det således i § 5, jfr. § 2 a, stk.  

 5, i bekendtgørelse om tilvirkning og udførsel af danske ægprodukter med  

 senere ændringer bestemt, at kun nærmere angivne tilsætningsstoffer må  

 anvendes, og at anvendelsen af andre stoffer kræver tilladelse fra  

 Statskontrollen med Mejeriprodukter og Æg m.m.
Ifølge § 4, stk. 1, jfr. stk. 11, i bekendtgørelse om tilvirkning m.v. af  

 ost og smelteost m.m. med senere ændringer samt ifølge § 6 og § 8 i  

 bekendtgørelse om modermælkserstatninger gælder endvidere, at kun bestemte  

 tilsætningsstoffer må anvendes, og at der ved brug af andre tilsætninger  

 kræves tilladelse fra henholdsvis Statskontrollen med Mejeriprodukter og Æg  

 m.m. og landbrugsministeriet.
Ifølge § 5 i bekendtgørelsen om konsumis m.m.  

 må endvidere kun anvendes tilsætningsstoffer, der nærmere er angivet i  

 bestemmelsen.
For disse produkter gælder, at der i positivlisten er fastsat en række  

 begrænsninger og ændringer i anvendelsen af de tilsætningsstoffer, der er  

 omhandlet i de nævnte regler.
Endvidere er der i positivlisten i visse  

 tilfælde tilladt anvendt andre tilsætningsstoffer end de, der er nævnt i  

 særlovgivningen.
Der er med positivlisten gennemført sådanne ændringer i  

 anvendelse af tilsætningsstoffer i de nævnte produkter, at positivlistens  

 regler har erstattet de tidligere regler på området.
Reglerne påses af  

 levnedsmiddelkontrolenhederne.
For modermælkserstatninger gælder dog, at kun de stoffer, der er nævnt i §  

 6 i bekendtgørelsen herom, må anvendes.
Dette er ikke ændret ved  

 positivlisten.
Reglerne i bekendtgørelsen om modermælkserstatninger påses af  

 Statskontrollen med Mejeriprodukter og Æg m.m.
Med hensyn til lovgivningen om fjerkræ m.v. er det i § 4 i bekendtgørelsen  

 om indsamling m.v. af fjerkræ m.v. med senere ændringer bestemt, at der til  

 fjerkræ og fjerkræprodukter kun må anvendes salt, salpeter og sukker som  

 konserveringsmidler.
En tilsvarende bestemmelse findes i § 4 i bekendtgørelse  

 om indsamling m.v. af kaniner m.v.
Anvendelse af salpeter til disse produkter er mængdemæssigt begrænset via  

 positivlisten.
Positivlistens regler har dermed ændret særlovgivningens  

 regler, og anvendelsen af salpeter reguleres derfor i medfør af  

 levnedsmiddelloven.
 Med hensyn til lovgivningen om margarine, er det i § 2 i bekendtgørelse om  

 diætmargarine m.m., samt i § 3 i bekendtgørelse om minarine bestemt, at kun  

 sorbinsyre må anvendes som konserveringsstof i en given mængde, og at  

 tilladelse fra Statskontrollen med Mejeriprodukter og Æg m.m. kræves til  

 anvendelse af andre konserveringsstoffer.
Anvendelse af sorbinsyre i de nævnte produkter er begrænset via  

 positivlisten.
Positivlisten har dermed ændret særlovgivningens regler, og  

 anvendelse af sorbinsyre i diætmargarine og minarine reguleres derfor i  

 medfør af levnedsmiddelloven.
 I § 9 i lovbekendtgørelse om tilvirkning og forhandling af margarine m.m.  

 og i bekendtgørelse om tilvirkning og forhandling af ermol m.m. er det  

 endvidere bestemt, at der ikke må anvendes egentlige konserveringsstoffer.  

 Denne bestemmelse påses i produktionsleddet af Statskontrollen med  

 Mejeriprodukter og Æg m.m.
 For så vidt angår anvendelse af andre tilsætningsstoffer end de nævnte til  

 fjerkræ m.v., kaniner, margarine, diætmargarine og minarine gælder  

 levnedsmiddellovens regler, idet der ikke findes bestemmelser herom i  

 særlovgivningen; levnedsmiddellovens regler påses af levnedsmiddelkontrollen.
3. Næringsstoffer, enzymer, bakterie- og  

 skimmelkulturer I henhold til §§ 5 og 6 i tilsætningsstofbekendtgørelsen skal  

 næringsstoffer, bakterie- og skimmelkulturer og enzymer anmeldes til statens  

 levnedsmiddelinstitut senest 6 måneder, inden de tages i anvendelse.
Margarine skal ifølge bekendtgørelse om vitaminvirkning i margarine med  

 senere ændringer udvise en bestemt vitaminvirkning.
Dette skal opnås ved  

 anvendelse af bestemte næringsstofpræparater, der er godkendt af  

 landbrugsministeriet.
Disse regler anses for at være mindst lige så strenge  

 som levnedsmiddellovens og skal påses af Statskontrollen med Mejeriprodukter  

 og Æg m.m.
For anvendelse af næringsstoffer i andre levnedsmidler gælder  

 levnedsmiddellovens regler, der påses af levnedsmiddelkontrolenheden.
For  

 modermælkserstatning gælder dog, at disse produkter ifølge bekendtgørelsens §  

 5 skal indeholde en række næringsstoffer i bestemte mængder.
Dette påses af  

 Statskontrollen med Mejeriprodukter og Æg m.m.
Anvendelse af andre  

 næringsstoffer end de påbudte skal derimod ske i henhold til  

 levnedsmiddelloven og påses af levnedsmiddelkontrolenhederne, jfr. vejledning  

 om anvendelse af næringsstoffer, statens levnedsmiddelinstitut, april 1974.  

 For bakterie- og skimmelkulturer og enzymer gælder levnedsmiddellovens  

 regler, da der ikke findes tilsvarende regler i særlovgivningen.
I henhold til § 1, stk. 17, i bekendtgørelse om tilvirkning m.v. af ost og  

 smelteost, skal osteløbe dog godkendes af Statskontrollen med Mejeriprodukter  

 og Æg m.m.
Ifølge vejledningen om anvendelse og registrering af  

 enzymprodukter, statens levnedsmiddelinstitut, august 1974, skal osteløbe  

 tillige anmeldes til statens levnedsmiddelinstitut.
 Anvendelse af disse stoffer sker således i henhold til levnedsmiddelloven,  

 og det er levnedsmiddelkontrolenhedens opgave at påse, at reglerne  

 overholdes, herunder at kun anmeldte stoffer anvendes, og at vilkår for  

 anvendelse, herunder særlige krav om mærkning m.v. opfyldes.
4. Aromastoffer Miljøministeriets bekendtgørelse nr. 126 af 16. marts 1978 indeholder  

 forbud mod anvendelse af visse aromastoffer i levnedsmidler.
Denne  

 bekendtgørelse gælder tværgående for alle levnedsmidler, og skal påses af  

 levnedsmiddelkontrolenheden i henhold til levnedsmiddelloven.
 For konsummælkprodukter gælder dog, at der i bekendtgørelsens § 23 er  

 fastsat regler om, at aromastoffer til anvendelse heri skal godkendes af  

 veterinærdirektoratet.
E.
EMBALLAGE M.V.
I de særlige love om kød, mælk og konsummælkprodukter samt om fisk m.v. er  

 der fastsat regler om den emballage, der anvendes til de forskellige  

 produkter.
I nogle tilfælde er der fastsat en egentlig  

 forhåndsgodkendelsesordning, i andre tilfælde er der fastsat mere almindelige  

 bestemmelser om emballagens holdbarhed m.v.
Disse regler påses af de  

 myndigheder, der påser særlovgivningens regler i øvrigt.
I medfør af §§ 22 og 38 i levnedsmiddelloven kan der udstedes regler om  

 emballages beskaffenhed m.v., herunder om toleranceværdier for afgivelse af  

 stoffer til levnedsmidler.
Af sådanne regler er udstedt bekendtgørelse om  

 plastvarer af polyvinylchlorid til anvendelse i forbindelse med levnedsmidler  

 (PVC-bekendtgørelsen). I bekendtgørelsen findes regler for afgivelse af  

 vinylchloridmonomer til levnedsmidler.
Disse regler gælder tværgående for  

 samtlige levnedsmidler, da der ikke findes tilsvarende regler i de særlige  

 love.
Reglerne påses derfor af levnedsmiddelkontrolenhederne.
F.
MÆRKNING 1. Holdbarhed, ommærkning m.v.
 I henhold til levnedsmiddellovens § 26 må færdigpakkede levnedsmidler, der  

 er mærket med angivelse af en sidste salgsdag eller holdbarhedstidens udløb,  

 ikke ommærkes med forlænget frist, ompakkes eller efter fristens udløb sælges  

 i pakningen.
Der findes herudover enkelte specielle bestemmelser i særlovgivningen af  

 lignende karakter.
Ifølge § 5 i bekendtgørelsen om diætmargarine m.v. må  

 diætmargarine således ikke sælges efter udløbet af den på pakningen anførte  

 seneste salgsdato, og varen må ikke efter denne dato findes hos forhandlere.  

 Endvidere gælder ifølge § 12 i bekendtgørelse nr. 305 af 13. august 1968 om  

 færdigpakkede, ferske fisk og fiskevarer i detailpakning, at de af  

 bekendtgørelsen omfattede produkter skal være solgt inden for visse  

 tidsfrister.
I modsat fald skal varerne kasseres.
Under hensyn til, at  

 kontrollen med disse bestemmelser skal foretages i detailleddet, varetages  

 den af levnedsmiddelkontrolenhederne.
 I henhold til veterinærdirektoratets cirkulære vedrørende ommærkning af  

 færdigpakkede levnedsmidler kan der i visse tilfælde af veterinærdirektoratet  

 meddeles dispensation fra levnedsmiddellovens § 26 således, at det under  

 visse betingelser tillades at holdbarhedsmærkede levnedsmidler ommærkes.
 Der er endvidere i veterinærdirektoratets cirkulære om dispensation for  

 færdigpakkede langtidsholdbare levnedsmidler fra forbudet i  

 levnedsmiddellovens § 26 om salg efter holdbarhedens udløb åbnet mulighed for  

 at langtidsholdbare levnedsmidler under visse nærmere betingelser kan sælges  

 i pakningen efter holdbarhedstidens udløb.
Som følge af et EF-direktiv er der udfærdiget regler om datomærkning m.v.  

 af færdigpakkede levnedsmidler.
Der henvises i den anledning til vejledningen  

 om mærkning af færdigpakkede levnedsmidler.
2. Vildledning Ifølge levnedsmiddellovens § 23 må levnedsmidler ikke sælges under  

 omstændigheder, der er egnet til at vildlede forbrugerne med hensyn til  

 varens oprindelse, fremstillingstidspunkt, beskaffenhed, art, mængde,  

 sammensætning, behandling, egenskaber og virkninger.
Tilsvarende bestemmelse er fastsat i § 5 i lov om kvalitetskontrol med  

 fisk og fiskevarer, § 25 i kødloven og § 18 i konsummælkloven.
Endvidere er  

 der almindelige bestemmelser om vildledning i § 11 i bekendtgørelse om ost og  

 smelteost, § 13 i bekendtgørelse om smør, § 18 i bekendtgørelse om  

 mælkekonserves, samt i § 6 i bekendtgørelse om tilvirkning og ind- og  

 udførsel af ægprodukter.
Der findes ikke bestemmelser om vildledning i reglerne om fjerkræ og  

 fjerkræprodukter, reglerne om slagtning og forhandling af kaniner m.v.,  

 reglerne om kartofler, margarinelovgivningen eller i bekendtgørelsen om  

 konsumis (* 3). Dog vil det være en overtrædelse af margarineloven at sælge  

 margarine uden at angive, at det drejer sig om margarine, og en overtrædelse  

 af bekendtgørelsen om diætmargarine, såfremt disse produkter mærkes med et  

 indhold af flerumættede fedtsyrer, der ikke svarer til indholdet.
Disse  

 specielle tilfælde af vildledning skal påse af Statskontrollen med  

 Mejeriprodukter og Æg m.m., der påser denne lovgivning i øvrigt.
Derudover  

 vil det være § 23 i levnedsmiddelloven, der gælder.
Denne bestemmelse påses  

 af levnedsmiddelkontrolenhederne.
4. Gennemførelse af EF's mærkningsdirektiv Som følge af vedtagelsen af EF's mærkningsdirektiv er der gennemført nye  

 mærkningsregler i Danmark, hvorefter det bl.a. er obligatorisk at mærke  

 færdigpakkede levnedsmidler med oplysning om varebetegnelse, ingredienser,  

 nettoindhold og dato for mindste holdbarhed.
Der er således tale om betydelig  

 udvidelse af omfanget af obligatoriske mærkningskrav i forhold til tidligere  

 regler.
Reglerne er gennemført ved foretagelse af de fornødne ændringer på  

 særlovsområdet og udstedelsen af en generel mærkningsbekendtgørelse, der med  

 disse undtagelser er gældende for alle øvrige færdigpakkede levnedsmidler.  

 For så vidt angår mærkning med tilsætningsstoffer er direktivets bestemmelser  

 herom gennemført ved udstedelse af en ny tilsætningsstofbekendtgørelse.
De nye mærkningsregler bliver i detailhandelen påset af  

 levnedsmiddelkontrolenhederne.
Kontrollen på virksomhederne varetages  

 ligeledes af levnedsmiddelkontrolenhederne, undtagen hvor der er tale om  

 virksomheder og engroslagre underlagt særlovgivningen.
Kontrollen foretages  

 her af særlovsmyndighederne, og såfremt forholdene giver anledning til  

 reaktion, skal der ske underretning til den stedlige  

 levnedsmiddelkontrolenhed.
5. Mærkning med oplysning om anvendte  

 tilsætningsstoffer I henhold til § 11 i tilsætningsstofbekendtgørelsen skal levnedsmidlers  

 detailemballage mærkes med oplysning om indhold af anvendte  

 tilsætningsstoffer.
Dette gælder både stoffer, der er opført på  

 positivlisten, og stoffer omfattet af tilsætningsstofbekendtgørelsens § 5  

 (bakterie- og skimmelkulturer, aromastoffer, enzymer, næringsstoffer).
 Ifølge § 4, jfr. § 2 a i bekendtgørelse om tilvirkning og ind- og udførsel  

 af ægprodukter, skal anvendte tilsætningsstoffers art og mængde deklareres.
 Ifølge § 5 i bekendtgørelsen om minarine og § 4 i bekendtgørelse om  

 diætmargarine m.m. gælder endvidere, at såfremt produkterne er tilsat  

 sorbinsyre eller andet godkendt konserveringsmiddel, skal dette deklareres.  

 Endvidere gælder ifølge § 11 i bekendtgørelse om modermælkerstatninger, at  

 art og mængde af de i bekendtgørelsen tilladte tilsætningsstoffer skal fremgå  

 af varens deklaration.
Angivelse af tilsatte næringsstoffer skal for margarine ifølge § 5 i  

 bekendtgørelsen om vitaminvirkning i margarine ske på en i bestemmelsen  

 nærmere foreskreven måde.
Endvidere skal modermælkserstatninger ifølge  

 bekendtgørelsen herom mærkes med indhold af de krævede næringsstoffer.
 Disse regler må anses for mindst lige så strenge som  

 tilsætningsstofbekendtgørelsens § 11, og gælder derfor for de produkter, der  

 er omfattet af de nævnte bekendtgørelser, og skal påses af de myndigheder,  

 der påser reglerne i øvrigt.
Uden for de nævnte regler gælder tilsætningsstofbekendtgørelsens § 11 for  

 mærkning med anvendte tilsætningsstoffer, herunder næringsstoffer, enzymer  

 m.v.
Specielt for bekendtgørelsen om modermælkserstatninger vil § 11 gælde  

 for de næringsstoffer, der tilsættes i henhold til  

 tilsætningsstofbekendtgørelsens § 6 ud over de i specialbekendtgørelsen  

 angivne. § 11 i tilsætningsstofbekendtgørelsen påses i henhold til  

 levnedsmiddelloven af vedkommende levnedsmiddelkontrolenhed.
6. Mærkning af dybfrostvarer I henhold til levnedsmiddellovens § 68 opretholdes bekendtgørelse nr. 414  

 af 21. august 1969 om dybfrosne levnedsmidler.
Bekendtgørelsen er senere  

 ændret, og kun enkelte bestemmelser er gældende.
Væsentligst er § 8 om  

 mærkning af dybfrosne levnedsmidler, som indtil videre anvendes for dybfrosne  

 frugter og grøntsager.
Bestemmelsen påses i henhold til levnedsmiddelloven af  

 vedkommende levnedsmiddelkontrolenhed.
I § 26 i bekendtgørelsen om konsummælkprodukter fastsættes også krav til  

 mærkningen af de dybfrosne produkter, der er omfattet heraf.
Disse  

 bestemmelser påses af de myndigheder, der påser reglerne i øvrigt.
G.
KLAGE I det foregående er beskrevet, hvilken myndighed, der i en række tilfælde  

 skal påse, at en bestemmelse overholdes.
Dette er afgørende for, hvilke  

 klagemuligheder der foreligger.
 I de tilfælde, hvor det er myndigheder under landbrugs- og  

 fiskeriministeriet, der i henhold til særlovgivningen er kontrollerende  

 myndigheder, sker påklage i overensstemmelse med reglerne herom i  

 særlovgivningen.
 Hvor det i de beskrevne tilfælde er levnedsmiddelkontrolenheden, der  

 ifølge bestemmelsen er rette myndighed, kan afgørelser, truffet af denne  

 myndighed, påklages til statens levnedsmiddelinstitut eller  

 veterinærdirektoratet i overensstemmelse med levnedsmiddellovens kapitel 10  

 og bekendtgørelse nr. 365 af 18. juni 1974 om henlæggelse af opgaver og  

 beføjelser til direktøren for statens levnedsmiddelinstitut og  

 veterinærdirektoratet, som ændret ved bekendtgørelse nr. 473 af 22. september  

 1978.
OVERSIGT OVER DE VÆSENTLIGSTE LOVE OG BEKENDTGØRELSER m.v.
I RELATION TIL  

 AFGRÆNSNINGEN MELLEM LEVNEDSMIDDELLOVEN OG SÆRLOVGIVNINGEN I.
MILJØMINISTERIET Lov nr. 310 af 6. juni 1973 om levnedsmidler m.m., som ændret ved lov nr.  

 108 af 29. marts 1978, Bekendtgørelse nr. 65 af 20. juni 1981 om tilsætningsstoffer til  

 levnedsmidler, Bekendtgørelse nr. 366 af 18. juni 1974 om import af levnedsmidler og  

 tilsætningsstoffer, Bekendtgørelse nr. 367 af 27. juni 1974 om salg m.v. en gros af  

 levnedsmidler, Bekendtgørelse nr. 368 af 27. juni 1974 om autorisation af virksomheder,  

 der tilvirker levnedsmidler eller tilsætningsstoffer, som ændret ved  

 bekendtgørelse nr. 533 af 17. oktober 1977, Bekendtgørelse nr. 121 af 28. marts 1980 om detailforhandling af  

 levnedsmidler, Bekendtgørelse nr. 452 af 8. november 1979 om plastvarer af  

 polyvinylchlorid til anvendelse i forbindelse med levnedsmidler, Bekendtgørelse nr. 126 af 16. marts 1978 om forbud mod visse aromastoffer  

 m.m. med rettelser, Bekendtgørelse nr. 414 af 21. august 1969 om dybfrosne levnedsmidler med  

 senere ændringer, Bekendtgørelse nr. 1 af 5. januar 1982 om maksimalgrænseværdier for  

 indhold af bekæmpelsesmidler i levnedsmidler, Bekendtgørelse nr. 66 af 20. februar 1981 om mærkning af færdigpakkede  

 levnedsmidler bestemt til den endelige forbruger, Veterinærsdirektoratets cirkulære af 25. oktober 1974 om virksomheder, der  

 tilvirker levnedsmidler og foretager salg m.v. en gros af levnedsmidler.
II.
LANDBRUGSMINISTERIET Lov om tilvirkning og forhandling af margarine m.m. med senere ændringer  

 (lovbekendtgørelse nr. 229 af 28. juni 1937), Bekendtgørelse nr. 173 af 30. maj 1925 om tilvirkning og forhandling af  

 margarine m.m. med senere ændringer, Bekendtgørelse nr. 169 af 2. juni 1931 om tilvirkning og forhandling af  

 ermol m.m. med senere ændringer, Bekendtgørelse nr. 344 af 5. december 1961 om vitaminvirkning i margarine  

 med senere ændringer, Bekendtgørelse nr. 499 af 9. oktober 1972 om minarine, Lov nr. 217 af 16. juni 1958 om slagtning, forhandling, udførsel og  

 indførsel af fjerkræ m.v. med senere ændringer, Bekendtgørelse nr. 281 af 3. juli 1963 om indsamling, slagtning,  

 forhandling og udførsel af fjerkræ m.v. med senere ændringer, Bekendtgørelse nr. 87 af 10. marts 1978 om indførsel af levende fjerkræ,  

 fjerkrækød, æg og andre fjerkræprodukter, Bekendtgørelse nr. 641 af 7. december 1978 og køling af fersk fjerkrækød, Bekendtgørelse nr. 22 af 16. januar 1981 om sundhedsmærkning af fjerkrækød  

 i store emballager, Regulativ nr. 33 af 9. februar 1940 vedrørende renlighed i autoriserede  

 fjerkræslagterier, fjerkrækonservesfabrikker, fjerkræeksportlagre og  

 kontrolstationer for slagtet fjerkræ med senere ændringer, Bekendtgørelse nr. 397 af 29. juni 1973 om helbredskontrol med personer  

 beskæftiget ved fjerkræslagterier og -konservesfabrikker.
Cirkulære af 21. august 1973 om helbredskontrol med personer beskæftiget  

 ved fjerkræslagterier og -konservesfabrikker, Lov om forhandling, udførsel og indførsel af æg og ægprodukter m.m. med  

 senere ændringer (lovbekendtgørelse af 16. februar 1966), Bekendtgørelse nr. 341 af 1. august 1967 om tilvirkning og udførsel af  

 danske ægprodukter som ændret ved bekendtgørelse nr. 502 af 12. september  

 1973, Bekendtgørelse nr. 201 af 4. april 1973 om handel med æg, Bekendtgørelse nr. 442 af 27. juli 1973 om fjerkrævirksomheder m.v., Bekendtgørelse nr. 72 af 19. februar 1960 af regulativ for indretning og  

 renholdelse m.m. af virksomheder, hvori foregår tilvirkning af ægprodukter, Lov nr. 220 af 26. april 1973 om kød m.m.
 Bekendtgørelse nr. 69 af 20. februar om mærkning af færdigpakket kød m.v.
Bekendtgørelse nr. 482 af 27. september 1974 om kød m.m. til  

 hjemmemarkedet med senere ændringer, Bekendtgørelse nr. 190 af 22. maj 1975 om udførsel af kød m.m. med senere  

 ændringer, Bekendtgørelse nr. 301 af 20. juni 1975 om udenlandsk kød m.m. med senere  

 ændringer, Bekendtgørelse nr. 491 af 15. september 1975 af regulativ for indretning  

 og drift af de af veterinærdirektoratet godkendte private slagtehuse, som  

 ændret ved bekendtgørelse nr. 402 af 9. august 1976, Regulativ af 30. marts 1971 for indretning og drift af de af  

 landbrugsministeriet til eksport af kød, slagteaffald og kødvarer  

 autoriserede virksomheder, Bekendtgørelse nr. 420 af 3. september 1971 om undersøgelser for rester af  

 kemiske og biologiske stoffer i slagtedyr, Bekendtgørelse nr. 510 af 27. september 1978 om anvendelse og forhandling  

 af nitrat- og nitritforbindelser til kød, slagteaffald og kødvarer, Bekendtgørelse nr. 307 af 29. juni 1979 om udførsel af kødprodukter, Bekendtgørelse nr. 27. af 30. januar 1962 om helbredskontrol med personer  

 beskæftiget ved eksportslagterierne og andre virksomheder autoriseret til  

 eksport af kød og kødprodukter, Cirkulære nr. 229 af 15. november 1966 og helbredskontrol med personer  

 beskæftiget ved autoriserede kødeksportvirksomheder, Lov nr. 163 af 12. maj 1965 om slagtning, forhandling, udførsel og  

 indførsel af kaniner, som ændret ved lov nr. 536 af 13. december 1972, Bekendtgørelse nr. 383 af 15. oktober 1965 om indsamling, slagtning,  

 forhandling og udførsel af kaniner m.v., Lov nr. 186 af 30. marts 1973 om tilvirkning og forhandling en gros m.m.  

 af mejeriprodukter, Bekendtgørelse nr. 269 af 2. juli 1968 om tilvirkning, indførsel og  

 forhandling af konsumis, Bekendtgørelse nr. 295 af 23. juni 1967 om pakning og transport af smør  

 med senere ændringer, Bekendtgørelse nr. 540 af 3. december 1969 om tilvirkning, udførsel og  

 indførsel af ost og smelteost m.m. med senere ændringer, Bekendtgørelse nr. 119 af 19. marts 1971 om modermælkserstatning med  

 senere ændringer, Bekendtgørelse nr. 70 af 12. marts 1975 om smør m.v. med senere ændringer, Bekendtgørelse nr. 433 af 25. august 1976 om mejerier m.m., Bekendtgørelse nr. 617 af 15. december 1977 om mælkekonserves, Rådets forordning nr. 1411/71 af 29. juni 1971 om fastsættelse af  

 supplerende regler for den fælles markedsordning for mælk og mejeriprodukter  

 vedrørende de produkter, der henhører under position 04.01 i den fælles  

 toldtarif, Lov nr. 175 af 7. maj 1975 om mælk og konsummælkprodukter, Bekendtgørelse nr. 435 af 25. august 1976 om konsummælkprodukter med  

 senere ændringer, Bekendtgørelse nr. 433 af 25. august 1976 om mejerier m.m., Lov nr. 256 af 8. juni 1977 om ændring af lov om udførsel af kartofler, Bekendtgørelse nr. 490 af 25. august 1977 om kvalitetskontrol og afgift  

 ved salg af kartofler, III.
FISKERIMINISTERIET Lov nr. 167 af 12. maj 1965 om kvalitetskontrol med fisk og fiskevarer,  

 som ændret ved lov nr. 139 af 24. april 1975, Bekendtgørelse nr. 67 af 20. februar 1981 om mærkning af fisk og  

 fiskevarer, Bekendtgørelse nr. 210 af 1. juli 1953 angående frysning af fisk, som  

 ændret ved bekendtgørelse nr. 67 af 20. februar 1981, Bekendtgørelse nr. 259 af 17. september 1953 om fremstilling af røgede  

 fisk og fiskevarer, som ændret ved bekendtgørelse nr. 67 af 20. februar 1981, Bekendtgørelse nr. 283 af 1. november 1956 om fremstilling af fiskefilet  

 m.v., som ændret ved bekendtgørelse nr. 67 af 20. februar 1981, Bekendtgørelse nr. 6 af 10. januar 1962 om fremstilling af hel- og  

 halvkonserves af fisk, som ændret ved bekendtgørelse nr. 310 af 1. september  

 1966, nr. 144 af 2. maj 1967, nr. 359 af 30. juli 1970, nr. 41 af 23. februar  

 1972 og nr. 67 af 20. februar 1981, Bekendtgørelse nr. 305 af 13. august 1968 om færdigpakkede ferske fisk og  

 fiskevarer i detailpakning, som ændret ved bekendtgørelse nr. 16 af 22.  

 januar 1970 og nr. 67 af 20. februar 1981, Bekendtgørelse nr. 438 af 7. september 1971 om indførsel af levende  

 østers, som ændret ved bekendtgørelse nr. 198 af 29. april 1981, Bekendtgørelse nr. 41 af 23. februar 1972 om indførselskontrol med fisk og  

 fiskevarer, som ændret ved bekendtgørelse nr. 437 af 22. september 1972, og  

 nr. 328 af 10. juli 1979, Bekendtgørelse nr. 342 af 17. juni 1976 om letkonserverede fisk og  

 fiskevarer, som ændret ved bekendtgørelse nr. 67 af 20. februar 1981, Fiskeriministeriets Industritilsyns cirkulære af 17. september 1974 om  

 tilvirkning m.v. af fisk og fiskevarer.
FISKERIKONTROLLEN København og Frederiksberg samt Københavns amt, Roskilde amt,  

 Frederiksborg amt, Vestsjællands amt, Storstrøms amt samt Bornholms amt Ny Havn Postboks 1053, 6701 Esbjerg Sønderjyllands amt, Ribe amt, Ringkøbing amt, Fyns amt samt Vejle amt med  

 undtagelse af Nørre Snede, Brædstrup, Gedved, Horsens og Juelsminde kommuner Skippergade 32 Postboks 63 9900 Frederikshavn Nordjyllands amt, Viborg amt, Århus amt samt Nørre Snede, Brædstrup,  

 Gedved, Horsens og Juelsminde kommuner i Vejle amt (* 1) Af overskuelighedshensyn nævnes herefter kun  

 levnedsmiddelkontrolenhederne, selv om den enkelte kommunalbestyrelse kan  

 have bibeholdt en del af sin kompetance.
 (* 2) I forbindelse med udfærdigelse af nye bekendtgørelser om ægprodukter  

 og konsumis, vil der blive indført bestemmelser som levnedsmiddellovens § 12.
 (* 3) En ny konsumisbekendtgørelse, der er under udarbejdelse, vil  

 indeholde en vildledningsbestemmelse.
