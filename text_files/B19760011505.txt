 § 1.  I medfør af § 9, stk. 1, i lov nr. 381 af 13.  

 juni 1973 om embedslægeinstitutioner m.v. bestemmes, at lovens §§ 1, 3, 4, 5,  

 6 og 7 træder i kraft den 1. april 1976 i Fyns og Ringkøbing amtsrådskredse.  

 Samtidig ophæves lov nr. 87 af 21. april 1914 om embedslægevæsenets ordning  

 med senere ændringer i disse amtsrådskredse.
 § 2.  Indenrigsministeriets bekendtgørelse nr. 474 af  

 19. september 1974 om embedslægeinstitutionernes virksomhed træder i kraft  

 den 1. april 1976 i Fyns og Ringkøbing amtsrådskredse.
 § 3.  Justitsministeriets bekendtgørelse nr. 446 af 2.  

 november 1942 om foretagelse af lovmæssige obduktioner og  

 indenrigsministeriets bekendtgørelse nr. 399 af 20. december 1962 om  

 betalingstakster for embedslæger opretholdes uændret i Fyns og Ringkøbing  

 amtsrådskredse.
 INDENRIGSMINISTERIET, DEN 16. MARTS  

 1976.
 P.M.V.
 Zeuthen.
 /Ebbe Sørensen.
