 Resumé  



  

 En indsat klagede over at Justitsministeriet havde afslået at behandle hans  

 ansøgning om benådning med den begrundelse at han var udeblevet fra afsoning.
Ombudsmanden udtalte at han ikke havde grundlag for at kritisere  

 ministeriets afslag.
Ombudsmanden henviste til at oplysningsgrundlaget i en  

 sag  

 som den foreliggende i de fleste tilfælde ville være så mangelfuldt at det  

 forekom meningsløst at træffe en afgørelse, og til at det ville kunne virke  

 stødende for retsfølelsen hvis Justitsministeriet var forpligtet til at  

 behandle en sådan ansøgning. (J.nr. 2000-1987-620).
Afslag på behandling af ansøgning om benådning på grund af  

 udeblivelse A klagede  

 over at Justitsministeriet havde afslået at behandle en ansøgning fra ham om  

 benådning med den begrundelse at han var udeblevet fra strafudståelse.
Det fremgik  

 af sagen at A den 9.  

 april 1997 blev idømt fængsel i 1 år og 9 måneder for flere overtrædelser af  

 straffelovens § 279, at A den 7.  

 maj 2000 efter udgang fra Arresthuset i Assens udeblev, at  

 Justitsministeriet havde anmodet de tyske myndigheder om at A blev udleveret  

 til straffuldbyrdelse i Danmark, at A den 23.  

 april 2000 havde ansøgt om benådning med henvisning til at hans hustru havde  

 psykiske eftervirkninger af en rideulykke, og at  

 Justitsministeriet efter As udeblivelse ikke længere behandlede  

 ansøgningen om  

 benådning.
 Justitsministeriet  

 anførte i en udtalelse følgende:
 ...
Justitsministeriet  

 finder fortsat ikke at der er grundlag for at behandle (A)s ansøgning  

 om benådning  

 i henhold til Grundlovens § 24. Efter fast praksis træffes afgørelser om  

 benådning efter en helt individuel vurdering.
Benådning på grundlag af  

 familiemæssige forhold herunder ægtefælles alvorlige sygdom sker på grundlag  

 af  

 udtalelser fra relevante myndigheder, fx speciallæger eller sociale  

 myndigheder.
Hvis  

 Justitsministeriet mener at domfældte skal benådes vil det som hovedregel ske  

 ved en betinget benådning.
Det vil sige at straffen udsættes efter reglerne i  

 straffelovens 7. kapitel og bortfalder efter en prøvetid.
Udover disse vilkår  

 kan der fastsættes vilkår om betaling af bøde, tilsyn eller andre særvilkår  

 efter en konkret vurdering ud fra de oplysninger der aktuelt er i sagen.
Som  

 en  

 væsentlig del af den konkrete vurdering indgår den pågældende  

 afsoningsanstalts  

 kendskab til indsatte.
Videre mener  

 Justitsministeriet at det ville virke stødende for retsfølelsen hvis  

 Justitsministeriet skulle være forpligtet til at behandle ansøgninger fra  

 undvegne indsatte, med mindre andet må antages at følge direkte af  

 lovgivningen.
Af generalpræventive grunde vil det være problematisk såfremt  

 undvegne indsatte kan unddrage sig straffuldbyrdelsen og samtidig have et  

 retskrav på at den straffuldbyrdende myndighed skal behandle pågældendes  

 ansøgning.
... Ombudsmandens udtalelse Ved borgernes henvendelse til myndighederne med ansøgninger, klager og  

 lignende er myndighederne som udgangspunkt forpligtede til at behandle den  

 rejste sag.
Det påhviler myndigheden selv, eventuelt i samarbejde med andre  

 myndigheder, at tilvejebringe de nødvendige oplysninger til behandling af  

 sagen.
Der kan også være tale om at myndigheden foranlediger at private,  

 navnlig parterne, medvirker ved sagens oplysning.
Hvis parterne ikke ønsker  

 at medvirke ved sagens oplysning, kan myndigheden ikke  blot med  

 henvisning hertil  undlade at behandle sagen der da må afgøres på det  

 foreliggende grundlag, eventuelt således at den manglende eller  

 utilstrækkelige medvirken tillægges processuel skadevirkning.
Udgangspunktet kan fraviges i nogle tilfælde.
En myndighed er således ikke  

 forpligtet til at behandle gentagne henvendelser fra en borger om det samme  

 spørgsmål.
I sådanne tilfælde er myndigheden berettiget til at meddele den  

 pågældende at yderligere henvendelser om det samme spørgsmål vil blive læst,  

 men ikke kan forventes besvaret medmindre henvendelserne indeholder noget  

 væsentligt nyt.
I tilfælde hvor den pågældendes aktuelle adresse/opholdssted  

 er ukendt, kan myndigheden  

 undlade at foretage sig videre i sagen forudsat at der er udfoldet de  

 nødvendige  

 bestræbelser på at finde den pågældendes adresse/opholdssted.
I det  

 foreliggende tilfælde er forholdet det at der i grundlaget for den afgørelse  

 der skal træffes, som et væsentligt element indgår (aktuelle) oplysninger om  

 den pågældende afsoningsanstalts kendskab til den indsatte.
Ved vurderingen  

 vil  

 det også være af væsentlig betydning at Justitsministeriet har kendskab til  

 hvorledes den pågældende vil forholde sig til vilkår som stilles i  

 forbindelse  

 med en betinget benådning.
I en sag hvor  

 sådanne oplysninger ikke foreligger på grund af den pågældende parts  

 manglende  

 medvirken på grund af udeblivelse, kunne man overveje at tillægge dette  

 forhold  

 processuel skadevirkning hvilket (som helt overvejende hovedregel) fører til  

 afslag på ansøgningen om benådning.
Oplysningsgrundlaget i en sådan sag vil  

 imidlertid i de fleste tilfælde lide af så alvorlige mangler at det nærmest  

 forekommer meningsløst at der træffes en afgørelse.
Under hensyn hertil og  

 til  

 det som Justitsministeriet har anført om at det i sager af denne karakter vil  

 kunne virke stødende for retsfølelsen hvis Justitsministeriet skulle være  

 forpligtet til at behandle en sådan ansøgning, finder jeg ikke at have  

 grundlag  

 for at kritisere at Justitsministeriet har afslået at viderebehandle  

 (A)s  

 ansøgning om benådning i den tid da (A) unddrager sig fortsat strafudståelse.
