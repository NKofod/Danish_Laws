Bestemmelser om klassificering af flyve- og  

 navigationsproceduretræner (Flight and Navigation Procedures Trainer,  

 FNPT)  

 i henhold til JAR-STD 3H1)  

  /**   

 (BL 6-30, 1. udgave) I medfør af § 34 og § 149, stk. 10, i lov om luftfart, jf.  

 lovbekendtgørelse nr. 543 af 13. juni 2001, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 795 af 3. september 2001 om henlæggelse af  

 opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
1. Referencedokumenter 1.1 Joint Aviation Requirements (JAR), JAR-STD 3H, Flight & Navigation  

 Procedures Trainer, Section 2, Acceptable Means of Compliance (AMC) /  

 Interpretative and Explanatory Material (IEM), seneste udgave.
 1.2 Joint Aviation Requirements (JAR), JAR-1, Definitions and  

 Abbreviations, seneste udgave.
1.3 De dokumenter, der er nævnt i pkt. 1.1 og pkt. 1.2, kan  

 købes gennem Global Info Centre  

 IHS Nordic A.S.  

 Strandvejen 130  

 2900 Hellerup  

 Tlf.: 3940 2244  

 Telefax: 3940 2300 2. Definitioner "The Authority" Hvor der i JAR-STD 3H nævnes "the Authority", betyder det Statens  

 Luftfartsvæsen.
 FNPT (Flight and Navigation Procedures Trainer):
Ved FNPT forstås i denne BL en træningsanordning, som  

 repræsenterer cockpitindretningen, inklusive monteret udstyr og  

 computerprogrammer, der er nødvendige for at repræsentere en  

 helikopter under flyveforhold i et sådant omfang, at systemerne synes  

 at fungere som i en helikopter.
FNPT'en skal overholde  de  

 minimumsstandarder, der er fastsat for klassificering af den enkelte FNPT  

 type.
Der skelnes mellem tre typer FNPT: FNPT type 1, FNPT type II og FNPT  

 type III.
 FNPT-bruger (FNPT user):
 Ved FNPT-bruger forstås den person, organisation eller det selskab,  

 der ansøger om godkendelse af et uddannelsesprogram baseret på  

 anvendelse af en bestemt FNPT.
 FNPT-operatør (FNPT operator):
 Ved FNPT-operatør forstås den person, organisation eller det  

 selskab, der over for Statens Luftfartsvæsen er direkte ansvarlig for  

 ansøgning om og vedligeholdelse af klassificering af en bestemt  

 FNPT.
 Klassificering:
 Ved "klassificering af en FNPT" forstås i denne BL det, som i JAR  

 STD 3H er betegnet som "FNPT Qualification".
 Anm.: Definitioner af øvrige begreber og forkortelser, der  

 anvendes i JAR-STD 3H, findes i JAR-1, "Definitions and Abbreviations".
3. Anvendelsesområde Denne BL fastsætter bestemmelser for klassificering og fornyet  

 klassificering af FNPT, der anvendes i forbindelse med uddannelser, hvori  

 indgår FNPT-uddannelsesprogrammer, der i henhold til gældende  

 bestemmelser skal være godkendt af Statens Luftfartsvæsen.
4. Generelt 4.1 Ansøgning om klassificering af en FNPT indsendes af  

 FNPT-operatøren til Statens Luftfartsvæsen senest 3  

 måneder, før klassificeringen skal anvendes i forbindelse med  

 godkendelse af FNPT-uddannelses-programmer.
 4.2 Ansøgning om godkendelse af FNPT-uddannelsesprogrammer  

 indsendes af FNPT-brugeren til Statens Luftfartsvæsen bilagt gyldigt  

 klassificeringsbevis for den FNPT, der agtes anvendt.
4.3 Efter tilfredsstillende evaluering af FNPT'en udsteder Statens  

 Luftfartsvæsen et klassificeringsbevis (FNPT Qualification  

 Certificate), normalt med en gyldighed på 12 måneder.
Statens  

 Luftfartsvæsen kan i særlige tilfælde fastsætte en  

 kortere gyldighedsperiode.
 4.4 Fornyet klassificering skal have fundet sted inden for 60 dage  

 før udløbet af den hidtidige klassificering, hvis den nye  

 gyldighedsperiode skal gælde fra udløbet af den hidtidige.
 4.5 FNPT'er, der pr. 15. februar 2003 er godkendt af Statens  

 Luftfartsvæsen i forbindelse med uddannelsesprogrammer, kan i perioden  

 frem til 1. januar 2009 fortsat anvendes i overensstemmelse med denne  

 godkendelse på de betingelser, der fremgår af JAR-STD 3H.035.
 4.6 FNPT'er, der pr. 15. februar 2003 ikke er godkendt af Statens  

 Luftfartsvæsen i forbindelse med uddannelsesprogrammer, skal være  

 klassificeret i henhold til JAR-STD 3H, før de kan anvendes i  

 forbindelse med uddannelsesprogrammer, der i henhold til gældende  

 bestemmelser skal være godkendt af Statens Luftfartsvæsen.
5. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, når det skønnes  

 foreneligt med de hensyn, der ligger til grund for de pågældende  

 bestemmelser.
6. Klageadgang Afgørelser truffet af Statens Luftfartsvæsen efter  

 bestemmelserne i denne BL kan påklages til Trafikministeriet.
7. Straf 7.1 Anvendelse af FNPT'er i strid med bestemmelserne i pkt. 4.5 og 4.6  

 straffes med bøde.
 7.2 For overtrædelser begået af selskaber m.v. (juridiske  

 personer) kan der pålægges strafansvar efter reglerne i  

 straffelovens 5. kapitel, jf. luftfartslovens § 149, stk. 14.
8. Ikrafttræden Denne BL træder i kraft den 15. februar 2003.
Statens Luftfartsvæsen, den 10. januar  

 2003 Kurt Lykstoft Larsen /Henning Christensen **   BLen har som  

 udkast været notificeret over for Europa-Kommissionen i  

 overensstemmelse med reglerne i Europa-Parlamentets og Rådets direktiv  

 98/34/EF (informationsproceduredirektivet), som ændret senest ved  

 direktiv 98/48/EF.
