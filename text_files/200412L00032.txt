Fremsat den 7. oktober 2004 af  

 skatteministeren (Kristian Jensen) Forslag til Lov  

 om ændring af momsloven (Justering af momsreglerne for indførsel af visse magasiner,  

 tidsskrifter m.v.) § 1 I lov om merværdiafgift (momsloven), jf.  

 lovbekendtgørelse nr. 703 af 8. august 2003, som ændret ved lov nr. 356 af  

 19.  

 maj 2004, foretages følgende ændring:
 1.  


  

 § 36, stk. 1, nr. 3,  

  

 affattes  

 således:
  3)  

 	  

 når varens samlede  

 værdi ved erhvervsmæssige forsendelser ikke overstiger 80 kr.  

 Afgiftsfritagelsen  

 omfatter ikke alkoholholdige varer, parfume og toiletvand, tobak og  

 tobaksvarer  

 samt magasiner, tidsskrifter og lignende, der efter trykning i et EU-land  

 sendes ud af EU for derfra at blive forsendt til privatpersoner i Danmark.  

 Skatteministeren kan fastsætte nærmere regler for gennemførelsen af  

 afgiftsfriheden,.
§ 2 Stk. 1.  

  

 Skatteministeren fastsætter ikrafttrædelsestidspunktet for § 1, nr. 1.
Bemærkninger til lovforslaget Almindelige bemærkninger Lovforslaget bliver fremsat som led i regeringens  

 bestræbelser på at fjerne huller i den gældende skatte- og afgiftslovgivning.  

 Regeringen iværksatte i sidste folketingssamling en undersøgelse af skatte-  

 og  

 afgiftslovgivningen for at afdække sådanne uhensigtsmæssigheder, og  

 nærværende  

 lovforslag er en fortsættelse af dette arbejde.
 Lovforslaget har til formål at dæmme op for misbrug af  

 momsfritagelsen for små erhvervsmæssige forsendelser som findes i momslovens  

 § 36, stk. 1, nr. 3.
 I overensstemmelse med reglerne i artikel 14, stk. 1,  

 litra d, i Rådets direktiv 77/388/EØF (6. momsdirektiv) og artikel 22 og 23 i  

 Rådets direktiv 88/331/EØF momsfritager Danmark i dag indførsel fra steder  

 uden  

 for EU af små forsendelser af erhvervsmæssig karakter til en værdi af højst  

 80  

 kr.
Det er imidlertid blevet konstateret, at en del danske  

 magasinudgivere er begyndt at sælge deres magasiner og tidsskrifter i  

 abonnement til kunder i Danmark fra et 3. land for at nyde godt af  

 momsfritagelsen.
I visse tilfælde bliver magasinerne trykt i andre EU-lande,  

 sendt derfra til et land uden for EU for endelig at blive forsendt til  

 Danmark  

 momsfrit under 80 kr. reglen.
Det er regeringens opfattelse, at denne udflytning af  

 magasindistributionen er en utilsigtet anvendelse af reglerne, foretaget med  

 henblik på at undgå momsbetaling uanset om trykningen sker i Danmark eller et  

 andet  

 EU-land.
Udflytningen skaber desuden konkurrenceproblemer for de  

 magasinudgivere, der foretager distributionen fra Danmark og dermed ikke kan  

 sælge momsfrit til deres abonnenter.
Situationen er sådan, at flere og flere  

 af  

 konkurrencemæssige årsager kan blive nødt til at foretage en udflytning for  

 at  

 kunne fastholde deres salg i Danmark.
 Det foreslås derfor, at udelukke indførsel fra et 3. land  

 af magasiner, tidsskrifter og lignende, der efter trykning i et EU-land  

 sendes  

 ud af EU for derfra at blive forsendt til privatpersoner i Danmark, fra  

 momsfritagelsen for små forsendelser af erhvervsmæssig karakter.
Provenumæssige konsekvenser Forslaget skønnes at medføre, at statskassen undgår et tab  

 af momsindtægter på ca. 50 mio. kr. årligt.
Administrative konsekvenser for stat, kommuner og  

 amtskommuner Lovforslaget skønnes ikke at medføre nævneværdige  

 administrative omkostninger for stat, kommuner eller amtskommuner.
Økonomiske konsekvenser for erhvervslivet Forslaget forventes at have negative økonomiske  

 konsekvenser af en størrelsesorden på ca. 50 mio. kr. årligt for  

 magasinudgivere, der i dag har udflyttet deres magasindistribution til et 3.  

 land.
For magasinudgivere, der distribuerer magasinerne trykt i EU fra  

 Danmark  

 eller et andet EU-land, betyder forslaget en forbedret konkurrencesituation.
Administrative konsekvenser for erhvervslivet Forslaget skønnes alene at give visse administrative  

 konsekvenser i forbindelse med eventuel tilbageflytning af  

 magasindistributionen for magasinudgivere, der i dag distribuerer magasiner  

 fra  

 et 3. land, og som følge af forslaget vælger at flytte denne tilbage til  

 Danmark.
 Erhvervs- og Selskabsstyrelsens Center for Kvalitet i  

 Erhvervsreguleringen har udtalt, at da forslaget berører under 5  

 virksomheder,  

 er forelæggelse for et test- eller virksomhedspanel ikke påkrævet.
Administrative konsekvenser for borgerne Da det skønnes, at magasiner og tidsskrifter trykt i EU  

 fremover ikke vil blive sendt ud af EU, men i stedet distribueret direkte fra  

 det sted i EU, hvor det er trykt, skønnes momspligten for magasinsalget ikke  

 at  

 give borgerne nævneværdige ulemper.
En eventuel prisforhøjelse af magasinerne  

 vil ikke være på tilnærmelsesvis 25 pct., idet det må formodes, at selve  

 distributionsomkostningerne falder både på grund af, at omvejen  

 uden for EU  

 undgås, og fordi der opnås fradrag for momsen af forsendelsesomkostningerne.  

 Herudover skønnes konkurrence på markedet at medføre fald i udgivernes avance  

 i  

 stedet for stigende priser.
Miljømæssige konsekvenser Lovforslaget har ingen miljømæssige konsekvenser.
Forholdet til EU-retten Forslaget vedrørende momspligt for indførsel af visse  

 magasiner og tidsskrifter kræver EU-tilladelse.
I henhold til 6.  

 momsdirektivs  

 artikel 27 kan Rådet med enstemmighed på forslag fra Kommissionen give et  

 medlemsland tilladelse til at indføre særlige foranstaltninger, der fraviger  

 bestemmelserne i 6. momsdirektiv, for at forenkle afgiftsopkrævningen eller  

 for  

 at undgå visse former for svig eller unddragelse.
Medlemslandene skal indgive  

 anmodning til Kommissionen, som skal fremsætte forslag om tilladelse eller  

 fremlægge en meddelelse om afslag for Rådet inden 8 måneder efter modtagelsen  

 af anmodningen.
Danmark har indgivet en anmodning om tilladelse til at  

 gennemføre forslaget som en undtagelse til direktivets artikel 14,  

 stk. 1,  

 litra d.
Kommissionen modtog anmodningen den 17. maj 2004.
 Sammenfatning af økonomiske og administrative  

 konsekvenser.
Positive konsekvenser Negative  

 konsekvenser Økonomiske konsekvenser for stat, amter og kommuner Forslaget fjerner utilsigtede provenutab og forhindrer  

 fremtidige provenutab på skønsmæssigt 50 mio. kr. årligt.
Administrative konsekvenser for stat, amter og kommuner Ingen nævneværdige.
 Ingen nævneværdige.
Økonomiske konsekvenser for erhvervslivet Forslaget skønnes ikke at have nogen direkte effekt, men  

 indebærer forbedrede konkurrenceforhold for de magasinudgivere, der i dag  

 distribuerer magasiner direkte.
 Forslaget skønnes at medføre en merudgift på 50 mio. kr.  

 årligt for de magasinudgivere, der i dag distribuerer magasiner trykt i EU  

 fra  

 et 3. land.
Administrative konsekvenser for erhvervslivet Ingen nævneværdige.
 Der skønnes at blive visse administrative konsekvenser  

 ved en eventuel tilbageflytning af magasindistributionen.
Miljømæssige konsekvenser Ingen.
 Ingen.
Administrative konsekvenser for borgerne Forslaget kan medføre mindre prisstigninger på nogle  

 magasiner.
Forholdet til EU-retten Forslaget kræver EU-tilladelse.
I henhold til 6.  

 momsdirektivs artikel 27 har Danmark indgivet en anmodning om tilladelse til  

 at gennemføre forslaget som en undtagelse til direktivets artikel 14,  

 stk. 1, litra d.
Høring Lovforslagets § 1 har været til høring hos Advokatrådet,  

 Aller Press A/S, Amtsrådsforeningen i Danmark, Bonnier Publications A/S,  

 Dansk  

 Arbejdsgiverforening, Dansk Fagpresse, Dansk Handel og Service, Dansk  

 Industri,  

 Dansk Magasinpresses Udgiverforening, Egmont Magasiner A/S, Foreningen  

 Registrerede Revisorer, Foreningen af Statsautoriserede Revisorer, Grafisk  

 Arbejdsgiverforening og Handel, Transport og Serviceerhvervene.
 I oversigten nedenfor er de modtagne høringssvar  

 gengivet og kommenteret i kort form.
Organisation Bemærkninger i høringssvar Kommentar til høringssvar Advokatrådet Mener, at forslaget er for bredt formuleret, idet det ud  

 over at omfatte unddragelsessituationen, nemlig hvor magasiner produceret i  

 EU udføres til et 3. land og derfra genimporteres til EU (DK), også omfatter  

 magasiner produceret i et 3. land, der importeres til DK.
Har vedlagt forslag  

 til ny formulering af lovbestemmelsen.
 Forslaget er ændret på linie med Advokatrådets forslag  

 til formulering.
Aller  

 Press A/S (advokat  

 Richard Sand) Henholder sig til svaret fra Dansk Magasinpresses Udgiverforening  

 (DMU), der er imod forslaget.
 Jf. bemærkningerne til DMU´s høringssvar.
Mener desuden, at provenuberegningerne i forslaget er  

 forkerte og påpeger, at ugeblade distribueres fra DK, og forslaget vil derfor  

 kun ramme måneds og kvartals-magasinerne.
Oplagstallet for disse  

 magasiner  

 er kun 10 pct. af det samlede magasinmarked (ugebladene står for 90 pct.).  

 Anfører  

 desuden, at langt de fleste danske måneds- og kvartalsmagasiner i dag  

 indføres  

 fra et 3. land, og der er således ikke så mange flere, der kan begynde at  

 gøre det for at fastholde markedet.
 Forslagets beregninger af det årlige skønnede tab for  

 statskassen er baseret på indførsel af måneds- og kvartalsmagasiner fra 3.  

 lande (hovedsagelig Ålandsøerne) i de første 9 måneder af 2003. At måneds- og  

 kvartalsmagasinerne kun udgør 10 pct. af det samlede magasinmarked ændrer  

 ikke  

 herpå.
Dansk Fagpresse Opfordrer til, at forslaget ikke fremsættes, og at  

 forholdene for de trykte medier i stedet tages op under ét (herunder  

 momsfritagelse  

 for aviser og portostøtte).
 Forhold som momsfritagelse for aviser og portostøtte  

 ændrer ikke ved, at udflytning af magasindistribution sker for at undgå  

 momsbetaling.
 Anfører, at hvis et lovindgreb gennemføres, er det  

 vigtigt med en rimelig frist, så magasinernes drift og økonomi kan tilpasses.
 Da tidspunktet for ikrafttrædelse af den EU-bemyndigelse  

 til Danmark til at gennemføre ændringen, som behandles i EU for øjeblikket,  

 ikke kan forudses nøjagtigt, foreslås det overladt til skatteministeren at  

 sætte forslaget i kraft, når EU-tilladelsen foreligger.
HTS  Handel, Transport og Service-erhvervene Kan ikke anbefale, at der søges flere danske undtagelser  

 fra EU-reglerne.
Anser udflytningen af magasindistributionen for at være en  

 naturlig konsekvens af 6. momsdirektiv.
Det fastholdes, at forsendelserne af magasiner til  

 kunder i Danmark via et 3. land sker for at undgå momsbetaling.
Forslaget er  

 præciseret, så det omfatter magasiner, der efter udførsel fra Danmark eller  

 et andet EU-land, indføres til private aftagere i Danmark fra et 3. land, jf.  

 bemærkningerne til Advokatrådets høringssvar.
 Mener blandt andet, at udflytningen er en konsekvens af  

 bortfaldet af portostøtten i 2004 til en række tidsskrifter.
 Anfører, at årsagen til problemet desuden må søges i det  

 høje danske afgiftsniveau samt de særlige skatteforhold på Ålandsøerne.
 Udflytningen af magasindistributionen forekom også før  

 2004, således er provenuberegningerne foretaget på baggrund af oplysninger om  

 situationen i 2003.
Dansk Magasinpresses Udgiverforening Finder det forkert, at der i forslaget tales om  

 momsunddragelse, idet det efter gældende ret er lovligt at  

 distribuere magasinerne  

 momsfrit fra 3. lande.
Idet den omhandlede magasindistribution fra 3. lande er  

 lovlig i dag tales i forslaget om momsunddragelse og ikke momssvig.
Der er  

 tale om unddragelse, idet momssatsen for distribution af magasiner er på 25  

 pct. i Danmark.
Ved at udføre magasinerne fra EU til et 3. land, hvorfra de  

 kan indføres til Danmark momsfrit, unddrages statskassen de 25 pct. moms.
 Anfører, at ingen kan vide, om flere udgivere i  

 fremtiden vil benytte muligheden for udflytning.
 I forslaget anføres, at der er mulighed for, at flere  

 magasiner til kunder i Danmark distribueres via et 3. land, og denne  

 betragtning  

 anses stadig for korrekt.
 Mener, at forslagets provenuberegninger er forkerte og  

 medfører for høje skønnede tab for statskassen, idet der bør tages hensyn  

 til, at forslaget vil betyde prisstigninger og import af udenlandske  

 magasiner,  

 hvilket vil føre til fald i det totale salg af danskbaserede måneds- og  

 kvartalsmagasiner  

 og deraf faldende momsindtægter.
 Provenuberegningerne er baseret på gældende priser for  

 måneds- og kvartalsblade solgt i løssalg i Danmark.
 Anfører, at lovforslaget vil ramme de samme magasiner,  

 der for mindre end et halvt år siden, blev ramt af portostøttens bortfald.
 Anfører, at danske magasiner har større momsbelastning  

 end i andre EU-lande, idet man i mange lande har nedsat moms på området.
Uanset andre regler af betydning for magasinernes  

 økonomi ændrer det ikke ved, at forslaget bør gennemføres for at undgå den  

 omhandlede unddragelse af moms.
Danmark har valgt at have en enhedsmomssats  

 for alle varer og ydelser - der ønskes ikke gennemført nedsat moms i Danmark.
Mener, at forslaget vil betyde import af udenlandske  

 magasiner og lukning af danske.
Det vil blandt andet forringe mulighederne  

 for at bevare det danske sprog og kultur.
 Forslaget omfatter genindførte magasiner til kunder i  

 Danmark uanset sprog.
 Anfører desuden, at en hurtig gennemførelse af forslaget  

 vil gøre det umuligt at foretage markedstilpasninger.
 Det er overladt til skatteministeren at sætte forslaget  

 i kraft, når EU-tilladelsen foreligger.
Egmont  

 Magasiner A/S Anfører, at forslaget til ny lovtekst er uklar.
 Forslaget til lovtekst er præciseret, jf. også bemærkningerne  

 til Advokatrådets høringssvar.
Anfører, at forslaget vil betyde, at importørerne af  

 magasinerne vil skulle opkræve moms magasin for magasin.
Dette vil kræve  

 omkostninger til toldkontrol  omkostninger, som bør indgå i  

 provenuberegningerne.
 Det er korrekt, at der skal opkræves moms af hver forsendelse  

 for sig  ligesom ved forsendelser af de øvrige varer undtaget fra 80  

 kr.  

 momsfritagelsen.
 Mener, at gennemføres forslaget skal det gælde alle  

 magasiner  også de udenlandske.
 Forslaget er ændret således, at det omfatter genindførte  

 magasiner m.v. til kunder i Danmark uanset sprog.
Forslagets beregninger af det økonomiske tab for  

 erhvervslivet forudsætter, at priserne for de berørte magasiner vil blive  

 nedsat med 20 pct. svarende til momsen.
Egmont anfører, at der ikke er belæg  

 for denne antagelse.
Mener, at forbrugerne vil blive ramt økonomisk.
Skønnet vedrørende de administrative omkostninger er  

 baseret på, at det ikke længere vil kunne betale sig at sende magasinerne ud  

 af EU for derefter at sende dem til Danmark.
Derfor vil der ikke være nogen  

 omkostninger for myndighederne.
Provenuberegningerne er baseret på, at magasinerne  

 fremover ikke vil blive distribueret fra et 3. land samt på gældende priser  

 for måneds- og kvartalsmagasiner solgt i løssalg i Danmark.
På baggrund af  

 disse priser skønnes det, at priserne vil blive nedsat svarende til momsen.
Foreningen af Statsautoriserede Revisorer FSR anfører, at forslaget kan medføre  

 konkurrenceforvridning mellem de danske magasiner og tilsvarende udenlandske  

 magasiner.
 Det ligger i selve den gældende EU-regel om momsfri  

 indførsel af små forsendelser, at varer indført fra 3. lande får en  

 konkurrencefordel  

 frem for varer produceret i EU.
 Mener, at afgrænsningen af forslagets rækkevidde skal  

 præciseres.
 Afgrænsningen er præciseret, jf. bemærkningerne til  

 Advokatrådets høringssvar.
 Opfordrer til, at der gives en rimelig frist før  

 ikrafttræden.
 Det er overladt til skatteministeren at sætte forslaget  

 i kraft, når EU-tilladelsen foreligger.
Bemærkninger til de enkelte bestemmelser Til § 1 Til nr. 1 Det er konstateret, at en del danske magasinudgivere sælger  

 deres magasiner i abonnement til kunder i Danmark fra et 3. land.
Som led i  

 en  

 undersøgelse  

 foretaget i september 2003  

 ved det postcenter, der modtager forsendelserne fra blandt andet Ålandsøerne  

 (  

 som  

 har status som 3. land rent moms- og toldmæssigt)  

 med diverse magasiner og tidsskrifter, blev der foretaget en  

 stikprøvekontrol,  

 som viste at   

 	  

 alle forsendelser var  

 adresseret til forskellige modtagere i DK,   

 	  

 alle forsendelser var  

 på bagsiden påhæftet et giroindbetalingskort,   

 	  

 alle påførte priser  

 er den pris, kunden skal betale, og indeholdt ikke moms, og   

 	  

 alle girokort skulle  

 indbetales til en dansk magasinudgivers adresse i Danmark.
 Undersøgelsen viste således, at for at undgå dansk  

 momsbetaling tager magasiner og tidsskrifter tryk i EU turen omkring  

 Ålandsøerne i stedet for at blive distribueret direkte til abonnenterne.
 Herudover er konstateret, at en række magasiner trykt i  

 Danmark eller andre steder i EU sendes til kunder i Danmark fra Norge.
Det er regeringens opfattelse, at det er lovligt efter de  

 gældende momsregler at lade forsendelser af magasiner, tidsskrifter m.v. i  

 abonnement nyde godt af momsfritagelsen for små erhvervsmæssige forsendelser  

 ved at tilrettelægge distributionen på ovennævnte måde og altså således, at  

 magasinerne sendes uden moms ud af EU og derfra importeres momsfrit til  

 Danmark  

 fra et 3.land.
Imidlertid må denne udflytning af magasindistributionen anses  

 for at være en utilsigtet anvendelse af reglerne foretaget med henblik på  

 momsunddragelse.
Udflytningen skaber desuden konkurrenceproblemer for de  

 magasinudgivere, der foretager distributionen direkte fra trykstedet i EU, og  

 dermed ikke kan sælge momsfrit til deres abonnenter.
Situationen kan udvikle  

 sig således, at flere og flere af konkurrencemæssige årsager bliver nødt til  

 at  

 foretage en udflytning for at kunne fastholde deres salg i Danmark.
Denne stigende magasindistribution fra 3. lande medfører,  

 at den danske statskasse får et tab af momsindtægter.
Undersøgelsen fra  

 september  

 2003 viste, at der i de første 9 måneder af 2003 blev indført ca. 3,5 mio.  

 magasiner og tidsskrifter fra 3. lande (hovedsagelig Ålandsøerne og Norge),  

 hvilket skønnes at have givet et provenutab for staten i 2003 på ca. 47 mio.  

 kr.
Det frygtes, at der fremover vil blive et større provenutab, såfremt der  

 ikke sker en ændring af momsreglerne, der hindrer denne form for momsfri  

 indførsel.
 For at dæmme op overfor ovennævnte udvikling og dermed  

 undgå misbrug af momsfritagelsen for små erhvervsmæssige forsendelser,  

 foreslås  

 det at indføre en bestemmelse, hvorefter magasiner, tidsskrifter og lignende  

 litteratur, der efter trykning i et EU-land sendes ud af EU for derfra at  

 blive  

 forsendt til privatpersoner i Danmark, ikke omfattes af momsfritagelsen for  

 små  

 forsendelser af erhvervsmæssig karakter importeret til Danmark fra et 3.  

 land.
Regeringen sendte i maj 2004 en anmodning til EU om  

 tilladelse til at indføre den særlige regel.
Kommissionens behandling af  

 anmodningen  

 skal foretages i løbet af 8 måneder, hvorefter Rådet skal tage stilling.
Til § 2 Til stk. 1 Ændringen af bestemmelsen for indførsel af små  

 erhvervsmæssige forsendelser kræver tilladelse fra EU.
I henhold til 6.  

 momsdirektivs artikel 27 kan Rådet med enstemmighed på forslag fra  

 Kommissionen  

 give et medlemsland tilladelse til at indføre særlige foranstaltninger, der  

 fraviger bestemmelserne i 6. momsdirektiv, for at forenkle  

 afgiftsopkrævningen  

 eller for at undgå visse former for svig eller unddragelse.
Medlemslandene  

 skal  

 indgive anmodning til Kommissionen, som skal fremsætte forslag om tilladelse  

 eller fremlægge en meddelelse om afslag for Rådet inden 8 måneder efter  

 modtagelsen af anmodningen.
Danmark har indgivet en anmodning om tilladelse  

 til  

 at gennemføre forslaget som en undtagelse til direktivets artikel 14,  

 stk. 1, litra d.
Kommissionen modtog anmodningen den 17. maj 2004 og  

 skal  

 derfor forelægge sagen for Rådet senest 17. januar 2005. Herefter skal Rådet  

 behandle forslaget.
 Da det således er muligt, at EU behandlingen af anmodningen  

 bliver afsluttet efter lovforslagets vedtagelse, foreslås det, at det  

 overlades  

 til skatteministeren, når tilladelsen fra EU er opnået, at fastsætte lovens  

 ikrafttrædelsestidspunkt.
Bilag Lovforslaget sammenholdt med gældende lov Gældende formulering Lovforslaget § 1 I lov om merværdiafgift (momsloven), jf. lovbekendtgørelse  

 nr. 703 af 8. august 2003, som ændret ved lov nr. 356 af 19. maj 2004,  

 foretages følgende ændring:
§ 36.  

  

 Indførsel af varer fra steder uden  

 for EU er fritaget for afgift 1) 2) 3)  

 	  

 når varens samlede  

 værdi ved erhvervsmæssige forsendelse ikke overstiger 80 kr.  

 Afgiftsfritagelsen  

 omfatter ikke alkoholholdige varer, parfume og toiletvand samt tobak og  

 tobaksvarer.
Skatteministeren kan fastsætte nærmere regler for gennemførelsen  

 af afgiftsfriheden, 4) 5) 1.  

  

 § 36, stk. 1, nr. 3, affattes  

 således:
  3)  

 	  

 når varens samlede  

 værdi ved erhvervsmæssige forsendelser ikke overstiger 80 kr.  

 Afgiftsfritagelsen  

 omfatter ikke alkoholholdige varer, parfume og toiletvand, tobak og  

 tobaksvarer  

 samt magasiner, tidsskrifter og lignende, der efter trykning i et EU-land  

 sendes ud af EU for derfra at blive forsendt til privatpersoner i Danmark.  

 Skatteministeren kan fastsætte nærmere regler for gennemførelsen af  

 afgiftsfriheden,.
