 Da det for Ministeriet er oplyst, at der i Politikredsene følges  

 forskellig Praksis med Hensyn til Afkrævning af Sagsomkostninger i  

 Straffesager, i hvilke Tiltale undlades imod Vedtagelse af Bøder eller paa  

 andre særlige Vilkaar, og i Politisager, der i Medfør af Retsplejelovens §  

 936 afgøres med Bødevedtagelse, skal man anmode D'Herrer om fremtidig at  

 iagttage følgende:
Naar Tiltale i Straffesager, der paatales af Statsadvokaten, undlades i  

 Medfør af Retsplejelovens § 723, Stk. 1, Nr. 3, jfr.
Anordning Nr. 298 af 1.  

 December 1932, enten mod at Sigtede vedtager en Bøde eller paa andre særlige  

 Vilkaar, bør det tillige af Anklagemyndigheden stilles som en Betingelse for  

 Sagens Afgørelse paa de nævnte Maader, at Sigtede inden Retten forpligter sig  

 til at udrede Sagens Omkostninger, medmindre det oplyses, at han ikke ejer  

 Midler til Betaling heraf, eller Fremsættelsen af Kravet efter  

 Anklagemyndighedens Skøn paa Grund af særlige Omstændigheder vil virke  

 urimeligt eller unødigt haardt.
Naar der i Politisager er paaløbet eller skønnes at ville paaløbe  

 Sagsomkostninger, bør Sagen ikke afgøres ved Bødevedtagelse i Medfør af  

 Retsplejelovens § 936, medmindre Tiltalte tillige forpligter sig til at  

 betale Sagens Omkostninger.
I det til Retten indleverede Anklageskrift bør  

 der nedlægges Paastand paa, at Tiltalte tilpligtes at betale Sagens  

 Omkostninger, ogsaa i Tilfælde af Sagens Afgørelse ved Bødevedtagelse, og  

 Omkostningernes omtrentlige Størrelse bør angives eller senere oplyses for  

 Retten.
Paastand om Betaling af Omkostningerne kan dog undlades, naar  

 Tiltalte efter det oplyste er uden Midler til Betaling heraf, eller naar  

 Kravet herom efter Politiets Skøn paa Grund af særlige Omstændigheder vil  

 virke urimeligt eller unødigt haardt.
 Den i Retsplejelovens § 931 hjemlede Adgang til at afgøre Politisager med  

 Vedtagelse af Bødeforelæg bør derhos ikke anvendes, saafremt der ved Sagens  

 Behandling er paaløbet væsentlige Sagsomkostninger, som det skønnes rimeligt  

 at paaalægge Sigtede, og som denne maa antages at være i Stand til at udrede.  

 Det kan ikke anses for tilstrækkeligt, at den paagældende samtidig med  

 Vedtagelsen af den forelagte Bøde vedtager at betale Sagens Omkostninger,  

 idet der ikke herved skabes exigibelt Grundlag for Omkostningernes  

 Inddrivelse.
 Justitsministeriet, den 28. Oktober  

 1938.
 Steincke.
 Colov.
