Bevillingen til efteruddannelse i embedslægevæsenet har for 1987 måttet  

 reduceres med ca. 1/3 i forhold til det af sundhedsstyrelsen ønskede.
Efter  

 ny vurdering af fordelingen af puljen til efteruddannelse har  

 sundhedsstyrelsen for 1987 kunnet afsætte ialt 162.000 kr. til enkeltkurser  

 for medarbejdere i embedslægevæsenet.
Beløbet, hvortil der ikke vil blive  

 ydet tillægsbevilling, må ses i lyset af, at forbruget ifølge de foreløbige  

 regnskaber for 1986 androg ca. 172.000 kr. til dette formål.
 Sundhedsstyrelsen findet det herefter nødvendigt fortsat at behandle  

 ansøgninger om deltagelse i kurser, kongresser o.lign efter de  

 retningslinier, der fremgår af styrelsens cirkulære af 27. februar 1986.  

 Dette indebærer, at der kun kan påregnes godkendt ansøgninger om kurser m.v.,  

 som må betragtes som nødvendige eller i hvert fald særlig relevante for  

 institutionernes eller den pågældende medarbejders varetagelse af opgaver.
 Man skal derfor henstille til embedslægeinstitutionerne, at der, for så  

 vidt angår kurser m.v., som fører til udgifter på bevillingen for 1987, kun  

 indsendes ansøgninger efter disse retningslinier, og at der lægges vægt på at  

 anvende den for staten - alt taget i betragtning - billigste transportmåde og  

 søges tilvejebragt eventuel medfinansiering fra anden side, f.eks.  

 amtskommunen.
 Sundhedsstyrelsens cirkulære af 27.2.1986 ophæves.
P.
D.
V.
