Fremsat den 18. november 2004 af  

 Mogens Nørgård Pedersen (KD), Bodil Kornbek (KD),  

 Jann Sjursen (KD) og Tove Videbæk (KD) Forslag til folketingsbeslutning om  

 styrkelse af det lokale demokrati Folketinget opfordrer regeringen til snarest at fremsætte de nødvendige  

 lovforslag og foretage de nødvendige ændringer i administrative forskrifter  

 med  

 henblik på at forbedre det lokale demokrati på følgende måder:
1)  

 	  

 Antallet af  

 kommunalbestyrelsesmedlemmer skal fastsættes til ét medlem pr. 1.000  

 indbyggere,  

 dog højst 36 medlemmer.
I kommuner med under 20.000 indbyggere og i  

 Københavns  

 Kommune skal medlemstallet fastlægges som hidtil.
 2)  

 	  

 Ideen med lokaludvalg  

 i kommunerne skal revitaliseres på følgende måde:
 Kommunalbestyrelsen skal  

 kunne bestemme, at lokaludvalgene kan arbejde med alle kommunale  

 politikområder  

 inden for lokalområdet.
I  

 kommuner med over 30.000 indbyggere skal det være obligatorisk for kommunalbestyrelsen at afholde valg til  

 lokaludvalg, hvis der i lokalområdet er mindst 10 pct. af de stemmeberettigede, der har  

 fremsat ønske herom.
Et lokalområde defineres som et område, der før strukturreformen har  

 været en selvstændig kommune, men som bliver en del af en større kommune.
Lokaludvalgene skal  

 tillægges en bred rådgivende indflydelse på  

 kommunalbestyrelsernes  

 beslutninger i lokalområdet.
3)  

 	  

 Borgmestre, der ikke nyder  

 kommunalbestyrelsens tillid, skal kunne væltes af et flertal i kommunalbestyrelsen på mindst 2/3.
4)  

 	  

 Der skal afholdes kommunale folkeafstemninger,  

 hvis mindst 10 pct. af de stemmeberettigede borgere i kommunen kræver det.
 5)  

 	  

 Ændringerne  

 gennemføres senest samtidig med vedtagelsen af den nye strukturreform.
Bemærkninger til forslaget Baggrund Regeringen har vedtaget en strukturreform sammen med Dansk  

 Folkeparti, der efter forslagsstillernes opfattelse ventes at føre til  

 forringelse af det lokale demokrati.
Når kommuner lægges sammen, vil færre  

 personer være engageret i lokal politik, og de lokale politikere vil have en  

 mindre berøringsflade med borgerne.
Det fremgår af Strukturkommissionens Hovedbetænkning s. 190, at  

 i kommuner med 7.500-9.999 indbyggere har 35 pct. af borgerne kontaktet en  

 kommunalpolitiker.
Hvis kommunestørrelsen øges til over 100.000 indbyggere,  

 er  

 det kun 14 pct. af borgerne, der har kontaktet en kommunalpolitiker.
 Når store kommuner lægges sammen med små kommuner, vil  

 befolkningen i de små kommuner have så få stemmer i forhold til de store  

 kommuner, at de kun i begrænset omfang bliver repræsenteret i de nye  

 kommunalbestyrelser.
Sammenlægning af kommuner vil også føre til, at de store partier  

 som Socialdemokraterne og Venstre bliver styrket, mens der bliver valgt færre  

 kommunalpolitikere fra de mindre partier og fra lokallisterne.
Det nævner  

 professor i forvaltning Peter Bogason den 8. januar 2004 i Berlingske  

 Tidende.
Det fremgår endvidere af Strukturkommissionens Hovedbetænkning  

 s. 152-153, at stemmeprocenten til kommunalvalg falder med stigende  

 kommunestørrelser.
En forøgelse af kommunestørrelsen fra 10.000 til 50.000  

 indbyggere forventes at ville føre til et fald i valgdeltagelsen på 3,6  

 procentpoint.
Kristendemokraterne er på den baggrund bekymret for, hvordan det  

 vil gå med det lokale demokrati, efter strukturreformen er gennemført.
Der er  

 derfor behov for at styrke det lokale demokrati.
I særlig grad er der behov  

 for  

 at forbedre lokaldemokratiet i de små kommuner, som lægges sammen som led i  

 kommunalreformen.
Strukturreformen og kommunalt demokrati Det fremgår af strukturaftalen, at »forligspartierne er enige om  

 at undersøge mulighederne for, at strukturreformen kan danne afsæt for en  

 styrkelse af det lokale demokrati gennem en øget borgerdeltagelse.
Der  

 iværksættes derfor i samarbejde med repræsentanter for kommunerne,  

 landsbyforeninger  

 og andre repræsentanter for foreningslivet et arbejde om, hvordan der kan  

 gives  

 mulighed for bedre inddragelse af borgere og brugere i de lokale  

 beslutninger.
Det skal i den forbindelse undersøges nærmere, om  

 brugerbestyrelser kan gives mere kompetence.
Det skal desuden undersøges, om  

 reglerne om nedsættelse af lokalråd giver de nødvendige muligheder for  

 inddragelse af lokalområderne i de nye større kommuner.« Det fremgår af aftalen om strukturreformen fra juni 2004, at  

 antallet af medlemmer af kommunalbestyrelsen for de nye sammenlagte kommuner  

 fastsættes efter ønske fra kommunalbestyrelserne i de kommuner, der indgår i  

 sammenlægningen.
Antallet af kommunalbestyrelsesmedlemmer skal være et ulige  

 antal mellem 25-31.
 I tilfælde af uenighed fastsættes medlemstallet til mellem 25-31  

 for kommunalbestyrelsens første funktionsperiode efter følgende fordeling:
 25 medlemmer i kommuner med 20-40.000  

 indbyggere.
 27 medlemmer i kommuner med 40-60.000  

 indbyggere.
 29 medlemmer i kommuner med 60-80.000  

 indbyggere.
 31 medlemmer i kommuner med mere end  

 80.000 indbyggere.
 Med virkning fra den 1. januar 2010 fastsættes antallet af  

 kommunalbestyrelsesmedlemmer til et ulige antal mellem 19 og 31, i København  

 dog højst 55 medlemmer.
 For kommuner med under 20.000 indbyggere kan medlemstallet  

 fastsættes som hidtil.
Beskrivelse af lokaludvalg Et lokaludvalg er et politisk organ med beslutningsret for et  

 afgrænset geografisk område inden for en kommune.
Den kommunale styrelseslov § 65 d giver kommunalbestyrelsen  

 mulighed for at nedsætte lokaludvalg.
Kommunalbestyrelsen bestemmer inden for  

 lovens rammer, hvilke opgaver der kan henlægges til et lokaludvalg.
Derudover  

 er der mulighed for, at et antal observatører kan deltage i lokaludvalgets  

 møder.
Fordelen ved brug af lokaludvalg er, at man får styrket  

 nærdemokratiet og modvirker sektortankegangen.
I brugerbestyrelser drejer det  

 sig om at fremme brugernes egne interesser.
Et lokaludvalg tager i højere  

 grad  

 stilling til sagerne ud fra et lokalt helhedssyn, idet lokaludvalget har  

 ansvaret for flere opgaver inden for et lokalområde.
Økonomiske  

 konsekvenser Udvidelsen af antallet af kommunalbestyrelsesmedlemmer vil medføre  

 merudgifter for kommunerne, fordi kommunalbestyrelserne skal have vederlag,  

 transportudgifter m.v. dækket.
Kommunerne skal kompenseres for disse  

 merudgifter.  

 Det er vanskeligt at vurdere de økonomiske konsekvenser af forslaget, fordi  

 det  

 afhænger af, hvor mange kommuner der vil være efter strukturreformen.
Derudover vil kommunernes pligt til at oprette lokaludvalg, se  

 punkt 2c, medføre merudgifter.
Det er vanskeligt at vurdere, hvor meget det  

 koster.
Bemærkninger til forslagets enkelte bestemmelser Ad 1) Det foreslås, at antallet af kommunalbestyrelsesmedlemmer skal  

 fastsættes til et medlem pr. 1.000 indbyggere, dog højst 36 medlemmer.
I  

 kommuner med under 20.000 indbyggere og i Københavns Kommune skal  

 medlemstallet  

 fastlægges som hidtil.
 Efter de gældende regler er det kommunernes eget valg, hvor  

 mange medlemmer, der skal være i kommunalbestyrelsen, hvis de holder sig  

 inden  

 for lovens rammer, der ligger fra 9 til højst 31. Københavns Kommune må dog  

 have op til 55 medlemmer.
Ad 2) Det foreslås, at lokaludvalgene i øget omfang inddrages i det  

 kommunale demokrati.
Forslag  

 2a) har til hensigt at fjerne begrænsningerne for, hvilke kommunale  

 politikområder lokalrådene kan beskæftige sig med.
Efter de gældende regler i  

 §  

 65 d i den kommunale styrelseslov kan lokalrådene især arbejde med  

 lokalplaner,  

 lokal trafik, støjulemper ved fritidsaktiviteter, visse sager vedrørende  

 forurening, opgaver vedrørende folkeskolen og opgaver vedrørende dagtilbud  

 til  

 børn.
Forslag  

 2b) forpligter kommunalbestyrelsen i kommuner med over 30.000 indbyggere til  

 at  

 afholde  

 valg til lokaludvalg, hvis  

 der i lokalområdet er mindst 10 pct. af de stemmeberettigede, der har fremsat  

 ønske derom.
Et lokalområde defineres som et område, der før strukturreformen  

 har været en selvstændig kommune, men som bliver en del af en større kommune.  

 Lokaludvalgene skal tillægges en bred rådgivende indflydelse på  

 kommunalbestyrelsernes beslutninger i lokalområdet Ad  

 3) Det  

 foreslås, at borgmestre, der ikke nyder kommunalbestyrelsens tillid, skal  

 kunne  

 væltes af et flertal i kommunalbestyrelsen på mindst 2/3.
Forslaget  

 har til hensigt at sikre, at en borgmester kan væltes, hvis vedkommende  

 mister  

 opbakningen fra brede dele af kommunalbestyrelsen.
Til gengæld er det ikke  

 hensigten, at en borgmester, der er valgt med et smalt flertal, skal kunne  

 afsættes, fordi få personer i kommunalbestyrelsen, f.eks. af politiske  

 årsager,  

 ønsker borgmesteren væltet.
Ad  

 4) Der  

 skal afholdes kommunale folkeafstemninger, hvis mindst 10 pct. af de  

 stemmeberettigede borgere i kommunen kræver det.
I  

 dag er der mulighed for at indføre vejledende folkeafstemninger i kommunerne,  

 men initiativet skal komme fra et flertal i kommunalbestyrelsen.
Formålet med  

 forslaget er at udvide kredsen af personer, der kan begære, at sager sendes  

 til  

 folkeafstemning.
Tilsynsrådet skal påse, at kommunalbestyrelsen retter sig efter  

 en kommunal folkeafstemning.
Hvis ikke folkeafstemningen respekteres af  

 kommunalbestyrelsen,  

 kan Tilsynsrådet gribe ind med dagbøder til kommunalbestyrelsen.
Skriftlig fremsættelse Mogens Nørgård Pedersen  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om styrkelse af det lokale demokrati.
(Beslutningsforslag nr.
B 52).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
