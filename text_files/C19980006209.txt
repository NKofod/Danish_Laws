Cirkulære om ophævelse af  

 lønnings- og klassificeringslovens § 43 (Til samtlige ministerier) Ifølge lønnings- og klassificeringslovens §  

 43 nedlægges stillinger som kommitteret og konsulent i ministeriernes  

 departementer ved ledighed.
 Finansministeriet har den 21. december 1995 indgået  

 aftale med tjenestemændenes centralorganisationer om, at  

 lønnings- og klassificeringslovens § 43 ophæves.
 Ophævelsen har virkning fra 1. maj 1998.
 For stillinger som kommitteret og konsulent i  

 lønramme 37 og derover fremgår det herefter alene af  

 Stillingsnummerregistret, om stillingen nedlægges ved ledighed, jf.  

 Vejledning til Stillingsnummersystemet udsendt af Økonomistyrelsen i  

 februar 1997.
