Herved bekendtgøres lov nr. 293 af 10. juni 1981 om  

 anvendelse af Danmarks undergrund med de ændringer, der følger af lov nr. 310  

 af 17. maj 1995 (* 1) Almindelige bestemmelser § 1.  Ved loven tilstræbes en hensigtmæssig anvendelse  

 og udnyttelse af Danmarks undergrund og af dens naturforekomster.
Stk. 2.  Loven finder anvendelse på Stk. 3.  Loven gælder også på dansk  

 kontinentalsokkelområde.
§ 2.  De råstoffer, der er nævnt i § 1, tilhører den  

 danske stat.
Råstofferne kan kun udforskes og indvindes af andre efter  

 tilladelse meddelt af miljø- og energiministeren efter reglerne i denne lov.  

 Virksomhed som nævnt i § 1, stk. 2, nr. 2 og 3, kan kun finde sted efter  

 tilladelse meddelt af miljø- og energiministeren.
Forundersøgelse § 3.  Miljø- og energiministeren kan meddele  

 tilladelse for et tidsrum af indtil 3 år til at foretage bestemte typer af  

 forundersøgelser med henblik på efterforskning og indvinding af de af loven  

 omfattede råstoffer eller med henblik på anvendelse af undergrunden til  

 lagring eller andre formål end indvinding.
Tilladelsen skal angive de  

 områder, den omfatter.
 § 4.  Miljø- og energiministeren kan for tilladelsen  

 fastsætte vilkår, herunder om betaling af afgift og om rapportering om  

 undersøgelsernes forløb og resultater.
 Stk. 2.  Miljø- og energiministeren kan fastsætte  

 bestemmelser om betaling af gebyr for meddelelse af tilladelser.
Efterforskning og indvinding af råstoffer § 5.  Miljø- og energiministeren kan for et nærmere  

 bestemt område på nærmere fastsatte vilkår meddele tilladelse med eneret til  

 efterforskning og indvinding af et eller flere råstoffer.
Tilladelse kan  

 meddeles særskilt for henholdsvis efterforskning og indvinding.
I tilladelse  

 til efterforskning kan der tillægges rettighedshaveren fortrinsret til  

 indvindingstilladelse.
 Stk. 2.  I en tilladelse til efterforskning kan der  

 fastsættes bestemmelser om gradvis indskrænkning af området, der omfattes af  

 tilladelsen, og om, hvilke arbejdsforpligtelser rettighedshaveren skal  

 opfylde.
 Stk. 3.  De i stk.1 nævnte tilladelser kan kun meddeles  

 til ansøgere, der skønnes at have fornøden sagkundskab og økonomisk baggrund,  

 og som kan forventes at udøve virksomheden således, at samfundet har mest  

 mulig indsigt i og gavn af denne.
 Stk. 4.  Miljø- og energiministeren kan fastsætte  

 bestemmelser om betaling for ansøgninger om meddelelse af tilladelser som  

 nævnt i stk. 1.
 § 6.  Tilladelser efter § 5 meddeles, efter at sagen  

 har været forelagt Folketingets Energipolitiske Udvalg.
 Stk. 2.  I et omfang, som miljø- og energiministeren  

 eller det pågældende udvalgs formand bestemmer, er udvalgets medlemmer og  

 andre, der måtte være til stede under udvalgets forhandlinger, forpligtede  

 til at bevare tavshed om, hvad de erfarer i udvalget i medfør af den i stk. 1  

 nævnte forelæggelse.
 Stk. 3.  Kan udvalget ikke tilslutte sig meddelelse af  

 en tilladelse som nævnt i stk. 1, underretter udvalget ministeren om  

 begrundelsen herfor, såfremt ministeren anmoder herom.
§ 7.  Tilladelse efter § 5 meddeles for et tidsrum,  

 der fastsættes under hensyn til arten af det eller de råstoffer, der er  

 omfattet af tilladelsen.
Tidsrummet kan ikke overstige 50 år.
 § 8.  Det kan i en tilladelse efter § 5 fastsættes, at  

 staten eller et af staten ejet selskab på nærmere angivne vilkår skal have  

 ret til at indtræde i den af tilladelsen omfattede virksomhed.
Stk. 2.  Såfremt staten eller et af staten ejet selskab  

 deltager i virksomhed i henhold til en tilladelse efter § 5 til  

 efterforskning og indvinding af kulbrinter, meddelt efter den 1. juli 1995,  

 må staten eller det af staten ejede selskab ved udøvelsen af stemmeret alene  

 varetage de hensyn, som tilgodeses efter denne lov, ligesom den måde, hvorpå  

 stemmeretten udøves, ikke må være til hinder for, at rettighedshaverens  

 virksomhed baseres på forretningsmæssige principper.
Staten eller et af  

 staten ejet selskab må ikke modtage underretning om eller udøve nogen  

 stemmeret ved afgørelser om rettighedshaverens valg af leverandører.
Staten  

 eller et af staten ejet selskab må ikke sammen med en eller flere andre  

 danske offentlige deltagere i virksomheden udøve flertalsstemmeret ved andre  

 afgørelser.
 Stk. 3.  Uanset bestemmelsen i stk. 2 kan det som vilkår  

 for en tilladelse fastsættes, at afgørelser, som rettighedshaveren måtte  

 træffe, og som ikke vil være i overensstemmelse med de vilkår, der måtte være  

 fastsat i tilladelsen med henblik på varetagelse af ressourcemæssige hensyn  

 eller statens økonomiske interesser, ikke er bindende for udøveren af  

 statsdeltagelsen, såfremt denne inden for en nærmere fastsat frist meddeler  

 de øvrige indehavere af tilladelsen, at man modsætter sig afgørelsen.  

 Adgangen til at modsætte sig en afgørelse skal i givet fald udøves  

 ikke-diskriminerende, særligt for så vidt angår investeringsafgørelser og  

 rettighedshaverens valg af leverandører.
Stk. 4.  Såfremt statsdeltagelsen udøves af et af staten  

 ejet selskab, som tillige indehaver tilladelser, som nævnt i stk. 2, eller  

 andele heri erhvervet på andet grundlag, skal selskabet føre særskilte  

 regnskaber over virksomheden i henhold til hver af disse kategorier af andele  

 og sikre, at der ikke gives oplysninger fra den del af selskabet, som udøver  

 statsdeltagelsen, til den del af selskabet, som har erhvervet andele af  

 tilladelser på andet grundlag.
Såfremt den del af selskabet, som udøver  

 statsdeltagelsen, imidlertid antager den del af selskabet, som har erhvervet  

 andele af tilladelser på andet grundlag, som rådgiver, kan førstnævnte stille  

 de oplysninger til rådighed for sidstnævnte, som er nødvendige for, at  

 rådgivningsarbejdet kan udføres.
De øvrige medindehavere af tilladelser, som  

 oplysningerne vedrører, skal på forhånd oplyses om, hvilke oplysninger der  

 vil blive givet på denne måde og have tilstrækkelig tid til at kunne rejse  

 indvendinger.
 Stk. 5.  Miljø- og energiministeren kan i vilkårene for  

 tilladelser eller i særskilte aftaler mellem miljø- og energiministeren og  

 udøveren af statsdeltagelsen fastsætte nærmere regler vedrørende de i stk. 2  

 og 4 omhandlede forhold.
§ 9.  Det fastsættes i en tilladelse efter § 5,  

 hvilket vederlag rettighedshaveren skal betale til staten.
Det kan herunder  

 fastsættes, at der skal betales en løbende afgift beregnet på grundlag af  

 størrelsen af området, der omfattes af tilladelsen (arealafgift) og en afgift  

 beregnet på grundlag af mængden af indvundne råstoffer (produktionsafgift),  

 ligesom der kan fastsættes vilkår om betaling af en andel til staten af det  

 økonomiske udbytte af den af tilladelsen omfattede virksomhed.
§ 10.  Efterforskning og indvinding skal finde sted på  

 en forsvarlig og hensigtsmæssig måde og således, at spild af råstoffer  

 undgås.
Forinden indvinding og dertil sigtende foranstaltninger iværksættes,  

 skal en plan for virksomheden, herunder produktionens tilrettelæggelse samt  

 anlæggene hertil (indvindingsforanstaltninger m.m.), være godkendt af miljø-  

 og energiministeren.
§ 11.  Såfremt en forekomst strækker sig over flere  

 rettighedshaveres område, skal rettighedshaverne samordne efterforskning og  

 eventuel indvinding.
Aftaler herom skal godkendes af miljø- og  

 energiministeren.
Opnås der ikke i rimelig tid enighed om en samordning, kan  

 miljø- og energiministeren påbyde denne og fastsætte vilkår herfor.
 Stk. 2.  Strækker en forekomst sig ind på et andet lands  

 højhedsområde, kan miljø- og energiministeren, såfremt aftale om en  

 samordning af efterforskning og indvinding indgås med vedkommende land,  

 påbyde, at rettighedshaveren til den danske del af forekomsten deltager i en  

 sådan samordning, og fastsætte vilkår herfor.
Særlige bestemmelser om efterforskning og indvinding af kulbrinter § 12.  Tilladelser efter § 5 til efterforskning og  

 indvinding af kulbrinter meddeles efter miljø- og energiministerens  

 bestemmelse på en af de i litra a-d nævnte måder:
 Stk. 2.  Før indkaldelse af ansøgninger finder sted i  

 henhold til stk. 1, litra a eller b, eller bekendtgørelse i henhold til litra  

 c udstedes, forelægger miljø- og energiministeren for Folketingets  

 Energipolitiske Udvalg en redegørelse for, hvilke områder eller blokke, der  

 agtes udbudt og de generelle vilkår, hvorunder tilladelser agtes meddelt.  

 Udvalgets medlemmer og andre, der måtte være til stede under udvalgets  

 forhandlinger vedrørende sådanne redegørelser, er forpligtet til at bevare  

 tavshed om, hvad de erfarer i udvalget med hensyn til de vilkår, hvorunder  

 tilladelser agtes meddelt efter proceduren i stk. 1, litra a, indtil det  

 tidspunkt, hvor der foretages offentlig indkaldelse af ansøgninger.
 Stk. 3.  Miljø- og energiministeren kan undlade at  

 meddele tilladelse på grundlag af de ansøgninger, der er indkommet i  

 forbindelse med anvendelse af de i stk. 1, litra a og b omhandlede  

 procedurer.
 Stk. 4.  De vilkår, hvorunder tilladelser agtes meddelt  

 efter proceduren i stk. 1, litra a, må ikke offentliggøres før det tidspunkt,  

 hvor der foretages offentlig indkaldelse af ansøgninger.
 § 12 a.  De i § 12, stk. 1, nævnte tilladelser  

 meddeles på grundlag af udvælgelseskriterier vedrørende:
 Stk. 2.  Miljø- og energiministeren kan herudover  

 bestemme, at størrelsen af det beløb, ansøgerne tilbyder at betale ved  

 udstedelsen af tilladelsen, skal indgå i udvælgelseskriterierne.
 Stk. 3.  Miljø- og energiministeren kan end-videre  

 fastsætte andre relevante, objektiveog ikke-diskriminerende  

 udvælgelseskriterier med henblik på at foretage det endelige valg mellem  

 ansøgere, som vurderes at stå lige efter en bedømmelse af de under litra a og  

 b, og eventuelt stk. 2, omhandlede udvælgelseskriterier.
 Stk. 4.  Miljø- og energiministeren kan, ud over de i  

 stk. 1-3 omhandlede kriterier, ved bedømmelsen af ansøgere lægge vægt på en  

 eventuel manglende effektivitet eller manglende opfyldelse af forpligtelser i  

 forbindelse med tidligere tilladelser.
 Stk. 5.  Såfremt miljø- og energiministeren fastsætter,  

 at det i en procedure for meddelelse af tilladelser skal indgå, at  

 sammensætning af grupper af virksomheder, der i forening meddeles  

 tilladelser, som nævnt i stk. 1, foretages af ministeren, skal  

 sammensætningen ske på grundlag af et eller flere af de i stk. 1-4 omhandlede  

 kriterier.
 Stk. 6.  Såfremt miljø- og energiministeren fastsætter,  

 at det i en procedure for meddelelse af tilladelser skal indgå, at udpegning  

 af operatør for en gruppe af virksomheder, der i forening meddeles  

 tilladelser, foretages af ministeren, skal udpegningen ske på grundlag af  

 sagkundskab og eventuelt andre af de i stk. 1-4 omhandlede kriterier.
 Stk. 7.  De i stk. 1-6 nævnte kriterier offentliggøres  

 sammen med de i § 12, stk. 1, litra a-c, nævnte indkaldelser af ansøgninger.  

 Enhver ændring af disse kriterier offentliggøres på tilsvarende måde.
§ 13.  For kulbrinter meddeles tilladelse efter § 5  

 til efterforskning og indvinding for et tidsrum af indtil 6 år, der, såfremt  

 særlige omstændigheder foreligger, kan forlænges med henblik på  

 efterforskning med indtil 2 år ad gangen.
Den samlede efterforskningsperiode  

 kan dog kun undtagelsesvis overstige 10 år.
Stk. 2.  Når de i en tilladelse efter stk. 1 fastsatte  

 vilkår herfor er opfyldt, har rettighedshaveren ret til forlængelse af  

 tilladelsen med henblik på indvinding.
Miljø- og energiministeren kan i  

 særlige tilfælde forlænge tilladelsen, selv om vilkårene herfor ikke er  

 opfyldt.
Tilladelsen kan dog kun forlænges for de dele af området, der  

 omfatter kommercielt indvindelige forekomster, som agtes indvundet, og højst  

 for et tidsrum af 30 år.
Miljø- og energiministeren kan som vilkår for  

 forlængelsen bestemme, at der inden en nærmere fastsat frist skal indsendes  

 ansøgning om godkendelse i henhold til § 10.
Stk. 3.  Når ressourcemæssige, økonomiske eller  

 samfundsmæssige hensyn gør det påkrævet, kan miljø- og energiministeren  

 pålægge en rettighedshaver efter denne lov inden en nærmere fastsat frist at  

 indsende en fyldestgørende plan for indvindingsforanstaltninger m.m. efter §  

 10 for en forekomst, der må anses for kommercielt indvindelig.
Miljø- og  

 energiministeren kan efter godkendelse af planen pålægge rettighedshaveren at  

 iværksætte indvinding.
Samtidig forlænges tilladelsen med henblik på  

 indvinding for den del af området, der omfatter forekomsten, dog højst i 30  

 år.
 Stk. 4.  Det tidsrum for forlængelse med henblik på  

 indvinding, der er fastsat i medfør af stk. 2 og stk. 3, kan forlænges, når  

 særlige omstændigheder taler herfor.
 § 14.  Ved godkendelse af indvindingsforanstaltninger  

 m.m. efter § 10 fastsættes tidspunktet for indvindingens påbegyndelse  

 således, at forekomsten på hensigtsmæssig måde vil kunne bidrage til Danmarks  

 energiforsyning og sikre udnyttelsen af eksisterende eller planlagte  

 behandlings- og transportsystemer.
§ 15.  En godkendelse efter § 10 af indvinding af  

 kulbrinter skal betinges af, at miljø- og energiministeren for perioder af  

 mindst 6 måneders varighed fastsætter den mængde, der må indvindes.
Medmindre  

 der er fremkommet nye oplysninger om forekomsten, skal ministeren lægge den i  

 medfør af § 10 godkendte indvindingsplan til grund ved fastsættelsen af  

 mængden.
 Stk. 2.  Såfremt hensynet til en forsvarlig og  

 hensigtsmæssig indvinding taler herfor eller tungtvejende samfundsmæssige  

 hensyn nødvendiggør dette, kan miljø- og energiministeren foretage ændringer  

 af godkendte indvindingsplaner og regulere indvindingen.
§ 16.  Hvor to eller flere kulbrinteforekomster ud fra  

 ressourcemæssige, økonomiske eller samfundsmæssige hensyn bør udnyttes  

 sammen, kan miljø- og energiministeren efter forhandling med  

 rettighedshaverne udstede påbud herom.
Det kan herunder påbydes en  

 rettighedshaver mod betaling at stille behandlings- og transportanlæg til  

 rådighed for en sådan samordning.
I mangel af enighed mellem  

 rettighedshaverne om betalingen fastsættes den af miljø- og energiministeren.
 § 17.  Etablering og drift af rørledningsanlæg til  

 brug ved virksomhed, der er omfattet af denne lov, må kun finde sted med  

 miljø- og energiministerens tilladelse.
 Stk. 2.  En tilladelse kan meddeles på vilkår om  

 linieføring, dimensioner, ejerforhold, ret for andre til at benytte  

 rørledningen, betaling herfor, afgift til staten m.v.
 Stk. 3.  Stk. 1 og stk. 2 finder ikke anvendelse på  

 lokale rørledninger, der indgår i anlæg, som anvendes ved indvinding fra et  

 enkelt felt.
§ 18.  Miljø- og energiministeren kan træffe afgørelse  

 om, at produktionsafgift fastsat i henhold til § 9, jf. § 13, skal erlægges i  

 form af indvundne kulbrinter.
Afgørelsen har tidligst virkning 6 måneder  

 efter, at meddelelse om afgørelsen er kommet frem til rettighedshaveren.
Køberet for staten til flydende kulbrinter § 19.  Miljø- og energiministeren kan træffe afgørelse  

 om, at staten eller et af staten ejet selskab skal have ret til at købe  

 indtil halvdelen af en rettighedshavers løbende produktion af flydende  

 kulbrinter.
Afgørelsen har tidligst virkning 6 måneder efter, at meddelelse  

 om afgørelsen er kommet frem til sælger.
Kulbrinterne skal leveres til en  

 rimelig markedspris på det sted og tidspunkt, hvor levering sker, og i øvrigt  

 på sædvanlige leveringsvilkår.
 Stk. 2.  Afgørelser efter stk. 1 kan ikke træffes for  

 produktion, der finder sted i henhold til tilladelser, der er meddelt efter  

 1. januar 1995.
 § 20.  Er der ikke senest 3 måneder efter, at  

 meddelelse i henhold til § 19 er kommet frem til sælger, opnået enighed  

 mellem køber og sælger om prisen eller beregningsgrundlaget for denne, kan  

 enhver af parterne indbringe sagen for olienævnet.
Stk. 2.  Parterne har ret til at forlange forhandling om  

 ændring af prisen eller beregningsgrundlaget for denne hver 6. måned.
Er der  

 ikke senest 1 måned efter fremsættelsen af kravet opnået enighed mellem køber  

 og sælger om prisændringen, kan enhver af parterne indbringe sagen for  

 olienævnet.
 Stk. 3.  I tilfælde af uenighed mellem køber og sælger  

 om de øvrige leveringsvilkår, herunder tid og sted for levering, kan enhver  

 af parterne indbringe sagen for olienævnet.
§ 21.  Olienævnet, der nedsættes af miljø- og  

 energiministeren, består af en formand og to andre medlemmer.
Formanden  

 udnævnes efter indstilling fra præsidenten for højesteret.
De to andre  

 medlemmer skal have særligt kendskab til oliehandel.
Medlemmerne og  

 stedfortrædere for disse udnævnes for 4 år.
 Stk. 2.  Nævnets afgørelser kan ikke indbringes for  

 anden administrativ myndighed.
 Stk. 3.  Miljø- og energiministeren fastsætter de  

 nærmere regler for nævnets virksomhed.
 § 22.  Afgørelse om køb truffet i medfør af § 19  

 indskrænker ikke statens ret i medfør af anden lovgivning til at træffe  

 bestemmelse om salg og levering af flydende kulbrinter.
Anden anvendelse § 23.  Miljø- og energiministeren kan meddele  

 tilladelse til, at undergrunden anvendes til lagring eller andre formål end  

 indvinding.
 Stk. 2.  Tilladelse efter stk. 1 meddeles efter, at  

 sagen har været forelagt Folketingets Energipolitiske Udvalg. § 6, stk. 2,  

 finder tilsvarende anvendelse.
 Stk. 3.  Miljø- og energiministeren kan fastsætte  

 bestemmelser om anvendelse som nævnt i stk. 1.
Videnskabelige undersøgelser § 24.  Miljø- og energiministeren meddeler tilladelse  

 til videnskabelige undersøgelser af undergrunden som nævnt i § 1, stk. 2, nr.  

 3.
Tilsyn § 25.  Miljø- og energiministeren fører tilsyn med, at  

 denne lov og regler og vilkår udfærdiget i medfør af loven overholdes.
Miljø-  

 og energiministeren kan meddele påbud om overholdelse af loven og forskrifter  

 udstedt i medfør heraf.
 Stk. 2.  Miljø- og energiministeren kan fastsætte  

 nærmere bestemmelser om udøvelsen af tilsynet.
 Stk. 3.  Rettighedshaverne betaler statens udgifter ved  

 udøvelsen af det i stk. 1 nævnte tilsyn efter regler, der fastsættes af  

 miljø- og energiministeren.
§ 26.  Rettighedshavere skal meddele alle oplysninger,  

 som er fornødne for miljø- og energiministerens tilsyn med deres virksomhed  

 omfattet af denne lov.
Miljø- og energiministeren kan til gennemførelse af  

 tilsynet pålægge en rettighedshaver at indsende prøver, rådata,  

 bearbejdningsresultater, fortolkninger og vurderinger samt tekniske og  

 økonomiske oplysninger.
 Stk. 2.  Miljø- og energiministeren kan ikke pålægge en  

 rettighedshaver at give oplysninger om sine aktuelle eller planlagte  

 leverandører, medmindre dette sker med henblik på varetagelse af de i  

 EF-Traktatens artikel 36 nævnte formål.
 Stk. 3.  Oplysninger, som tilsynet modtager i henhold  

 til stk. 1, er undergivet tavshedspligt efter § 152 og § 264 b i borgerlig  

 straffelov.
 § 27.  Tilsynsmyndighedens medarbejdere har til enhver  

 tid uden retskendelse mod behørig legitimation, i det omfang det er påkrævet  

 for, at de kan varetage deres hverv, adgang til alle dele af virksomheden.
 Stk. 2.  Det kan i en tilladelse efter § 5 bestemmes, at  

 en repræsentant for tilsynet skal kunne overvære møder i rettighedshaveres  

 besluttende organer.
Andre bestemmelser § 28.  Arbejder, der udføres i forbindelse med  

 virksomhed omfattet af denne lov, herunder boringer, nedsænkning af skakter  

 og indsættelse af stoller, må kun iværksættes, såfremt miljø- og  

 energiministerens godkendelse af udstyr, program og udførelsesmåde er  

 indhentet i hvert enkelt tilfælde.
28 a.
Tilladelser og godkendelser efter denne lov vedrørende  

 projekter på havområdet, der må antages at påvirke miljøet i væsentlig grad,  

 kan kun meddeles på baggrund af en vurdering af de miljømæssige konsekvenser,  

 og efter at den berørte offentlighed og de berørte myndigheder og  

 organisationer har haft lejlighed til at udtale sig.
 Stk. 2.  Miljø- og energiministeren kan fastsætte  

 nærmere regler om hvilke, projekter der er omfattet af stk. 1, og om, hvilke  

 mindsteoplysninger og eventuelle undersøgelser, der er nødvendige for, at en  

 vurdering af de miljømæssige konsekvenser kan foretages.
 Stk. 3.  Ministeren kan endvidere fastsætte regler om  

 underretning og høring af den berørte offentlighed og de berørte myndigheder  

 og organisationer.
 § 29.  En tilladelse kan hverken direkte eller  

 indirekte overdrages til andre, medmindre miljø- og energiministeren tillader  

 overdragelsen og godkender vilkårene for denne.
 Stk. 2.  En tilladelse i henhold til denne lov er  

 undtaget fra retsforfølgning.
§ 30.  Miljø- og energiministeren kan tilbagekalde en  

 tilladelse efter denne lov Stk. 2.  Kan forholdet afhjælpes af rettighedshaveren,  

 kan tilbagekaldelse i henhold til stk. 1, nr. 1, først ske efter, at miljø-  

 og energiministeren har givet påbud om inden en nærmere fastsat frist at  

 afhjælpe forholdet, og påbudet ikke er efterkommet.
 § 31.  Det kan i en tilladelse fastsættes, at tvist  

 mellem miljø- og energiministeren og rettighedshaveren om, hvorvidt de i en  

 tilladelse fastsatte vilkår er opfyldt, skal indbringes for en voldgiftsret,  

 hvis afgørelse er endelig.
§ 32.  Det skal i en tilladelse fastsættes, i hvilket  

 omfang rettighedshaverens forpligtelser består efter udløb, opgivelse,  

 bortfald eller tilbagekaldelse af en tilladelse.
Det kan endvidere bestemmes,  

 at miljø- og energiministeren, hvis en arbejdsforpligtelse eller andre  

 forpligtelser ikke er opfyldt, kan kræve, at rettighedshaveren helt eller  

 delvis indbetaler det beløb, som opfyldelsen af forpligtelserne ville have  

 kostet.
 § 33.  I tilladelser efter denne lov fastsættes der  

 nærmere bestemmelser om, hvorledes der ved tilladelsens udløb, opgivelse,  

 bortfald eller tilbagekaldelse skal forholdes med anlæg, der er etableret af  

 rettighedshaveren, samt om hvorledes der skal forholdes med anlæg, der  

 forinden har udtjent deres formål.
 § 34.  Danmarks Geologiske Undersøgelse og  

 Energistyrelsen samler alle foreliggende oplysninger om Danmarks undergrund.  

 Med henblik herpå skal prøver og andre oplysninger om undergrunden, der  

 tilvejebringes under udøvelsen af virksomhed omfattet af denne lov, indsendes  

 efter regler fastsat af miljø- og energiministeren.
 Stk. 2.  Der kan i tilladelser efter denne lov  

 fastsættes regler om fortrolighed med hensyn til de i stk. 1 nævnte  

 indberetninger.
 § 35.  En rettighedshaver skal erstatte skader, der  

 forvoldes ved den i henhold til tilladelse udøvede virksomhed, selv om skaden  

 er hændelig.
 Stk. 2.  Har skadelidte ved forsæt eller grov uagtsomhed  

 medvirket til skaden, kan erstatningen nedsættes eller bortfalde.
 § 36.  Miljø- og energiministeren kan i det nødvendige  

 omfang tillade, at der iværksættes ekspropriation af fast ejendom med henblik  

 på virksomhed efter denne lov.
 Stk. 2.  Ekspropriation i henhold til stk. 1 finder sted  

 efter reglerne i lov om fremgangsmåden ved ekspropriation vedrørende fast  

 ejendom.
Stk. 3.  Ved kortvarige undersøgelser med henblik på  

 gennemførelse af de af loven omfattede foranstaltninger kan miljø- og  

 energiministeren tillade, at disse gennemføres på fremmed ejendom, selv om  

 det måtte medføre skade eller ulempe, mod fuld erstatning herfor.
I mangel af  

 enighed om erstatningens størrelse fastsættes den efter reglerne som nævnt i  

 stk. 2.
 § 37.  Miljø- og energiministeren kan bemyndige  

 Energistyrelsen og andre statslige myndigheder til at udøve beføjelser, der  

 ved loven er tillagt miljø- og energiministeren.
 Straffe- og ikrafttrædelsesbestemmelser  

 m.v.
§ 38.  Med bøde eller hæfte straffes den Stk. 2.  I forskrifter, der udstedes i henhold til  

 loven, kan der fastsættes straf af bøde eller hæfte for overtrædelse af  

 bestemmelser i forskrifterne.
 Stk. 3.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
 § 39.  Afgifter og gebyrer i henhold til denne lov er  

 tillagt udpantningsret.
 § 40.  Loven træder i kraft den 1. juli 1981.
Stk. 2.  Bevillinger og tilladelser, der er meddelt  

 efter lov nr. 181 af 8. maj 1950 om efterforskning og indvinding af råstoffer  

 i kongeriget Danmarks undergrund, med tilhørende overenskomster og aftaler  

 opretholdes med de ændringer, der følger af denne lov.
Bestemmelserne i §§  

 19-22 finder dog ikke anvendelse på disse bevillinger m.v. § 13 i  

 eneretsbevilling af 8. juli 1962 til efterforskning og indvinding af  

 kulbrinter i Danmarks undergrund ændres ikke ved § 29. For oplysninger, der  

 indsendes i henhold til § 34, stk. 1, finder de i bevillingerne m.v.  

 fastsatte regler om fortrolighed fortsat anvendelse.
Miljø- og  

 energiministerens afgørelser om fastsættelse af indvindingstidspunkter efter  

 § 14, jf. § 10, og om ændringer af godkendte indvindingsplaner og regulering  

 af indvinding efter § 15, stk. 2, kan for så vidt angår virksomhed, der  

 udøves i henhold til eneretsbevilling af 8. juli 1962 til efterforskning og  

 indvinding af kulbrinter i Danmarks undergrund med tilhørende protokoller og  

 aftaler, af bevillingshaverne indbringes for det voldgiftsnævn, der er  

 omhandlet i § 14, stk. 2, i bevillingen, jf. bekendtgørelse nr. 372 af 7.  

 november 1963, med senere aftalte ændringer.
 § 41.  Lov nr. 181 af 8. maj 1950 om efterforskning og  

 indvinding af råstoffer i kongeriget Danmarks undergrund ophæves.
 § 42.  Bevillinger og tilladelser m.v., der er meddelt  

 efter lov nr. 181 af 8. maj 1950 om efterforskning og indvinding af råstoffer  

 i kongeriget Danmarks undergrund, kan tilbagekaldes efter reglerne i § 30,  

 såfremt de i bevillingen eller tilladelsen med tilhørende overenskomster og  

 aftaler fastsatte bestemmelser eller i medfør heraf fastsatte vilkår eller  

 påbud ikke overholdes.
 § 43.  Loven gælder ikke for Grønland og Færøerne.
 Lov nr. 310 af 17. maj 1995 indeholder følgende  

 ikrafttrædelsesbestemmelse:
§ 2 Stk. 1.  Loven træder i kraft den 1. juli 1995, jf. dog  

 stk. 2.
 Stk. 2.  Bestemmelserne i §§ 12 og 12a, som affattet ved  

 denne lovs § 1, nr. 5 og 6, gælder ikke for nye tilladelser til  

 efterforskning og indvinding af kulbrinter i henhold til § 5, som meddeles  

 inden den 31. december 2012 for de områder, hvortil eneretten bortfalder den  

 8. juli 2012 ved udløbet af eneretsbevillingen af 8. juli 1962 til  

 efterforskning og indvinding af kulbrinter m.v. i Danmarks undergrund.  

 Sådanne tilladelser skal meddeles på grundlag af objektive og  

 ikke-diskriminerende principper.
Miljø- og Energiministeriet, den 29.  

 juni 1995 Svend Auken / Carsten Pedersen (* 1) Lovændringen indeholder bestemmelser, der gennemfører  

 Europa-Parlamentets og Rådets direktiv nr. 94/22/EF af 30. maj 1994, EFT. 30.  

 juni 1994, L. 164/3 om betingelser for tildeling og udnyttelse af tilladelse  

 til prospektering, efterforskning og produktion af kulbrinter og Rådets  

 direktiv 85/337/EØF af 27. juni 1985, EFT. 5. juli 1985, L. 175/40 om  

 vurdering af visse offentlig e og private projekters indvirkning på miljøet (VVM-direktivet).
