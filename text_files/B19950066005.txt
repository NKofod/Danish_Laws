(Gebyrbekendtgørelsen) I medfør af § 26, § 30, stk. 2, samt § 35, stk. 2, jf. § 1, stk. 2, i lov  

 om betalingskort m.v., jf. lovbekendtgørelse nr. 811 af 12. september 1994,  

 fastsættes:
Gebyrer til dækning af omkostninger ved  

 lovens administration § 1.  Kortudsteder og systemudbyder skal hvert år  

 inden 1. august meddele Forbrugerombudsmanden betalingssystemets omsætning  

 her i landet i det forrige kalenderår, jf. dog stk. 3. Heri indregnes ikke  

 omsætningen via hævekort, som nævnt i lovens § 2, stk. 2. Såfremt  

 kortudsteder ikke registrerer, hvilke beløb der i øvrigt hæves ved brug af  

 kort, skal der medtages et anslået beløb i omsætningen.
Beløbet skal oplyses  

 særskilt.
Såfremt kortudsteder eller systemudbyder ikke registrerer  

 betalingssystemets omsætning, skal der oplyses et skønnet beløb.
Stk. 2.  Forbrugerombudsmanden fastsætter  

 kortudstedernes og systemudbydernes gebyrer forholdsmæssigt efter omsætningen  

 på grundlag af Forbrugerombudsmandens udgifter vedrørende administrationen af  

 loven i det pågældende finansår.
Gebyret udgør dog mindst 1.000 kr.
Stk. 3.  Er flere kortudstedere eller systemudbydere  

 tilsluttet samme betalingssystem, påhviler det hver kortudsteder eller  

 systemudbyder at meddele Forbrugerombudsmanden de i stk. 1 omhandlede  

 oplysninger, dog således, at det alene påhviler den enkelte kortudsteder  

 eller systemudbyder at oplyse sin andel i betalingssystemets omsætning.
På  

 dette grundlag fastlægger Forbrugerombudsmanden den enkelte kortudsteders  

 eller systemudbyders gebyr i overensstemmelse med stk. 2.  

 Forbrugerombudsmanden kan dog tillade eller påbyde, at oplysningerne om de  

 enkelte kortudstederes eller systemudbyderes andel i betalingssystemets  

 omsætning indgives samlet.
Gebyret, jf. stk. 2, beregnes da samlet for de  

 tilsluttede kortudstedere og systemudbydere.
Stk. 4.  Forbrugerombudsmanden kan tillade eller påbyde,  

 at oplysninger i henhold til stk. 1-3 meddeles samlet for flere  

 betalingssystemer.
Gebyret beregnes da samlet for de pågældende systemer.
Stk. 5.  Gebyret forfalder til betaling 4 uger efter, at  

 meddelelse om gebyrets størrelse er fremsendt.
Gebyret er tillagt  

 udpantningsret, jf. lovens § 35, stk. 3. Undlader kortudsteder eller  

 systemudbyder at meddele de i stk. 1 nævnte oplysninger inden en af  

 Forbrugerombudsmanden fastsat frist, fastsætter Forbrugerombudsmanden gebyret  

 skønsmæssigt på grundlag af de for ham foreliggende oplysninger.
 Stk. 6.  Afviger de indbetalte gebyrer fra de i  

 finansåret afholdte udgifter, reguleres der herfor over det følgende års  

 udgiftsbudget vedrørende administrationen af loven.
Registrering og databehandling i udlandet § 2.  Ved brug af betalingssystemer må oplysninger,  

 som ikke må registreres her i landet, heller ikke indsamles med henblik på  

 registrering eller databehandling i udlandet.
 Stk. 2.  Ved brug af betalingssystemer må oplysninger,  

 der vedrører her i landet bosatte personers erhvervelse af varer eller  

 tjenesteydelser her i landet ikke overlades til registrering eller  

 databehandling i udlandet, såfremt oplysningerne, hvis de røbes, er egnede  

 til at skade de pågældendes omdømme.
Straf- og ikrafttrædelsesbestemmelser § 3.  Overtrædelse af § 2 straffes med bøde.
 Stk. 2.  Begås overtrædelsen af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
 § 4.  Bekendtgørelsen træder i kraft den 15. august  

 1995. Fristen i § 1, stk. 1, udskydes for 1995 til 15. september.  

 Bestemmelserne i kapitel 1 har virkning fra finansåret 1995. Samtidig ophæves  

 bekendtgørelse nr. 510 af 16. juni 1992.
