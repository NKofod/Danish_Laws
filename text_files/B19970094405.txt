 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 122 af 5. februar 1997, fastsættes:
Uddannelsen § 1.  Uddannelses formål er, at eleven gennem  

 skoleundervisning og praktikuddannelse opnår kompetence som bygningsmaler.
 Stk. 2.  Det faglige udvalg for uddannelsen. jf. § 37 i  

 erhvervsuddannelsesloven, er Malerfagets faglige Fællesudvalg.
 Uddannelsens varighed og struktur m.v.
 § 2.  Uddannelsen varer mindst 3 år og 13 uger og  

 højest 3 år og 26 uger.
 Stk. 2.  Uddannelsen indledes i praktikvirksomheden  

 eller med 2. skoleperiode.
 Stk. 3.  Elever, som indleder uddannelsen i en  

 virksomhed, indgår uddannelsesaftale med en varighed på mindst 3 år og 13  

 uger og højest 3 år og 26 uger.
 Stk. 4.  Elever, som indleder uddannelsen på skole,  

 indgår efter 2. skoleperiode uddannelsesaftale med en varighed på mindst 2 år  

 og 51 uger og højest på 3 år og 12 uger.
 Stk. 5.  Der afholdes svendeprøve 4 gange årligt, jf. §  

 23 og afslutningstidspunkt for prøve og uddannelsesaftale er sammenfaldende.
 § 3.  Personer over 25 år kan indgå uddannelsesaftale  

 med afkortning af uddannelsestiden med den tid, der fremgår af bilag 1. Det  

 faglige udvalg træffer afgørelse efter indhentning af udtalelse fra skolen,  

 jf. stk. 3.
 Stk. 2.  Det faglige udvalg kan i særlige tilfælde  

 dispensere fra beskæftigelseskravet, hvis udvalget efter samråd med  

 praktikvirksomheden og eleven skønner, at eleven har de fornødne  

 forudsætninger for at gennemføre uddannelsen.
 Stk. 3.  Det er en forudsætning, at eleven, efter  

 skolens vurdering, vil kunne gennemføre skoleundervisningen efter § 4, stk.  

 2, inden for den fastsatte uddannelsestid, eventuelt efter fritagelse for  

 dele af undervisningen, jf. § 5.
 § 4.  Skoleundervisningen varer 35 uger.  

 Skoleundervisning veksler med praktikuddannelse som vist i figuren nedenfor:
 Stk. 2.  For elever med uddannelsesaftale efter § 3  

 fastsætter skolen i samråd med det faglige udvalg et uddannelsesforløb  

 bestående af perioder med skoleundervisning og praktikuddannelse.
 § 5.  Eleven kan af skolen fritages for dele af  

 skoleundervisningen på baggrund af anden uddannelse, jf. bilag 1.
 Stk. 2.  Fritagelse for dele af uddannelsen kan i øvrigt  

 ske efter hovedbekendtgørelsen.
Uddannelsens mål og indhold § 6.  Den uddannede skal selvstændigt, kreativt og  

 rutineret kunne planlægge, beskrive og udføre korrekt bygningsmalerarbejde  

 under iagttagelse af kvalitets-, produktivitets-, æstetiske- og farvemæssige  

 hensyn.
 Stk. 2.  Uddannelsen tilrettelægges således, at den  

 uddannede opnår forståelse for arbejdsmiljø og miljøbeskyttelse samt kendskab  

 til reglerne herom.
Skoleundervisningen § 7.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder give eleven forudsætninger for at  

 varetage de arbejdsområder, uddannelsen tager sigte på.
Undervisningen skal  

 endvidere bidrage til elevens personlige udvikling og give forståelse af  

 samfundet og dets udvikling.
Undervisningen skal samtidig give den uddannede  

 grundlag for at deltage i efter- og videreuddannelse.
 Stk. 2.  Undervisningen i grundfag og skolens udbud af  

 valgfag skal supplere og uddybe den faglige kvalificering.
Stk. 3.  Hvis uddannelsesforløbet er fastsat efter § 4,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid og den fastsatte fordeling af  

 undervisningen på skoleperioder fraviges i fornødent omfang under respekt for  

 de angivne mål for undervisningen.
Undervisningen skal omfatte valgfag.
 § 8.  Undervisningen omfatter følgende grundfag:
 Stk. 2.  Grundfagene:
indgår i 2 skoleperiode.
Førstehjælp og brandbekæmpelse afsluttes i 2.  

 skoleperiode.
 Stk. 3.  Grundfagene:
indgår i 3. skoleperiode.
Dansk afsluttes i 3. skoleperiode.
 Stk. 4.  Grundfagene:
indgår i 4. skoleperiode.
Arbejdsmijø afsluttes i 4. skoleperiode.
 Stk. 5.  Grundfagene:
 indgår og afsluttes i 5. skoleperiode.
 Stk. 6.  Mål, indhold og vejledende uddannelsestid for  

 de enkelte grundfag følger reglerne om grundfag.
 § 9.  Undervisningen omfatter følgende områdefag med  

 den angivne uddannelsestid og har de undervisningsmål, som er beskrevet i  

 stk. 2-7:
Stk. 2.  I faget kundebetjening skal eleven efter  

 2. skoleperiode have opnået forståelse for kundebetjeningens og  

 kundeservicens betydning for malervirksomheden.
Eleven skal opnå forståelse  

 for den personlige kontakts betydning for virksomhedens relationer til  

 forskellige kundetyper og samarbejdpartnere.
Eleven skal opnå forståelse af  

 den interne virsomhedspolitiks indhold og formål og skal endvideree opnå  

 forståelse af sin egen placering i virksomhedens kundepolitik.
Stk. 3.  I faget farvelære skal eleven efter  

 skoleundervisningen være i stand til at anvende sin viden om farvernes  

 psykiske, fysiske, æstetiske og blandingsmæssige egenskaber i planlægningen  

 og udførelsen af praktisk malearbejde.
Eleven skal opnå kendskab til de  

 æstetiske og kulturelle overvejelser, der ligger til grund for farvesystemers  

 udformning og anvendelse, og opnå viden om de begreber, der anvendes indenfor  

 farvelæren.
Eleven skal have viden om og færdigheder i farvernes  

 blandingsmæssige egenskaber og have viden om og færdigheder i  

 farveplanlægning og farvesætning og skal kunne udføre farveefterligning.  

 Eleven skal opnå kendskab til farvernes psykologiske virkning og erhverve sig  

 en bevidst holdning til at udtrykke sig med farver og skal kunne indgå i  

 rådgivning om farvesætning af rum og miljøer ud fra givne funktionelle og  

 æstetiske krav.
Endelig skal eleven kunne anvende de værktøjer og  

 hjælpemidler (herunder kreativ anvendelse af EDB), som er til rådighed for  

 farveplanlægning.
Ved undervisningens start skal eleven i øvrigt testes for  

 farveblindhed.
Stk. 4.  I faget tegning skal eleven efter  

 skoleundervisningens afslutning have opnået en forståelse af og kendskab til  

 den tegningsmæssige afbildnngs betydning for udviklingen af elevens evne til  

 at se og vurdere for herigennem at blive i stand til at udføre  

 tegningsmæssige løsningsforslag på givne opgaver.
Eleven skal kunne anvende  

 perspektivtegning i forbindelse med udarbejdelsen af opstalter, ved hjælp af  

 frihåndstegning kunne skitsere løsningsforslag på givne opgaver og kunne  

 benytte mønstertegning til dekorative formål.
Stk. 5.  I faget materialelære skal eleven efter  

 skoleundervisningens afslutning selvstændigt kunne vurdere alle forekommende  

 underlag og foretage begrundede materiale- og behandlingsvalg.
Herudover skal  

 eleven kunne foretage kvalitetssikring af eget arbejde.
Eleven skal kunne  

 analysere underlagenes art og tilstand.
Eleven skal opnå viden om  

 malematerialernes fysiske og kemiske egenskaber og ud fra et produktkendskab  

 kunne foretage et korrekt materialevalg.
Eleven skal ud fra udfalds- og  

 funktionskrav kunne foretage en korrekt behandlingsopbygning og skal anvende  

 MBK og anden relevant teknisk litteratur.
Endvidere skal eleven kunne kende  

 og anvende relevante kontrolmetoder og træffe de fornødne foranstaltninger  

 til sikring af arbejdsmiljøet.
Stk. 6.  I faget maleteknik skal eleven efter  

 skoleundervisningens afslutning korrekt kunne anvende og vurdere sammenhængen  

 mellem værktøj, udstyr, materialer og teknikker.
Eleven skal kunne benytte  

 forskellige metoder, materialer og teknikker til lakering og kunne benytte  

 forskellige metoder, materialer og teknikker til opsætning af vægbeklædning.  

 Eleven skal kunne udføre enkle opgaver i forgyldning, imitations-, chabelon-  

 og lasurteknikker og kunne anvende serigrafi- og applikationsteknikker til  

 udførelse af skilte og dekorative opgaver.
Eleven skal kunne opbygge et emne  

 fra bund til finish i sprøjteteknik og kunne anvende de gældende miljø- og  

 sikkerhedsbestemmelser.
Stk. 7.  I faget opmåling og beregning skal  

 eleven på baggrund af viden om malerfagets akkordsystem og  

 opmålingsprincipper efter skoleundervisningens afslutning kunne planlægge,  

 forudakkordere og opmåle sit arbejde og udarbejde en akkordregning.
Eleven  

 skal opnå forståelse af at anvende malerfagets akkordsystem og  

 opmålingsprincipper, være i stand til at foretage praktisk opmåling og  

 udregning og kunne anvende prisliste, herunder forudakkordering, til  

 udarbejdelse af en akkordregning.
Eleven skal kunne foretage og udføre en  

 arbejds- og tidsplanlægning af eget arbejde og kunne anvende tekniske  

 hjælpemidler (herunder edb-bearbejdning) og opnå kendskab til malerfagets  

 kalkulation (fra svenderegning til kunderegning).
§ 10.  Undervisningen i valgfag følger reglerne i  

 hovedbekendtgørelsen.
Der anvendes ca. 5,3 uger til valgfag.
Undervisningsplan § 11.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Praktikuddannelsen § 12.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 6.
§ 13.  Praktikuddannelsen skal give eleven praktisk  

 oplæring i de almindeligt forekommende arbejdsfunktioner, metoder, materialer  

 og værktøjer.
Eleven skal beskæftiges med varierende arbejdsopgaver, der  

 giver mulighed for at arbejde med bygningsmalerområdet i hele dets bredde,  

 for herigennem at opnå en alsidig oplæriing. rutine og selvstændighed.
 Stk. 2.  I praktikperioderne frem til sidste læreår skal  

 eleven stilles overfor opgaver inden for de i stk. 4 nævnte fagområder med en  

 stadig stigende sværhedsgrad således, at eleven udvikler en stadig større  

 selvstændighed og rutine i udførelsen af bygningsmalerfagets discipliner.
 Stk. 3.  I det sidste læreår skal eleven selvstændigt,  

 kreativt og rutineret kunne planlægge, beskrive og udføre alsidigt  

 bygningsmalerarbejde.
 Stk. 4.  Praktikuddnanelsen skal indeholde oplæring i:
 § 14.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekedtgørelsen.
 § 15.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven,  

 hvorvidt der er arbejdsområder, hvor eleven i forhold til de opstillede mål  

 for den pågældende praktikperiode ikke har opnået et tilfredsstillende  

 niveau, og om der er supplerende oplysninger om elevens faglige standpunkt,  

 som kan være til gavn for skolens planlægning af elevens undervisning i  

 skoleperioden.
Stk. 2.  Virksomheden udsteder en afsluttende  

 praktikerklæring i overensstemmelse med hovedbekendtgørelsen ved afslutningen  

 af praktiktiden i en virksomhed.
Praktikerklæringen er samtidig tilmelding  

 til svendeprøve.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og stk. 2. Praktikvirksomheden kan  

 rekvirere blanketterne på skolen og hos det faglige udvalg.
 Bedømmelse og uddannelsesbeviser m.v.
 § 16.  Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen, jf. stk. 1.
 Stk. 2.  Uddannelsesbevis udstedes, når skolebevis er  

 udstedt, jf. § 17, og afsluttende praktikerklæring er udstedt, jf. § 15, stk.  

 2, og når svendeprøve er bestået, jf. § 21, stk. 2.
 Stk. 3.  I uddannelsesbeviset, der affattes i  

 overensstemmelse med hovedbekendtgørelsen, skal angives uddannelsens  

 betegnelse, jf § 1, stk. 1, samt oplysning om den opnåede karakter ved  

 svendeprøven.
 Stk. 4.  De faglige udvalg opbevarer fortegnelser over  

 udstedete uddannelsesbeviser i 30 år.
Skolebevis § 17.  Når samtlige skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Eleven skal have opnået mindst 6 som karakter  

 ved skolens bedømmelse, jf. § 22, stk. 3, for at der kan udstedes skolebevis.
 Stk. 3.  Skolebeviset skal indeholde:
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejldning, jf. § 20,  

 stk. 3.
 Stk. 5.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 18.  Senest ved afsltuningen af sidste skoleperiode  

 i uddannelsen udsteder skolen eksamensbeviser for de grundfag eller valgfag,  

 som er afsluttet med eksamen.
Hvis et fag ikke er afsluttet med eksamen,  

 giver skolen ved uddannelsens afslutning eleven bevis for den gennemførte  

 undervisning med angivelse af den opnåede karakter, hvis karakteren ikke  

 fremgår af skolebeviset, jf. § 17, stk. 3.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende periode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 19.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og give grundlag for udstedelse af skolevejldning  

 samt evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 17.
Skolevejledning § 20.  Ved skoleperiodens afslutning, jf. dog stk. 3,  

 udsteder skolen en skolevejledning til eleven og praktikvirksomheden, jf. dog  

 stk. 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelsen for udstedelse af  

 skolebevis, jf. § 17, stk. 2, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejldning kun til eleven.
Karakterskala § 21.  Ved karaktergivning i skoleundervisningen  

 anvendes 13-skalaen, jf. eksamensbekendtgørelsen.
Stk. 2.  Ved den afsluttende svendeprøve benyttes  

 ligeledes 13-skalaen.
Eleven har bestået svendeprøven, hvis karakteren er på  

 6,0 eller derover.
Skolens afsluttende bedømmelse § 22.  Skolen afholder eksamen i grundfag i henhold  

 til de regler, der er fastsat herom.
 Stk. 2.  Skolen giver i øvrigt karakter i de grundfag,  

 som ikke afsluttes med eksamen efter stk. 1.
Stk. 3.  I områdefag giver skolen ved afslutningen af  

 den sidste skoleperiode en bedømmelse i forhold til slutmålene for  

 undervisningen i det enkelte områdefag, jf. § 9. Der gives karakter i  

kundebetjening, farvelære, materialelære, tegning, maleteknik samt  

opmåling og beregning.
Karaktererne lægges sammen, divideres  

 med 6 og afrundes med en decimal.
§ 23.  Inden udløbet af den fastsatte uddannelsestid  

 afholder det faglige udvalg en svendeprøve.
Prøven afholdes i marts, juni,  

 september og i december.
Prøverne skal placeres således, at de afsluttes om  

 fredagen i ugerne 11, 24, 37 og 50.
 Stk. 2.  Svendeprøve afholdes, når skolebevis er  

 udstedt, jf. § 17, stk. 1, og når praktikvirksomheden rettidigt har indsendt  

 praktikerklæring, der samtidig gælder som tilmelding til svendeprøve, jf. §  

 15, stk. 2.
 Stk. 3.  Svendeprøven består af æstetiske og  

 beregningsmæssige planlægningsopgaver samt af praktiske maleropgaver.  

 Malerfagets faglige Fællesudvalg udarbejder retningslinier for afholdelse af  

 svendeprøve i bygningsmalerfaget, som angiver de nærmere bestemmelser om  

 svendeprøvens indhold, bedømmelse m.m.
Stk. 4.  Malerfagets faglige Fællesudvalg udpeger  

 svendeprøvekommissioner, som har til opgave at tilrettelægge, afvikle og  

 bedømme svendeprøven.
Det faglige udvalg udarbejder et regulativ for  

 nedsættelse af svendeprøvekommissioner.
 § 24.  Det faglige udvalg skal tilbyde elever, som  

 ikke består svendeprøven, en ny prøve, eventuelt efter supplerende  

 praktikuddannelse.
 Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Ikrafttrædelses- og overgangsbestemmelser § 25.  Bekendtgørelsen træder i kraft den 1. januar  

 1998.
 Stk. 2.  Samtidig ophæves bekendtgørelse af 14. december  

 1995 om uddannelse til bygningsmaler.
Stk. 3.  For elever, der har indgået uddannelsesaftale  

 før 1. januar 1998, og som mangler at gennemføre sidste skoleophold efter 1.  

 januar 1998, giver skolen ved afslutningen af sidste skoleperiode en  

 bedømmelse i forhold til slutmålene for undervisningen i det enkelte  

 områdefag, jf. § 10 i bekendtgørelse af 15. december 1995 om uddannelse til  

 bygningsmaler.
Der gives karakter for hvert områdefag.
Karaktererne lægges  

 sammen, divideres med 6 og afrundes til nærmeste decimal.
 Stk. 4.  Elever, der i 1997 har gennemført 2.  

 skoleperiode på 20 uger uden uddannelsesaftale skal indgå en  

 uddannelsesaftale med en varighed på 3 år med skoleophold på 3 x 5 uger.  

 Skolen fastsætter i øvrigt efter samråd med det lokale uddannelsesudvalg  

 fornødne overgangsordninger for elever, der på ikrafttrædelsestidspunktet er  

 i gang med uddannelsen.
