Bekendtgørelse om forretningsorden for Revisorkommissionen I medfør af § 9, stk. 1, i lov nr. 302 af 30.  

 april 2003 om statsautoriserede og registrerede revisorer, fastsættes:
Kapitel 1 Revisorkommissionens kompetence og organisation § 1.  

  

 Revisorkommissionen  

 bistår Erhvervs- og Selskabsstyrelsen ved administrationen af lov om  

 statsautoriserede og registrerede revisorer.
Stk. 2.  

  

 Kommissionen består af 1 formand og 10 andre medlemmer. 3 medlemmer skal være  

 statsautoriserede revisorer, 2 registrerede revisorer, 2 forretningskyndige  

 og  

 3 særligt sagkyndige med hensyn til henholdsvis skatteret, skifteret og  

 nationaløkonomi.
Formanden må ikke være statsautoriseret eller registreret  

 revisor.
§ 2.  



  

 Kommissionen tilrettelægger og afholder  

 eksamen for statsautoriserede og registrerede revisorer i overensstemmelse  

 med  

 bestemmelserne i Erhvervs- og Selskabsstyrelsens bekendtgørelse herom.
Der  

 skal  


  

 føres en særlig protokol over de givne  

 karakterer.
 Stk. 2.  

  

 Til bistand  

 ved tilrettelæggelsen af eksamen nedsætter kommissionen en eksamenskommission  

 for henholdsvis statsautoriserede revisorer og for registrerede revisorer.
Kapitel 2 Tilrettelæggelsen af kommissionens arbejde § 3.  

  

 Formanden  

 tilrettelægger Revisorkommissionens arbejde og leder forhandlingerne på  

 kommissionens møder.
Formanden kan bestemme, at sager skal behandles  

 skriftligt.
 Stk. 2.  

  

 Formanden  

 påser, at de sager, der forelægges for kommissionen, fremmes med tilbørlig  

 hurtighed.
§ 4.  

  

 Tid  

 og sted for kommissionens møder fastsættes af formanden, der drager omsorg  

 for  

 mødernes indkaldelse.
Indkaldelse sker så vidt muligt med mindst en uges  

 varsel  

 og med angivelse af, hvilke sager der kommer til behandling på mødet.
 Stk. 2.  

  

 Medlemmer,  

 der er forhindret i at give møde, skal give meddelelse herom.
 Stk. 3.  

  

 For at  

 beslutning kan træffes, skal mindst 6 medlemmer være til stede.
Stk. 4.  

  

 Beslutning  

 træffes ved almindelig stemmeflerhed.
I tilfælde af stemmelighed er  

 formandens  

 stemme afgørende.
§ 5.  

  

 Formanden  

 drager omsorg for, at der føres referat af møderne, og at kommissionens  

 beslutninger udføres.
Formanden underskriver på kommissionens vegne.  

 Eventuelle  

 mindretal kan begære deres bemærkninger anført i kommissionens indstillinger  

 eller udtalelser.
 § 6.  

  

 Kommissionens  

 sekretariatsforretninger varetages af et sekretariat med adresse: Erhvervs-  

 og  

 Selskabsstyrelsen  

  

 , Kampmannsgade 1, 1708  

 København V.
 § 7.  

  

 Bekendtgørelsen  

 træder i kraft den 1. september 2003.
