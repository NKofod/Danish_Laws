Resumé  



  

 En beboer i et almennyttigt boligselskab og formanden for  

 afdelingsbestyrelsen klagede over at Bygge- og Boligstyrelsen havde afvist at  

 behandle en klage over afdelingens regnskab.
Ombudsmanden mente ikke der var  

 grundlag for at kritisere at styrelsen havde afvist at behandle den konkrete  

 klage over afdelingsregnskabet.
I sin begrundelse havde Bygge- og Boligstyrelsen henvist til at  

 styrelsens tilsynsforpligtelse indebar at styrelsen behandlede sager som  

 beroede på en indberetning fra en kommune, eller som vedrørte tilfælde hvor  

 styrelsen blev opmærksom på at der var fare for tab af statslige midler.
I  

 udtalelsen til ombudsmanden gav Bygge- og Boligstyrelsen desuden udtryk for  

 at  

 styrelsen kunne tage sager op hvori der indgik principielle spørgsmål.
Ombudsmanden udtalte at Bygge- og Boligstyrelsens  

 tilsynsforpligtelse efter hans opfattelse ikke kun omfattede de sager som  

 styrelsen henviste til.
Ombudsmanden mente at styrelsen kunne fremsætte  

 uforbindende  

 udtalelser om hvorvidt lovgivningen på området var overholdt.
Styrelsen havde  

 derfor pligt til at behandle de sager hvor det efter en foreløbig vurdering  

 var  

 sandsynligt at der var begået ulovligheder. (J.nr. 1995-2508-163).
Bygge- og Boligstyrelsens sektortilsyn Det fremgår af sagen at A var  

 beboer i afdelingen X under et almennyttigt boligselskab og formand for  

 afdelingsbestyrelsen.
 Den 5. april 1995 meddelte A  

 på vegne af afdelingsbestyrelsen Solrød Kommune at afdelingsbestyrelsen ikke  

 kunne godkende og underskrive regnskabet for  

 1994. A  

 henviste bl.a. til en budgetoverskridelse  

 vedrørende konto 116 og til at der vedrørende beløbet på konto 305 manglede  

 en  

 specifikation af hvad afdelingen havde fået for pengene.
 Den 12. april 1995 oplyste  

 kommunen at den havde bedt bestyrelsen for boligselskabet behandle  

 bemærkningerne og træffe beslutning om afklaring inden regnskabet i  

 underskreven stand blev sendt til kommunen.
Den 20. juni 1995  

 kommenterede boligselskabet over for kommunen A's brev.
Af brevet fremgik  

 bl.a.:
 "...
 Der nævnes kt. 116 - forbrug  

 af henlagte midler - hvor der har været et merforbrug på kt. 47.857. Vi skal  

 først fastslå, at regnskabet sammenlignes med budget 1994, som er lig med  

 budget 1993, idet afdelingsbestyrelsen ikke har godkendt budget 1994. På  

 tidspunktet  

 for udarbejdelse af budget 1993 - det var i eftersommeren 1992 - var ikke  

 påregnet at der skulle opføres containergård, hvorfor udgiften ikke hører  

 hjemme på kt. 116.
Iøvrigt skal det oplyses, at  

 af forbruget i 1994 er ca. halvdelen udskiftning af ventiler - på varmeanlæg  

 -  

 mens den anden halvdel er udskiftning af køleskabe.
At overskridelse af et  

 budget ikke altid kan undgåes, er eksempelvis køleskabene udtryk for, idet en  

 nødvendig udskiftning kan være påkrævet uden antallet af udskiftningen, kan  

 forudses.
Ligeledes udgifterne på kt.  

 305 - på kr. 411.858 - kunne ikke godkendes.
Udgiften vedrørende den kommende  

 renoveringssag, dækker det arbejde som ingeniør og arkitekt har udført i  

 forbindelse med de projekter og modeller der har været udført.
Selskabet har  

 anmodet teknikerne om en nærmere beskrivelse, som snarest vil fremkomme.
 Det skal iøvrigt om  

 budgetterne bemærkes, at vi ingen skriftlig godkendelse har for årene 1993,  

 1994 og 1995. Hele spørgsmålet om den manglende godkendelse af regnskabet,  

 har  

 været behandlet på bestyrelsesmødet d. 19. juni 1995. Bestyrelsen besluttede,  

 at man ikke kan følge afdelingsbestyrelsen, men at man godkender regnskabet  

 for  

 1994, bl.a. på grundlag af førnævnte bemærkninger.
..." Den 9. oktober 1995 godkendte  

 Solrød Kommune regnskabet for afdelingen X.
 Den 25. oktober 1995 bad A  

 Bygge- og Boligstyrelsen om blandt andet at tage stilling til regnskabet for  

 1994 for afdelingen X.
Den 7. november 1995 svarede  

 Bygge- og Boligstyrelsen.
Af svaret fremgik bl.a.:
 "...
Det fremgår bl.a. af det  

 vedlagte materiale, at Boligselskabernes Landsbyggefond den 3.7.1995, som  

 svar  

 på (A)'s henvendelse af 3.1.1995 vedrørende afdelingens årsregnskab for 1992,  

 har henvist til, at tvister mellem afdelingsmødet og selskabets bestyrelse  

 vedrørende godkendelse af årsregnskab, afgøres af den tilsynsførende  

 kommunalbestyrelse.
Det fremgår endvidere, at fonden samtidig har sendt kopi  

 af  

 sit brev og sine bemærkninger vedrørende de principielle regler for kontering  

 af de omhandlede konti til boligselskabets revisor, (boligselskabet) og  

 Solrød  

 Kommune.
Som allerede meddelt (A), jf.  

 styrelsens brev af 16.11.1993, er det den tilsynsførende kommunalbestyrelse,  

 der som tilsynsmyndighed træffer den administrative afgørelse, og  

 kommunalbestyrelsens afgørelse kan ikke indbringes for styrelsen.
Den  

 endelige  

 afgørelse af tvister mellem en afdelingsbestyrelse, boligselskab og den  

 tilsynsførende kommunalbestyrelse henhører under domstolene.
 Vedrørende det retslige  

 grundlag for kommunens beføjelse henvises til lov om boligbyggeri, hvor man  

 specielt skal henvise til lovens §§ 15 og 18, samt til afsnit 8-10 i  

 Boligstyrelsens dagældende cirkulære af 25.10.1985 om almennyttige  

 boligselskabers  

 økonomi og til de nugældende regler i kap. 15 og kap. 19 i Boligstyrelsens  

 bekendtgørelse nr. 99 af 4.2.1994 om almennyttig boligvirksomhed med senere  

 ændringer.
 Folketingets Ombudsmand har,  

 på (A)'s henvendelse af 20.9.1995 vedrørende boligselskabets  

 regnskabsførelse,  

 i sit brev af 12.10.1995, som styrelsen har modtaget kopi af, over for (A)  

 bl.a. oplyst, at (A) har mulighed for at forelægge sagen for Bygge- og  

 Boligstyrelsen, hvis (A) er utilfreds med kommunalbestyrelsens afgørelse,  

 idet  

 styrelsen da vil tage stilling til, om man kan behandle sagen.
 Bygge- og Boligstyrelsen skal  

 oplyse, at styrelsen i princippet først vil blive en del af det offentlige  

 tilsyn med boligselskaberne, når der foreligger en kommunal indberetning, jf.  

 § 65, stk. 2, i den ovennævnte bekendtgørelse af 4.2.1994.
En indberetning til styrelsen  

 skal omfatte en udførlig redegørelse for de påtalte forhold, herunder for  

 evt.  

 allerede trufne foranstaltninger og selskabets reaktion herpå.
Samtidig skal  

 oplyses om evt. tidligere påtale af lignende forhold over for selskabet.  

 Indberetningen skal endvidere indeholde en detaljeret indstilling fra  

 kommunalbestyrelsen om, hvorledes de påtalte forhold kan berigtiges.
 Styrelsen har ikke modtaget  

 en sådan indberetning i denne sag.
Herudover antages Bygge- og  

 Boligstyrelsen med henvisning til almindelige forvaltningsretlige og  

 statsretlige  

 principper at have en overordnet tilsynsforpligtelse.
Denne indebærer, at  

 styrelsen af egen drift kan tage sager op, hvor styrelsen bliver opmærksom  

 på,  

 at der er fare for tab af statslige midler.
Bygge- og Boligstyrelsen har  

 med udgangspunkt i styrelsens ovenfor beskrevne ulovbestemte tilsyn med de  

 almennyttige boligselskaber gennemgået sagen.
Styrelsen finder på dette  

 grundlag ikke anledning til at foretage videre, hvorfor man ikke kan  

 imødekomme  

 (A)'s anmodning.
..." Den 20. november 1995 klagede  

 A til mig.
Den 18. december 1995  

 meddelte jeg A at hendes klage over Bygge- og Boligstyrelsens svar af 16.  

 november 1993 vedrørende boligselskabets regnskab for 1992 var forældet i  

 forhold til ombudsmandsloven.
Jeg var derfor afskåret fra at tage stilling  

 til denne del af klagen.
Samtidig bad jeg Bygge- og Boligstyrelsen om en  

 udtalelse  

 om A's klage over styrelsens svar af 7. november 1995 vedrørende regnskabet  

 for  

 1994 og om at redegøre for regelgrundlaget der førte til at styrelsen som  

 anført i brevet af 7. november 1995 generelt afviste at behandle sager som  

 ikke  

 beroede på en indberetning fra en kommune til Bygge- og Boligstyrelsen, eller  

 som vedrørte tilfælde hvor styrelsen blev opmærksom på at der var fare for  

 tab  

 af statslige midler.
Den 3. januar 1996 oplyste A  

 mig om at hun havde modtaget et meget positivt svar fra Bygge- og  

 Boligstyrelsen i form af styrelsens brev af 22. december 1995 vedrørende  

 afdelingens renoveringssag.
A var dog stadig utilfreds med styrelsens  

 udtalelse  

 om at kommunalbestyrelsens afgørelse ikke kunne indbringes for styrelsen, og  

 at den endelige afgørelse henhørte under domstolene.
Det var A's opfattelse  

 at de samme regler måtte være gældende på alle områder for almennyttig  

 boligvirksomhed.
 Den 9. januar 1996 bad jeg  

 Bygge- og Boligstyrelsen om at inddrage A's brev af 3. januar 1996 i  

 grundlaget  

 for sin udtalelse.
Den 18. april 1996 udtalte  

 Bygge- og Boligstyrelsen sig.
Af udtalelsen fremgik bl.a.:
 "...
 Indledningsvist redegøres for  

 styrelsens praksis i sager om tilsyn med de almennyttige boligselskaber,  

 derefter redegøres for styrelsens svar på de ovennævnte konkrete  

 henvendelser.
 Reglerne om tilsyn med de  

 almennyttige boligselskaber fremgår af lov om boligbyggeri § 18  

 (Boligministeriets  

 lovbekendtgørelse nr. 668 af 4.8.1995) samt kapitel 19 i Bygge- og  

 Boligstyrelsens bekendtgørelse nr. 99 af 4.2.1994 med senere ændringer om  

 almennyttig boligvirksomhed.
Det fremgår af lovens § 18,  

 stk. 1, at det er kommunalbestyrelsen i den kommune, hvor boligselskabets  

 afdelinger  

 er beliggende, som fører tilsynet med, at de af boligministeren fastsatte  

 regler for almennyttig boligvirksomhed overholdes.
Kommunalbestyrelsen kan  

 som  

 led i dette tilsyn træffe sådanne foranstaltninger, som skønnes nødvendige  

 for  

 at sikre en forsvarlig drift af selskabet.
Det er styrelsens opfattelse,  

 at der ikke er almindelig klageadgang til Bygge- og Boligstyrelsen over  

 kommunalbestyrelsens afgørelse.
Baggrunden herfor er den øgede  

 decentralisering  

 af administrationen af regelsættet for almennyttig boligvirksomhed og de  

 deraf  

 begrænsede ressourcer for styrelsen.
Styrelsens opfattelse af klageadgangen  

 er  

 tidligere behandlet af Folketingets Ombudsmand.
Styrelsen skal i den  

 forbindelse henvise til følgende skrivelser fra Ombudsmanden: Skrivelse af  

 24.3.1992  

 i sag j. nr. 1992-637-163, skrivelse af 6.4.1992 i sag j. nr. 1992-745-163  

 samt  

 skrivelse af 27.1.1994 i sag j. nr. 1994-125-163.
Bygge- og Boligstyrelsen  

 behandler derimod indberetninger fra kommunalbestyrelser vedrørende  

 boligselskaber, som ikke efterkommer kommunalbestyrelsens påbud, og/eller  

 hvis  

 forhold iøvrigt har givet anledning til væsentlig kritik.
Dette fremgår af §  

 65  

 i ovennævnte bekendtgørelse nr. 99 af 4.2.1994 om almennyttig boligvirksomhed  

 med senere ændringer.
Herudover antages Bygge- og  

 Boligstyrelsen med henvisning til almindelige forvaltningsretlige og  

 statsretlige principper at have en overordnet tilsynsforpligtelse, hvilket  

 indebærer, at styrelsen af egen drift kan tage sager op, hvori der indgår  

 spørgsmål af principiel karakter.
Styrelsen træffer selv afgørelse om hvilke  

 konkrete spørgsmål, der kan anses at være af principiel karakter.
I sager, som Bygge- og  

 Boligstyrelsen tager op på baggrund af en indberetning fra en  

 kommunalbestyrelse,  

 eller som styrelsen tager op af egen drift i medfør af den overordnede  

 tilsynsbeføjelse, har styrelsen fortolket boligbyggerilovens § 18, stk. 6,  

 således, at den er tillagt samme beføjelser som kommunalbestyrelsen.
I  

 forlængelse af det ovenfor anførte om, at der ikke antages at være almindelig  

 klageadgang  

 til Bygge- og Boligstyrelsen, antager styrelsen derimod ikke, at bestemmelsen  

 udover disse tilfælde giver Boligministeriet tilsvarende beføjelser, som er  

 omhandlet i boligbyggerilovens § 18, stk. 2, og stk. 5.
 ...
 Bygge- og Boligstyrelsen har  

 i skrivelse af 22.12.1995 meddelt (A), at styrelsen under henvisning til den  

 ulovbestemte overordnede tilsynsforpligtelse har anmodet tilsynsmyndigheden  

 Solrød Kommunalbestyrelse om at tage nødvendige initiativer i den forelagte  

 sag  

 om procedure for renovering af afdeling (X). At styrelsen har taget denne sag  

 op skyldes, at fundamentale beboerdemokratiske regler, efter styrelsens  

 opfattelse,  

 var blevet tilsidesat med deraf følgende økonomiske konsekvenser for det  

 offentlige i form af individuel boligstøtte.
..." Den 13. maj 1996 kommenterede  

 A Bygge- og Boligstyrelsens udtalelse.
Ombudsmandens udtalelse "§ 16 i lovbek. nr. 354 af 30. juli 1980 om boligbyggeri havde følgende  

 ordlyd:
 '§ 16. Opfyldelse af pligter, som efter loven eller vedtægterne påhviler  

 bestyrelse, forretningsfører, revisor eller likvidatorer, kan af  

 boligministeren søges fremtvunget ved pålæg af daglige bøder, som tilfalder  

 statskassen.
 Stk. 2.  

  

 Hvor forholdene taler derfor, kan boligministeren lade Boligselskabernes  

 Landsbyggefond udpege en forretningsfører til midlertidigt at overtage  

 selskabets administration.
Stk. 3.  

  

 Boligministeren kan i særlige tilfælde udpege en forretningsfører, der  

 midlertidigt varetager de funktioner i boligselskabet eller i en af  

 selskabets afdelinger, som i henhold til selskabets vedtægter er tillagt  

 selskabets og afdelingens ledelse, herunder bestyrelse, afdelingsbestyrelse  

 og generalforsamling.' Under Folketingets behandling af lovforslag nr.
L 44 fremsatte  

 boligministeren forslag til ændring af § 16. Ændringsforslaget er optrykt i  

 boligudvalgets betænkning afgivet den 30. april 1982, og det havde denne  

 ordlyd (Folketingstidende 1981-82 (2. samling), tillæg B, sp. 660ff):
'Kommunalbestyrelsen kan træffe sådanne forholdsregler, som skønnes  

 nødvendige for at sikre en forsvarlig drift af selskabet og dets afdelinger i  

 overensstemmelse med de regler, der er fastsat herfor.
Kommunalbestyrelsen  

 kan herunder udpege en forretningsfører til midlertidigt at overtage  

 selskabets administration.
 Stk. 2.  

  

 Kommunalbestyrelsen kan i særlige tilfælde udpege en forretningsfører, der  

 midlertidigt varetager de funktioner i boligselskabet eller i en af  

 selskabets afdelinger, som i henhold til selskabets vedtægter er tillagt  

 selskabets og afdelingens ledelse.
Stk. 3.  

  

 Boligministeren har tilsvarende beføjelser, som er tillagt  

 kommunalbestyrelsen efter stk. 1 og 2. Boligministeren kan endvidere søge  

 opfyldelse af pligter, som efter loven eller vedtægterne påhviler bestyrelse,  

 forretningsfører, revisor eller likvidatorer, fremtvunget ved pålæg af  

 daglige  

 bøder, som tilfalder statskassen.' I bemærkninger til  

 ændringsforslaget anførtes det om denne bestemmelse:
 'Efter den gældende  

 formulering af lovens § 16 kan boligministeren træffe særlige forholdsregler  

 over for et boligselskabs bestyrelse for at sikre, at de fastsatte regler om  

 almennyttig boligvirksomhed overholdes.
 På baggrund af den meget nære  

 tilknytning, kommunerne har til de almennyttige boligselskaber i kraft af  

 stillingen som tilsynsmyndighed over for selskaberne, synes det mere  

 hensigtsmæssigt at søge sanktionsbestemmelserne ændret, således at det  

 overlades til kommunalbestyrelsen at træffe de eventuelt nødvendige  

 forholdsregler for at sikre fuldt forsvarlig drift af et boligselskab.
 Lovforslaget tager sigte på  

 at styrke og udvide kommunernes stilling som tilsynsmyndighed, medens de  

 foreslåede sanktionsbestemmelser i alt væsentligt er identiske med de  

 gældende  

 regler.
Efter ændringsforslaget får  

 boligministeren tilsvarende beføjelser, som foreslåes tillagt  

 kommunalbestyrelsen,  

 og herudover vil det som hidtil tilkomme boligministeren om nødvendigt at  

 pålægge tvangsbøder.' Lovforslaget blev vedtaget af  

 Folketinget ved 3. behandling den 11. maj 1982 (lov nr. 206 af 18. maj 1982  

 om  

 ændring af lov om boligbyggeri).
 Ved lov nr. 532 af 16.  

 november 1983 om ændring af lov om boligbyggeri blev bestemmelsen i næsten  

 uændret form videreført som § 18.
 Ved lov nr. 283 af 6. juni  

 1984 om ændring af lov om boligbyggeri blev følgende bestemmelse indsat i  

 loven  

 som § 18, stk. 1:
'Kommunalbestyrelsen fører  

 tilsyn med de almennyttige boligselskaber efter regler, der fastsættes af  

 boligministeren.' Af bemærkningerne til  

 lovforslaget (Folketingstidende 1983-84 (2. samling), tillæg A, sp. 3542)  

 fremgik:
'De almennyttige  

 boligselskabers virksomhed er undergivet offentligt tilsyn, der varetages af  

 kommunalbestyrelserne og boligministeriet (boligstyrelsen). Den nuværende  

 tilsynsform blev indført i 1965. Reglerne herom har hidtil været fastsat i  

 bekendtgørelserne  

 om almennyttig boligvirksomhed, jfr. nu boligstyrelsens bekendtgørelse nr.  

 497  

 af 3. september 1982, og i de til de gældende boligbyggerilove knyttede  

 cirkulærer.
På baggrund af drøftelser i arbejdsgruppen vedrørende særlige  

 problemer inden for de almennyttige boligselskabers virksomhed har man fundet  

 det hensigtsmæssigt, at der indsættes en udtrykkelig bestemmelse om det  

 kommunale tilsyn i loven, svarende til bestemmelsen i lovens § 76 om  

 kommunernes tilsyn med kollegier.' De bestemmelser i lov om  

 boligbyggeri som har betydning for denne sag, fandtes herefter i §§ 13, 15 og  

 18. Bestemmelserne havde følgende ordlyd, jf. lovbek. nr. 676 af 20. august  

 1993:
 '  

  

 § 13. Regnskabsaflæggelse for selskabet og dets afdelinger samt  

 revisionen af regnskaberne skal ske efter regler, som fastsættes af  

 boligministeren,  

 der kan kræve årsregnskab bilagt genparter af revisors beretning om  

 revisionen  

 indsendt til gennemgang.
Stk. 2.  

  

 Revisionen foretages af en statsautoriseret eller  

 registreret revisor efter boligministerens nærmere bestemmelse.
Revisors  

 bemærkninger  

 skal indføres i en revisionsprotokol.
 Stk. 3.  

  

 En genpart af regnskabet indsendes til kommunalbestyrelsen  

 til kritisk gennemgang samt til Boligselskabernes Landsbyggefond.
 Stk. 4.  

  

 Selskabet skal på forlangende give boligministeren, kommunalbestyrelsen  

 og landsbyggefonden alle nødvendige oplysninger til belysning af selskabets  

 og  

 dets afdelingers økonomiske forhold.
 § 15. ...
 Stk. 13.  

  

 Selskabets ledelse indbringer eventuelle tvistigheder  

 mellem ledelsen og afdelingsbestyrelsen eller afdelingsmødet om driftsbudget  

 og  

 årsregnskab for kommunalbestyrelsen, som træffer den endelige administrative  

 afgørelse.
 ...
 § 18. Kommunalbestyrelsen fører tilsyn med de almennyttige boligselskaber  

 efter regler, der fastsættes af boligministeren.
 Stk. 2.  

  

 Kommunalbestyrelsen kan træffe sådanne forholdsregler, som  

 skønnes nødvendige for at sikre en forsvarlig drift af selskabet og dets  

 afdelinger i overensstemmelse med de regler, der er fastsat herfor.  

 Kommunalbestyrelsen kan herunder udpege en forretningsfører til midlertidigt  

 at  

 overtage selskabets administration.
 ...
 Stk. 5.  

  

 Kommunalbestyrelsen kan i særlige tilfælde udpege en  

 forretningsfører, der midlertidigt varetager de funktioner i boligselskabet  

 eller i en af selskabets afdelinger, som i henhold til selskabets vedtægter  

 er  

 tillagt selskabets og afdelingens ledelse.
Stk. 6.  

  

 Boligministeren har tilsvarende beføjelser, som er tillagt  

 kommunalbestyrelsen efter stk. 2 og 5. Boligministeren kan endvidere søge  

 opfyldelse af pligter, som efter loven eller vedtægterne påhviler bestyrelse,  

 forretningsfører eller revisor, fremtvunget ved pålæg af daglige bøder, som  

 tilfalder  

 statskassen.' Ved lov nr. 374 af 22. maj  

 1996 om almene boliger mv. der trådte i kraft den 1. januar 1997, blev  

 hovedparten af bestemmelserne i lov om boligbyggeri ophævet.
Bl.a. ophævedes  

 §§  

 13, 15 og 18. Reglerne om tilsyn med de almene boligorganisationer findes nu  

 i  

 kapitel 13 om tilsyn (§§ 164-169) i loven om almene boliger mv.  

 Indholdsmæssigt  

 er reglerne i alt væsentligt uændrede i forhold til de nu ophævede  

 bestemmelser  

 i lov om boligbyggeri.
 Af kapitel 12 (§§ 26-35) om  

 tilsyn i Boligstyrelsens bek. nr. 784 af 14. december 1988 som senest ændret  

 ved Bygge- og Boligstyrelsens bek. nr. 833 af 18. oktober 1993 om almennyttig  

 boligvirksomhed fremgik:
'§ 26. Tilsyn med selskabet føres af kommunalbestyrelsen i den  

 kommune, hvor selskabet ifølge vedtægterne har hjemsted.
Bestemmelser i  

 vedtægterne, hvorefter tilsynet føres af en anden offentlig myndighed bevarer  

 dog deres gyldighed, jf. § 42. Tilsynet med selskabets afdelinger føres af  

 kommunalbestyrelsen  

 i den kommune, hvor afdelingen er beliggende.
 § 27. Den tilsynsførende kommunalbestyrelse med henholdsvis  

 selskabet og afdelingerne påser, at driften er i overensstemmelse med  

 bestemmelserne  

 herom i lov om boligbyggeri, denne bekendtgørelse og selskabets vedtægter.  

 Kommunalbestyrelsen kan med henblik herpå træffe sådanne forholdsregler, som  

 skønnes nødvendige for at sikre en forsvarlig drift af selskabet og dets  

 afdelinger i overensstemmelse med de regler, der er fastsat herfor.
 ...
 § 30.  

  

 Kommunalbestyrelsen påser, at regnskabsmaterialet indsendes i  

 overensstemmelse med reglerne i § 24.
 Stk. 2.  

  

 Regnskabsmaterialet forelægges kommunalbestyrelsen til  

 kritisk gennemgang med henblik på at påse, om selskabets og dets afdelingers  

 drift og økonomi er forsvarlig og iøvrigt opfylder de herom gældende regler.  

 Kommunalbestyrelsen fremlægger regnskaberne til offentligt gennemsyn.
§ 31.  

  

 Giver det forelagte regnskabsmateriale den tilsynsførende  

 kommunalbestyrelse anledning til kritik, kan kommunalbestyrelsen pålægge  

 selskabet at foretage de foranstaltninger, som skønnes nødvendige, herunder  

 at  

 forhøje eller nedsætte lejen.
Hvis det skønnes nødvendigt, kan  

 kommunalbestyrelsen  

 foranledige, at en af kommunen udpeget revisor for selskabets regning  

 gennemgår  

 selskabets regnskab og økonomi og afgiver beretning herom for  

 kommunalbestyrelsen.  

 Såfremt den tilsynsførende kommune ikke samtidig er selskabets  

 hjemstedskommune, skal hjemstedskommunen orienteres om eventuelle påbudte  

 foranstaltninger.
 Stk. 2.  

  

 Undlader selskabet at efterkomme kommunalbestyrelsens  

 pålæg, eller giver dets forhold i øvrigt kommunalbestyrelsen anledning til  

 væsentlig kritik, foretager kommunalbestyrelsen indberetning herom til Bygge-  

 og Boligstyrelsen bilagt kommunalbestyrelsens indstilling og det fornødne  

 regnskabsmateriale.
 ...
§ 35.  

  

 Selskabet skal på forlangende give kommunalbestyrelsen og  

 boligministeren enhver oplysning om selskabets forhold til belysning af, om  

 dette ledes og drives i overensstemmelse med bestemmelserne i loven, regler  

 udfærdiget i medfør af loven og selskabets vedtægter.' Af punkt 10.1. og 10.8. i  

 Boligstyrelsens cirkulære nr. 117 af 25. oktober 1985 om de almennyttige  

 boligselskabers økonomi m.v. fremgik:
'10.1. Generelt De almennyttige  

 boligselskaber, herunder forretningsførerselskaberne, er undergivet  

 offentligt  

 tilsyn på en række punkter.
Tilsynet varetages primært af kommunalbestyrelsen  

 og i sidste instans af boligministeriet (boligstyrelsen).
 Tilsynet med boligselskaberne  

 omfatter bl.a. tilsyn med regnskabsaflæggelsen.
 ...
10.8.1. Indberettede regnskaber Boligstyrelsen gennemgår de  

 forhold i det indsendte regnskabsmateriale, der er blevet indberettet, og  

 tager herunder stilling til, hvorvidt man er enig i kommunalbestyrelsens  

 indstilling.  

 Boligstyrelsen fremkommer med de bemærkninger og eventuelle henstillinger,  

 som  

 sagen måtte give anledning til.
Herudover foretages ikke en egentlig  

 gennemgang  

 af hele regnskabsmaterialet.
Hvis boligstyrelsen ved en regnskabssags  

 gennemgang bliver opmærksom på andre kritisable forhold end de indberettede,  

 vil disse forhold dog ligeledes blive inddraget i afgørelsen.
 Boligstyrelsen kan - selv om  

 der ikke foreligger indberetning fra kommunalbestyrelsen - selv foranledige  

 iværksat en regnskabsundersøgelse, herunder ved indhentning af udtalelse fra  

 kommunalbestyrelsen, f.eks. som følge af henvendelser fra beboerne.
10.8.2. Reaktionsmuligheder Boligstyrelsen har  

 tilsvarende beføjelser, som er tillagt kommunalbestyrelsen, men kan herudover  

 efter lovens § 18, stk. 4, 2. punktum, søge opfyldelse af pligter, som efter  

 loven eller vedtægterne påhviler bestyrelse, forretningsfører eller revisor,  

 fremtvunget ved pålæg af daglige bøder, som tilfalder statskassen.
...' Indledningsvis gør jeg  

 opmærksom på at ombudsmanden behandler klager over den offentlige  

 forvaltning.  

 Ombudsmanden kan derimod ikke behandle klager over privates virksomhed.  

 (Boligselskabet)  

 kan ikke anses for at være en del af den offentlige forvaltning.
Jeg er  

 derfor  

 afskåret fra at tage stilling til boligselskabets virksomhed.
 Vedrørende Solrød Kommunes  

 godkendelse af 9. oktober 1995 af regnskabet for 1994 for afdelingen (X) gør  

 jeg opmærksom på at indtil 1. januar 1997 var ombudsmandens mulighed for at  

 behandle klager over den kommunale forvaltning begrænset til normalt kun at  

 omfatte forhold der kunne påklages til en statslig myndighed.
 Klage over en kommunes  

 afgørelse til en statslig myndighed forudsætter normalt udtrykkelig  

 lovbestemmelse  

 om en sådan klageadgang.
 Bygge- og Boligstyrelsen har  

 i brevene af 7. november 1995 og 18. april 1996 anført at der ikke er  

 mulighed  

 for at klage til styrelsen over de afgørelser som en kommune træffer som led  

 i  

 sit tilsyn med de almennyttige boligselskaber, herunder kommunens godkendelse  

 af regnskab.
Jeg er enig med Bygge- og  

 Boligstyrelsen heri.
Jeg er derfor afskåret fra at tage stilling til  

 kommunens  

 godkendelse af afdelingsregnskabet for 1994.
 Kommunernes forpligtelse til  

 at føre tilsyn med de almennyttige boligselskaber fremgik af § 18, stk. 1, i  

 lov om boligbyggeri, og Boligstyrelsens bek. nr. 784 af 14. december 1988 som  

 senest ændret ved Bygge- og Boligstyrelsens bek. nr. 833 af 18. oktober 1993  

 indeholdt udførlige regler herom.
Bygge- og Boligstyrelsen  

 fører tilsyn med de almennyttige boligselskaber og med at lovgivningen på  

 området overholdes.
Styrelsens tilsynsforpligtelse er nærmere omtalt i pkt.  

 10.1. i det ovenfor nævnte cirkulære og er ligeledes forudsat i bestemmelsen  

 i  

 § 18, stk. 6, i den dagældende lov om boligbyggeri.
 Lov om almene boliger m.v.  

 medfører ikke ændringer heri.
På den baggrund må det  

 antages at tilsynet med de almennyttige boligselskaber i første række  

 varetages  

 af kommunerne og i sidste instans af Bygge- og Boligstyrelsen, jf. pkt. 10.1.  

 i  

 det nævnte cirkulære.
I praksis betyder dette at styrelsens behandling af en  

 sag normalt forudsætter at sagen forinden har været behandlet af kommunen.
Bygge- og Boligstyrelsen  

 skrev i sit brev af 7. november 1995 at styrelsen i princippet først vil  

 blive  

 en del af det offentlige tilsyn med boligselskaberne når der foreligger en  

 kommunal indberetning.
Herudover har styrelsen en overordnet  

 tilsynsforpligtelse  

 som indebærer at styrelsen af egen drift kan tage sager op hvor styrelsen  

 bliver opmærksom på at der er fare for tab af statslige midler.
I brevet af  

 18.  

 april 1996 gav Bygge- og Boligstyrelsen desuden udtryk for at styrelsens  

 ulovbestemte tilsynsforpligtelse indebærer at styrelsen af egen drift kan  

 tage sager op hvori der indgår spørgsmål af principiel karakter, og at  

 styrelsen  

 selv træffer afgørelse om hvilke konkrete spørgsmål der kan anses for at være  

 af principiel karakter.
 Jeg er ikke enig med  

 styrelsen i den opfattelse at pligten til at realitetsbehandle sager  

 indskrænker sig til de anførte tilfældegrupper.
 Efter min opfattelse har  

 Bygge- og Boligstyrelsen et almindeligt sektortilsyn med de almennyttige  

 boligselskaber og med om lovgivningen på området overholdes, jf. § 18, stk.  

 6,  

 i lov om boligbyggeri.
Et sektortilsyn antages -  

 medmindre der er holdepunkter for andet - at have karakter af et  

 konstaterende  

 legalitetstilsyn.
Dette indebærer at tilsynet har kompetence til ved  

 uforbindende  

 udtalelser at kunne konstatere om lovgivningen er overholdt ved generelle  

 beslutninger eller i konkrete sager på det pågældende område.
Der henvises  

 til  

 Karsten Loiborg mfl., Forvaltningsret (1994), s. 660ff, med yderligere  

 henvisninger og til min beretning for 1994, s. 296ff.
Mens en klagemyndighed  

 normalt har pligt til at realitetsbehandle en klage, har en myndighed som  

 fører  

 et legalitetstilsyn, kun pligt til at realitetsbehandle en sag dersom der  

 består en vis sandsynlighed for at der i sagen foreligger legalitetsmangler.  

 Om denne betingelse er opfyldt, afhænger af de for tilsynsmyndigheden  

 foreliggende oplysninger, dvs. med hvilken styrke de peger i retning af at  

 der kunne foreligge en ulovlighed, og hvorvidt denne ulovlighed angår mere  

 væsentlige forhold.
Sådanne oplysninger kan ikke blot foreligge i forbindelse  

 med en henvendelse fra en borger, men også i form af oplysninger i pressen og  

 på anden måde, sammenholdt med den viden tilsynsmyndigheden i øvrigt er i  

 besiddelse af.
Kun hvis tilsynsmyndigheden efter en konkret vurdering af de  

 foreliggende oplysninger kan konstatere at der ikke består en vis  

 forhåndssandsynlighed for at sagen indeholder ulovligheder, kan den efter min  

 opfattelse undlade at foretage realitetsbehandling eller foranledige at den  

 pågældende kommune selv foretager en undersøgelse.
 Jeg har gjort Bygge- og  

 Boligstyrelsen bekendt med min opfattelse.
 Jeg må opfatte Bygge- og  

 Boligstyrelsens brev af 7. november 1995 således at styrelsen gennemgik (A)'s  

 klage af 25. oktober 1995 vedrørende afdelingsregnskabet for 1994 som led i  

 styrelsens tilsyn, og at styrelsen herefter ikke fandt grundlag for at  

 foretage  

 sig videre i sagen.
 Spørgsmålet er om styrelsen  

 som led i sit tilsyn med boligselskabet burde have undersøgt sagen nærmere.  

 Besvarelsen af dette spørgsmål beror som anført bl.a. på en vurdering af om  

 afdelingsregnskabet for 1994 var aflagt i overensstemmelse med de derom  

 gældende regler.
 Jeg finder ikke at der er  

 grundlag for at kritisere at Bygge- og Boligstyrelsen ikke i det konkrete  

 tilfælde fandt anledning til at foretage videre. Årsagen er at det efter min  

 opfattelse ikke på baggrund af en foreløbig vurdering af sagen var  

 sandsynligt at der i sagen var begået ulovligheder.
..." NOTER: (*1) Jf.  

 FOB 1994, s. 296ff.
