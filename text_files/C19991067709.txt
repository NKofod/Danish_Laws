Kundgørelse om politiets brug af  

 stav § 1.
 § 2. Politiet må kun anvende stav i  

 følgende tilfælde:
 1) Når det skønnes nødvendigt for at  

 afværge personlig overlast mod polititjenestemanden selv, andre  

 polititjenestemænd eller tredjemand.
 2) Når det skønnes nødvendigt for at  

 gennemføre anholdelse af farlige lovovertrædere.
 3) Når det skønnes nødvendigt, fordi  

 nogen søger at hindre en anholdelse eller søger at befri en  

 anholdt.
 4) Når det skønnes nødvendigt, fordi  

 nogen ved anvendelse af magt i øvrigt søger at hindre en  

 tjenestehandling.
 5) Når det skønnes nødvendigt
for at sikre gennemførelsen af en ordre, hvis øjeblikkelige  

 efterkommelse er påkrævet, og mod hvilken der gøres aktiv  

 eller passiv modstand.
 § 3. Politistaven skal anvendes med besindighed for  

 ikke at påføre nogen større overlast end  

 nødvendigt.
 § 4. Politistaven må kun rettes mod arme,  

 ben, ryg og sæde.
 Stk. 2. Politistaven må ikke rettes mod  

 hoved, hals, nakke, kraveben, bryst, mave, nyrer, skridt eller  

 rygsøjle.
 Stk. 3. Politistaven må ikke anvendes til  

 stød.
 Stk. 4. Det bør i videst muligt omfang  

 undgås at anvende politistaven mod knæ, albuer og andre led.
 § 5.  Polititjenestemænd under samlet  

 kommando må kun bruge stavene efter direkte ordre, medmindre  

 betingelserne i § 2, nr. 1 er opfyldt.
 § 6. Enhver brug af staven skal indberettes til  

 politimesteren (politidirektøren).
 Stk. 2. Er staven anvendt efter ordre, jf. § 5,  

 afgives én samlet indberetning.
Stk. 3. Af indberetningen skal fremgå de  

 omstændigheder, der nødvendiggjorde stavens brug, samt  

 anføres, efter hvilken bestemmelse i denne kundgørelse staven  

 er anvendt.
Har anvendelse af staven forårsaget skader, skal det  

 fremgå af indberetningen.
 Stk. 4. De afgivne indberetninger om stavens brug  

 opbevares hos politimesteren (politidirektøren).
 Stk. 5. Politimesteren (politidirektøren)  

 skal på de periodiske statistikskemaer underrette Rigspolitichefen om  

 antallet af tilfælde, hvor politistaven har været anvendt, samt  

 anføre begrundelserne herfor.
 § 7. Politiet må kun bruge stave, som er  

 udleveret af Rigspolitichefen.
 § 8. Kundgørelse II nr. 37 af 21. januar  

 1987 ophæves.
