(Til samtlige kommuner og amtskommuner  

 mfl.) 1. Den Socialistiske Forbundsrepublik Jugoslavien  

 ophørte med at eksistere i 1991 - 92. Den tidligere forbundsrepublik består  

 nu af efterfølgerlandene Slovenien, Kroatien, Forbundsrepublikken Jugoslavien  

 (Serbien og Montenegro), Bosnien-Hercegovina og Makedonien.
 Som følge af Den Socialistiske Forbundsrepubliks ophør er også konvention  

 mellem Kongeriget Danmark og Den Socialistiske Forbundsrepublik Jugoslavien  

 om social sikring af 22. juni 1977 (den jugoslaviske konvention) som  

 udgangspunkt bortfaldet.
Visse af de ovennævnte lande har imidlertid tiltrådt konventionen, som  

 efterfølgere for Den Socialistiske Forbundsrepublik.
Det drejer sig om  

 landene Slovenien, Kroatien og Makedonien.
 Spørgsmålet om Forbundsrepublikken Jugoslaviens og Bosnien- Hercegovinas  

 stilling i forhold til konventionen er derimod uafklaret.
 2. Da Slovenien, Kroatien og Makedonien har tiltrådt  

 konventionen skal bestemmelserne i den jugoslaviske konvention anvendes i  

 forhold til disse landes områder og statsborgere på de vilkår som efter  

 konventionen gælder for jugoslaviske statsborgere og jugoslavisk område.
 Statsborgere fra disse lande bliver derfor omfattet af dansk lovgivning og  

 har ret til ydelser efter denne lovgivning - eventuelt også når de har  

 ophold/bopæl i deres hjemlande - når betingelserne herfor efter konventionen  

 er opfyldt.
 Danske statsborgere bliver på tilsvarende måde omfattet af disse landes  

 lovgivning og får rettigheder og pligter i disse lande på de vilkår, der  

 gælder efter konventionen.
 Konventionen gælder i forhold til de nævnte lande uden tidsmæssigt afbrud.
 3. For så vidt angår statsborgere i  

 Forbundsrepublikken Jugoslavien og Bosnien-Hercegovina samt disse landes  

 områder kan konventionens bestemmelser i øjeblikket ikke anvendes.
Det betyder, at det for tiden ikke er muligt at afgøre, om der kan  

 tillægges rettigheder og pligter, når dette er afhængig af, at konventionens  

 bestemmelser kan anvendes.
Behandling af sådanne sager må derfor stilles i  

 bero, indtil spørgsmålet er afklaret.
 Personer, der efter konventionen har opnået ret til ydelser, bevarer dog  

 denne ret.
