 § 1.  Med henblik på at sikre et fælles grundlag for  

 en effektiv statslig ejendomsforvaltning føres et informations- og  

 forvaltningssystem for den statslige ejendomsforvaltning - EJDINFO.
 Stk. 2.  EJDINFO indeholder registeringer om ejendomme  

 eller dele af ejendomme, herunder arealer, bygninger og lokaler.
Stk. 3.  Den centrale registering over statens  

 ubenyttede ejendomme, jf.
Bygge- og Boligstyrelsens cirkulære nr. 29 af 27.  

 februar 1990 herom, udgør en del af informations- og forvaltningssystemet.
§ 2.  Dette cirkulære omfatter ejendomme eller dele af  

 ejendomme, som staten ejer eller lejer.
Uden for cirkulæret falder ejendom  

 tilhørende selskaber, hvori staten besidder aktier eller anden kapital.
 Stk. 2.  Særskilte regler for ajourføring vedrørende  

 Forsvarsministeriets ejendomme, arealer, bygninger og lokaler er aftalt  

 mellem Boligministeriet og Forsvarsministeriet.
 § 3.  For ejendomme ejet af staten foretages  

 ajourføring af informations- og forvaltningssystemets oplysninger på grundlag  

 af de enkelte statslige institutioners og styrelsers meddelelse af  

 oplysninger til de respektive registermyndigheder for Bygnings- og  

 Boligregistret, Det fælleskommunale Ejendomsdatasystem, Matrikelregistret  

 m.v. i forbindelse med byggesager, matrikulære sager, køb og afhændelse m.v.  

 Med henblik på at sikre denne fremgangsmåde påhviler det institutioner og  

 styrelser nøje at overholde korrekt og rettidig meddelelse til nævnte  

 registermyndigheder i overensstemmelse med retningslinier fastsat for de  

 enkelte ejendomsdataregistre.
 § 4.  For ejendomme eller dele af ejendomme, herunder  

 arealer, bygninger og lokaler, som staten lejer, påhviler det de enkelte  

 statslige institutioner og styrelser ved direkte indberetning at meddele  

 oplysninger til Boligministeriet.
 Stk. 2.  Indberetninger foretages snarest efter  

 indgåelse af ny lejekontrakt, ophør af eksisterende lejemål, ved væsentlige  

 ændringer i størrelsen af eksisterende lejemåls areal eller ved ændringer i  

 anvendelsen af eksisterende lejemål.
 Stk. 3.  Lejemål, der alene omfatter ubebyggede arealer  

 med et samlet areal på mindre end 500 m2, er ikke omfattet af cirkulæret.
 Stk. 4.  Lejemål, der alene omfatter arkivlokaler med et  

 samlet etageareal på mindre end 25 m2 eller garageanlæg til 1 eller 2  

 køretøjer, er ikke omfattet af cirkulæret.
Stk. 5.  Indberetningen af ajourføringsoplysninger  

 foretages på særligt skema, der er aftrykt som bilag til cirkulæret, eller på  

 EDB-medie.
Uafhængigt af indberetningsformen skal indberetningen, jf.  

 skemaet, som minimum indeholde følgende:
 § 5.  Dette cirkulære træder i kraft 1. februar 1991.
 Stk. 2.  Bestemmelserne i dette cirkulære vedrører ikke  

 ejendomme og lejemål på Færøerne, i Grønland og i udlandet.
