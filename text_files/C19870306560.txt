Indholdsfortegnelse Indledning 1. Område 2. Definitioner 3. Konstruktion 3.1 Alment 3.2  

 Maskiner med hydraulik og pneumatik 3.3 Sikring af farezoner 3.4 Bevægelige  

 maskindele 3.5 Styresystemer 3.6 Varme og kulde 3.7 Stoffer og materialer 3.8  

 Stråling 3.9 Brand og eksplosion 3.10 Særlige driftsforhold 4. Udrustning for  

 energitilførsel 4.1 Elektricitet 4.2 Forbrændingsenergi 5.  

 Betjeningssikkerhed 5.1 Betjeningsorganer 5.2 Håndmaskiner 5.3 Automatiske  

 maskiner 5.4 Specielle arbejdsopgaver 5.5 Arbejdsstillinger 6. Start- og  

 stopfunktioner 6.1 Start 6.2 Stop.
Hovedafbryder, driftsstop, nødstop,  

 grænsestop 6.3 Energisvigt 7. Støj og vibrationer 8. Platforme, gangbroer og  

 adgangsveje 9. Form og farve m.v.
10. Transport 11. Opstilling Indledning Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse indeholder bl.a krav om, at tekniske hjælpemidler  

 skal konstrueres, udstyres og opstilles således, at farer ved hjælpemidlet er  

 imødegået, og at betjening, reparation, rengøring m.v. kan ske sikkerheds- og  

 sundhedsmæssigt forsvarligt.
Denne anvisning giver nærmere retningslinier for, hvorledes disse krav i  

 almindelighed kan opfyldes for maskiner og maskinanlæg.
Hvor konkrete  

 omstændigheder gør det nødvendigt, kan arbejdstilsynet dog stille yderligere  

 krav.
 Arbejdstilsynet kræver, at maskiner og maskinanlæg er indrettet i  

 overensstemmelse med anvisningen eller på anden lige så forsvarlig måde.
 For visse typer tekniske hjælpemidler gælder særlige krav, se pkt. 1  

 Område.
 Anvisningerne erstatter publikation 12/1966, Maskineri, Redskaber og  

 Værktøjer - almindelige sikkerhedsanvisninger for leverandører og opstillere.
1. Område Anvisningen omfatter alle former for maskiner og maskinanlæg, hvorved især  

 forstås motorer, pumper, ventilatorer, kompressorer, værktøjsmaskiner,  

 produktionsmaskiner, motorredskaber og sammenstilling af maskiner til  

 maskinanlæg, produktionslinier m.v.
Men iøvrigt kan anvisningen for alle  

 andre kategorier af tekniske hjælpemidler være vejledende i den udstrækning,  

 retningslinierne kan finde anvendelse.
 Anvisningerne gælder både mekanisk drevne og hånddrevne maskiner.
Anvisningerne tager ikke alene sigte på at beskytte operatøren eller  

 operatørerne af en maskine.
De tilsigter også at sikre både medhjælpere,  

 andre beskæftigede i nærheden og tilfældigt forbipasserende.
Anvisningerne giver ikke retningslinier for beregning, valg af materialer,  

 udførelse m.v. ud fra hensynet til forsvarligt styrke og holdbarhed.
Her  

 forudsættes, at teknikkens almindelige regler, normer og standarder er fulgt.
 Et teknisk hjælpemiddel, som opfylder bestemmelserne i disse anvisninger,  

 kan ikke uden videre anses for at opfylde alle arbejdsmiljølovens krav.
For en lang række tekniske hjælpemidler findes særbestemmelser, som også  

 skal være opfyldt.
Det gælder fx:
 Trykbeholdere, kedler m.v.
Hejse-, løfte- og transportredskaber Elevatorer, rulletrapper m.v.
Maskiner til grafisk industri Slagteri- og charcuterimaskiner Ekscenterpresser, kantpresser m.v.
Træbearbejdningsmaskiner Autoløftere Boltepistoler Centrifuger Grønthøstere Gevindskæremaskiner Køleanlæg Laserapparater Lavetstiger Mejetærskere Metalrundsave Mikrobølgeovne Motorkædesave Plæneklippere Skærmterminaler Slibemaskiner Stiger og stilladser Svejseaggregater Sømpistoler Udmugningsanlæg Vaskerimaskiner 2. Definitioner 2.1 Specialværktøj Værktøj således udformet, at almindeligt værktøj som skruetrækker,  

 skruenøgle, hammer, tang o.lign. ikke kan udføre dets funktion, fx topnøgle  

 med trekantet hul til forsænket trekantet tap.
Nøgle- og kodelåse samt  

 plombering kan ofte erstatte et krav om specialværktøj.
2.2 Stationær maskine Maskine, som ikke er transportabel, fx ekscenterpresse, drejebænk,  

 vævestol, papirmaskine.
2.3 Transportabel maskine Maskine, som er beregnet til at kunne transporteres for at kunne anvendes  

 på forskellige pladser, f.eks. elmotorer på vogn eller slæde, brændesav,  

 mejetærsker, kornblæser, plæneklipper.
2.4 Håndmaskine Maskine, beregnet til at holde i hånden under brugen, fx håndboremaskine,  

 håndrundsav.
2.5 Styresystem Anordninger, hvormed maskiner startes, stoppes, styres eller overvåges.  

 Til styresystemet hører samtlige komponenter (mekaniske, hydrauliske,  

 pneumatiske, elektriske eller elektroniske) fra og med betjeningsorganet frem  

 til selve maskinen.
3. Konstruktion 3.1 Alment 3.1.1 Maskiner skal såvidt muligt være konstrueret, så bevægelige  

 maskindele, udslyngning af maskindele eller materialer, eller udvikling af fx  

 røg, gas, støv, farlige stoffer og materialer, støj, vibrationer,  

 elektricitet, varme, kulde, stråling, brand og eksplosion, ikke kan volde  

 skade.
3.1.2 Maskiner skal så vidt muligt indrettes således, at yderligere  

 beskyttelsesanordninger ikke er nødvendige.
Se fig. 3.1.2.
 3.1.3 Beskyttelsesanordninger skal så vidt muligt være faste dele af  

 maskinens konstruktion.
3.1.4 Alle beskyttelsesanordninger skal have fornøden styrke og  

 stabilitet, så de kan tåle ikke alene den belastning, de umiddelbart er  

 bestemt for, men også belastning fra forudseeligt misbrug.
En  

 beskyttelsesskærm skal ikke blot forhindre, at en legemsdel kan nå ind i en  

 farezone, men skal også kunne modstå et mere hårdhændet forsøg, fx hvis et  

 menneske snubler og med hånden tager fat i skærmen for ikke at falde.
Et  

 rækværk skal ligeledes kunne tåle, at en person snubler ind i det.
3.1.5 Beskyttelsesanordninger, som skal hindre, at dele slynges ud  

 (værktøjer, emner, sprængstykker fra slibeskiver m.v.), skal være stærke nok  

 til med sikkerhed af fange de udslyngede dele.
Om nødvendigt skal den  

 tilstrækkelige styrke kunne godtgøres ved forudgående beregning.
Der kan dog ikke sikres mod udslyngning i alle tilfælde.
Kapper om fx  

 turbiner og industricentrifuger kan ikke modstå et sprængt turbinehjul eller  

 en sprængt centrifugekugle.
I sådanne tilfælde skal den beregningsmæssige  

 sikkerhed mod sprængning af de roterende dele kunne dokumenteres.
 3.1.6 Beskyttelsesanordninger må ikke kunne sættes ud af funktion eller  

 fjernes uden brug af værktøj, med mindre der er truffet særlige  

 foranstaltninger, se pkt. 3.3.5 og 3.3.6.
 3.1.7 En beskyttelsesanordning må ikke medføre uhensigtsmæssige  

 arbejdsstillinger og synsforhold.
 3.1.8 Stationære maskiner beregnet til fastgøring til underlag, væg eller  

 andet, skal kunne fastgøres forsvarligt, så fastgøringen kan modstå enhver  

 påvirkning, der med rimelighed kan forudses.
 Fastgøringsmetodens egnethed skal om fornødent kunne dokumenteres.
 3.1.9 Transportable maskiner på hjul skal om nødvendigt kunne afbremses  

 effektivt under brugen.
 3.1.10 Stationære og transportable maskiner, som ikke er beregnet til  

 fastgøring, skal være betryggende sikret mod væltning.
 Dette krav anses normalt for opfyldt, hvis de opfylder et af følgende  

 krav:
3.2 Maskiner med hydraulik og pneumatik 3.2.1 Maskiner med hydraulisk og pneumatisk udrustning skal være indrettet  

 således, - at farligt overtryk er forhindret - at udstrømmende trykmedium (væske eller gasarter) ikke kan forårsage  

 personskade - at variationer i trykket ikke fremkalder ulykkesfare ved farlige  

 bevægelser af maskindel eller arbejdsstykke eller udebleven funktion.  

 Ventiler, der forhindrer bevægelse i tilfælde af rør~ eller slangebrud, skal  

 så vidt muligt anbringes direkte på bevægecylinderen.
- at det let kan kontrolleres, om der er tilstrækkelig hydraulvæske i  

 systemet - at der i nærheden af pumpe eller kompressor er tilslutningsmulighed for  

 en trykmåler - at den hydrauliske og pneumatiske udrustning er godt beskyttet mod skade  

 ved ydre påvirkning, og - at akkumuleret tryk kan aflastes på ufarlig måde.
 3.2.2 Beholdere, rør, slanger, koblinger og andre komponenter, som er  

 under tryk, skal være dimensioneret og monteret efter gældende tekniske  

 normer og regler.
3.2.3 Rør og slanger må ikke beskadiges ved maskinbevægelse eller slynges  

 ud ved eventuelt brud.
Slangekoblinger skal monteres i overensstemmelse med  

 god faglig praksis.
 3.2.4 Trykakkumulatorer skal have anordninger, som forhindrer, at luft  

 eller anden gasart kan komme ud i systemet i farlig mængde.
 3.2.5 I trykakkumulatorer må der kun anvendes en gasart, som ikke reagerer  

 med trykvæsken.
 3.2.6 Hydraulvæske, som ved lækage kan sprøjte ud med deraf følgende fare  

 for antændelse, må ikke være brændbar, eller faren for antændelse må imødegås  

 fx ved omlægning af hydraulsystemet.
 3.2.7 Trykmedium (væske eller gasart) må ikke angribe de  

 konstruktionsdele, ledninger og pakninger, som det kommer i berøring med.
 3.2.8 Maskiner, hvori dele løftes med trykenergi, skal have mekanisk  

 sikring mod, at delene falder ned ved tryksvigt (fx lækage eller  

 ledningsbrud), såfremt et sådant fald kan forvolde personskade.
 3.2.9 Der skal være filter for trykmediet, hvis forureninger kan forstyrre  

 maskinfunktioner på farlig måde.
 3.2.10 Der skal være midler til afluftning eller automatisk afluftning,  

 hvis luftlommer kan forårsage farlig maskinfunktion.
3.2.11 Når der afbrydes for en hydraulisk eller pneumatisk maskine, må der  

 ikke kunne ske farlig bevægelse af maskindel eller arbejdsstykke på grund af  

 tilbageværende tryk.
Hvis det er muligt skal afbrydelsen automatisk gøre  

 maskinen trykløs.
Se også pkt. 6.3.3.
3.3 Sikring af farezoner 3.3.1 Maskiner skal være således udført og opstillet, at man ikke  

 uforsætligt kan falde eller nå ind i en farezone.
3.3.2 Kravet gælder også tilførsels- og fraførselsåbninger for materialer,  

 emner m.v.
Tilførselsåbninger i gulv skal være omgivet af rækværk med hånd-,  

 knæ- og fodliste.
Hvor der ikke kan være fuldt rækværk for at kunne få  

 materialet ned i tilførselsåbningen, skal der etableres anden afspæring, så  

 risiko for personskade ikke foreligger.
 3.3.3 Beskyttelsesanordninger skal være således udformet og placeret, at  

 der ikke opstår en ny risiko for personskade, fx klemningsfare mellem  

 beskyttelsesanordning og maskindel eller arbejdsstykke.
 3.3.4 Rækkeafstande og åbningsstørrelser er vist på fig. 3.3.4 A, B, C, og  

 D.
 3.3.5 Beskyttelsesanordninger og låger for påfyldning, inspektion,  

 rensning el.lign., som kan åbnes eller fjernes uden anvendelse af værktøj,  

 skal, hvis ikke særlige forhold taler imod, være indrettet som angivet i pkt.  

 a) eller pkt. b):
3.3.6 Beskyttelsesanordninger, som af tekniske grunde ikke kan indrettes  

 efter pkt. 3.3.5, bør kun kunne åbnes eller fjernes af særligt instruerede  

 personer med hjælp af specialværktøj, og skal være forsynet med en  

 advarselstekst med følgende eller tilsvarende indhold: »Må ikke  

 åbnes/fjernes, mens maskinen er i gang.« 3.3.7 Elektrisk, hydraulisk eller pneumatisk anordning med  

 sikkerhedsmæssig funktion (fx overvågning af om et låg, en luge, en skærm el.  

 lign. er i beskyttelsesstilling) skal opfylde følgende krav:
 3.3.8 Alle farezoner i automatiske maskiner og maskinanlæg skal være helt  

 afspærrede, se. fig. 3.3.8 Nødvendige lemme og låger for opstilling,  

 reparation, justering og vedligeholdelse skal mindst opfylde kravene i pkt.  

 3.3.5. Hvor det kan lade sig gøre, bør kravet i pkt. 3.3.5 a) være opfyldt.
3.4 Bevægelige maskindele 3.4.1 Bevægelig maskindel, som kan forårsage ulykkestilfælde, skal så vidt  

 muligt være indbygget i maskinen.
Se fig. 3.1.2.
 3.4.2 Hvis dette af praktiske grunde ikke kan lade sig gøre, skal  

 farezonen afskærmes med hensigtsmæssige beskyttelsesanordninger, som fx  

 fuldstændig indskærmning eller halvskærm.
 Specielt skal iagttages:
Det er en fordel, hvis valserne hurtigt bevæger sig fra hinanden, når  

 stangen påvirkes.
Se fig. 3.4.2.i.
 3.4.3 Maskiner skal være udført, så der ikke foreligger klemnings~ eller  

 klipningsfare mellem maskindele eller maskindel og det, maskinen er beregnet  

 til at stå på eller være fastgjort til (gulv, væg m.v.). se fig. 3.4.3.
 3.4.4 Maskinværktøj, arbejdsstykker og lignende, som ved berøring kan  

 forårsage skade, skal være afskærmet, så der ikke er risiko for utilsigtet  

 berøring. se. fig. 3.4.4.
 3.4.5 Hvis kravene i 3.4.3 og 3.4.4 ikke kan opfyldes af tekniske årsager,  

 skal der træffes andre foranstaltninger, som forhindrer personskade.
 Sådanne foranstaltninger kan være:
- afskærmning som beskrevet i pkt. 3.3.5 - tohåndsbetjening som beskrevet i pkt. 5.1.4 - følersikring som beskrevet i pkt. 3.4.6 - to-trins klemningssikring som beskrevet i pkt. 3.4.7 - fotocelleværn (lysstråle, lysgitter) - kontaktmåtter, gulvkontakter, radardetektorer - betjeningsorganer med dødmandsknapfunktion som beskrevet i pkt. 5.1.5.
 3.4.6 En følersikring kan udføres på flere måder:
3.4.7 En to-trins klemningssikring bevirker, at de dele, der skal klemme  

 mod hinanden, bevæger sig mod hinanden med ufarlig kraft, indtil afstanden er  

 så lille - normalt 6 mm - at en legemsdel ikke kan indføres.
Først da øges  

 kraften til det, der er nødvendigt for at opnå den ønskede funktion.
3.4.8 Hvis de i pkt. 3.4.5 nævnte foranstaltninger enten er  

 utilstrækkelige eller hindrer et maskinværktøjs funktion, skal der anvendes  

 beskyttelsesudstyr, som er særligt udviklet til formålet.
Sådant udstyr  

 findes der anvisninger om for en række af de maskiner, som er angivet i pkt.  

 1.
 3.4.9 Er der fare for personskade, hvis en maskines bevægelige dele ikke  

 standser inden for det beregnede område på grund af en maskin- eller  

 betjeningsfejl, skal der være endestop, som afbryder energiførslen og om  

 fornødent bremser bevægelsen.
 Sådanne endestop skal opfylde kravene i pkt. 3.3.7.
3.4.10 Modvægt på vægtstang skal være indrettet, så den ikke kan falde af.  

 Modvægt, som er justerbart placeret på vægtarm, skal kunne låses sikkert til  

 vægtarmen i arbejdsstilling.
Se også pkt. 6.2.4.2.
3.4.11 Anvendes fjedre eller kontravægt til afbalancering skal farlig  

 maskinbevægelse som følge af brud være forhindret.
Det kan fx ske ved at  

 dublere eventuelle bæremidler (tove, kæder) for kontravægten og ved at  

 anvende styrede trykfjedre.
Kontravægtens bevægelsesbane skal afskærmes, hvis  

 de kan være til fare.
Fjedre skal sikres mod udslyngning i tilfælde af brud.
3.4.12 Maskiner, som fortsætter med at gå, efter at drivkraften er slået  

 fra, og derved kan medføre fare, skal være forsynet med bremse.
Bremsen skal  

 sædvanligvis viker automatisk, når drivkraften slås fra.
Hvis den ikke gør  

 det, skal bremsen kunne betjenes fra betjeningspladsen.
3.5 Styresystemer 3.5.1 Maskiners styresystemer, herunder programmerbare elektroniske  

 styringer, skal være udført således, at fejl i systemet ikke kan medføre  

 farlig maskinbevægelse, eller også skal maskinbevægelsen foregå i afskærmet  

 eller indhegnet område.
Sikring mod fejl i et styresystem kan etableres ved  

 dublering og overvågning.
Anvendes dublering alene, skal der være en tydelig  

 indikering af en opstået fejl, så maskinen ikke fortsætter på kun een fejlfri  

 komponent.
 3.5.2 Et styresystem skal være således udført og placeret, at ydre  

 påvirkninger ikke kan indvirke på systemets funktion på farlig måde.
 3.5.3 Maskiner skal være udført således, at flere operationer ikke kan ske  

 samtidig, hvis det kan medføre fare.
 3.5.4 Elektriske sikkerhedsanordninger (fx nødstop) skal fungere  

 uafhængigt af en eventuel programmerbar elektronisk styring.
 3.5.5 For elektroniske styresystemer af sikkerhedsmæssig betydning skal  

 der foreligge en fejlsikkerhedsanalyse, om nødvendigt indhentet fra  

 Elektronikcentralen eller en anden institution anerkendt af Statens tekniske  

 Prøvenævn.
3.5.6 For enhver beskyttelsesanordning, som når den træder i funktion,  

 bevirker, at en maskinfunktion standser, skal styresystemet normalt være  

 således indrettet, at genstart kun kan ske med den pågældende maskinfunktions  

 normale startindretning, og først når beskyttelsesanordningen er ført tilbage  

 i »klarstilling«.
Genstart alene ved tilbageføring af  

 beskyttelsesanordningen må kun ske, når det er helt uden risiko.
 3.5.7 Maskiners styresystem skal normalt forhindre stilstandsindkobling,  

 dvs. indkobling af en maskinbevægelse, når der i øvrigt er afbrudt for  

 maskinen, så maskinbevægelsen uventet starter, når maskinen tilsluttes igen.  

 Bestemmelsen gælder dog ikke, hvis den uventede igangsætning er helt uden  

 risiko.
 Bestemmelsen gælder ikke for håndmaskiner.
3.6 Varme og kulde 3.6.1 Maskindele, der bliver så varme eller kolde, at de afgiver generende  

 strålevarme eller kulde, eller er farlige ved berøring, skal isoleres eller  

 afskærmes.
3.7 Stoffer og materialer 3.7.1 Maskiner, i hvilke der anvendes væske, også fx smeltet metal, skal  

 være således indrettet, at væske ikke utilsigtet kan strømme, sprøjte eller  

 stænke ud fra maskinen og forårsage personskade.
Hvis varme væsker eller damp  

 skal ledes bort fra maskinen, skal det ske, uden at det forårsager gener  

 eller skade.
3.7.2 Maskiner, hvori der anvendes eller dannes sundhedsfarlige stoffer og  

 materialer, såsom spåner, støv, røg, gasser eller dampe, skal så vidt muligt  

 være således indrettet, at unødig eller skadelig spredning heraf er  

 forhindret.
Hvis der ikke kan anvendes lukket proces, skal maskinerne være  

 forsynet med nødvendige udsugningsanordninger.
Hvis der ikke medleveres  

 udsugningsventilator, skal den nødvendige udsugningskapacitet være oplyst.
3.8 Stråling 3.8.1 Maskiner, som indeholder radioaktive stoffer, eller som er indrettet  

 til at frembringe ioniserende eller anden sundhedsskadelig stråling, skal  

 isoleres og være indrettet således, at de ved rigtig benyttelse ikke kan  

 foråsage personskade.
Strålingens intensitet må ikke overstige den gældende  

 grænseværdi.
Maskinerne skal forsynes med forskriftsmæssigt advarselsskilt.
3.9 Brand og eksplosion 3.9.1 Maskiner, hvori brand- og eksplosionsfare kan forekomme, skal  

 opfylde følgende krav:
 Foruden faren ved klappens egne bevægelse kan der opstå fare fx ved  

 udslyngning af faste dele eller udblæsning af varme, giftige eller kvælende  

 stoffer.
3.10 Særlige driftsforhold 3.10.1 For maskiner, som benyttes - hvor der er eksplosions- og brandfare, - i omgivelser med meget høj eller lav temperatur, - i meget fugtige eller våde omgivelser, samt - under særlige kemiske, fysiske eller biologiske forhold, kan det være nødvendigt med særlige sikkerhedsforanstaltninger til  

 imødegåelse af den forøgede risiko.
4. Udrustning for energitilførsel 4.1 Elektricitet 4.1.1 Maskiner, som tilsluttes elektrisk ledningsnet, skal være indrettet,  

 så personer ikke kan komme til skade ved den elektriske strøm.
De gældende  

 bestemmelser herom findes i stærkstrømsreglementet.
4.2 Forbrændingsenergi 4.2.1 Maskiner, som drives ved forbrænding af gasformigt, flydende eller  

 fast brændstof, skal opfylde følgende krav:
5. Betjeningssikkerhed 5.1 Betjeningsorganer og deres placering 5.1.1 Maskiner skal have betjeningsorganer, som kan betjenes let og  

 farefrit.
De skal være anbragt og udført sådan, at utilsigtet betjening eller  

 fejlbetjening er forhindret, se fig. 5.1.1.A, B, C, og D, og således, at der  

 fra betjeningsstedet er overblik over maskinens farezoner.
Hvis det ikke er  

 muligt at skaffe fornødent overblik, skal startanordningen være indrettet  

 således, at der automatisk afgives tydeligt varselssignal i god tid, inden  

 maskinen starter.
 For maskiner, som kan medføre fare og som indrettes til fjernstyring med  

 fx radio-, lys- eller lydbølger skal der træffes særlige  

 sikkerhedsforanstaltninger til imødegåelse af den særlige risiko, afhængig af  

 de konkrete omstændigheder.
 Maskiner, der kan betjenes fra flere betjeningssteder, må kun betjenes fra  

 eet betjeningssted ad gangen.
 5.1.2 Betjeningsorganers bevægelsesretning eller placering skal så vidt  

 muligt være i overensstemmelse med bevægelsesretningen af den funktion, de  

 styrer, se fig. 5.1.2. Kan fuld overensstemmelse ikke opnås, skal den  

 resulterende funktion være angivet med tydeligt tegn eller tekst på eller ved  

 hvert enkelt betjeningsorgan.
5.1.3 Betjeningsorganer skal være anbragt let tilgængelige inden for  

 operatørens rækkevidde.
Betjeningsorganer, som hyppigt skal anvendes til  

 maskinens drift, skal være anbragt inden for operatørens optimale række- og  

 synsområde, så uhensigtsmæssige bevægelser og unødvendige belastninger  

 undgås.
Se fig. 5.1.3.
 5.1.4 Tohåndsbetjening skal opfylde følgende krav:
 5.1.5 Holdeorganer (* 1), dvs. betjeningsorganer med dødmandsknapfunktion,  

 skal opfylde følgende krav:
 I særlige tilfælde er det hensigtsmæssigt, at maskinbevægelsen standses,  

 både når betjeningsorganet slippes, og når det påvirkes kraftigt (trykkes  

 »helt i bund«).
 5.1.6 Er der flere operatører på en maskine med betjeningsorganer nævnt i  

 pkt. 5.1.4 eller 5.1.5 skal hver operatør have sit betjeningsorgan, og alle  

 betjeningsorganer skal påvirkes, før maskinen kan starte.
 5.1.7 Maskiner, som kan betjenes på flere måder, fx enten med pedal eller  

 med to-håndsudløsning, skal have nøglebetjent omstilling mellem de  

 forskellige betjeningsmåder, hvis en vilkårlig omstilling kan medføre fare.
5.1.8 Betjeningsorganers mekaniske modstand, bevægelsesretning og  

 bevægelseslængde skal være tilpasset maskinens hastighed, maskindelens  

 bevægelse og krav til præcision, så maskinen kan styres sikkert, og  

 operatøren ikke anstrenges unødigt under betjeningen.
Dette skal iagttages  

 ved den indbyrdes placering og bevægelse af betjeningsorganer, som anvendes  

 samtidigt.
Der skal tages hensyn til eventuel anvendelse af handsker eller  

 kraftigt fodtøj.
 Betjeningsorganer må ikke samtidig stille krav til kraft og præcision.
 Anm.: Passende modstand er følgende:
Fingerbetjente organer 3-10 N Håndbetjente organer 5-20 N Fodbetjente organer 20-45 N Benbetjent organer 45-90 N Pedaler, der skal betjenes hyppigt, skal hvor det er teknisk muligt, have  

 hælestøtte.
 5.1.9 Betjeningsorganers form skal være tilpasset den legemsdel (finger,  

 hånd, fod), som skal betjene dem, fx skal størrelsen af knapper, håndtag og  

 lignende være afpasset efter, hvorledes der skal fattes, og den kraft, som  

 skal bruges.
 5.1.10 Hvor der er fare for forveksling, skal betjeningsorganer være lette  

 at identificere ved deres form, overflade, farve og eventuelt symboler.
 5.1.11 Betjeningsorganer, som kan blive uhensigtsmæssigt varme eller  

 kolde, skal være isolerede.
5.1.12 Kontrol- og indikatoranordninger (fx viser- eller  

 digitalinstrumenter) skal være let aflæselige og logiske, i forhold til de  

 oplysninger de giver.
Normalværdier, optimalværdier eller risikoværdier skal  

 fremgå umiddelbart (fig. 5.1.12). Kontrol- og indikatoranordningerne skal så  

 vidt muligt anbringes inden for det naturlige synsfelt for operatøren under  

 det arbejde, der udføres i forbindelse med aflæsningen.
 5.1.13 Justering i forbindelse med aflæsning af kontrol- og  

 indikatoranordninger skal udføres med et betjeningsorgan inden for  

 hensigtsmæssig rækkeafstand, så justering og aflæsning kan ske samtidigt.  

 Betjeningsorganets bevægelse skal være logisk i forhold til kontrol- og  

 indikatoranordningens udslag, se fig. 5.1.13.
5.2 Supplerende bestemmelser for håndmaskiner 5.2.1 Vægt og tyngdepunkt af håndmaskiner skal afpasses efter  

 anvendelsesmåden og den tid, som maskinen bruges, så belastning på operatøren  

 ikke bliver unødvendig stor.
Om fornødent skal maskinens anvendelse lettes  

 ved passende ophængningsanordning.
5.2.2 Håndtag på håndmaskiner skal anbringes på sådan måde og have sådan  

 udformning, at belastningen på operatøren ikke bliver unødvendig stor.  

 Udformningen og størrelsen af håndtagene skal afpasses efter, hvorledes der  

 holdes fast, hvilket igen bestemmes af kraftbehov og præcision.
Gribefladen  

 skal være så stor,at man får et jævnt fordelt tryk, se pkt. 5.1.8. Håndtagene  

 skal være passende varmeisolerede.
 5.2.3 Håndtag på håndmaskiner skal være udformet, så betjeningsorganer  

 ikke kan påvirkes uforsætligt.
5.2.4 Håndmaskiner, som kan forårsage personskader, skal have  

 startanordning med dødmandsknapfunktion.
Se dog pkt. 5.2.5.
5.2.5 Betjeningsorganer på håndmaskiner, som skal bruges i lang tid ad  

 gangen, skal være indrettet sådan, at de ikke tvinger hånd eller finger til  

 een bestemt fikseret stilling.
Betjeningsorganet kan være arreterbart (dvs.  

 kunne fastholdes i aktiveret stilling) med hurtig og sikker udløsning, fx.  

 ved fornyet aktiverting, eller være udformet som et todelt håndtag, som  

 klemmes sammen næsten ligegyldigt, hvor og hvordan der fattes om det.
Denne  

 sidste form må dog kun anvendes som det ene startgreb af to på håndmaskiner,  

 der har to-håndsstart.
 5.2.6 Håndtag på håndmaskiner skal i nødvendigt omfang være  

 vibrationsdæmpede.
5.3 Supplerende bestemmelser for automatiske maskiner 5.3.1 Automatiske maskiner med mulighed for manuel betjening skal være  

 indrettet, så automatisk og manuel betjening ikke kan fungere samtidigt, hvis  

 den samtidige funktion kan medføre fare.
 5.3.2 Ved delvis automatiske maskiner, hvor visse funktioner skal udføres  

 manuelt, eller hvor operatøren skal tage beslutning om forskellige  

 operationer, skal styringen være således, at operatøren selv kan bestemme  

 arbejdsforløbet, så der ikke opstår fare for ulykkestilfælde eller  

 sundhedsskadelige påvirkninger.
5.4 Specielle arbejdsopgaver 5.4.1 Hvis det er nødvendigt at komme ind i farezonen eller tæt på den ved  

 specielle arbejdsopgaver, som fx eftersyn, indstilling, reparation,  

 rengøring, udskiftning af værktøj eller arbejdsmateriale, skal maskinen  

 udstyres med en anordning, som kan forhindre farlig maskinbevægelse eller  

 -funktion.
5.4.2 Smøreanordninger skal være tilgængelige, indrettes og anbringes, så  

 smøring kan foretages farefrit, uden unødige belastninger og så vidt muligt  

 uden åbning af afskærmninger eller overskridelse af afspærringer.
Fx kan  

 anvendes centralsmøring eller smørekopper eller -nipler anbragt på rør.
5.5 Arbejdsstillinger 5.5.1 Maskiner skal konstrueres, indrettes og opstilles således, at de  

 ikke kræver arbejdsstillinger eller arbejdsbevægelser, som kan medføre fare  

 for ulykker eller for sundhedsskadelige påvirkninger.
Arbejde nær ved gulvet  

 og over skulderhøjde bør undgås.
Siddende stilling skal tilstræbes.
Der skal  

 være tilstrækkelig plads til ben og fødder til, at bekvemme og skiftende  

 arbejdsstillinger kan indtages.
Faste arbejdspladser på maskiner bør kunne  

 højdeindstilles.
 Pedalbetjening i stående stilling bør undgås, når hyppig betjening er  

 nødvendig.
 6. Start- og stopfunktion m.v.
6.1 Start 6.1.1 Maskiner, der er tilgængelige for uvedkommende, skal have aflåselig  

 startanordning, hvis igangsætning kan forårsage personskade, fx en  

 personløfter, vejtromle eller kran, der efterlades på offentlig vej eller  

 tilgængelig byggeplads.
 6.1.2 Maskiner, som er tilsluttet elektrisk ledningsnet, og som har  

 overbelastningsværn, må ikke starte automatisk, når overbelastningsværnet  

 tilbagestilles, fx efter afkøling af termiske udløsningselementer, medmindre  

 genstart er helt risikofri.
6.2 Stop 6.2.1 Hovedafbryder 6.2.1.1 Energitilførslen til en maskine skal kunne afbrydes hurtigt og  

 sikkert.
6.2.1.2 Hvis der fra betjeningspladsen ikke er oversigt over hele  

 maskinen, eller hvis det er nødvendigt af anden grund, fx reparation, skal  

 hovedafbryderen kunne låses i afbrudt stilling, eventuelt med individuelle  

 låse, hvis der arbejder flere personer ved maskinen.
Se fig. 6.2.1.2.
6.2.2 Driftsstop 6.2.2.1 Ved startanordninger og ved andre arbejdspladser ved maskinen skal  

 der findes stopanordninger, som kan betjenes let og farefrit.  

 Stopanordninger, som ikke er anbragt ved operatørens sædvanlige  

 betjeningsplads, skal være således indrettet, at maskinen ikke kan startes  

 fra betjeningspladsen, før stopanordningen er blevet tilbagestillet manuelt i  

 »klarstilling«.
Stopanordningerne skal standse alle de  

 maskinfunktioner, som kan forårsage fare.
Stopanordning i form af trykknap  

 skal normalt være rød.
6.2.2.2 Maskiner, som drives med to eller flere motorer med særskilte  

 betjeningsorganer, skal på et iøjnefaldende og let tilgængeligt sted have en  

 for samtlige motorer fælles stopanordning.
Stopanordningen skal være således  

 indrettet, at motorerne kun kan startes med de særskilte betjeningsorganer,  

 og først efter at stopanordningen er blevet stillet i  

 »klarstilling«.
6.2.2.3 Stopfunktionen må ikke gøre indretninger med sikkerhedsmæssig  

 funktion uvirksom, fx bremsefunktion, eller elektrisk, hydraulisk og  

 pneumatisk anordning, som fastholder et arbejdsstykke, som kan falde ned og  

 forvolde skade.
Jfr. pkt. 3.2.8.
6.2.3 Nødstop 6.2.3.1 Maskiner, som af arbejdstekniske grunde ikke kan indrettes eller  

 afskærmes, så risiko for personskade er udelukket, skal have nødstop ved  

 farestederne.
Ved farligt efterløb skal nødstoppet kombineres med en bremse.  

 Genstart af maskinen må kun kunne ske med de normale startanordninger, og  

 først når nødstoppet manuelt er stillet tilbage i »klarstilling«.
 6.2.3.2 Der skal også være nødstop sammen med almindelige  

 betjeningsorganer, fx trykknapper, såfremt funktionssvigt af sådanne  

 betjeningsorganer kan medføre fare.
6.2.3.3 Nødstop i form af trykknapper, håndtag, stang, plade o.lign. skal  

 være rødt.
Trykknap skal være paddehatformet.
På eller ved nødstop skal  

 findes ordet NØDSTOP i hvid tekst på rød bund.
Paddehatformet nødstop kan i  

 stedet for teksten under trykknappen have gul bundplade med en diameter ca.  

 dobbelt så stor som trykknappen.
Nødstop i form af wire skal med passende  

 mellemrum bære en holdbar, rød mærkeseddel med påskriften NØDSTOP i hvidt.
6.2.4 Grænsestop 6.2.4.1 Hvis unormale driftsforhold ved en maskine -fx for højt eller for  

 lavt tryk, for høj temperatur, for stor hastighed, for lang bevægelse -  

 medfører fare, skal maskinen så vidt muligt have en anordning, som afbryder  

 energitilførslen eller på anden måde forhindrer ulykkestilfælde.
 6.2.4.2 Alle indretninger, der er indstillelige til begrænsning af farlig  

 maskinfunktion eller -tilstand (tryk, temperatur, hastighed, for lang  

 bevægelse), skal være således indrettet, at indstilling i »farlig«  

 retning kun kan udføres med specialværktøj.
 6.3 Energisvigt m.v.
6.3.1 Maskiner, som er tilsluttet elektrisk ledningsnet, skal være  

 forsynet med spændingsfaldsudløser, som forhindrer, at en maskine, som er  

 standset på grund af spændingsfald eller strømafbrydelse, starter, når det  

 elektriske ledningsnet atter får driftsspænding.
Der skal normalt være  

 spændingsfaldsudløser for hver maskine for at hindre genstart af flere  

 maskiner på een gang.
Spændingsfaldsudløseren skal være sådan indrettet, at  

 maskinen ikke kan starte ved stødpåvirkning.
 Bestemmelsen gælder ikke for maskiner, hvor automatisk genstart efter  

 spændingsfald eller strømafbrydelse ikke kan medføre personskade.  

 Bestemmelsen gælder heller ikke for håndmaskiner.
 6.3.2 Maskiner, som drives med trykenergi, skal have en anordning, som  

 forhindrer genstart ved tilbagevendende tryk efter stop på grund af trykfald.  

 Bestemmelsen gælder ikke for maskiner, hvor genstart ikke medfører  

 personfare, eller for håndmaskiner.
 6.3.3 Maskiner skal så vidt muligt være udført på en sådan måde, at der  

 ikke kan opstå personskade ved ændringer i eller afbrydelse af  

 energitilførsel.
Fare kan opstå fx ved - fald af genstand, som fastholdes ved energipåvirkning, - løsgørelse af spændeanordning, ved hvilken energi frembringer  

 holdekraften, - maskinbevægelse som følge af trykændring i pneumatisk og hydraulisk  

 system.
Se også pkt. 3.2.11.
 Hvis dette krav ikke kan opfyldes, skal maskinen have automatisk virkende  

 varselssignal, eller farlige områder skal være afspærret.
 7. Støj og vibrationer m.v.
7.1 Maskiner skal konstrueres og fremstilles, så de afgiver mindst mulig  

 støj ved anvendelsen.
Støjen må så vidt muligt ikke være skadelig.
 Opstillingen skal være foretaget på en måde, så unødig støjbelastning  

 undgås.
 Støjbelastningen af en person angives ved det energiækvivalente, A-vægtede  

 lydtrykniveau på arbejdspladsen for en 8 timers arbejdsdag.
 7.2 Hvis det ikke er muligt at konstruere og opstille en maskine, således  

 at skadelig eller generende støj undgås, skal der træffes andre tekniske  

 foranstaltninger til beskyttelse af de beskæftigede, fx isolering,  

 indkapsling af maskinen eller anvendelse af lydabsorberende materialer i  

 arbejdsrummene.
 7.3 Bestemmelserne i 7.1 og 7.2 gælder også afgivelse af infralyd og  

 ultralyd.
 7.4 I den brugsanvisning, som leveres med maskinen, skal der være  

 oplysning om maskinens støjniveau, hvis dette har sikkerheds- og  

 sundhedsmæssig betydning.
 Oplysningen skal indtil videre kun gives for maskiner, om hvilke det må  

 forudses, at de under normal brug udsætter arbejdstagerne for støjbelastning  

 over 85 dB (A). Leverandøren skal kunne give oplysning om, under hvilke  

 betingelser målingen er sket.
7.5 Maskiner skal være således indrettet, at de ved anvendelsen ikke giver  

 anledning til skadelige eller generende vibrationer.
Stationære maskiner skal  

 om fornødent være vibrationsisolerede.
 Kan acceptable vibrationsforhold ikke opnås ved konstruktionen, skal der  

 træffes andre foranstaltninger.
(* 2) (* 3) 8. Platforme, gangbroer og adgangsveje 8.1 Store maskiner og maskinanlæg skal have platforme, gangbroer og  

 adgangsveje, så betjening, smøring, tilsyn, justering osv. kan ske farefrit  

 og på bekvemmest mulige måde.
 Anbefalede hældninger for de i det følgende omtalte gangbroer, trapper, og  

 lejdere er vist i en samlet oversigt i fig. 8.1.
8.2 Platforme, gangbroer og adgangsveje skal være skridsikre.
Hvis en  

 gangbros hældning gør det nødvendigt, skal den have trinlister.
 8.3 Platforme og gangbroer til pasning og tilsyn ved stationære maskiner  

 skal, hvis ikke andet er angivet, have en fri gangbredde på mindst 0,6 m.  

 Arbejdsplatforme skal have en sådan størrelse, at arbejdet kan udføres uden  

 risiko, i hensigtsmæssige arbejdsstillinger og uden unødige belastninger.
 Skal der reglemæssigt udføres arbejde af længere varighed (fx betjening af  

 maskinen), skal underlaget være hensigtsmæssigt at gå og stå på.
 8.4 Risteværk til platforme eller gangbroer skal opfylde følgende punkter:
8.5 Den frie højde over arbejdspladser på gulv eller platforme skal være  

 mindst 2,1 m.
Den frie højde over adgangsveje, gangbroer og andre steder,  

 hvor der kun er færdsel, bør også være mindst 2,1 m, men kan, hvor der kun er  

 ringe færdsel uden materialetransport, reduceres til 1,9 m, hvor det af  

 tekniske grunde er påkrævet.
Enkelte faste dele, der sidder lavere end 1,9 m, skal være tydeligt  

 markeret og bør være polstrede.
Mindre højde end 1,6 m under sådanne dele kan  

 normalt ikke accepteres.
8.6 På stationære (se fig. 8.6) og transportable maskiner skal platforme  

 og gangbroer, der er placeret mere end 0,5 m over terrræn eller andet plan,  

 have rækværk med håndliste, knæliste og fodliste, eller der skal på anden  

 måde gives tilsvarende beskyttelse.
På køretøjer skal platforme og gangbroer,  

 på hvilke personer skal opholde sig, når køretøjet er i bevægelse, have  

 rækværk uafhængigt af højden over terræn.
Håndlisten skal være anbragt i ca.  

 1 meters højde og knælisten i ca. 1/2 meters højde.
Fodlisten skal være  

 mindst 0,1 m høj.
 8.7 Som adgang til platforme og gangbroer, der er placeret mere end 0,5 m  

 over terræn eller andet plan, skal der normalt findes trappe.
8.8 Vinklen mellem en trappe og vandret plan må normalt ikke være større  

 end 45 grader, og trappens bredde må ikke være mindre end 0,6 m.
Trapper skal  

 have mindst een håndliste.
Trinene skal være vandrette.
 Afstanden mellem to trin fås af formlen:
2h + s = 63 cm h = trinets højde s = trinets dybde.
8.9 Hvis det af tekniske grunde er nødvendigt at anvende lejder, skal den  

 være sikkert fastgjort.
Skrå lejdere skal have håndliste i begge sider.
Hvis lejderen er mere end 6 m høj og dens vinkel med vandret plan større  

 end 70 grader, skal den have rygbøjler, som begynder ved en højde af 2,5 m  

 over terræn eller andet plan, eller anden anordning, som giver tilsvarende  

 beskyttelse.
Rygbøjlerne skal gå mindst 1 m op over det plan, som lejderen  

 føre til.
Lejdere skal have tilstrækkelig store hvileplatforme med højst 6  

 meters afstand.
Se fig. 8.9 Sker passage gennem eller adgang til en platform  

 ad en lejder, skal hullet i platformen være mindst 0,5 x 0,7 m.
8.10 Ved lejdere op til 2 meters højde skal mindst 1 håndliste eller den  

 ene vange gå ca. 1 m op over det plan, som lejderen fører til, eller der skal  

 findes anden egnet støttemulighed.
Ved lejdere på mere end 2 m skal begge  

 vanger eller håndlister gå ca. 1 m op over det plan, som lejderen fører til,  

 eller også skal der findes anden egnet støttemulighed.
8.11 Lejdere skal være således anbragt, at en fod kan nå mindst 0,2 m ind  

 på trinet regnet fra trinets forkant.
Trinene skal være vandrette.
 8.12 Hvis det er nødvendigt, skal der bagved lejderen eller trappen findes  

 en plade el. lign., der forhindrer en fod i at komme i berøring med  

 bevægelige maskindele.
8.13 Afstanden fra underlag til det første trin og mellem de følgende trin  

 bør højst være 0,3 m, og afstanden mellem vangerne bør ikke være mindre end  

 0,4 m.
Trinafstanden skal være den samme i hele trappens eller lejderens  

 forløb.
 8.14 PÅ køretøjer kan afstanden fra terræn til første trin, hvis det af  

 tekniske grunde er nødvendigt, være op til 0,55 m.
9. Form og farve 9.1 Maskiner skal så vidt muligt udformes uden udragende dele, skarpe  

 hjørner, kanter, snævre fordybninger og huller, både af hensyn til  

 personskade og for at lette den almindelige rengøring.
Kan de nævnte ting  

 ikke undgås, og kan de forårsage personskade, skal de afskærmes eller  

 overdækkes.
Strækmetalgitter kan give fingerskader, og bør derfor ikke  

 anvendes som afskærmning på steder, hvor man let kan få fingrene i gitteret,  

 hvis man griber for sig.
9.2 Stroboskopvirkning fra belysningen må ikke give anledning til  

 misforståelse af maskindeles bevægelse eller bevægelsesretning.
Kan uheldig  

 stroboskopvirkning ikke undgås på anden måde, skal belysningen ændres; fx kan  

 der anvendes lavvolts halogenglødelamper eller jævnstrømsbelysning.
 9.3 Maskindele, som bevæger sig i synsfeltet, skal have en sådan form og  

 farve, at de ikke generer synet, fx må den skærm, som bevæger sig op og ned,  

 ikke kave vandrette åbninger eller striber.
9.4 Markeringsfarver, fx gul, orange, gul-sort skråafstribning, kan  

 benyttes til understregning af, at der er et farested, men de må aldrig  

 erstatte en forsvarlig teknisk løsning.
For transportable eller selvkørende  

 maskiner kan markeringsfarver - især gul-sort skrå-afstribning - være den  

 eneste mulighed for at advare om maskinens tilstedeværelse, hvis ikke  

 maskinen har advarselsblink.
9.5 Maskiners og maskindeles farver må ikke kunne forveksles med  

 markeringsfarver.
Anvendelse af gul-sort skrå-afstribning forhindrer dog  

 ikke, at resten af maskinen er gul (eller sort); det kan tilmed forstærke  

 afstribningens virkning.
10. Transport og løfteanordninger 10.1 Maskiner skal kunne transporteres på forsvarlig måde.
Om nødvendigt  

 skal de være forsynet med anordninger hertil, såsom håndtag, øjebolte, kroge,  

 udsparinger, markeringer el.lign.
 10.2 Sådanne anordninger skal være anbragt således, at ved normal,  

 forsvarlig anhugning kan maskinen løftes uden at komme i farlig svingning  

 eller kæntre.
11. Opstilling 11.1 Opstilling af maskiner og maskinanlæg, herunder tilslutninger fx til  

 energiforsyning og udsugningsanlæg, skal være forsvarlig under hensyn til  

 forholdene på opstillingsstedet.
Leverandørens anvisninger for opstilling  

 skal følges.
11.2 De til maskinen hørende beskyttelsesanordninger skal monteres og  

 kontrolleres.
Maskinen skal derudover være forsynet med  

 beskyttelsesanordninger, som på grund af forholdene i det særlige tilfælde  

 kræves ifølge disse anvisninger og eventuelle særlige anvisninger udstedt af  

 arbejdstilsynet for den omhandlede type af maskiner, jfr. oversigten sidst i  

 pkt. 1.
11.3 Maskiner skal være opstillet, så der er tilstrækkelig plads omkring  

 dem til, at de kan anvendes bekvemt og farefrit.
Betjening, justering,  

 værktøjsopsætning, vedligeholdelse, smøring, rengøring m.m. skal kunne  

 udføres bekvemt og farefrit.
 Kravet anses i reglen for opfyldt, såfremt afstanden fra en maskine til  

 den næste er mindst 1,1 m eller fra en maskine og til fast bygningsdel er  

 mindst 0,7 m.
 11.4 Maskiner skal være placeret således, at operatøren ikke behøver at  

 stå i umiddelbar nærhed af en transportvej.
 11.5 Maskiner skal indrettes og opstilles på en sådan måde, at  

 betjeningspersonalet ved fare hurtigt kan fjerne sig fra dem.
11.6 Maskiner med beværlige dele, som under deres bevægelse når uden for  

 maskinkonturen, skal være opstillet således, at afstanden mellem den  

 bevægelige del eller materiale herpå og fast del, bygningsdel el.lign. altid  

 er mindst 0,5 m.
Hvis dette ikke er muligt, eller hvis maskindelens hastighed  

 i sig selv indebærer fare for ulykkestilfælde, skal farezonen være effektivt  

 afskærmet.
