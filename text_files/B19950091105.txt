 I medfør af § 3, stk. 1, i lov om skoleskibsafgift, jf.
 lovbekendtgørelse nr. 912 af 1. december 1995, fastsættes:
 § 1.  Til delvis dækning af udgifterne ved driften af  

 statens skoleskib »DANMARK« skal ejeren af et skib registreret som  

 dansk med en bruttotonnage over 300 betale en afgift til statskassen.
 Stk. 2.  Afgiften udgør 50 øre årligt pr. enhed af den  

 registrerede nettotonnage og forfalder til betaling for det forløbne  

 kalenderår hver den 31. december, første gang den 31. december 1995 for  

 kalenderåret 1995.
§ 2.  Afgiften betales af ejeren af skib, der senest  

 på forfaldsdagen er optaget i Skibsregistret eller i Dansk Internationalt  

 Skibsregister.
Afgiften beregnes på grundlag af den nettotonnage, der på  

 forfaldsdagen er angivet i det pågældende register.
 Stk. 2.  Har skibet kun i en del af året været optaget i  

 Skibsregistret eller i Dansk Internationalt Skibsregister, beregnes afgiften  

 forholdsmæssigt fra den 1. i den efter registreringen nærmest følgende måned.
 Stk. 3.  Er skibet ikke målt af dansk myndighed, lægges  

 den i det midlertidige nationalitetsbevis angivne nettotonnage til grund for  

 afgiftens beregning.
 Stk. 4.  Afgiften påhviler den, der på afgiftens  

 forfaldsdag i det pågældende register er registreret som skibets ejer.
§ 3.  Søfartsstyrelsen opkræver hos ejeren i løbet af  

 januar måned afgiftsbeløbet for det foregående kalenderår.
Afgiften skal  

 indbetales inden 1 måned fra opkrævningsdatoen.
 Stk. 2.  Afgiften tillægges udpantningsret, hvis den  

 ikke er betalt inden betalingsfristens udløb.
 § 4.  Søfartsstyrelsen kan nedsætte eller eftergive  

 afgiften, når omstændighederne taler derfor, f.eks. når et skib har været  

 oplagt en del af eller hele året.
 § 5.  Bekendtgørelsen træder i kraft den 9. december  

 1995.
 Stk. 2.  Bekendtgørelse nr. 96 af 11. februar 1992  

 ophæves.
