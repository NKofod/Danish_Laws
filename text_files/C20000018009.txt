Cirkulære om  

 efterfølgende af- og nedskrivninger1) I medfør af § 19, stk. 2, i  

 Skatteministeriets bekendtgørelse nr. 303 af 2. maj 2000 om  

 sagsudlægning har Ligningsrådet fastsat nedenstående  

 generelle bestemmelser for administrationen af reglerne om ændring af  

 af- og nedskrivninger efter afskrivningslovens § 52, stk. 2,  

 varelagerlovens § 7, stk. 2, og husdyrbeskatningslovens § 5,  

 stk. 2.
 Baggrunden for dette cirkulære er, at  

 Ligningsrådet har ønsket at fastsætte retningslinier for  

 adgangen til at ændre af- og nedskrivninger i tilfælde, hvor en  

 udenlandsk myndighed ændrer indkomsten for et sambeskattet  

 datterselskab hjemmehørende i udlandet, et selskab  

 hjemmehørende i Danmark med fast driftssted i udlandet eller en  

 personlig ejet virksomhed med fast driftssted i udlandet.
I forhold til det hidtidige cirkulære om  

 efterfølgende af- og nedskrivninger, TSS-cirkulære 1999-3, er  

 der derfor indsat et nyt afsnit om adgang til at ændre af- og  

 nedskrivninger ved udenlandske indkomstændringer, hvorved det hidtidige  

 afsnit 1 er blevet delt op i afsnit 1.1. vedrørende danske  

 indkomstændringer og afsnit 1.2. vedrørende udenlandske  

 indkomstændringer.
De hidtidige regler videreføres i  

 øvrigt uændret.
1. Når indkomstansættelsen ændres 1.1.		Danske indkomstændringer 1.1.1.	Påtænker den skatteansættende myndighed at  

 forhøje eller nedsætte den selvangivne eller ansatte indkomst,  

 har den skattepligtige adgang til inden for lovens rammer at få  

 ændret af- og nedskrivninger i et sådant omfang, at den  

 skattemæssige effekt af den påtænkte ændring udlignes  

 helt eller delvis.
 1.1.2.	Den skattepligtige skal gøres opmærksom på  

 adgangen til at få ændret af- og nedskrivninger.
 1.1.3.	Er ansættelsen påklaget til skatteankenævnet,  

 og anmoder den skattepligtige under behandlingen af klagesagen om  

 ændring af af- og nedskrivninger, gennemfører den  

 skatteansættende myndighed, der har foretaget den påklagede  

 skatteansættelse, ændringen efter samme retningslinier som  

 anført under pkt. 1.1.1. Skatteankenævnet underrettes om  

 ændringen.
 1.1.4.	Er ansættelsen påklaget til Landsskatteretten, og  

 anmoder klageren under behandlingen af klagesagen om ændring af af- og  

 nedskrivninger, gennemfører den skatteansættende myndighed, der  

 har foretaget den påklagede ansættelse, ændringen efter  

 samme retningslinier som anført under pkt. 1.1.1. Landsskatteretten  

 underrettes om ændringen.
1.1.5.	Hvor en ansættelse ændres ved en administrativ  

 afgørelse eller dom, har den skattepligtige i samme omfang som  

 nævnt under pkt. 1.1.1. adgang til at ændre af- og  

 nedskrivninger.
Ansøgning herom skal senest indgives enten 3 år  

 efter udløbet af det indkomstår, som ansøgningen  

 vedrører, eller senest 3 måneder efter, at den  

 skatteansættende myndighed har orienteret den skattepligtige i  

 medfør af pkt. 1.1.8.
 For skattepligtige omfattet af skattekontrollovens § 3 B kan  

 ansøgning om tilladelse til efterfølgende af- og nedskrivninger  

 til hel eller delvis udligning af den skattemæssige effekt af  

 ansættelsesændringer for så vidt angår de  

 kontrollerede transaktioner dog altid indgives op til 6 år efter  

 indkomstårets udløb.
1.1.6.	Stadfæstes en ansættelse af en administrativ  

 klageinstans eller domstol, og har den skattepligtige ikke tidligere anmodet  

 om ændring af af- og nedskrivninger til udligning af den  

 skatteansættende myndigheds ændring af den selvangivne eller  

 ansatte indkomst, jf. pkt. 1.1.1., har den skattepligtige adgang til at  

 foretage sådanne kompenserende af- og nedskrivninger, efter at  

 ansættelsen er stadfæstet.
Ansøgning herom skal indgives  

 inden for samme frist som nævnt i pkt. 1.1.5.
 1.1.7.	Hvis en administrativ klageinstans eller domstol giver den  

 skattepligtige helt eller delvis medhold, har den skattepligtige inden for  

 lovens rammer adgang til at tilbageføre efterfølgende af- og  

 nedskrivninger, der allerede er foretaget i medfør af pkt. 1.1.1.  

 Ansøgning herom skal fremsættes inden for samme frist som  

 nævnt i pkt. 1.1.5.
 1.1.8.	Det påhviler den skatteansættende myndighed at  

 gøre den skattepligtige opmærksom på adgangen til at  

 ændre af- og nedskrivninger i medfør af pkt. 1.1.5., 1.1.6., og  

 1.1.7.
 1.1.9.	Der kan efter et konkret skøn bortses fra undskyldelige  

 overskridelser af ansøgningsfristerne i pkt. 1.1.5., 1.1.6. og  

 1.1.7.
1.2.	Udenlandske indkomstændringer 1.2.1.	Ved en udenlandsk myndigheds ændring af den udenlandske  

 indkomst har den skattepligtige adgang til at få ændret af- og  

 nedskrivninger i den udstrækning, der ønskes lempelse for  

 ændringen i den udenlandske skat.
 For kontrollerede transaktioner i henhold til skattekontrollovens  

 § 3 B gives tilladelse til efterfølgende af- og nedskrivninger  

 kun såfremt den pågældende udenlandske skattemyndighed  

 foretager en beskatning, der er i overensstemmelse med de priser og  

 vilkår, der er lagt til grund ved ansættelsen af den  

 skattepligtige indkomst i henhold til armslængde-princippet.
1.2.2.	Skyldes ændringen af indkomsten den skattepligtiges  

 anvendelse af en udenlandsk carry back-regel, gives tilladelse kun, hvis  

 carry back-reglen er anvendt i direkte tidsmæssig og  

 beløbsmæssig sammenhæng med en udenlandsk  

 indkomstændring, som den udenlandske skattemyndighed har taget  

 initiativ til.
Der gives eksempelvis ikke tilladelse, hvis carry back-reglen  

 alene bringes i anvendelse, fordi den skattepligtige efterfølgende  

 vælger at tilbageføre et driftsunderskud.
 1.2.3.	Hvis den skatteansættende myndighed har foretaget en  

 ændring af den danske skatteberegning som følge af lempelse  

 givet for udenlandsk pålignet skat, påhviler det myndigheden at  

 gøre den skattepligtige opmærksom på adgangen til at  

 ændre af- og nedskrivninger.
 1.2.4.	Ansøgning om tilladelse efter pkt. 1.2.1. og 1.2.2. skal  

 enten indgives senest 3 år fra udløbet af det indkomstår,  

 som ansøgningen vedrører, eller senest 6 måneder efter,  

 at en udenlandsk myndighed har orienteret den skattepligtige om  

 indkomstændringen.
 Hvis den skatteansættende myndighed har foretaget en  

 ændring af den danske skatteberegning, kan ansøgning dog altid  

 indgives senest 3 måneder efter, at den skatteansættende  

 myndighed har orienteret den skattepligtige i medfør af pkt.  

 1.2.3.
 For skattepligtige omfattet af skattekontrollovens § 3 B kan  

 ansøgning om tilladelse til efterfølgende af- og nedskrivninger  

 til hel eller delvis udligning af den skattemæssige effekt af  

 ansættelsesændringer for så vidt angår de  

 kontrollerede transaktioner dog altid indgives op til 6 år efter  

 indkomstårets udløb.
 Pkt. 1.1.9. finder tilsvarende anvendelse.
2. Når indkomstansættelsen ikke er ændret 2.1.	Indgives ansøgningen senere end tre måneder efter  

 udløbet af selvangivelsesfristen, men senest tre år efter  

 udløbet af det pågældende indkomstår, har den  

 skattepligtige adgang til efterfølgende ændring af af- og  

 nedskrivninger, når der foreligger særlige omstændigheder,  

 eller når af- eller nedskrivningerne er foretaget uden at have  

 skattemæssig effekt, ligesom den skattepligtige har adgang til  

 efterfølgende at foretage bundne afskrivninger, herunder  

 straksfradrag, jf. afskrivningslovens § 18, stk. 2,  

 nedrivningsfradrag efter afskrivningslovens § 22 og afskrivninger  

 på fast ejendom, hvorpå der hviler en hjemfaldsforpligtelse eller  

 anden forpligtelse af lignende art, jf. afskrivningslovens § 25,  

 stk. 3. Dette gælder dog ikke i de i pkt. 2.2. nævnte  

 tilfælde.
 2.2.	Hvor virksomheden er ophørt, eller aktivet er  

 afhændet, og ansøgningen indgives efter fristen for indgivelse  

 af selvangivelse for ophørs- eller afståelsesåret, har den  

 skattepligtige kun adgang til ændring af af- og nedskrivningerne,  

 når der foreligger særlige omstændigheder.
 2.3.	Hvis ansøgningen om ændring af af- og nedskrivninger  

 indgives senere end tre år efter udløbet af det  

 pågældende indkomstår, kan ansøgningen kun  

 imødekommes, hvis der foreligger særlige  

 omstændigheder.
3. Påklage Hvor den skatteansættende myndighed ikke fuldt ud  

 imødekommer ansøgningen, kan afgørelsen påklages  

 til Ligningsrådet, jf. sagsudlægningsbekendtgørelsens  

 § 19, stk. 1. Klagen indsendes til den skatteansættende  

 myndighed.
Hvis den skatteansættende myndighed er en kommunal  

 skattemyndighed, afgiver den en udtalelse til told- og  

 skatteregionen.
4. Ikrafttræden Cirkulæret har virkning for ansøgninger, der modtages den  

 1. januar 2001 eller senere.
Samtidig ophæves TSS-cirkulære  

 1999-3.
Told- og Skattestyrelsen, den 8. december  

 2000 Frantz Howitz /Kim Lohse 1)   I Told- og  

 Skattestyrelsens egen interne nummerrække har cirkulæret nr.  

 2000-34.
