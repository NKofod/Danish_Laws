Stipendier fra EU (SU-lov) - Stipendier fra EU Reference:  LV 1994 D.D.2 Der var tale om en italiener, som var blevet tildelt et  

 PhD-stipendium ved et universitet i Danmark.
Universitetet havde søgt  

 og fået en godkendelse fra EU til finansiering af den  

 pågældendes for skeruddannelse.
Midlerne gik dels til et  

 PhD-stipendium, som blev udbetalt efter reglerne i Lov om Statens  

 Uddannelsesstøtte, afsnit II, og dels til dækning af  

 driftsomkostninger i forbindelse med den pågældendes ophold.
Told- og Skattestyrelsen udtalte, at beløbene  

 hidrører fra kilder uden for Danmark, da midlerne kommer fra EU og er  

 personrelaterede.
At udbetalingen sker efter reglerne i Lov om Statens  

 Uddannelsesstøtte, afsnit II, betyder i den konkrete situation ikke,  

 at stipendiet kommer fra kilder i Danmark.
 Beskatningsretten til det pågældende  

 stipendium vil derfor ikke tilkomme Danmark efter den danske-italienske  

 dobbeltbeskatningsoverenskomst, jf. art. 21.
