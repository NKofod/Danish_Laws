(Suppleringsbekendtgørelsen) I medfør af § 2, stk. 1, og § 11, stk. 2, i universitetsloven, jf.  

 lovbekendtgørelse nr. 334 af 27. maj 1993, fastsættes:
§ 1.  Studerende, der inden for det humanistiske, det  

 naturvidenskabelige eller det samfundsvidenskabelige hovedområde gennemfører  

 en bachelor- og kandidatuddannelse omfattende 2 gymnasierelevante  

 fag/fagområder, hvoraf det ene fag/fagområde i henhold til studieordningerne  

 er normeret til samlet 11/2 årsværk eksklusive eventuel propædeutisk  

 undervisning, skal for at kunne opnå undervisningskompetence i gymnasieskolen  

 og hf gennemgå en af uddannelsesinstitutionen tilrettelagt faglig supplering  

 af dette fag/fagområde.
En faglig supplering har en varighed af 1/2 årsværk.  

 Et årsværk er en fuldtidsstuderendes arbejde i 1 år.
 Stk. 2.  Hvis en kandidatuddannelse, der indeholder  

 fag/fagområder fra forskellige hovedområder, med godkendelse af  

 Undervisningsministeriet er blevet forlænget med 1/2 år, skal der ske faglig  

 supplering af det fag/fagområde, der herefter er normeret til samlet 2  

 årsværk eksklusive eventuel propædeutisk undervisning.
 Stk. 3.  Ved uddannelser, hvori bacheloruddannelsen  

 indbefatter en to-årig basisuddannelse, gælder følgende:
 § 2.  Den faglige supplering skal i forhold til  

 kandidatniveauet udbygge de studerendes faglige viden og øge deres teoretiske  

 og metodiske kvalifikationer i faget/fagområdet.
 Stk. 2.  Den faglige supplering skal bestå af  

 gymnasie-/hf-faglige discipliner.
 § 3.  Bekendtgørelsen omfatter uddannelser ved  

 Københavns, Odense, Aalborg og Aarhus universiteter samt Roskilde  

 Universitetscenter.
 Stk. 2.  Institutionerne opretter faglige  

 suppleringsforløb 2 gange årlig, således at kandidater fra henholdsvis  

 sommereksamen og vintereksamen umiddelbart efter eksamen kan optages på et  

 suppleringskursus.
 § 4.  Optagelse på et fagligt suppleringsforløb sker  

 efter afsluttet kandidateksamen og er betinget af optagelse på pædagogikum.
 Stk. 2.  Det faglige suppleringsforløb gennemføres før  

 gennemførelse af pædagogikum.
 § 5.  For eksamen, herunder prøveformer, bedømmelse,  

 eksamensbevis, klage over eksamen m.v. gælder reglerne i bekendtgørelse om  

 eksamen ved visse videregående uddannelser under Undervisningsministeriet  

 samt bekendtgørelse om karakterskala og anden bedømmelse.
 § 6.  Institutionen fastsætter inden for  

 bekendtgørelsens rammer regler om det faglige suppleringsforløb i den  

 relevante studieordning.
 Stk. 2.  Studieordningen skal indeholde:
 Stk. 2.  Institutionen kan dispensere fra de regler i  

 studieordningen, der alene er fastsat af institutionen.
 Stk. 3.  Inden en studieordning vedtages, tager  

 institutionen kontakt til censorformanden og til Undervisningsministeriet.
 Stk. 4.  Studieordningen og væsentlige ændringer heri  

 træder i kraft ved et semesters begyndelse.
 Stk. 5.  Ved udstedelse af studieordninger og ved  

 væsentlige ændringer heri fastsættes overgangsregler i studieordningen.
 Stk. 6.  Studieordninger og ændringer af studieordninger  

 sendes til censorer og til ministeriet til orientering.
 § 7.  Institutionen kan i hvert enkelt tilfælde eller  

 ved regler i studieordningerne godkende, at gennemførte uddannelseselementer  

 eller dele heraf fra en dansk eller udenlandsk videregående  

 uddannelsesinstitution træder i stedet for uddannelseselementer eller dele  

 heraf, der er omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter reglerne om  

 den pågældende uddannelse.
 § 8.  Undervisningsministeriet kan dispensere fra  

 bekendtgørelsen, når det findes begrundet i usædvanlige forhold.
§ 9.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klage er 2 uger fra  

 den dag, afgørelsen er meddelt den pågældende.
 § 10.  Bekendtgørelsen træder i kraft den 1. maj 1998  

 og finder anvendelse på studerende, der består kandidateksamen efter 1.  

 september 1998 eller senere.
 Stk. 2.  Kandidater, der har bestået kandidateksamen før  

 1. september 1998, og som er optaget på pædagogikum, har ret til optagelse på  

 et fagligt suppleringsforløb forud for påbegyndelse af pædagogikum.
 Stk. 3.  Det faglige suppleringsforløb efter stk. 1 og 2  

 tilrettelægges med virkning fra 1. februar 1999.
