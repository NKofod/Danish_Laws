(BBR-Ejermeddelelse) I henhold til § 3, stk. 2, § 4 og § 6 i lov nr. 243 af 12. maj 1976 om  

 bygnings- og boligregistrering fastsættes:
 §1. Enhver ejer af ejendomme, bygninger og bolig- eller erhvervsenheder  

 skal meddele enhver oplysning af betydning for ajourføring og drift af  

 bygnings- og boligregistret (BBR) til kommunalbestyrelsen i den kommune, hvor  

 ejendommen er beliggende.
 Stk. 2.  For så vidt angår de i stk. 1 omhandlede  

 oplysninger henvises til bekendtgørelsens bilag 1.
Stk. 3.  Oplysninger til brug for registrets ajourføring  

 og drift meddeles a. når der ansøges om byggetilladelse til nybyggeri, om- og tilbygning  

 eller tilladelse til nedrivning, b. når anvendelsen af bygninger og bolig- eller erhvervsenheder ændres, c. når bolig- eller erhvervsenheder ned- eller sammenlægges, og når der  

 gennemføres opdeling i ejerlejligheder, d. når der sker ændring af installationsforhold uden byggesagsbehandling, e. når ejeren på grundlag af udskrifter (BBR-Ejermeddelelse) fra registret  

 udsendt ved ejerskifte, afsluttet byggesagsbehandling eller på given  

 foranledning i øvrigt konstaterer fejl eller mangler i oplysningerne samt f. når der udsendes spørgeskemaer om udlejnings- og boligudgiftsforhold  

 for bolig- eller erhvervsenheder.
 Stk. 4.  Udover de i bekendtgørelsens bilag 1 omhandlede  

 oplysninger, kan supplerende oplysninger om fornødent indkræves, f. eks. ved  

 udsendelse af spørgeskema.
§ 2.  For bygninger, der indeholder flere  

 beboelseslejligheder, erhvervslokaler, butikker, kontorer, lagerlokaler eller  

 lignende eller i øvrigt indeholder mere end een bolig- eller erhvervsenhed,  

 skal ejeren fastsætte en adressebetegnelse for hver enhed til brug for  

 bygnings- og boligregistret.
For ejerlejligheder påhviler det bestyrelsen for  

 ejerforeningen at fastsætte adressebetegnelserne.
 Stk. 2.  Ved en bolig- eller erhvervsenhed forstås i  

 almindelighed et i en bygning sammenhængende areal, hvortil der er  

 selvstændig adgang med tilknyttet adresse.
 Stk. 3.  De i stk. 1 nævnte betegnelser, som for hvert  

 husnummer består af en etagebetegnelse samt en sidebetegnelse eller et  

 dørnummer (evt. bogstav), fastsættes efter følgende retningslinier:
a.
Etagebetegnelser I bygninger med flere etager betegnes stuen ST.
Etagerne herover betegnes  

 1, 2, 3 osv. indtil den øverste etage.
Kælderetagen betegnes KL.
Såfremt der  

 herunder ligger yderligere kælderetager betegnes disse K2, K3 osv.
 For bygninger med kun een etage, kan anvendelse af etagebetegnelsen ST  

 udelades.
 Etagebetegnelser såsom mezzanin, kvist, parterre o. lign. må ikke  

 benyttes.
b.
Sidebetegnelser På etager med to eller tre bolig- eller erhvervsenheder anvendes  

 henholdsvis betegnelsen TV, TH eller TV, MF, TH.
 Betegnelsen TV anvendes for den bolig, eller erhvervsenhed, hvis  

 indgangsdør ligger længst til venstre set fra sidste trin før etageafsatsen.
Betegnelsen TH anvendes for den enhed, der ligger længst til højre.
På  

 etager med tre enheder benyttes MF for den tredie enhed, der ligger mellem de  

 to andre enheder.
 På etager med kun een bolig- eller erhvervsenhed fastsættes ingen  

 sidebetegnelse.
c.
Dørnumre På etager med fire eller flere bolig- eller erhvervsenheder anvendes  

 dørnumre, der angiver enhedens placering på etagen.
 Enheden med indgangsdør længst til venstre på etagen set fra sidste trin  

 før afsatsen betegnes 1, enheden umiddelbart til højre herfor 2, den næste 3  

 osv.
 Såfremt der på hver enheds indgangsdør som led i en nummerering af bolig-  

 og erhvervsenhederne med skilt eller lignende er anbragt en særlig nummer-  

 eller bogstavkode på ikke over fire tegn i alt, kan denne anvendes som  

 dørnummer.
 § 3.  Kommunalbestyrelsen kan fastsætte, at  

 oplysninger til brug for registrets ajourføring og drift, jfr. § 1, stk. 3  

 afgives på et særligt skema.
 Stk. 2.  Ved enhver ændring af bolig- eller  

 erhvervsenhedernes antal eller placering i bygningen, skal ejeren - i  

 bygninger bestående af ejerlejligheder ejerforeningens bestyrelse - fastsætte  

 nye adressebetegnelser, såfremt de hidtidige ikke længere opfylder kravene i  

 § 2. De nye betegnelser meddeles kommunalbestyrelsen senest 14 dage efter  

 ændringens gennemførelse.
 § 4.  Kommunalbestyrelsen kan til enhver tid ændre  

 eller tydeliggøre de af ejeren eller ejerforeningen fastsatte  

 adressebetegnelser i overensstemmelse med reglerne i § 2.
 § 5.  Ejeren af en bygning, bolig- eller erhvervsenhed  

 - eller en af ejeren skriftligt bemyndiget person - kan i den kommune, hvor  

 den faste ejendom er beliggende, anmode om fremsendelse af en udskrift fra  

 registret i form af en BBR-Ejermeddelelse vedrørende ejendommen.
 Stk. 2.  Privatpersoner, virksomheder, foreninger,  

 organisationer m. v. har herudover ikke adgang til registrets oplysninger,  

 herunder oplysninger på edb-medie, stamkort, BBR-Ejermeddelelser eller andre  

 udtræk eller udskrifter af BBR, der kan henføres til enkelte ejendomme,  

 bygninger eller bolig- og erhvervsenheder.
 § 6.  Kommunen kan opkræve et gebyr på 40 kr. for hver  

 BBR-Ejermeddelelse, ejeren bestiller, jfr. § 5.
 § 7.  Den, der overtræder §§ 1-3 ved at undlade at  

 meddele oplysninger til registret eller ved forsætligt eller ved grov  

 uagtsomhed afgiver urigtige oplysninger, straffes med bøde.
 Stk. 2.  Er overtrædelsen begået af et aktieselskab,  

 anpartselskab, andelsselskab eller lignende, kan der pålægges selskabet som  

 sådant bødeansvar.
 Stk. 3  Efter § 9 i lov om bygnings- og  

 boligregistrering er kommunalbestyrelsen bemyndiget til at tilkendegive den  

 pågældende, at sagen kan afgøres uden retslig forfølgelse, såfremt den  

 pågældende erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde, dog højst 2.000 kr.
§ 8.  Denne bekendtgørelse træder i kraft ved  

 bekendtgørelsen i lovtidende.
Samtidig ophæves bekendtgørelse nr. 574 af 26.  

 november 1976 om ejeres oplysningspligt til bygnings- og boligregistret.
 Stk. 2.  Fremsendelse af de af ejeren rekvirerede  

 BBR-Ejermeddelelser, jfr. § 5, finder sted fra 15. marts 1981.
