1. Udfærdiget i medfør af ministeriet for offentlige  

 arbejders bekendtgørelse nr. 191 af 23. maj 1975, jfr.
BL 6-02.
2. Ikrafttræden 2.1 Denne BL træder i kraft den 1. april 1982. Samtidig hermed ophæves BL  

 6-20, 2. udgave af 15. februar 1981.
3. Udstedelse 3.1 Trafikflyvercertifikat af III klasse/flyvemaskine udstedes af  

 luftfartsdirektoratet efter andragende på hertil autoriseret formular, når  

 ansøgeren opfylder de i denne BL fastsatte udstedelseskrav.
 3.2 Trafikflyvercertifikat af III klasse/flyvemaskine udstedes gældende  

 for føring af flyvemaskine af den klasse/type, hvorpå den under punkt 5.9  

 anførte praktiske prøve er afholdt samt for klasse/type svarende til  

 ansøgerens privatflyvercertifikat/flyvemaskine.
 3.3 Trafikflyvercertifikat af III klasse/flyvemaskine udstedes med en  

 gyldighedsperiode, der svarer til gyldigheden af ansøgerens helbredsmæssige  

 godkendelse til trafikflyvercertifikat af III klasse.
4. Rettighed 4.1 Trafikflyvercertifikat af III klasse/flyvemaskine giver på de herfor i  

 BL 6-13 eller på de i denne BL under pkt. 4.3 anførte betingelser indehaveren  

 samme rettighed som indehavere af privatflyvercertifikat/flyvemaskine.
 4.2 Herudover giver certifikatet indehaveren ret til VFR-flyvning om dagen  

 mod vederlag i erhvervsmæssig og ikke-erhvervsmæssig luftfart som:
 4.2.1 Luftfartøjschef på flyvemaskine med en MTOW på indtil 5.700 kg af  

 den klasse/type, for hvilken certifikatet er gældende.
 4.2.2 Andenpilot på flyvemaskine af den type, for hvilken certifikatet er  

 gældende.
 4.3 Udøvelsen af certifikatets rettighed efter pkt. 4.2 er betinget af:
 4.3.1 Udøvelsen af certifikatets erhvervsmæssige rettighed som  

 luftfartøjschef under transport af passagerer, gods og post over Grønland og  

 Færøerne og uden for dansk område er endvidere betinget af, at indehaveren er  

 i besiddelse af instrumentbevis/flyvemaskine eller har opnået en flyvetid som  

 luftfartøjschef på flyvemaskine på mindst 500 timer.
 4.4 Udøvelsen af certifikatets rettighed er desuden betinget af, at  

 indehaveren ikke er fyldt 60 år.
5. Udstedelseskrav 5.1 Ansøgeren må ikke være udelukket fra at opnå trafikflyvercertifikat,  

 jfr.
BL 6-02.
 5.2 Ansøgeren skal være fyldt 21 år.
 5.3 Ansøgeren skal have fast bopæl i Danmark eller være ansat i et dansk  

 luftfartsforetagende.
5.4 Ansøgeren skal være helbredsmæssigt godkendt af luftfartsdirektoratet  

 til trafikflyvercertifikat, jfr.
BL 6-05.
 5.5 Ansøgeren skal have bestået de til trafikflyvercertifikat af III  

 klasse af luftfartsdirektoratet foreskrevne teoretiske prøver (teorikrav II).
 5.6 Ansøgeren skal være indehaver af flyvetelefonistbevis eller have  

 bestået den herfor af luftfartsdirektoratet krævede kvalifikationsprøve.
 5.7 Ansøgeren skal have gennemgået den for trafikflyvercertifikat af III  

 klasse/flyvemaskine i BL 6-21 foreskrevne praktiske uddannelse med et  

 tilfredsstillende resultat og skal herunder have opnået en flyvetid under  

 dobbeltstyring på mindst 50 timer.
 5.8 Ansøgere skal på flyvemaskine have opnået en total flyvetid på mindst  

 200 timer indeholdende:
 5.8.1 Indtil halvdelen af den under punkt 5.8 anførte totale flyvetid og  

 den under punkt 5.8 a) anførte flyvetid som luftfartøjschef kan være  

 erhvervet på rotorluftfartøj.
 5.9 Ansøgeren skal på flyvemaskine efter indstilling af godkendt  

 flyveskole på hertil autoriseret formular under en af luftfartsdirektoratet  

 anordnet prøve godtgøre at være kvalificeret til:
 5.9.1 Prøven vil indeholde en eller flere af de i BL 6-21 anførte øvelser.
6. Fornyelse 6.1 Trafikflyvercertifikat af III klasse/flyvemaskine fornys af  

 luftfartsdirektoratet efter andragende på hertil autoriseret formular, når  

 følgende betingelser er opfyldt:
 6.1.1 Flyvetid erhvervet som andenpilot kan helt eller delvis erstatte den  

 under punkt 6.1. c) anførte flyvetid som luftfartøjschef i forholdet 2:1.
 6.1.2 Indtil halvdelen af den under punkt 6.1. c) anførte flyvetid kan  

 være erhvervet på rotorluftfartøj.
 6.2 Trafikflyvercertifikat af III klasse/flyvemaskine fornys med en  

 gyldighedsperiode, der svarer til gyldigheden af ansøgerens helbredsmæssige  

 godkendelse som trafikflyver af III klasse.
7. Genudstedelse 7.1 Trafikflyvercertifikat af III klasse/flyvemaskine genudstedes af  

 luftfartsdirektoratet efter andragende på hertil autoriseret formular indtil  

 2 1/2 år efter certifikatets udstedelses- eller seneste fornyelsesdato, når  

 følgende betingelser er opfyldt:
 7.2 Trafikflyvercertifikat af III klasse/flyvemaskine genudstedes med en  

 gyldighedsperiode, der svarer til gyldigheden af ansøgerens helbredsmæssige  

 godkendelse som trafikflyver af III klasse.
8. Udvidelse 8.1 Trafikflyvercertifikat af III klasse/flyvemaskine udvides med anden  

 klasse eller anden type på de i BL 6-50, henholdsvis BL 6-51, anførte  

 betingelser.
9. Dispensation 9.1 Luftfartsdirektoratet kan i særlige tilfælde dispensere fra de i denne  

 BL fastsatte bestemmelser.
H.
Dahl fg.
