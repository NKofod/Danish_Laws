Tillægsbetænkning afgivet af  

 Miljø- og Planlægningsudvalget den 29. maj 2002 Tillægsbetænkning over Forslag til lov om ændring af lov om  

 planlægning og lov om Hovedstadens Udviklingsråd (Ændring af reglerne om landzoneadministrationen og  

 reglerne om planlægning til butiksformål) [af miljøministeren (Hans Christian Schmidt)] 1. Ændringsforslag Miljøministeren har stillet 2 ændringsforslag  

 til lovforslaget.
2. Udvalgsarbejdet Lovforslaget blev fremsat den 24. januar 2002 og var til  

 1. behandling den 6. februar 2002. Lovforslaget blev efter 1. behandling  

 henvist til behandling i Miljø- og Planlægningsudvalget.  

 Udvalget afgav betænkning den 15. maj 2002. Lovforslaget var til 2.  

 behandling den 23. maj 2002 og 3. behandling den 28. maj 2002. 3. behandling  

 blev afbrudt, hvorefter lovforslaget blev henvist til fornyet behandling i  

 Miljø- og Planlægningsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 2 møder.
Samråd Udvalget har stillet 1 spørgsmål til  

 miljøministeren til mundtlig besvarelse.
Miljøministeren har  

 besvaret spørgsmålet i et samråd med udvalget den 29. maj  

 2002. Miljøministeren har efterfølgende sendt udvalget det  

 talepapir, der lå til grund for ministerens besvarelse af  

 spørgsmålet.
Spørgsmål Udvalget har under den fornyede behandling af lovforslaget  

 stillet 8 spørgsmål til miljøministeren til skriftlig  

 besvarelse, som denne har besvaret.
Spørgsmålene og ministerens  

 svar herpå er optrykt i bilag 2 til  

 tillægsbetænkningen.
3. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse med de stillede ændringsforslag.
 Et mindretal i udvalget (S, SF, RV og EL)  

 indstiller lovforslaget til forkastelse, men vil stemme for de  

 stillede ændringsforslag.
 Socialdemokratiets, Socialistisk Folkepartis, Det Radikale  

 Venstres og Enhedslistens medlemmer af udvalget er tilfredse med, at det i  

 sidste øjeblik lykkedes at presse regeringen til at stille 2  

 ændringsforslag, som indebærer, at de foreslåede lempelser  

 med hensyn til byggeri af nye boliger, udvidelse af mindre  

 erhvervsvirksomheder og ibrugtagning af overflødiggjorte  

 landbrugsbygninger ikke kommer til at gælde inden for  

 strandbeskyttelseslinjen.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Af	miljøministeren, tiltrådt af  

udvalget:
Til § 1 1) I nr. 17 indsættes efter det foreslåede §  

 36, stk. 3, som nyt stykke:
» [Præcisering af, at bestemmelserne ikke gælder  

 inden for strandbeskyttelseslinjen] 2) I nr. 19 indsættes efter det foreslåede §  

 37, stk. 3, som nyt stykke:
» [Undtagelse af landbrugsbygninger inden for  

 strandbeskyttelseslinjen] Bemærkninger Til nr. 1 og 2 Ændringsforslagene skal sikre, at de  

 foreslåede lempelser med hensyn til opførelse af aftægts-  

 og medhjælperboliger på landbrugsejendomme over 30 ha, udvidelse  

 af mindre erhvervsvirksomheder og ibrugtagen af overflødiggjorte  

 landbrugsbygninger til mindre butikker og til en bolig ikke skal gælde  

 inden for strandbeskyttelseslinjen.
 Efter naturbeskyttelseslovens klitfrednings- og  

 strandbeskyttelsesbestemmelser kræves dispensation fra amtsrådet,  

 for klitfredningslinjen dog af Skov- og Naturstyrelsen (statsskovdistriktet),  

 til alle nybygninger og tilbygninger inden for beskyttelseslinjerne bortset  

 fra byggeri, der er erhvervsmæssigt nødvendigt for ejendommens  

 drift som landbrugs- eller skovbrugsejendom eller for udøvelse af  

 fiskerierhvervet.
 Det er udtrykkeligt nævnt i bemærkningerne til  

 forslaget til kystloven fra 1994, at udvidelse af eksisterende  

 helårsboliger kræver tilladelse, men at den forudsættes  

 meddelt svarende til mulighederne for efter planloven uden zonetilladelse at  

 udvide sådanne bygninger til 250 m2 etageareal.
 Etablering af andre beboelsesbygninger bortset fra  

 medhælperboliger, der er nødvendige for landbrugsdriften,  

 kræver således dispensation fra klitfrednings- og  

 strandbeskyttelseslinjen.
 Tilsvarende kræves der dispensation fra  

 klitfrednings- og strandbeskyttelseslinjen til udvidelse af en mindre  

 erhvervsvirksomhed, der lovligt er etableret i en tidligere  

 landbrugsbygning.
 Derimod er det kun i begrænset omfang muligt efter  

 klitfrednings- og strandbeskyttelsesbestemmelserne at regulere ændret  

 anvendelse af eksisterende landbrugsbygninger.
 For at sikre, at der ikke   både juridisk, men  

 også i praksis   sker en udvidelse af mulighederne for at bygge og  

 anvende huse inden for klitfrednings- og strandbeskyttelseslinjen,  

 skønnes det nødvendigt at indføje en undtagelse med  

 hensyn til ejendomme placeret inden for klitfrednings- eller  

 strandbeskyttelseslinjen for alle tre kategorier af lempelser.
Søren Gade (V)  

  Helga Moos (V)  Eyvind Vesselbo (V) fmd.  

  Jens Vibjerg (V)  Freddie H.
Madsen (DF)  

  Holger Gorm Petersen (DF) Helle Sjelle (KF)  

  Lars Barfoed (KF)  Ole M.
Nielsen (KRF)  

 nfmd.  Inger Bierbaum (S)  Nicolai Wammen (S)  

  Pernille Blach Hansen (S)  Svend Auken (S)  

 Torben Hansen (S)  Jørn Jespersen (SF)  

  Elsebeth Gerner Nielsen (RV)  

  Søren Egge Rasmussen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 59 omdelt efter  

 afgivelse af betænkning Bilagsnr.
Titel 80 Betænkning afgivet den 15. maj 2002 81 Spm. 96, om kommunerne kan tillade salgssteder for »planter og havebrugsvarer« i  

 landzone, til miljøministeren 82 Svar på spm. 96, om kommunerne kan tillade salgssteder for »planter og havebrugsvarer« i  

 landzone, fra miljøministeren 83 Samrådsspm.
D om landbrugsejendomme beliggende inden for  

 strandbeskyttelseslinjen, til miljøministeren 84 Spm. 97 om teknisk bistand til ændringsforslag vedrørende  

 strandbeskyttelseslinjen, til miljøministeren 85 Spm. 98 om at redegøre for sagsgangen i forbindelse med  

 opførelse af medhjælper- og aftægtsboliger inden for  

 strandbeskyttelseslinjen, til miljøministeren Spm. 99, om det er lovligt at rive en gammel bygning ned og opføre  

 en ny, til miljøministeren Spm. 100 om øget adgang til at bygge  

 aftægts-/medhjælperboliger inden for strandbeskyttelseslinjen,  

 til miljøministeren Spm. 101 om ændringer i sagsbehandlingen vedrørende  

 strandbeskyttelseslinjen efter overflytning af landzonekompetencen fra  

 amterne til kommunerne, til miljøministeren Spm. 102, om et kommende flertal vil kunne »tilbageføre«  

 planloven til den hidtidige praksis uden at påføre det  

 offentlige en erstatningspligt, til miljøministeren Spm. 103, om der vil gælde særlige krav til dokumentation,  

 mulighed for frastykning og til sagsbehandling, når ejendommen ligger  

 inden for strandbeskyttelseslinjen, til miljøministeren 86 1. udkast til tillægsbetænkning 87 Talepapir fra besvarelse af samrådsspørgsmål D, fra  

 miljøministeren 88 Svar på spm. 97 om teknisk bistand til ændringsforslag  

 vedrørende strandbeskyttelseslinjen, fra miljøministeren 89 Svar på spm. 98 om at redegøre for sagsgangen i forbindelse  

 med opførelse af medhjælper- og aftægtsboliger inden for  

 strandbeskyttelseslinjen, fra miljøministeren Svar på spm. 99, om det er lovligt at rive en gammel bygning ned og  

 opføre en ny, fra miljøministeren Svar på spm. 100 om øget adgang til at bygge  

 aftægts-/medhjælper-boliger inden for strandbeskyttelseslinjen,  

 fra miljøministeren Svar på spm. 101 om ændringer i sagsbehandlingen  

 vedrørende strandbeskyttelseslinjen efter overflytning af  

 landzonekompetencen fra amterne til kommunerne, fra miljøministeren Svar på spm. 102, om et kommende flertal vil kunne »tilbageføre«  

 planloven til den hidtidige praksis uden at påføre det  

 offentlige en erstatningspligt, fra miljøministeren Svar på spm. 103, om der vil gælde særlige krav til  

 dokumentation, mulighed for frastykning og til sagsbehandling, når  

 ejendommen ligger inden for strandbeskyttelseslinjen, fra  

 miljøministeren Bilag 2 Nogle af udvalgets spørgsmål til  

 miljøministeren og dennes svar herpå Spørgsmål 96 og miljøministerens svar  

 herpå er optrykt efter ønske fra KRF.
 Spørgsmål 98-103 og miljøministerens  

 svar herpå er optrykt efter ønske fra S, SF, RV og EL.
 Spørgsmål 96:
Er reglerne i lovforslaget til hinder for, at kommunerne  

 kan tillade salgssteder for »planter og  

 havebrugsvarer« i landzone? Svar:
 Nej, bestemmelserne om planlægning til  

 butiksformål er ikke til hinder for, at kommunen beslutter, at en  

 butik, der forhandler planter og havebrugsvarer kan ligge i landzone med et  

 butiksareal på op til 1.500 m 2.
 Med lovforslaget bliver varegruppen »planter og havebrugsvarer«  

 opført som en særlig pladskrævende varegruppe, og den  

 maksimale butiksstørrelse for udvalgsvarebutikker sættes op fra  

 1.000 m2 til 1.500 m2.
Butikker, der forhandler særlig pladskrævende  

 varegrupper, kan fremover etableres med op til 1.500 m2  

 bruttoetageareal på baggrund af kommunal planlægning og uden  

 regionplanretningslinjer, hvis de ligger i bymidten.
De kan også  

 opføres uden for bymidten i et område til butikker, der  

 udelukkende forhandler særlig pladskrævende varegrupper.  

 Regionplanretningslinjer vil kun være påkrævet,  

 såfremt butikken planlægges at skulle være større  

 end 1.500 m2, eller hvis den skal ligge uden for bymidten sammen  

 med andre butikker, og det samlede butiksareal i området kommer til at  

 overstige 3.000 m 2.
 Kommunen kan inden for disse rammer planlægge for  

 placeringen af de omhandlede butikker.
Kommunalbestyrelserne får med den nye lov også  

 kompetencen til at meddele landzonetilladelse.
Landzonetilladelsen kan  

 påklages til Naturklagenævnet.
En landzonetilladelse kan  

 imidlertid også indarbejdes i en lokalplan, hvorefter der alene kan  

 klages over de retlige spørgsmål i forbindelse med  

 lokalplanen.
 Spørgsmål 98:
 Ministeren bedes redegøre for sagsgangen i  

 forbindelse med opførelse af medhjælper- og aftægtsboliger  

 inden for strandbeskyttelseslinjen   under den hidtidige lovgivning og under  

 den foreslåede lovgivning.
 Svar:
 Det er udtrykkeligt nævnt i bemærkningerne til  

 forslaget til kystloven fra 1994, at udvidelse af eksisterende  

 helårsboliger kræver tilladelse, men at den forudsættes  

 meddelt svarende til mulighederne for efter planloven uden zonetilladelse at  

 udvide sådanne bygninger til 250 m2 etageareal.
Etablering af andre beboelsesbygninger, bortset fra  

 medhælperboliger, der er nødvendige for landbrugsdriften,  

 kræver således dispensation fra klitfrednings- og  

 strandbeskyttelseslinjen.
Dette vil gælde uanset gennemførelsen  

 af det foreliggende forslag til ændring af planloven, hvorefter  

 opførelse af en medhjælperbolig og en aftægstbolig kan  

 opføres uden tilladelse fra planloven, hvis landbrugsejendommen er  

 på over 30 ha.
 Tilsvarende kræves der dispensation fra  

 klitfrednings- og strandbeskyttelseslinjen til udvidelse af en mindre  

 erhvervsvirksomhed, der lovligt er etableret i en tidligere  

 landbrugsbygning.
 Derimod er det kun i begrænset omfang muligt efter  

 klitfrednings- og strandbeskyttelsesbestemmelserne at regulere ændret  

 anvendelse af eksisterende landbrugsbygninger.
 Ministeren er blevet bedt om at yde teknisk bistand til  

 udarbejdelse af et ændringsforslag, der sikrer at  

 vilkårene/mulighederne for at bygge og anvende huse på eller  

 inden for strandbeskyttelseslinjen ikke i praksis udvides i forhold til den i  

 dag gældende lovgivning.
 For at opfylde dette ønske om en bredt formuleret  

 garanti for, at der ikke   både juridisk, men også i praksis  

 sker en udvidelse af mulighederne for at bygge og anvende huse inden for  

 klitfrednings- og strandbeskyttelseslinjen, skønnes det  

 nødvendigt at indføje en undtagelse med hensyn til ejendomme  

 placeret indenfor klitfrednings- eller strandbeskyttelseslinjen for alle tre  

 kategorier af lempelser.
 Det vil samtidig løse det problem, som blev rejst  

 af udvalget, og som fremgår af spørgsmål nr. 98 og 101 om,  

 hvordan sagsgangen vil blive i forhold til bygherre, kommune og amter i de  

 tilfælde, hvor et byggeri kan gennemføres uden tilladelse efter  

 planloven, men hvor der kræves dispensation fra amterne efter  

 strandbeskyttelsesreglerne eller fra Skov- og Naturstyrelsen  

 (Statsskovdistriktet) efter klitfredningsreglerne.
 Spørgsmål 99:
Vil det efter vedtagelse af den nye planlov være  

 lovligt i forbindelse med ændring af en »overflødiggjort«  

 landbrugsbygning til f.eks. en bolig at rive den gamle bygning ned og  

 opføre en ny? Svar:
 Hvis bygningen nedrives, kræves der en  

 landzonetilladelse efter planlovens § 35, stk. 1.
 Spørgsmål 100:
 Ministeren bedes begrunde, at der ikke med forslaget til  

 ny planlov vil blive øget adgang til at bygge  

 aftægts-/medhjælperboliger inden for  

 strandbeskyttelseslinjen.
 Svar:
 Der henvises til besvarelsen af spørgsmål  

 98.
 Spørgsmål 101:
Hvilke ændringer i sagsbehandlingen vil overflytning  

 af landzonekompetencen fra amterne til kommunerne betyde med hensyn til  

 godkendelse af nye bygninger og stillelse af vilkår inden for  

 strandbeskyttelseslinjen? Svar:
 Der henvises til besvarelsen af spørgsmål  

 98.
 Spørgsmål 102:
 Ministeren bedes oplyse, om et kommende flertal vil kunne  

»tilbageføre«  

 planloven til den hidtidige praksis uden at påføre det  

 offentlige en erstatningspligt.
 Svar:
En tilbageførelse af reglerne til de  

 nugældende bestemmelser om landzoneadministrationen vil være en  

 generel regulering af ejendomsretten, der som udgangspunkt vil være  

 erstatningsfri.
Men den må kombineres med nogle overgangsregler, som  

 giver mulighed for en tilladelse eller erstatning for tab, der er  

 foranlediget af dispositioner, som er foretaget i tillid til de  

 gældende regler.
 Spørgsmål 103:
 Ministeren bedes oplyse, om der vil gælde  

 særlige krav til dokumentation, mulighed for frastykning og til  

 sagsbehandling, når ejendommen ligger inden for  

 strandbeskyttelseslinjen.
 Svar:
 Der henvises til besvarelsen af spørgsmål  

 98.
