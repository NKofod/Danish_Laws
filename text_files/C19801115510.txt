 Ved miljøministeriets bekendtgørelse nr. 526 af 13. oktober 1977 er der  

 fastsat regler om ind- og udførsel af udryddelsestruede vilde dyr og planter.  

 Fredningsstyrelsen, der administrerer bekendtgørelsen, har anmodet  

 justitsministeriet om at foranledige, at politimestrene til  

 fredningsstyrelsen indsender dels en oversigt over zoologiske haver og  

 dyreparker, til hvis oprettelse der er meddelt tilladelse af politiet, dels  

 kopier af fremtidige tilladelser.
 I den anledning skal justitsministeriet anmode om, at en liste over de i  

 hver politikreds meddelte tilladelser samt genparter af fremtidige  

 tilladelser og ændringer eller tilbagekaldelser heraf må blive indsendt til  

 Fredningsstyrelsen, Amaliegade 13, 1256 København K.
 P.M.V.
 E.B.
Ebbe Nielsen (Cirkulæreskrivelse til politiet).
