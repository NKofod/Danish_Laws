 I henhold til § 105, stk. 3 i færdselsloven, j.fr. lovbekendtgørelse nr.  

 735 af 24. august 1992, som senest ændret ved lov nr. 98 af 10. februar 1994,  

 fastsættes:
» § 1.  Efter færdselslovens § 105, stk. 3,  

 reguleres de i lovens § 105, stk. 2, nævnte beløb årligt med samme procent,  

 som ugelønnen for april kvartal er steget eller faldet i forhold til april  

 kvartal 1985. Reguleringen har virkning fra den følgende 1. april.
Ugelønnen  

 beregnes som den af Danmarks Statistik offentliggjorte gennemsnitlige  

 timefortjeneste (ink. dyrtidstillæg, men bortset fra andre tillæg) for alle  

 arbejdere inden for håndværk og industri i hele landet i april kvartal ganget  

 med det ugentlige antal arbejdstimer ved fuld sædvanlig arbejdstid.
De  

 herefter fremkomme beløb afrundes til nærmeste med 1 million delelige  

 kronebeløb.
 Stk. 2.  Den gennemsnitlige timeløn i april kvartal 1985  

 var 6.968 øre i april kvartal 1993 10.100 øre, og det sædvanlige ugentlige  

 antal arbejdstimer var 40 i april kvartal 1985 og 37 i april kvartal 1993.
 § 2.  Med virkning for skader, der indtræder i  

 perioden 1. april 1994 - 31. marts 1995, udgør de i lovens § 105, stk. 2  

 nævnte beløb henholdsvis 67 mill. kr. og 13 mill. kr.«.
