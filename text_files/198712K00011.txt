Nr LSF 11 Forslag til Lov om ændring af lov om bekæmpelse af kønssygdomme Fremsat af Pia Kjærsgaard (FP) Pia Dahl (FP) Kirsten Madsen (FP)  

 Poulsgaard (FP) den 7. oktober 1987 I lov nr. 287 af 23. maj 1973 om bekæmpelse af kønssygdomme, som ændret ved § 26 i lov nr. 324 af 19. juni 1974, foretages følgende ændring:
 I § 1 indsættes i stk. 1 efter nr. 4:
»5) AIDS (erhvervet immundefekt syndrom).« BEMÆRKNINGER TIL LOVFORSLAGET Nærværende lovforslag er en genfremsættelse af et i folketingsåret 1985-86 fremsat lovforslag, jf.
Folketingstidende 1985-86, forhandlingerne sp. 1486 og 3042 og tillæg A sp. 1769.
Når forslagsstillerne på trods af den hårde medfart, lovforslaget fik ved førstebehandling i Folketinget, genfremsætter lovforslaget, er det ud fra følgende betragtninger:
Cheflæge M.
Stig Christensen, forstander Nancy Heckscher og inspektør H.
C.
Orup, alle Bispebjerg Hospital, går i en kronik i Politiken den 27. november 1985 ind for, at sygdommen AIDS skal ind under loven om kønssygdomme.
Vi ved jo også, at Sverige har sygdommen AIDS under loven om kønssygdomme, og i Sovjet har man meget hårde straffe for folk, der har smittet andre med AIDS.
Fremskridtpartiet mener ikke, man kan klare problemet blot med en løftet pegefinger.
Vi har set eksempler på, at folk, der har AIDS, uhæmmet fortsætter deres kønslige omgang med forskellige partnere, og selv om det i realiteten er en dødelig sygdom, man påfører sin partner, er det tilsyneladende fuldstændig straffrit at foretage en sådan handling.
Hvis man uforsætligt kommer til at dræbe et menneske i trafikken, er man hjemfalden til straf, mens en person, der smitter andre med AIDS og er bekendt med sin sygdom, ikke kan retsforfølges.
Fremskridtspartiet har med glæde konstateret, at Kristeligt Folkeparti nu også støtter tanken om, at AIDS skal ind under loven om kønssygdomme.
Vi var ligeledes glade for at erfare den nye sundhedsministers ønske om, at der skulle oprettes et AIDS-register.
Desværre må vi nok indrømme at ministeren er ved at fravige denne sunde indstilling, hvilket vi naturligvis beklager.
Det er Fremskridtspartiets håb, at Folketinget vil behandle nærværende lovforslag med den alvor, som den dødbringende sygdom AIDS kræver.
Så længe vi ikke har lægemidler, der kan helbrede, er det nødvendigt at have strenge forholdsregler for at beskytte det store flertal i samfundet.
Samfundet har et ansvar over for dem, der er blevet ramt af AIDS, men samfundet har sandelig også et ansvar over for dem, der ikke er blevet ramt.
