Fremsat den 15. marts 2001 af  

 skatteministeren (Frode Sørensen) Forslag til Lov om ændring af vurderingsloven og  

 andre skattelove (Justering af vurderingsorganisationen m.v.) § 1 I lov om vurdering af landets faste ejendomme, jf.  

 lovbekendtgørelse nr. 776 af 16. august 2000, foretages  

 følgende ændringer:
 1. I § 1 udgår: »i 1996, i 1998 og derefter«.
2. I § 3, 2. pkt., ændres »jf. dog § 12 og  

 § 14, stk. 3« til: »jf. dog § 12, § 14, stk. 3, og  

 § 39, stk. 3.« 3. I § 4, stk. 1, 2. pkt., ændres », jf.  

 § 38, stk. 1,« til: », jf. § 38, stk. 2,«.
 4. I § 4 A, 1. pkt., ændres »som ved den senest  

 foretagne vurdering var vurderet i medfør af § 14, stk. 5,«  

 til: »som omfattes af § 1 i lov om frigørelsesafgift m. v. af  

 fast ejendom,«.
 5. § 4 B ophæves.
 6. § 5, stk. 2, ophæves.
 Stk. 3 og 4 bliver herefter stk. 2 og 3.
 7. I § 8, stk. 1, 3. pkt, ændres »jf.  

 § 9 i lov om landbrugsejendomme,« til: »jf. §§ 9 og 10 i  

 landbrugsloven,«.
 8. I § 8, stk. 4, udgår: »eller en  

 foreløbig kendelse i henhold til lov om jordfordeling mellem  

 landejendomme«.
 9. I § 15, stk. 3, sidste pkt., erstattes  

 »årligt« med: »hvert fjerde år«.
 10. I § 17 ændres »§§ 18-21« til:  

 »§§ 18 og 21«.
 11. §§ 19 og 20 ophæves.
 12. I § 23, stk. 1, 8. pkt., indsættes efter  

 »vurderingsformand«: »eller vurderingsmand«.
 13. § 25, stk. 2, ophæves.
 14. § 31, stk. 3, affattes således:
 »Stk. 3. Vurderingsrådet kan bemyndige  

 vurderingssekretariatet til at udføre særlige opgaver, herunder  

 besigtigelser, på vurderingsrådets vegne, jf. § 30,  

 stk. 2.«.
 15. I § 33, stk. 1, indsættes efter 1.  

 pkt.:
»Vurderingsrådet træffer ligeledes i  

 forbindelse med vurderingen af ejendomme omfattet af  

 ejendomsværdiskattelovens § 4, stk. 2, bestemmelse om,  

 hvorvidt en nybygning er færdigbygget.
En ejendom skal vurderes som  

 færdigbygget, når den kan anvendes som bolig.«.
 16. I § 33, stk. 2, indsættes efter »loven  

 om lån til betaling af ejendomsskatter«: », loven om afgift af  

 dødsboer og gaver«.
 17. I § 33, stk. 2, udgår: », loven om  

 ejendomsskyld til staten«.
 18. § 33, stk. 7, sidste pkt., ophæves.
 19. I § 33, stk. 8, 2. pkt., affattes  

 således:
 »Ved fordelingen anses 5.000 m2 af grundarealet  

 for at høre til boligdelen, jf. dog stk. 11.«.
 20. I § 33 indsættes som nyt stykke:
 »Stk. 11. Hvis det grundareal, der efter stk. 8 ligger i  

 umiddelbar forbindelse med boligen, er mindre end 5000 m2, anses  

 kun dette grundareal for at høre til boligdelen.«.
 21. § 38 affattes således:
 »§ 38. Vurderingsmyndighederne kan i  

 forbindelse med forberedelsen af den almindelige vurdering bestemme, at der  

 skal rettes henvendelse til en eller flere ejere af fast ejendom.
Stk. 2. Til brug for denne henvendelse kan  

 vurderingsmyndighederne anvende et skema, som ejeren skal udfylde med  

 oplysninger om ejendommen, der kan være af betydning for dens  

 vurdering.
Skemaet indsendes til vurderingsmyndighederne.
 Stk. 3. Vurderingsmyndighederne kan bestemme, at ejere af  

 ejendomme, på hvis grund eller bygninger, der er afholdt udgifter til  

 forbedring, skal indsende oplysninger om disse udgifter på et  

 særligt skema.
 Stk. 4. For ejendomme, som er opdelt i ejerlejligheder, skal  

 ejerforeningen efter vurderingsmyndighedernes nærmere bestemmelse  

 udfylde og underskrive et skema med de oplysninger, der er nødvendige  

 for ansættelsen af grundværdien.
Stk. 5. Af de skemaer, som vurderingsmyndighederne udsender,  

 skal det fremgå, til hvem og inden for hvilken frist skemaet skal  

 tilbagesendes i udfyldt og underskrevet stand.
Fristen skal være mindst  

 1 måned.
Fristen kan dog forlænges af vurderingsmyndighederne,  

 når omstændighederne taler herfor.«.
 22. I § 39 indsættes som nyt stykke:
»Stk. 3. Ved bedømmelse af prisforholdene pr. 1.  

 januar, jf. § 3, anvender vurderingsrådene de af den centrale  

 told- og skatteforvaltning senest indsamlede oplysninger om salgsprisen for  

 sammenlignelige ejendomme suppleret med en fremskrivning af prisniveauet til  

 den 1. januar.
Den anvendte fremskrivning af prisniveauet skal godkendes af  

 Ligningsrådet.«.
 23. § 39 A, stk. 1, 1. pkt., affattes  

 således:
 »Kommunerne yder vurderingsrådene  

 sekretariatsbistand.«.
 24. I § 40, stk. 1, indsættes som nyt  

 punktum efter 1. pkt.:
 »Meddelelsen skal indeholde oplysning om forhold, der er  

 registreret om den vurderede ejendom, og som har været tillagt  

 særlig betydning ved vurderingen, samt om eventuelle beregninger, der  

 har været lagt til grund for den pågældende  

 ansættelse eller fordeling.«.
 25. § 40, stk. 2, 2. og 3. pkt.,  

 ophæves.
 26. I § 40, stk. 3, indsættes efter 1.  

 pkt.:
»Samtidig kan kommunerne give offentligheden adgang til  

 oplysninger om tidspunktet for salg af fast ejendom i kommunen, der er  

 foretaget siden den senest forudgående almindelige vurdering, den  

 beregnede kontante købesum ved disse salg og eventuelle  

 beregningsoplysninger for den konkrete ejendom, der har ligget til grund for  

 vurderingsrådets skøn.
Den centrale told- og skatteforvaltning  

 kan give offentligheden adgang til tilsvarende oplysninger som  

 kommunerne.«.
 27. Efter § 41 indsættes som ny paragraf:
»§ 41 A.
Når et skyldråd eller  

 Landsskatteretten har påkendt en vurdering, kan told- og  

 skatteforvaltningen bemyndige vedkommende vurderingsråd til at  

 genoptage nyere vurderinger af den pågældende ejendom, i det  

 omfang skyldrådets eller Landsskatterettens afgørelse giver  

 anledning til ændring heraf.«.
 28. § 42, stk.1, 5. pkt., affattes således:
 »En kommune kan endvidere påklage vurderingen af en  

 ejendom, som kommunen i medfør af lovgivningen vil kunne tilpligtes at  

 overtage.«.
 29. I § 42, stk. 2, affattes 2. pkt.  

 således:
 »For ansættelser, der foretages efter § 4,  

 § 4 A, § 33 A og § 41 A, samt ved de af vurderingsrådene  

 i medfør af § 41 foretagne ansættelser, er klagefristen 1  

 måned fra modtagelsen af den afgørelse, der klages over.«.
 30. § 42, stk. 3 og 4, affattes  

 således:
»Stk. 3. Skyldrådet kan se bort fra en overskridelse af  

 klagefristen efter stk. 2 med op til to måneder, når  

 særlige omstændigheder taler derfor.
Skatteministeren kan  

 forlænge den nævnte frist på to måneder, når  

 særlige omstændigheder taler derfor.
Stk. 4. Skatteministeren kan bestemme, at et skyldråd  

 skal bortse fra klagefrister og behandle en klage.« 31. Efter § 46 indsættes som ny paragraf:
»§ 46 A.
Told- og skatteforvaltningen kan  

 foretage besigtigelse af ejendomme i forbindelse med revision af  

 ejendomsvurderinger og som led i udøvelsen af tilsynsfunktionen.«.
 32. I § 47 A, stk. 1 og 3, erstattes  

 »§ 38 i lov om stempelafgift« med: »tinglysningsafgiftslovens § 4,  

 stk. 2, 2.-5. pkt.«.
 33. Efter § 47 A indsættes som nye  

 paragraffer:
»§ 47 B.
Med bøde straffes den, der er  

 pålagt at afgive oplysninger efter § 38, og som forsætligt  

 eller ved grov uagtsomhed afgiver disse oplysninger til  

 vurderingsmyndighederne urigtigt eller vildledende.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
§ 47 C.
I sager om overtrædelse af § 47 B kan de  

 statslige told- og skattemyndigheder tilkendegive den pågældende,  

 at sagen kan afgøres uden retslig forfølgning, såfremt  

 den pågældende erkender sig skyldig i overtrædelsen og  

 erklærer sig rede til inden for en nærmere angivet frist, der  

 efter anmodning kan forlænges, at betale en i tilkendegivelsen angivet  

 bøde.
 Stk. 2. Med hensyn til den i stk. 1 nævnte  

 tilkendegivelse finder bestemmelsen om tiltalerejsning i retsplejelovens  

 § 930, jf. § 926, tilsvarende anvendelse.
 Stk. 3. Betales bøden i rette tid, eller bliver den  

 efter vedtagelse inddrevet eller afsonet, bortfalder videre  

 forfølgning.
§ 47 D.
Bøder i sager, der afgøres  

 administrativt, opkræves af de statslige told- og skattemyndigheder til  

 betaling senest 14 dage efter påkrav.
 Stk. 2. Betales bøden ikke rettidigt, kan  

 bødebeløbet m.v. inddrives ved udpantning efter reglerne i lov  

 om inddrivelse af skatter og afgifter m.v. og ved lønindeholdelse  

 efter reglerne i § 14 i lov om opkrævning af skatter og afgifter  

 m.v.
 Stk. 3. Eftergivelse og henstand for ubetalte bøder  

 m.v., der skal betales efter denne lov, kan meddeles skyldneren efter  

 reglerne i § 15 i lov om opkrævning af skatter og afgifter  

 m.v.«.
§ 2 I lov om beskatning af fortjeneste ved afståelse af fast ejendom  

 (ejendomsavancebeskatningsloven), jf. lovbekendtgørelse nr. 855 af 11.  

 september 2000, som senest ændret ved lov nr. 1287 af 20.december 2000,  

 foretages følgende ændringer:
 1. § 4, stk. 3, 2. pkt., affattes  

 således:
 »Den skattepligtige kan i stedet for opgørelse af  

 anskaffelsessummen efter 1. pkt. vælge at anvende en ansættelse  

 af værdien af den faste ejendom pr. 19. maj 1993, der er foretaget  

 efter den dagældende bestemmelse i vurderingslovens § 4 B.«.
 2. § 5, stk. 2, 3. pkt., affattes  

 således:
 »Såfremt ejendommen er vurderet efter den  

 dagældende bestemmelse i vurderingslovens § 4 B eller er omfattet  

 af § 4, stk. 3, 5. pkt., medtages alene udgifter, der er afholdt  

 efter 19. maj 1993.«.
 3. I § 5, stk. 6, 3. pkt., indsættes efter  

 »vurdering efter«: »den dagældende bestemmelse i«.
 4. I § 6, stk. 4, 2. pkt., ændres  

 »såfremt der er begæret vurdering efter vurderingslovens § 4  

 B« til: »såfremt ejendommen er vurderet efter den dagældende  

 bestemmelse i vurderingslovens § 4 B«.
§ 3 I lov om frigørelsesafgift m.v. af fast ejendom, jf.  

 lovbekendtgørelse nr. 549 af 25. juni 1999, foretages følgende  

 ændring:
 1. § 8, stk. 2, affattes således:
»Stk. 2. Overtager primærkommunen den i ejendommen,  

 henholdsvis den afgiftspligtige del af denne, indestående gæld,  

 forhøjes overtagelsessummen med forskellen mellem gældens  

 pålydende og dens kursværdi på tidspunktet for handlens  

 indgåelse, såfremt kursværdien er under pari.  

 Kursværdien af gælden ansættes efter regler, der  

 fastsættes af skatteministeren.
Er kursværdien af gælden  

 højere end pari, nedsættes overtagelsessummen tilsvarende.«.
§ 4 I skattestyrelsesloven, jf. lovbekendtgørelse nr. 859 af 13.  

 september 2000, foretages følgende ændring:
 1. § 19, stk. 1, 2. pkt., affattes  

 således:
 »Ved påkendelsen træffes der for  

 ejendomsvurderingernes vedkommende bestemmelse om, fra hvilket tidspunkt  

 ændringen skal følges ved beregningen af indkomstskat,  

 ejendomsværdiskat og kommunale ejendomsskatter.«.
§ 5 I ligningsloven, jf. lovbekendtgørelse nr. 775 af 16. august 2000,  

 som ændret senest ved § 2 i lov nr. 1301 af 20. december 2000,  

 foretages følgende ændring:
 1. I § 17 B, stk. 2, udgår: »eller lov om  

 grundskyld til staten af landbrugsejendomme § 5 A«.
§ 6 Lov nr. 541 af 28. december 1979 om grundskyld til staten af  

 landbrugsejendomme, som ændret ved lov nr. 244 af 6. juni 1985,  

 ophæves.
§ 7 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Bestemmelserne i § 1, nr. 1, 3-21, 23-33 og  

 §§ 2-6 har virkning fra den 1. januar 2001.
 Stk. 3. Bestemmelserne i § 1, nr. 2 og 22, har virkning  

 fra og med 2002-vurderingen.
Bemærkninger til lovforslaget Almindelige bemærkninger 1. Lovforslagets formål og baggrund Lovforslaget har til formål at ændre  

 vurderingsorganisationen, således at den fremover bliver mere  

 fleksibel, og kvaliteten af de enkelte vurderinger forbedres.
 I 1994 blev vurderingsorganisationen ændret, og  

 efter en overgangsperiode overgik vurderingsmyndighederne til årlige  

 vurderinger af faste ejendomme.
 Erfaringerne med de seneste års vurderinger har  

 vist, at der er et behov for at justere vurderingsorganisationen og forenkle  

 visse procedurer.
Dertil kommer, at det af den forrige skatteminister  

 nedsatte vurderingsudvalg i september 1999, betænkn. nr. 1378, kom med  

 en redegørelse, der indeholdt forskellige forslag til ændringer  

 af vurderingen af fast ejendom.
Vurderingsudvalget bestod af  

 repræsentater fra en række interesseorganisationer og  

 ministerier.
Lovforslaget indeholder flere af vurderingsudvalgets forslag,  

 jf. pkt. 2.
For at gøre vurderingsorganisationen mere fleksibel  

 og forbedre kvaliteten af de enkelte vurderinger foreslås det, at der  

 gives mulighed for at forbedre kvaliteten af de oplysninger, som den  

 offentlige ejendomsvurdering er baseret på, idet der skabes mulighed  

 for en øget dialog med ejerne af fast ejendom, før  

 vurderingsrådet foretager den årlige ansættelse.
Derudover  

 sker det ved, at der skabes øget mulighed for at bevare de bedst  

 kvalificerede vurderingsmænd i systemet og ved, at der skabes mulighed  

 for, at vurderingsrådene kan tilrettelægge vurderingsopgaven mere  

 fleksibelt.
Vurderingsrådene får således mulighed for at  

 bemyndige vurderingssekretariatet til at foretage visse besigtigelser.  

 Ligeledes får tilsyns- og revisionsmyndighederne efter forslaget  

 mulighed for at foretage besigtigelser uden deltagelse af  

 vurderingsrådsmedlemmer.
 Derudover indeholder forslaget en række tekniske  

 ændringer af de gældende regler, jf. nedenfor under pkt. 3.7.
2. Vurderingsudvalgets redegørelse Udvalget blev nedsat af den daværende skatteminister  

 den 3. juni 1996 med henblik på at gennemgå  

 ejendomsvurderingsområdet.
Udvalget skulle søge at  

 klarlægge, om der er behov for en ændring, modernisering eller  

 forenkling af såvel vurderingsprocessen som den konkrete  

 udmøntning af vurderingsorganisationen.
Udvalget skulle endvidere undersøge, hvorvidt det  

 er muligt at skabe en større forståelse for systemet blandt  

 skatteyderne.
Udvalgets undersøgelse skulle omfatte både de  

 materielle regler om ejendomsvurderingen og vurderingsorganisationen.
Det  

 havde repræsentanter fra en række organisationer, ministerier og  

 kommunerne.
Udvalget afgav sin redegørelse i september 1999  

 (betænkning nr. 1378).
 Udvalget tog i sine overvejelser udgangspunkt i, at der  

 ikke ændres ved den grundlæggende struktur, der er en  

 følge af reformen af vurderingsorganisationen i 1994. Vurderingen  

 foretages herefter af vurderingsrådene og skyldrådene er 1.  

 klageinstans.
Udvalgets redegørelse indeholder et katalog over  

 mulige ændringer, der kan være med til at forbedre  

 vurderingsorganisationen.
Nedenfor nævnes de væsentligste  

 forslag.
2.1. Ændring af vurderingskredsinddelingen Under hensyntagen til de store forskelle i  

 belastningsgraden i de enkelte vurderingsråd samt under hensyntagen til  

 det stigende behov for generelle ændringer af strukturen foreslår  

 vurderingsudvalget, at vurderingsregistrene ændres, så de  

 muliggør en fleksibel vurderingskredsinddeling.
De nuværende  

 registre er opbygget således, at der ikke med den eksisterende  

 identifikation kan ske ændring af vurderingskredsgrænserne.
Ved  

 at ændre vurderingsregistrene vil det fremtidigt uden større  

 omkostninger være muligt at ændre vurderingskredsinddelingen,  

 hvis f.eks. der sker kommunesammenlægninger.
 Udvalget anbefaler endvidere, at en større  

 fleksibilitet i vurderingskredsinddelingen etableres ved en  

 sammenlægning af vurderingskredse evt. kombineret med en specialisering  

 af visse vurderingsråd.
 En ændring af vurderingskredsinddelingen  

 kræver alene ændring af bekendtgørelsen på  

 området.
 Told- og Skattestyrelsen arbejder på at ændre  

 de nuværende edb-systemer, så det bliver muligt at  

 gennemføre forslagene.
2.2. Afskaffelse af grundværdiansættelsen Udvalget foreslår en afskaffelse af den  

 selvstændige grundværdiansættelse.
 Hvis den selvstændige  

 grundværdiansættelse ikke ophæves, foreslår udvalget,  

 at det særlige fradrag for forbedringer i grundværdien  

 ophæves.
Hvis den selvstændige  

 grundværdiansættelse ikke ophæves, foreslås det  

 ligeledes, at den særlige bondegårdsregel, der anvendes ved  

 ansættelsen af landbrugsjord, ophæves.
En ophævelse af  

 bondegårdsreglen vil efter udvalgets opfattelse indebære en  

 væsentlig forenkling i vurderingen af landbrugsejendomme.
 Hvis hverken den selvstændige  

 grundværdiansættelse eller bondegårdsreglen ophæves,  

 finder udvalget, at den såkaldte »bondegårdsregel« bør  

 ændres, således at stuehusets grundværdi frigøres  

 fra den bonitetsbestemte vurdering af landbrugsjorden.  

 Stuehusgrundværdien ville herefter i fremtiden skulle fastsættes  

 for den konkrete ejendom som et selvstændigt element i  

 grundværdiansættelsen.
 I lovforslaget indgår ikke nogle af de  

 foreslåede ændringer.
2.3. Indførelse af en selvangivelsesordning Udvalget foreslår også, at det nuværende  

 ejendomsvurderingssystem ændres, således at ejeren af den faste  

 ejendom i forbindelse med indgivelse af en særlig selvangivelse  

 værdiansætter den faste ejendom.
Princippet i forslaget er, at ejeren af den faste ejendom  

 selv på en selvangivelse skal oplyse, hvor meget ejendommen er  

 værd.
De offentlige myndigheder skal herefter på almindelig vis  

 kontrollere disse oplysninger.
 Udvalget finder det ikke hensigtsmæssigt at  

 indarbejde ejendomsvurderingen i indkomstselvangivelsen, men anbefaler, at  

 der etableres en selvstændig selvangivelsesordning for  

 ejendomsvurderinger.
En selvangivelsesordning kan udformes på mange  

 forskellige måder og være mere eller mindre omfattende.
Udvalget  

 har dels overvejet en selvangivelsesordning vedrørende  

 erhvervsejendomme, dels har udvalget overvejet en selvangivelsesordning  

 vedrørende ejerboliger.
Udvalget har også overvejet, om de principper, der  

 ligger bag ved den foreslåede selvangivelsesordning, vil være  

 egnet til anvendelse i forbindelse med vurderingsmyndighedens forberedelse af  

 vurderingen.
Der tænkes især på det princip, at  

 ansættelsen af den faste ejendom er et resultat af en dialog mellem  

 ejeren og vurderingsmyndighederne, før vurderingsmyndighederne  

 foretager ansættelsen.
 Udvalget finder, at en sådan ordning både kan  

 være et alternativ og et supplement til de selvangivelsesordninger, som  

 udvalget har set nærmere på.
I lovforslaget indgår forslag om en forbedret dialog  

 mellem ejere af fast ejendom og vurderingsmyndighederne, jf. udvalgets sidste  

 forslag.
Derimod foreslås der ikke indførelse af nogen form for  

 selvangivelsesordning.
2.4. Andre forslag Udvalget foreslår endvidere, at reglerne i  

 vurderingsloven om vurderingsterminen tydeliggøres således, at  

 det fremgår, at de foretagne ansættelser bygger på de  

 seneste oplysninger om prisforholdene for fast ejendom samt en prognose over  

 den forventede prisstigning i den resterende periode op til 1. januar.
 Dette forslag indgår i lovforslaget.
 Derudover kommer udvalget med forslag til en række  

 mindre justeringer af vurderingsloven (besigtigelse ved revisioner,  

 afrundingsregler, offentliggørelse af salgsoplysninger,  

 ophævelse af skovfordeling, ændring af ejendomsskattemæssig  

 virkning af ændrede ansættelser af fast ejendom og ændrede  

 regler for ansættelse af militære anlæg). De fleste af  

 disse forslag indgår i lovforslaget.
3. Lovforslagets Indhold 3.1. Dialog med ejerne af fast ejendom Gældende regler Efter vurderingsloven er der mulighed for at bede ejere af  

 fast ejendom om at udfylde et skema, der indeholder et sæt af  

 skatteministeren fastsatte specifikationer, herunder udgifter til  

 forbedringer.
I skemaet skal det angives, til hvem og indenfor hvilken frist  

 skemaet skal tilbagesendes.
Bestemmelsen i vurderingslovens § 38 blev udformet  

 før BBR (Bygnings- og Boligregisteret) var oprettet.
Før det  

 tidspunkt blev alle ejere af fast ejendom bedt om at udfylde et sådant  

 skema forud for den almindelige vurdering.
Efter oprettelsen af  

 BBR-registeret er der kun i yderst begrænset omfang sendt skemaer ud  

 til ejerne af fast ejendom.
 Bestemmelsen bruges i dag i praksis primært til at  

 anmode ejere af skovejendomme og ejere af udlejningsejendomme om at indsende  

 særlige oplysninger til vurderingsmyndighederne.
Lovforslagets indhold Med lovforslaget foreslås det at justere reglerne  

 for det omtalte skema for herved at give vurderingsmyndighederne mulighed for  

 at forbedre den offentlige ejendomsvurdering gennem en øget dialog med  

 ejerne af fast ejendom i forbindelse med forberedelsen af  

 ejendomsvurderingen.
Forslaget indgår i vurderingsudvalgets  

 redegørelse.
 Baggrunden for disse ændringer er også, at  

 vurderingsmyndighederne ofte kritiseres for ikke ved vurderingen af den  

 enkelte ejendom at være á jour med ejendommens tilstand,  

 forstået således, at mange ejendomme - især boligejendomme  

 - vurderes ud fra en gennemsnitlig standard.
I BBR registreres alene de objektive forhold for  

 ejendommene.
Kvalitative oplysninger om vedligeholdelsesstand, skete  

 moderniseringer m.v. registreres ikke.
Hvis vurderingsmyndighederne skal have  

 sådanne oplysninger, må det ske på baggrund af  

 besigtigelser eller som følge af henvendelser til ejerne.
Med de ressourcer, der i dag er afsat til  

 ejendomsvurderingsopgaven, vil det ikke være muligt i større  

 omfang, end det sker nu ved besigtigelser at skaffe oplysninger om kvalitet  

 og vedligeholdelsesstand på ejerboligområdet.
Derfor bør  

 en forbedring af grundlaget for vurderingerne mest hensigtsmæssigt ske  

 via henvendelser til ejerne med henblik på at få yderligere  

 oplysninger om ejendommen.
Princippet i denne øgede dialog med ejere af fast  

 ejendom er, at myndighederne i forbindelse med forberedelsen af vurderingen  

 udvælger et passende antal ejendomme, hvor der ud fra erfaringerne fra  

 den seneste vurdering kan være behov for at forbedre kvaliteten af  

 vurderingen.
Antallet af ejendomme må afpasses i forhold til  

 løsningen af vurderingsopgaven som helhed.
Det er således  

 tanken, at kun en mindre del af ejendommene skal omfattes af denne ordning  

 årligt, f.eks. 5 pct.
Omfanget af dialogen med ejerne af fast ejendom  

 vil således blive et punkt, der skal tages stilling til i forbindelse  

 med vurderingsmyndighedernes fastlæggelse af vurderingsplanerne.
Vurderingsmyndigheden udsender et skema til ejeren, og  

 anmoder om at modtage ejerens udfyldning af skemaet indenfor en bestemt  

 frist.
Skemaet kan bl.a. indeholde oplysninger om BBR-registreringerne samt  

 rubrikker til selvangivelse af vedligeholdelsesstand, moderniseringsår  

 og udgiftsniveau, kommentarer samt bud på ejendommens ansættelse.  

 Hvilke oplysninger, der anmodes om, vil dog også afhænge af  

 hvilken ejendomstype, der skal vurderes.
Når ejeren har returneret  

 skemaet, registreres bemærkningerne i fornødent omfang, og  

 vurderingsmyndighederne indarbejder disse i vurderingen.
For hovedparten af  

 ejendommenes vedkommende vil vurderingen kunne færdiggøres  

 på grundlag af ejers oplysninger, og kun en mindre del vil kræve  

 en efterfølgende besigtigelse af vurderingsrådet.
 De nye data, der indsamles af vurderingsmyndighederne, og  

 som har betydning for ejendommens BBR-registrering, sendes videre til den  

 kommunale BBR-myndighed, således at BBR-registreringen kan  

 ajourføres.
Hvis ejeren ikke sender skemaet tilbage, foretages  

 ansættelsen af den faste ejendom på det foreliggende grundlag.  

 Vurderingsrådet kan dog fortsat beslutte at besigtige ejendommen, hvis  

 rådet ikke finder, at grundlaget er tilstrækkeligt.
Der er ingen  

 sanktion forbundet med ikke at indsende oplysningerne.
Henvendelsen til  

 ejerne af de faste ejendomme har således alene karakter af et tilbud om  

 dialog med ejerne.
Hvis ejeren ved fortsæt eller grov uagtsomhed  

 afgiver urigtige oplysninger, straffes dette dog efter forslaget med  

 bøde.
Vurderingsmyndighederne kan også vælge at lade  

 være med at lægge de indsendte oplysninger til grund.
I dette  

 tilfælde skal ejeren ved henvendelse til vurderingsmyndighederne kunne  

 få oplyst en begrundelse for, at de indsendte oplysninger hverken helt  

 eller delvist er lagt til grund for ansættelsen af ejendommen.
Ved den ovenfor nævnte fremgangsmåde sikrer  

 vurderingsmyndighederne sig, at ejeren af den faste ejendom er bekendt med,  

 at myndighederne er i gang med at forberede vurderingen af særligt  

 denne ejendom.
Samtidig får ejeren også mulighed for at komme med  

 kommentarer til grundlaget og eventuelt tilkendegive egen opfattelse af en  

 passende vurderingsansættelse.
Den valgte fremgangsmåde skulle  

 således helst resultere i en konstruktiv dialog mellem ejer og  

 myndighed med henblik på at få foretaget den rigtige  

 ansættelse af ejendommen, dvs. ejendommens værdi i handel og  

 vandel.
Når vurderingsmyndighederne på denne  

 måde tidligt i forløbet vælger at inddrage ejerne af fast  

 ejendom i processen, vil man derigennem kunne være med til at skabe en  

 større accept og forståelse for vurderingssystemet.
Rent  

 psykologisk er det også lettere for ejere af fast ejendom at forholde  

 sig til oplysningerne på den endelige ansættelse, når de  

 selv har været med i forberedelsen.
 Ordningen vil kunne anvendes for alle ejendomme, idet de  

 anvendte skemaer selvfølgelig skal tilpasses ejendomstype, anvendelse  

 m.v.
3.2. Indstilling af vurderingsrådsmedlemmer Gældende regler Efter de gældende regler udnævner  

 skatteministeren et vurderingsråd bestående af en  

 vurderingsformand og to vurderingsmænd.
Forud for udnævnelsen indhentes indstilling på  

 3 personer for hver post fra vedkommende amtsråd og i Københavns  

 og Frederiksberg kommuner kommunalbestyrelsen.
Hvis den nuværende  

 vurderingsformand opfylder betingelserne for at kunne fortsætte i  

 hvervet, skal den pågældende være blandt de  

 indstillede.
Lovforslagets indhold Efter lovforslaget ændres reglerne således, at  

 det hidtidige vurderingsrådsmedlem også skal være blandt de  

 indstillede, hvis den pågældende opfylder betingelserne.
Derved  

 øges muligheden for at bevare den nødvendige ekspertise i  

 vurderingsmandskorpset, og der er ens udnævnelsesregler for  

 vurderingsmænd og vurderingsformænd.
3.3. Opgavefordeling mellem vurderingsråd og  

 vurderingssekretariat Gældende regler De årlige vurderinger foretages af  

 vurderingsrådene.
Vurderingsrådene får sekretariatsbistand  

 af kommunerne.
De kommunale vurderingssekretariatsopgaver er fastlagt i  

 cirkulære nr. 214 af 1. december 1994. Det fremgår heraf, at  

 sekretariatsopgaverne i hovedtræk omfatter:
Sagsbehandling Udarbejdelse af oplæg til vurderingsplan Udarbejdelse af oplæg til vurderingsniveauer Indberetning til edb-registre Sekretariatsopgaver i øvrigt.
 Arbejdet med enkeltansættelser sker indenfor en  

 periode på ca. 2 ½ måneder (medio januar - 31. marts)  

 således, at der kan gives meddelelse om vurderingsresultatet i  

 løbet af maj måned.
 Vurderingsrådet skal vedtage en vurderingsplan og de  

 anvisninger, der fastlægger vurderingsniveauer i vurderingskredsen  

 på grundlag af de af Ligningsrådet og Told- og Skattestyrelsen  

 givne anvisninger og retningslinier.
 Alle besigtigelser foretages af vurderingsrådet,  

 dvs. at mindst et medlem af vurderingsrådet skal deltage i en  

 besigtigelse.
Efter vurderingslovens § 31, stk. 3, kan  

 vurderingsrådet bemyndige vurderingssekretariatet til at udføre  

 særligt afgrænsede opgaver.
Vurderingsrådet kan dog ikke  

 bemyndige vurderingssekretariatet til at foretage besigtigelser uden  

 deltagelse af et vurderingsrådsmedlem.
Lovforslagets indhold Med forslaget gives der det enkelte vurderingsråd  

 mulighed for også at udlægge besigtigelser af fast ejendom til  

 vurderingssekretariatet.
Med en fleksibel tilrettelæggelse af samtlige  

 arbejdsopgaver har det enkelte vurderingsråd nu mulighed for at  

 tilpasse alle arbejdsgangene til de lokale forhold.
For så vidt  

 angår muligheden for at bemyndige vurderingssekretariatet til uden  

 deltagelse af vurderingsrådsmedlemmer at foretage besigtigelse,  

 tænkes især på besigtigelsen af store  

 erhvervsejendomme.
3.4. Fremskrivning af prisniveauet Gældende regler Vurderingslovens § 3 fastsætter, at  

 vurderingsterminen ved de almindelige vurderinger er den 1. januar, og at det  

 er ejendommens tilstand og prisforholdene pr. 1. januar, der skal  

 lægges til grund ved ansættelsen.
 Vurderingslovens § 42, stk. 2, fastsætter,  

 at klagefristen ved de almindelige vurderinger er 1. juli i  

 vurderingsåret.
For at ejerne kan nå at klage inden den 1. juli,  

 udsendes vurderingsmeddelelserne i april-maj.
Inden da skal de lokale  

 vurderingsmyndigheder have tid til at tage stilling til og evt. ændre  

 de vurderingsforslag, som Told- og Skattestyrelsen har beregnet på  

 grundlag af statistikken over priserne på solgte ejendomme.
Disse  

 edb-beregninger udføres primo november, dvs. på et tidspunkt,  

 hvor Styrelsen kun har kendskab til ejendomspriserne frem til ca. 1.  

 september.
For at leve op til lovens krav om, at vurderingen sker med  

 udgangspunkt i prisforholdene pr. 1. januar, indregner Styrelsen derfor en  

 prognose for ejendomsprisernes udvikling i årets sidste måneder,  

 når vurderingsniveauet fastlægges.
Ved vurderingen for 2000  

 forudsatte Styrelsen således, at ejendomspriserne ville være  

 uændrede i årets sidste måneder i forhold til det  

 prisniveau, som Styrelsen tog udgangspunkt i ved beregningen af  

 vurderingsniveauet for 2000. Dette prisniveau var blevet fastsat på  

 grundlag af de salgspriser i 2. og den del af 3. kvartal 1999, som Styrelsen  

 havde kendskab til i begyndelsen af november 1999, fratrukket den almindelige  

 forsigtighedsfaktor på 5 pct., som hvert år indregnes for at tage  

 højde for den statistiske usikkerhed.
 Dette behov for at operere med en prognose i forbindelse  

 med fastlæggelsen af vurderingsniveauet er opstået som  

 følge af, at man har fremrykket udsendelsen af  

 vurderingsmeddelelelserne fra august-september til april-maj.
Lovforslagets indhold Det foreslås, at vurderingsloven ændres,  

 så lovteksten bringes i overensstemmelse med den nuværende  

 praksis, dvs. at de senest foreliggende oplysninger om salgspriserne for  

 sammenlignelige ejendomme suppleres med en fremskrivning for prisudviklingen  

 i resten af året.
Lovforslaget indgår også i  

 vurderingsudvalgets redegørelse.
Efter gældende praksis forsyner Told- og  

 Skattestyrelsen således for de mest almindelige ejendomskategoriers  

 vedkommende vurderingsrådene med maskinelt beregnede forslag til  

 ansættelse af ejendomsværdi og grundværdi.
Forslagene  

 fremkommer ved en statistisk bearbejdning af indberetninger om stedfundne  

 salg frem til omkring den 1. september i året forud for  

 vurderingsåret samt en fremskrivning af prisniveauet for resten af  

 året.
Efter forslaget skal Ligningsrådet fremover godkende den  

 fremskrivning af prisniveauet, som Told- og Skattestyrelsen anvender.
3.5. Tilsyns- og revisionsmyndighedernes adgang til at besigtige  

 ejendomme Gældende regler Ved ændringen af vurderingsorganisationen i 1994  

 overgik med virkning fra den 1. januar 1996 revisionskompentencen fra  

 skyldrådet til Ligningsrådet.
 Skatteministeren har efter indstilling fra  

 Ligningsrådet udlagt denne kompetence til told- og  

 skatteregionerne.
Efter de gældende regler har told- og  

 skatteregionerne ikke mulighed for at foretage besigtigelser i forbindelse  

 med udøvelsen af denne revisionskompetence uden deltagelse af en  

 vurderingsformand/mand.
Tilsvarende gælder ved Told- og  

 Skattestyrelsens besigtigelser i forbindelse med revisioner, der skal  

 foretages af Ligningsrådet.
Lovforslagets indhold Det foreslås at give de tilsynsførende  

 myndigheder adgang til at besigtige ejendomme som led i planlagte revisioner  

 af vurderingsmyndighedernes ansættelser uden deltagelse af en  

 vurderingsmand.
Tilsvarende gælder i forbindelse med de statslige  

 myndigheders varetagelse af tilsynsopgaven.
Forslaget indgår også  

 i vurderingsudvalgets redegørelse.
Det bemærkes i vurderingsudvalgets  

 redegørelse, at der ved gennemførelse af ændringer i  

 vurderingsorganisationen i 1994 blev lagt afgørende vægt  

 på, at alle besigtigelser blev foretaget af vurderingsrådet, da  

 det er vurderingsrådet, der er ansvarlig for en ejendoms  

 ansættelse.
Tilsvarende hensyn gør sig dog ikke gældende,  

 når det drejer sig om revisioner og tilsyn.
Et enigt udvalg anbefalede  

 derfor ændringen.
 Hvis vurderingsrådet ønsker det, vil det dog  

 fortsat have mulighed for at være tilstede ved besigtigelsen, ved at  

 vurderingsrådet med et rimeligt varsel får besked om,  

 hvornår tilsyns- og revisionsmyndigheden vil foretage  

 besigtigelsen.
3.6. Justering af 5.000 m2-grænsen for boliger, der er  

 helt eller delvist beliggende i landzone De gældende regler For boligejendomme, der er helt eller delvist beliggende i  

 landzone, indgår værdien af en standardgrund på 5.000  

 m2 ved beregningen af ejendomsværdiskatten.
Lovforslagets indhold Efter forslaget ændres 5.000 m2 s  

 grænsen for ejendomme, der er helt eller delvist beliggende i landzone,  

 således at det er en betingelse for brug af arealgrænsen, at  

 arealet ligger i umiddelbar forbindelse med boligen.
 Ved at et areal ligger i umiddelbar forbindelse med  

 boligen forstås, at arealet ved boligen ikke er afskåret af  

 offentlige veje o. lign.
3.7. Mindre tekniske justeringer Lovforslaget indeholder en række mindre tekniske  

 ændringer.
Det drejer sig især om:
Ophævelse af nedrundingsreglerne i vurderingsloven.
Det  

 medfører, at vurderingsmyndighederne kan foretage de nedrundinger, der  

 er en følge af skønsusikkerheden.
Grundværdiprocenten for skove fastsættes hvert fjerde  

 år - modsat hvert år i dag.
Dette svarer til den rytme, i hvilken  

 vurderingsmyndighederne laver en total skovberegning på baggrund af de  

 oplysninger, som ejere af skovejendomme skal indsende til  

 vurderingsmyndighederne.
 Det præciseres i vurderingsloven, at vurderingsrådet i  

 forbindelse med den årlige almindelige vurdering vurderer om et  

 nybyggeri i relation til ejendomsværdiskatteloven er  

 færdiggjort.
Skovfordelingen ophæves.
Skovfordelingen er hidtil alene blevet  

 brugt i forbindelse med ansættelse af den skattepligtige formue.
Det tydeliggøres, at vurderingsmeddelelsen skal indeholde  

 oplysning om registermæssige forhold og eventuelle beregninger for den  

 konkrete ejendom, som har ligget til grund for vurderingsrådets  

 skøn over ansættelsen.
Med denne ændring kommer  

 bestemmelsen til at svare til den nugældende praksis.
Ophævelse af bestemmelserne om, at der skal udarbejdes  

 særskilte fortegnelser over de vurderinger, der er foretaget efter  

 vurderingslovens § 4 eller § 4 A.
Med en årlig  

 vurderingsrytme er disse lister overflødige.
 Udvidelse af de oplysninger, som offentligheden får adgang til,  

 således at de omfatter tidspunktet for indgåelse af  

 overdragelsesaftalen, den kontantomregnede overdragelsessum og eventuelle  

 beregningsoplysninger for den pågældende ejendom.
 Forenklet sagsbehandling af ukomplicerede genoptagelsessager, idet  

 det foreslås, at told- og skatteregionen kan bemyndige et  

 vurderingsråd til at lave ukomplicerede genoptagelsessager som  

 følge af en skyldråds- eller landsskatteretskendelse.
 Fastsættelse af klagefrister med hensyn til vurderinger, som  

 vurderingsrådene foretager som resultat af genoptagelse efter  

 vurderingslovens § 41. Det foreslås endvidere, at klagefristen til  

 skyldrådene ændres, således at den kommer til at svare til  

 fristen for klage til skatteankenævnene.
De nuværende regler for virkningen af ejendomsskattebetalingen  

 ved ansættelsesændringer som følge af revisioner  

 ændres således, at en bebyrdende ændring af vurderingen som  

 led i en revision normalt alene får fremtidig virkning.
Dette betyder,  

 at de nugældende regler ændres således, at  

 skattemyndighederne vender tilbage til tidligere praksis.
4. Provenumæssige konsekvenser I lovforslaget foreslås en justering af  

 vurderingsorganisationen og en forenkling af vurderingsregler og  

 procedurer.
Blandt andet foreslås en ændring af reglerne  

 vedrørende brugen af spørgeskemaer.
Hensigten er at øge  

 kvaliteten af den offentlige ejendomsvurdering.
Det kan ikke på  

 forhånd vurderes, i hvilken retning eventuelle ændringer i  

 ejendomsvurderingen vil gå, og dermed om provenuet vil stige eller  

 falde som konsekvens af forslaget.
Antageligt vil de samlede ændringer  

 blive forholdsvis beskedne og provenuændringen dermed  

 begrænset.
Endvidere foreslås en justering af  

 beregningsgrundlaget for ejendomsværdiskatten for ejendomme helt eller  

 delvist beliggende i landzoner.
Hidtil har beregningen for disse ejendomme  

 taget udgangspunkt i en standardgrund på 5.000 m2. Forslaget  

 går ud på, at såfremt mindre end 5.000 m2 af  

 ejendommen ligger i umiddelbar forbindelse med boligen, beregnes  

 ejendomsværdiskatten kun for denne del af arealet.
Dette forslag  

 skønnes at medføre et meget beskedent provenutab.
 Samlet skønnes, at de provenumæssige  

 konsekvenser vil være meget begrænsede.
5. Administrative konsekvenser for stat, amt og kommunerne Lovforslaget skønnes med betydelig usikkerhed at  

 medføre engangsudgifter på op til 8,5 mill. kr. for Told og Skat  

 til tilretning af edb-systemer og information.
 Der forventes endvidere visse merudgifter for  

 kommunerne.
 6. Erhvervsøkonomiske konsekvenser.
Lovforslaget har ingen erhvervsøkonomiske  

 konsekvenser 7. Administrative konsekvenser for erhvervslivet Lovforslaget har ingen administrative konsekvenser for  

 erhvervslivet 8. Miljømæssige konsekvenser Forslaget har ingen miljømæssige  

 konsekvenser.
9. Administrative konsekvenser for borgerne Lovforslaget skønnes ikke at have  

 nævneværdige administrative konsekvenser for borgerne.
10. Forholdet til EU-retten Lovforslaget indeholder ikke EU-retlige aspekter.
11. Høring Lovforslaget har været sendt til høring i  

 Advokatrådet, Amtsrådsforeningen, Arbejderbevægelsens  

 Erhvervsråd, Dansk Ejendomsmæglerforening, Dansk Familielandbrug,  

 De Danske Landboforeninger, Erhvervenes Skattesekretariat, Finansrådet,  

 Foreningen af Registrerede Revisorer, Foreningen af Statsautoriserede  

 Revisorer, Frederiksberg Kommune, Grundejernes Landsorganisation,  

 Landbrugsrådet, Kommunernes Landsforening, Københavns Kommune,  

 Parcelhusejernes Landsorganisation, Realkreditrådet,  

 Skatteborgerforeningen, Skattechefforeningen, Skatterevisorforeningen og  

 Skyldrådsforeningen.
 Desuden har lovforslaget været sendt til  

 høring i By- og Boligministeriet, Erhvervsministeriet,  

 Finansministeriet, Fødevareministeriet, Indenrigsministeriet,  

 Justitsministeriet, Miljø- og Energiministeriet og  

 Økonomiministeriet.
12. Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Meget begrænsede konsekvenser Meget begrænsede konsekvenser Administrative konsekvenser for stat, amter og  

 kommuner Lovforslaget skønnes med betydelig usikkerhed at  

 medføre engangsudgifter på op til 8,5 mill. kr. for Told og Skat  

 til tilretning af edb-systemer og information.
 Der forventes endvidere visse merudgifter for kommunerne.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Lovforslaget skønnes ikke at have  

 nævneværdige administrative konsekvenser for  

 borgerne.
Forholdet til EU-retten Lovforslaget indeholder ikke EU-retlige aspekter Bemærkninger til de enkelte  

 bestemmelser Til § 1 Til nr. 1 Ændringen er af redaktionel art.
Til nr. 2 og 22 Med lovforslaget ændres bestemmelserne, så  

 lovteksterne kommer til at svare til den nuværende praksis, dvs. at  

 prisniveauet fastlægges på grundlag af de senest foreliggende  

 oplysninger om salgspriser for sammenlignelige ejendomme suppleret med en  

 fremskrivning af prisniveauet for resten af året.
 Det bestemmes som noget nyt, at den fremskrivning af  

 prisniveauet, som Told og Skat foretager, skal godkendes af  

 Ligningsrådet.
Til nr. 3, 21 og 33 Med lovforslaget foreslås det at justere reglerne  

 for herved at give vurderingsmyndighederne mulighed for at forbedre den  

 offentlige ejendomsvurdering gennem en øget dialog med ejerne af fast  

 ejendom i forbindelse med forberedelsen af ejendomsvurderingen.
Forslaget  

 indgår i vurderingsudvalgets redegørelse.
 Baggrunden for disse ændringer er også, at  

 vurderingsmyndighederne ofte kritiseres for ikke ved vurderingen af den  

 enkelte ejendom at være á jour med ejendommens tilstand,  

 forstået således, at mange ejendomme - især boligejendomme  

 - vurderes ud fra en gennemsnitlig standard.
I BBR registreres alene de objektive forhold for  

 ejendommene.
Kvalitative oplysninger om vedligeholdelsesstand, skete  

 moderniseringer m.v. registreres ikke.
Hvis vurderingsmyndighederne skal have  

 sådanne oplysninger, må det ske på baggrund af  

 besigtigelser eller som følge af henvendelser til ejerne.
Med de ressourcer, der i dag er afsat til  

 ejendomsvurderingsopgaven, vil det ikke være muligt i større  

 omfang, end det sker nu ved besigtigelser at skaffe oplysninger om kvalitet  

 og vedligeholdelsesstand på ejerboligområdet.
Derfor bør  

 en forbedring af grundlaget for vurderingerne mest hensigtsmæssigt ske  

 via henvendelser til ejerne med henblik på at få yderligere  

 oplysninger om ejendommen.
Princippet i denne øgede dialog med ejere af fast  

 ejendom er, at myndighederne i forbindelse med forberedelsen af vurderingen  

 udvælger et passende antal ejendomme, hvor der ud fra erfaringerne fra  

 den seneste vurdering kan være behov for at forbedre kvaliteten af  

 vurderingen.
Antallet af ejendomme må afpasses i forhold til  

 løsningen af vurderingsopgaven som helhed.
Det er således  

 tanken, at kun en mindre del af ejendommene skal omfattes af denne ordning  

 årligt, f.eks. 5 pct.
Omfanget af dialogen med ejerne af fast ejendom  

 vil således blive et punkt, der skal tages stilling til i forbindelse  

 med vurderingsmyndighedernes fastlæggelse af vurderingsplanerne.
Vurderingsmyndigheden udsender et skema til ejeren, og  

 anmoder om at modtage ejerens udfyldning af skemaet indenfor en bestemt  

 frist.
Skemaet kan bl.a. indeholde oplysninger om BBR-registreringerne samt  

 rubrikker til selvangivelse af vedligeholdelsesstand, moderniseringsår  

 og udgiftsniveau, kommentarer samt bud på ejendommens ansættelse.  

 Hvilke oplysninger, der anmodes om, vil dog også afhænge af  

 hvilken ejendomstype, der skal vurderes.
Når ejeren har returneret  

 skemaet, registreres bemærkningerne i fornødent omfang, og  

 vurderingsmyndighederne indarbejder disse i vurderingen.
For hovedparten af  

 ejendommenes vedkommende vil vurderingen kunne færdiggøres  

 på grundlag af ejers oplysninger, og kun en mindre del vil kræve  

 en efterfølgende besigtigelse af vurderingsrådet.
 De nye data, der indsamles af vurderingsmyndighederne, og  

 som har betydning for ejendommens BBR-registrering, sendes videre til den  

 kommunale BBR-myndighed, således at BBR-registreringen kan  

 ajourføres.
Hvis ejeren ikke sender skemaet tilbage, foretages  

 ansættelsen af den faste ejendom på det foreliggende grundlag.  

 Vurderingsrådet kan dog fortsat beslutte at besigtige ejendommen, hvis  

 rådet ikke finder, at grundlaget er tilstrækkeligt.
Der er ingen  

 sanktion forbundet med ikke at indsende oplysningerne.
Henvendelsen til  

 ejerne af de faste ejendomme har således alene karakter af et tilbud om  

 dialog med ejerne.
Hvis ejeren ved fortsæt eller grov uagtsomhed  

 afgiver urigtige oplysninger, straffes dette dog efter forslaget med  

 bøde.
Vurderingsmyndighederne kan også vælge at lade  

 være med at lægge de indsendte oplysninger til grund.
I dette  

 tilfælde skal ejeren ved henvendelse til vurderingsmyndighederne kunne  

 få oplyst en begrundelse for, at de indsendte oplysninger hverken helt  

 eller delvist er lagt til grund for ansættelsen af ejendommen.
Ved den ovenfor nævnte fremgangsmåde sikrer  

 vurderingsmyndighederne sig, at ejeren af den faste ejendom er bekendt med,  

 at myndighederne er i gang med at forberede vurderingen af særligt  

 denne ejendom.
Samtidig får ejeren også mulighed for at komme med  

 kommentarer til grundlaget og eventuelt tilkendegive egen opfattelse af en  

 passende vurderingsansættelse.
Den valgte fremgangsmåde skulle  

 således helst resultere i en konstruktiv dialog mellem ejer og  

 myndighed med henblik på at få foretaget den rigtige  

 ansættelse af ejendommen, dvs. ejendommens værdi i handel og  

 vandel.
Når vurderingsmyndighederne på denne  

 måde tidligt i forløbet vælger at inddrage ejerne af fast  

 ejendom i processen, vil man derigennem kunne være med til at skabe en  

 større accept og forståelse for vurderingssystemet.
Rent  

 psykologisk er det også lettere for ejere af fast ejendom at forholde  

 sig til oplysningerne på den endelige ansættelse, når de  

 selv har været med i forberedelsen.
 Ordningen vil kunne anvendes for alle ejendomme, idet de  

 anvendte skemaer selvfølgelig skal tilpasses ejendomstype, anvendelse  

 m.v.
Til nr. 4 Hensigten med bestemmelsen i vurderingslovens § 4 A  

 har været at få gennemført omvurdering af ejendomme, af  

 hvilke der skal svares frigørelsesafgift.  

 Frigørelsesafgiftspligtige ejendomme blev tidligere alle vurderet  

 efter bestemmelsen i vurderingslovens § 14, stk. 5. Imidlertid vurderes  

 nu en del af de frigørelsesafgiftspligtige ejendomme i stedet efter  

 bestemmelsen i vurderingslovens § 16. Som § 4 A er formuleret, er  

 der ingen hjemmel til at omvurdere disse ejendomme.
Forslaget sikrer, at alle  

 frigørelsesafgiftspligtige ejendomme ved overgang fra landzone bliver  

 vurderet.
Til nr. 5 Ændringen er af redaktionel art, da ejerne ikke  

 længere kan anmode om en vurdering af den faste ejendom efter  

 vurderingslovens § 4 B.
Som følge heraf foretages der også  

 en række konsekvensændringer af ejendomsavancebeskatningsloven,  

 jf. lovforslagets § 2 .
Til nr. 6 Efter vurderingslovens § 5, stk. 2, skal de  

 ansatte beløb afrundes til det nærmeste med 100 delelige antal  

 kroner.
 Denne regel har i praksis hidtil alene været anvendt  

 ved grundværdiansættelsen samt i forbindelse med visse  

 fordelinger, der udregnes maskinelt fra vurdering til vurdering.
 En afrunding på 100 kr. signalerer en  

 nøjagtighed, som der ikke er belæg for.
Det foreslås derfor, at nedrundingsreglerne i  

 vurderingsloven ophæves.
Det medfører, at  

 vurderingsmyndighederne kan foretage de nedrundinger, der er en følge  

 af den skønsusikkerhed, der normalt knytter sig til et standardiseret  

 vurderingssystem.
 Hidtil har følgende retningslinier for afrunding af  

 ejendomsværdien været anvendt:
Værdi mindre end 100.000 kr. nedrundes til nærmeste med  

 1.000 kr. delelige beløb Værdi større end 100.000 kr., men mindre end 1.000.000  

 kr. nedrundes til nærmeste med 10.000 kr. delelige beløb.
 Værdi større end 1.000.000 kr. men mindre end 10.000.000  

 kr. nedrundes til nærmeste med 50.000 kr. delelige beløb.
 Værdi større end 10.000.000 kr. men mindre end  

 25.000.000 kr. nedrundes til nærmeste med 100.000 kr. delelige  

 beløb.
 Værdi større end 25.000.000 kr. men mindre end  

 50.000.000 kr. nedrundes til nærmeste med 500.000 kr. delelige  

 beløb.
 Værdi større end 50.000.000 kr. nedrundes til  

 nærmest med 1.000.000 kr. delelige beløb.
 Sådanne retningslinier vil i fremtiden indgå i  

 den årlige vurderingsplan, der udsendes af Ligningsrådet.
Til nr. 7 Ændringen er redaktionel.
Til nr. 8 Ændringen er redaktionel.
Til nr. 9 Efter de gældende regler skal Ligningsrådet  

 hvert år fastsætte grundværdiprocenten for skove.
 Dette har imidlertid i praksis vist sig at være  

 uhensigtsmæssigt.
Det foreslås derfor, at grundværdiprocenten  

 for skove kun fastsættes hvert fjerde år.
Dette svarer også  

 til den rytme, i hvilken vurderingsmyndighederne laver en total skovberegning  

 på baggrund af de oplysninger, som ejere af skovejendomme skal indsende  

 til vurderingsmyndighederne.
 Den foreslåede rytme på  

 skovejendomsområdet svarer således til den rytme, der var  

 gældende tidligere, da der var 4 år imellem de almindelige  

 vurderinger.
Til nr. 10 og 11 De gældende §§ 19 og 20 i vurderingsloven  

 begrænser en ejers adgang til at gøre grundforbedringer, der  

 ikke er givet fradrag for ved den første vurdering efter forbedringens  

 fuldførelse, gældende på et senere tidspunkt.  

 Bestemmelserne har stået i loven fra dengang, ejerne skulle indsende et  

 ejendomsskema forud for ejendomsvurderingen, og hvor intervallet mellem de  

 almindelige vurderinger var 4 år.
Efter indførelsen af en almindelig  

 genoptagelsesadgang, jf. § 41, og overgangen til årlige  

 vurderinger findes de specielle begrænsninger i adgangen til  

 efterfølgende ansættelse af fradrag for grundforbedringer mindre  

 velbegrundede.
Bestemmelserne foreslås derfor ophævet.
Til nr. 12 Det foreslås, at den hidtidige vurderingsmand skal  

 være blandt de indstillede, hvis den pågældende opfylder  

 betingelserne for at kunne fortsætte.
 Efter de gældende regler udnævner  

 skatteministeren et vurderingsråd bestående af en  

 vurderingsformand og to vurderingsmænd.
Forud for udnævnelsen indhentes indstilling på  

 3 personer for hver post fra vedkommende amtsråd, i Københavns  

 og Frederiksbergs kommuner: kommunalbestyrelsen.
Hvis den hidtidige  

 vurderingsformand opfylder betingelserne for at kunne fortsætte i  

 hvervet, skal den pågældende være blandt de  

 indstillede.
 Med den foreslåede ændring udvides adgangen  

 til automatisk at kunne være blandt de tre indstillede til at omfatte  

 alle vurderingsrådsmedlemmer.
Til nr. 13 Efter vurderingslovens § 25, stk. 2, kan  

 Landsskatteretten til brug ved påkendelse af klage over vurdering  

 tilkalde sagkyndig medhjælp, hvad enten en sagkyndig medhjælper  

 har bistået ved vurderingen eller ej.
 I skattestyrelseslovens § 26, stk. 3, bestemmes,  

 at Landsskatteretten kan tilkalde sagkyndige til at yde bistand ved  

 påkendelsen af en klage over en vurdering.
 Da der ikke er behov for, at dette forhold reguleres  

 både i vurderingsloven og skattestyrelsesloven, foreslås det, at  

 bestemmelsen i vurderingsloven ophæves.
Til nr. 14 og 23 Med den foreslåede ændring skabes der en mere  

 fleksibel vurderingsorganisation, idet vurderingsrådene får  

 mulighed for at uddelegere besigtigelseskompetencen.
Med ændringen  

 får vurderingsrådene herefter mulighed for at tilpasse  

 arbejdsfordelingen mellem vurderingsrådet og vurderingssekretariatet  

 efter de lokale behov.
Det er dog fortsat hensigten, at vurderingsrådet  

 skal stå for borgerkontakten i forbindelse med  

 ejendomsvurderingsopgaven.
Det er fortsat vurderingsrådet, der har  

 ansvaret for varetagelsen af ejendomsvurderingsopgaven.
Et led i vurderingsopgaven er imidlertid også  

 besigtigelsen af større og meget komplekse erhvervsejendomme.
Det er  

 besigtigelser, der normalt kun kan foregå i den normale arbejdstid.
Med  

 lovforslaget er det bl.a. hensigten at give vurderingsrådene mulighed  

 for at bestemme, at sådanne meget tekniske besigtigelser skal kunne  

 foretages af vurderingssekretariatet alene.
 Ved besigtigelser, der foretages af  

 vurderingssekretariatet alene, gælder de samme regler som efter  

 vurderingslovens § 30, stk. 2, gælder for besigtigelser, der  

 foretages af vurderingsrådet.
Til nr. 15 Med den foreslåede ændring præciseres  

 det i vurderingsloven, at vurderingsrådet i forbindelse med den  

 årlige vurdering vurderer om et nybyggeri er færdiggjort.
En ejendom vurderes efter bestemmelsen som  

 færdigbygget, når den er anvendelig som bolig.
Det betyder ikke,  

 at alle installationer m.v. skal være afsluttede, før ejendommen  

 er anvendelig som bolig.
Tværtimod kan en ejendom anses for at  

 være beboelig, selvom en enkelt installation eller tilslutning mangler.  

 Overnatning i ejendommen har ikke selvstændig betydning, men en  

 overnatning i et næsten færdigt hus peger dog i retning af, at  

 ejendommen er taget i brug og dermed er færdigbygget.
Ved den  

 foreslåede lovændring ændres der således ikke  

 på den hidtidige praksis for, hvornår en ejendom er  

 færdigbygget.
Vurderingsrådenes ansættelse af, om et byggeri  

 er færdiggjort, har betydning for fra hvilket år, der skal  

 betales ejendomsværdiskat, idet dette forudsætter en vurdering.  

 Desuden præciseres i lovteksten reglerne for hvornår, en ejendom  

 skal anses for at være færdigbygget.
Med denne præcisering  

 tilsigtes der dog ingen realitetsændring af den nugældende  

 praksis.
 Ændringen betyder, at den foretagne ansættelse  

 fremover vil fremgå af vurderingsmeddelelsen, og ejeren vil herefter  

 som ved andre ansættelser alene kunne klage over ansættelsen hos  

 den myndighed, der har foretaget ansættelsen.
 Ændringen betyder derfor også, at der kommer  

 klare og entydige klageregler på området.
Til nr. 16 og 18 Efter vurderingslovens § 33, stk. 7, 2. punktum,  

 skal vurderingsrådet for skovbrugsejendomme, som omfatter mindst 25 ha  

 skov, og som ejes af andre end stat og kommune, fordele ejendomsværdien  

 på den del af ejendommen, der benyttes til skov, og på den  

 øvrige del af ejendommen.
 Skovfordelingen er hidtil alene blevet brugt i forbindelse  

 med ansættelse af den skattepligtige formue.
Med afskaffelsen af formuebeskatningen er der ikke  

 længere behov for, at der for skovbrugsejendomme foretages en  

 sådan fordeling af ejendomsværdien.
Det foreslås derfor, at  

 bestemmelsen ophæves, således at fordelingen ikke længere  

 skal foretages.
Skovfordelingen er dog blevet anvendt i boafgiftsloven,  

 når der gives henstand for de på skoven hvilende boafgifter eller  

 gaveafgifter.
Med den foreslåede ændring af § 33,  

 stk. 2, er det hensigten at sikre, at der fortsat i disse situationer  

 vil blive foretaget en skovfordeling.
 Forslaget medfører en mindre administrativ lettelse  

 for vurderingsmyndighederne.
Til nr. 17 Ændringen er redaktionel, og er en følge af,  

 at lov om ejendomsskyld til staten er ophævet.
Til nr. 19 og 20 Efter forslaget ændres 5.000 m2  

 grænsen for ejendomme, der er helt eller delvist beliggende i landzone,  

 således at det er en betingelse for brug af arealgrænsen, at  

 arealet ligger i umiddelbar forbindelse med boligen.
 Ved at et areal ligger i umiddelbar forbindelse med  

 boligen forstås, at arealet ved boligen ikke er afskåret af  

 offentlige veje o. lign.
 Dette kan illustreres med forskellige eksempler:
 Eksempel 1: Hvis ejendommen f.eks. er delt af en  

 offentlig vej, og det areal, boligen ligger på er mindre end 5.000  

 m2, medregnes alene det areal, der ligger ved boligen.
 Eksempel 2: Hvis boligen ligger i en landsby i  

 landzonen, og den øvrige del af ejendommen ligger et stykke fra  

 boligen ude i det åbne land, medregnes alene dette areal, der i  

 landsbyen ligger ved boligen, hvis dette areal er mindre end 5.000  

 m2.
 Eksempel 3: Hvis ejendommen er delt af en privat  

 vej medregnes, fortsat et areal på 5.000 m2, selvom arealet  

 på boligsiden er mindre end 5.000 m2 . Det skyldes, at der  

 ikke er tale om en offentlig vej.
 Det typiske eksempel for anvendelse af det  

 foreslåede regelsæt er en tidligere landbrugsejendom, der har  

 solgt landbrugsarealerne fra, og som alene har beholdt stuehuset med en  

 grund, der er mindre end 5.000 m2 , og nogle mosearealer, der  

 ligger et stykke fra stuehuset. Ændringen betyder, at de nævnte  

 mosearealer ikke længere skal indgå i  

 ejendomsværdiskattegrundlaget.
 Ændringen vil i de fleste tilfælde alene  

 betyde, at marginalarealer til en relativ lav pris flyttes fra boligdelen og  

 over på »restejendommen«.
 Den foreslåede ændring for boligejendomme, der  

 er helt eller delvist beliggende i landzone, vil alene påvirke  

 ejendomsværdiskatteområdet, idet der fortsat skal betales  

 ejendomsskat af hele grundværdien.
Til nr. 24 Det foreslås, at det i vurderingslovens § 40,  

 stk. 1, tilføjes, at vurderingsmeddelelsen skal indeholde  

 oplysning om de registermæssige forhold, der har været tillagt  

 særlig betydning ved vurderingen, og eventuelle beregninger for den  

 konkrete ejendom, der har været lagt til grund for  

 vurderingsrådets ansættelse eller fordelinger vedrørende  

 den konkrete ejendom.
Med denne tydeliggørelse kommer bestemmelsen til  

 at svare til den nugældende praksis.
Det forhold, at de relevante registermæssige forhold  

 og eventuelle beregninger for den konkrete ejendom medtages i  

 vurderingsmeddelelsen betyder dog ikke, at ejeren får mulighed for  

 isoleret at klage over disse oplysninger.
Ejeren kan således forsat  

 alene klage over ejendomsværdien, grundværdien og de fordelinger,  

 der er foretaget af vurderingsrådet.
Det er således alene  

 slutresultatet, der kan klages over.
Der kan ikke klages over de enkelte  

 specifikationspunkter i vurderingsmeddelelsen.
Disse oplysninger på  

 vurderingsmeddelelsen er alene medtaget for at give ejeren oplysning om,  

 hvorledes vurderingsrådet er nået frem til den konkrete  

 ansættelse.
Derved gives der ejeren et bedre grundlag for at beslutte,  

 om der skal klages over den ansættelse, som vurderingsrådet er  

 nået frem til.
Til nr. 25 Efter vurderingsloven skal der udover en fortegnelse over  

 de foretagne ansættelser hvert år udarbejdes en fortegnelse over  

 de vurderinger, der er foretaget efter vurderingslovens § 4 eller  

 § 4 A.
Det foreslås, at der ikke længere udarbejdes  

 særlige lister over vurderinger, der er foretaget efter §§ 4 eller  

 4 A.
Med en årlig vurderingsrytme er disse lister  

 overflødige.
Til nr. 26 Ved almindelige vurderinger giver kommunerne efter  

 forudgående offentlig bekendtgørelse offentligheden adgang til  

 oplysning om resultatet af vurderingerne inden for en periode af mindst 14  

 dage.
 Af de lister, der fremlægges til gennemsyn  

 fremgår følgende oplysninger:
Adresse Ejer (hvis navnet ikke er beskyttet) Ejendomsnummer Moderejendom Matrikelnummer Benyttelse Antal lejligheder Ejendomsværdi Grundværdi Fordelinger.
En vigtig del af begrundelsen for ejendomsvurderingen er  

 oplysninger om aktuelle salg.
Det giver ejeren mulighed for at kontrollere,  

 om vurderingsniveauet er i overensstemmelse med handelsprisniveauet.
Salgsoplysningerne er ikke omfattet af bestemmelsen i  

 vurderingsloven.
Oplysningerne har dog altid været tilgængelige i  

 form af kvartalsvise salgslister.
De borgere, der har rettet henvendelse til  

 vurderingsmyndighederne vedrørende grundlaget for en vurdering, er  

 normalt blevet gjort bekendt med disse oplysninger.
Det foreslås derfor, at vurderingsloven ændres  

 således, at oplysninger om salgstidspunkt og kontant købesum i  

 fremtiden er offentligt tilgængelige.
Desuden får offentligheden  

 efter forslaget adgang til evt. beregningsoplysninger for den konkrete  

 ejendom.
Den statslige told- og skatteforvaltning skal også kunne  

 stille sådanne oplysninger til rådighed, f. eks. ved at  

 offentliggøre dem via Internettet.
Der er i den forbindelse lagt vægt på, at det  

 er væsentligt, at den enkelte ejer af fast ejendom har adgang til at  

 kontrollere den offentlige ejendomsvurdering.
Det forudsætter, at ejere  

 af fast ejendom også får adgang til alle relevante oplysninger,  

 bl.a. oplysninger om salgstidspunkt og kontant købesum for de faste  

 ejendomme, der er solgt det sidste år før den almindelige  

 vurdering.
 Den af erhvervsministeren nedsatte idégruppe  

 vedrørende bolighandel kom i 1997 med lignende forslag.
Bestemmelsen omfatter ikke adgangen til de oplysninger,  

 der er registreret i BBR efter lov om bygnings- og boligregistrering.
By- og  

 Boligministeren har dog i november fremsat et forslag til ændring af  

 lov om bygnings- og boligregistrering, lov om offentlige veje og lov om  

 private fællesveje (Ny videregivelsesordning for ejendomsdata, samling  

 af regelgrundlaget for adresser, ophævelse af  

 markedsføringsforbudet m.v.), jf. lovforslag nr.
L 118 af 22. november  

 2000, der giver mulighed for at gøre visse af oplysningerne fra BBR  

 samt de øvrige ejendomsdataregistre frit tilgængelige på  

 Internettet under forudsætning af Datatilsynets og registerejernes  

 godkendelse heraf.
Derved vil der blive mulighed for at offentliggøre  

 de BBR-oplysninger, der har været tillagt særlig betydning ved  

 vurderingen.
Til nr. 27 Den foreslåede ændring skal gøre det  

 muligt for de tilsynsførende told- og skatteregioner at bemyndige  

 vurderingsrådene til at foretage sådanne ændringer, der  

 følger umiddelbart af en afgørelse, som et skyldråd eller  

 Landsskatteretten har truffet.
Eksempel: Landsskatteretten påkender i løbet  

 af 2000 en klage over vurderingen pr. 1. januar 1998 af en udlejningsejendom,  

 idet retten lægger et lavere afkast til grund for  

 ejendomsværdiansættelsen, end skyldrådet har gjort.  

 Vurderingsrådet har i mellemtiden foretaget to vurderinger, henholdsvis  

 pr. 1. januar 1999 og pr. 1. januar 2000. Efter de gældende regler kan  

 vurderingsmyndighederne ikke selv ændre de mellemkomne vurderinger.
I  

 praksis anses en påkendelse af en tidligere vurdering ikke for at  

 være en ny oplysning, der kan begrunde genoptagelse af en vurdering  

 efter vurderingslovens § 41. De mellemkomne vurderinger må derfor  

 tages op til revision af den tilsynsførende told- og skatteregion.
De tilsynsførende told- og skatteregioner finder  

 det hensigtsmæssigt, at sagerne overgår til  

 vurderingsrådene, idet det vil give regionerne mulighed for i  

 højere grad at kunne koncentrere kræfterne om de egentlige  

 revisionssager.
Ligeledes har Skyldrådsforeningen flere gange givet  

 udtryk for, at vurderingsrådene gerne vil overtage denne opgave.
 Foruden i en vist omfang at frigøre ressourcer i  

 told- og skatteregionerne vil den forslåede bestemmelse være  

 ensbetydende med en vis forenkling af sagsbehandlingen i forbindelse med  

 ændringerne.
Ændringen betyder ikke, at vurderingsrådene  

 på egen hånd kan tage stilling til rækkevidden af  

 ankeinstansernes afgørelser.
Det foreslås således, at  

 ansvaret for at iværksætte konsekvensændringer fortsat skal  

 ligge hos den tilsynsførende told- og skatteregion.
Told- og  

 skatteregionen skal således i bemyndigelsen til vurderingsrådet  

 specificere, hvilke vurderinger ankeinstansens afgørelse giver  

 anledning til at ændre.
Til nr. 28 Den foreslåede ændring angår  

 rækkevidden af kommunernes adgang til at klage over en  

 ejendomsvurdering.
Den gældende bestemmelse i § 42, stk. 1,  

 5. pkt., blev indsat i 1994 for at skabe overensstemmelse med de tilsvarende  

 regler i skattestyrelsesloven om klageadgangen til Landsskatteretten.  

 Bestemmelsen har imidlertid givet anledning til usikkerhed, hvilket til dels  

 skyldes, at den skattestyrelseslov, som reglen i § 42, stk. 1, 5.  

 pkt., er udformet efter, blev gennemført under andre  

 forudsætninger, hvad angik ejendomsvurderingen, end dem forslaget (L 6  

 - Folketinget 1989-90) byggede på.
I den nye skattestyrelseslov af 1998  

 er klagereglerne disponeret anderledes end i 1989-loven, og kredsen af  

 klageberettigede er ikke opregnet på samme måde som  

 tidligere.
Da vurderingsloven således ikke længere er  

 bundet af den udformning, skattestyrelsesloven havde, findes tiden inde til  

 at tydeliggøre, at § 42, stk. 1, 5. pkt., er et supplement  

 til de regler, der gælder for ejere af fast ejendom, samtidig med at  

 det præciseres, hvilke tilfælde bestemmelsen er møntet  

 på.
Der tilsigtes således ingen realitetsændring i forhold  

 til gældende ret.
Til nr. 29 I vurderingsloven er der ikke fastsat regler om  

 klagefristen med hensyn til vurderinger, som vurderingsrådene foretager  

 som resultat af genoptagelse efter vurderingslovens § 41. Det  

 foreslås, at klagefristen til skyldrådene ændres,  

 således at den kommer til at svare til fristen for klage til  

 skatteankenævnene, jf. skattestyrelseslovens § 21, stk. 1,  

 dvs. at klagefristen ændres fra 4 uger til 1 måned.
Til nr. 30 Ændringen er redaktionel.
Til nr. 31 Ved ændringen af vurderingsorganisationen i 1994  

 overgik med virkning fra den 1. januar 1996 revisionskompentencen fra  

 Skyldrådet til Ligningsrådet, der har delegeret denne kompetence  

 til told- og skatteregionerne.
Efter de gældende regler har told- og  

 skatteregionerne ikke mulighed for alene at foretage besigtigelser i  

 forbindelse med udøvelsen af denne revisionskompetence uden deltagelse  

 af en vurderingsformand/mand.
Tilsvarende gælder ved Told- og  

 Skattestyrelsens besigtigelser i forbindelse med revisioner foretaget af  

 Ligningsrådet.
 Det foreslås derfor, at give de statslige  

 myndigheder adgang til at besigtige ejendomme som led i planlagte revisioner  

 af vurderingsmyndighedernes ansættelser og ved udførelse af  

 tilsynsopgaver uden deltagelse af en vurderingsmand.
Den forslåede ændring betyder dog ikke, at  

 vurderingsrådet ikke kan være repræsenteret, når  

 revisionsmyndigheden foretager besigtigelser.
Fremover er det således  

 hensigten, at told-og skatteregionerne i god tid orienterer  

 vurderingsrådet om planlagte besigtigelser, hvorefter  

 vurderingsrådet kan beslutte, om det vil være repræsenteret  

 ved besigtigelsen.
Til nr. 32 Ændringen er redaktionel.
Til § 2 De foreslåede ændringer er en følge af,  

 at bestemmelsen i vurderingslovens § 4 B foreslås ophævet,  

 og at der i ejendomsavancebeskatningsloven henvises til bestemmelsen.
 Efter vurderingslovens § 4 B kunne ejere af fast  

 ejendom anmode om at få foretaget en særskilt vurdering af  

 ejendomsværdien pr. 19. maj 1993. Denne vurdering havde kun betydning  

 ved fastsættelsen af indgangsværdierne efter  

 ejendomsavancebeskatningsloven for faste ejendomme ved  

 skatteomlægningerne i 1993. Ejere af fast ejendom kan ikke  

 længere anmode om at få foretaget en vurdering efter denne  

 bestemmelse.
Til § 3 Den gældende bestemmelse i  

 frigørelsesafgiftslovens § 8, stk. 2, henviser til den  

 tidligere gældende § 21 A, stk. 2, i ligningsloven.
Denne  

 bestemmelse indeholdt en bemyndigelse til skatteministeren til at  

 fastsætte regler for, hvorledes kursansættelsen skulle  

 gennemføres for forskellige former for gæld.
Sådanne  

 regler fandtes i kapitel 4 i Skatteministeriets bekendtgørelse nr. 769  

 af 19. november 1990 om ligningsloven.
Ligningslovens § 21 A blev  

 imidlertid ophævet i forbindelse med formueskattens afskaffelse.
Det foreslås, at skatteministeren bemyndiges til at  

 fastsætte reglerne for kursansættelsen af den i de  

 pågældende ejendomme indestående gæld.
Det er  

 hensigten at indføje regler, der svarer til de i medfør af  

 ligningsloven fastsatte, i den bekendtgørelse, skatteministeren  

 udsteder i medfør af frigørelsesafgiftsloven.
Til § 4 Den årlige ejendomsvurdering har virkning for  

 beregningen af de kommunale ejendomsskatter, der opkræves i det  

 år, der følger efter vurderingsåret.
De ejendomsskatter,  

 der skal betales i 2001, er således beregnet på grundlag af  

 vurderingen pr. 1. januar 2000.
 For så vidt angår de almindelige skatter,  

 herunder ejendomsværdiskatten, har vurderingen virkning for det  

 indkomstår, der falder sammen med vurderingsåret.  

 Ejendomsværdiskatten for indkomståret 2001 skal pålignes  

 på grundlag af ansættelsen af ejendomsværdien ved  

 vurderingen pr. 1. januar 2001.
Ændres en ejendomsvurdering som følge af  

 klagebehandling, genoptagelse eller revision vil ændringen som  

 udgangspunkt få virkning fra det tidspunkt, hvor den oprindelige  

 vurdering havde virkning.
Der er ikke fundet behov for at begrænse den  

 skattemæssige virkning af ændringer, som gennemføres som  

 følge af klage eller begæring fra ejeren om genoptagelse.  

 Derimod er der givet regler i skattestyrelsesloven med henblik på  

 eventuel begrænsning af den skattemæssige virkning, for så  

 vidt angår efteransættelser, jf. § 14, stk. 6, 2. pkt.,  

 og revisionsmæssige ændringer, jf. § 19, stk. 1, 2.  

 pkt.
Efter den gældende § 19, stk. 1, 2. pkt.,  

 kan Ligningsrådet træffe bestemmelse om, fra hvilket tidspunkt en  

 revisionsmæssig ændring af en ejendomsvurdering skal  

 følges ved skatteberegningen.
Ligningsrådet praktiserede i en  

 årrække denne beføjelse ved at afstikke retningslinier om  

 den skattemæssige virkning af revisionsmæssige ændringer.  

 Dette er senest sket i forbindelse med udstedelsen af Told og Skat  

 cirkulære 1996-8.
Ligningsrådets retningslinier går ud på,  

 at en revision til nedsættelse har oprindelig skattemæssig  

 virkning, dog normalt ikke ud over den aktuelle ejers besiddelsestid, medens  

 en revision til forhøjelse alene tillægges fremtidig  

 skattemæssig virkning, medmindre revisionen skyldes afvigelser, som  

 overvejende må tilregnes ejeren.
For tiden forud for 1998, hvor der var  

 mere end ét år mellem vurderingerne, betød  

 retningslinierne, at en forhøjelse, som ikke var meddelt ejeren inden  

 udløbet af vurderingsåret, først kunne få virkning  

 for beregning og opkrævning af ejendomsskatter for det andet år  

 efter vurderingsåret.
Der er inden for de seneste år blevet rejst tvivl  

 om, hvorvidt udtrykket »skatteberegningen« i § 19, stk. 1, 2. pkt.,  

 omfatter beregningen af kommunale ejendomsskatter.
De tilsynsførende  

 told- og skatteregioner, der nu er bemyndigede til at optage  

 ejendomsvurderinger til revision på Ligningsrådets vegne,  

 træffer derfor ikke længere udtrykkelig bestemmelse om  

 revisionernes virkning for beregningen af ejendomsskatter.
Der tages dog  

 stadig stilling til, fra hvilket tidspunkt forhøjelser skal  

 følges ved beregningen af indkomstskat samt  

 ejendomsværdiskat.
 Det har vist sig utilfredsstillende, at ejeren og andre  

 implicerede ikke bliver oplyst om den fulde skattemæssige virkning af  

 de revisioner, der gennemføres.
 Det foreslås at ændre den gældende  

 bestemmelse i § 19, stk. 1, 2. pkt., således, at det  

 står klart, at Ligningsrådets kompetence efter bestemmelsen  

 omfatter virkningen for beregningen af alle skatter, herunder  

 ejendomsskatter.
Til § 5 Ændringen er redaktionel.
Med lovforslaget  

 ophæves henvisningen til lov om grundskyld til staten for  

 landbrugsejendomme.
Loven ophæves først nu, da krav efter loven,  

 der endnu ikke er gjort gældende, endeligt forældede den 1.  

 november 2000.
Til § 6 Ændringen er redaktionel.
Med lovforslaget  

 ophæves en lov, der kun har virkning for ejendomsskattebetalinger for  

 landbrugsejendomme i 1980. Loven ophæves først nu, da krav efter  

 loven, der endnu ikke er gjort gældende, blev forældet den 1.  

 november 2000.
Til § 7 Lovforslaget træder i kraft dagen efter  

 bekendtgørelse i Lovtidende.
Det foreslås, at bestemmelserne i lovforslaget  

 bortset fra § 1, nr. 2 og 22, vedrørende vurderingsterminen  

 får virkning fra den 1. januar 2001. Bestemmelserne i § 1, nr. 2  

 og 22, vedrørende vurderingsterminen får efter forslaget  

 først virkning fra og med 2002-vurderingen.
Told og Skat skal  

 således første gang udarbejde en fremskrivning af  

 prisudviklingen, der skal godkendes af Ligningsrådet, ved  

 2002-vurderingen.
Bilag 1 Høringssvar og kommentarer hertil vedr.  

 lovforslaget Organisation Bemærkninger Kommentarer Advokatrådet Advokatrådet finder, at der i lovforslaget bør medtages  

 bestemmelse om, at der skal knyttes mulighed for omkostningsdækning for  

 klager til skyldrådet over ejendomsvurderinger.
Herved vil der blive  

 skaffet overensstemmelse mellem reglerne om omkostningsdækning i  

 skattesager og ejendomsvurderinger.
 Derudover ingen bemærkninger til lovforslaget.
 Den foreslåede ændring er ikke medtaget i lovforslaget.
Spørgsmålet har været behandlet af omkostningsudvalget.  

 Det fremgår af betænkningen, at det er udvalgets indtryk, at  

 klagerne over ejendomsvurderingerne kun i ringe omfang hviler på et  

 forkert retsgrundlag, og at det derfor må antages, at sagerne er af en  

 sådan karakter, at sagkyndig bistand kun i ringe grad er  

 påkrævet.
Udvalget fandt derfor generelt, at der ikke var behov  

 for en omkostningsgodtgørelse på vurderingsområdet, som  

 på skatteområdet.
Amtsrådsforeningen Ingen bemærkninger.
Arbejderbevægelsens Erhvervsråd Kan tilslutte sig den foreslåede justering af  

 vurderingsorganisationen samt forenkling af vurderingsregler og  

 procedurer.
 Hvad angår den foreslåede øgede dialog mellem ejerne af  

 fast ejendom og vurderingsmyndighederne samt i den sammenhæng  

 øget brug af spørgeskemaer - herunder med  

 spørgsmål af mere kvalitativ art samt ejerens bud på  

 ejendommens ansættelse - må erhvervsrådet stille sig  

 tvivlende overfor, om man ad denne vej opnår et bedre  

 vurderingsgrundlag, der står i forhold til de ressourcer, der i givet  

 fald må indsættes på dette område.
Dialogordningen er en mulighed for at vurderingsrådene kan inddrage  

 ejerne på et tidligt tidspunkt i vurderingsprocessen.
Derved vil  

 ordningen også være med til at skabe en større accept af  

 vurderingsgrundlaget på et tidligere tidspunkt.
Det kan også  

 resultere i et færre antal klager og ressourcebesparelser herved.
 Det øgede ressourceforbrug må derfor også ses i  

 sammenhæng med de potentielle besparelser på klagesiden.
Dansk Ejendomsmæglerforening Har ikke afgivet bemærkninger.
Dansk Familielandbrug Se Landbrugsrådet.
Dansk Skovbrug Skovforeningen finder, at forslaget på mange punkter er udtryk for  

 en fornuftig tilrettelæggelse af vurderingsarbejdet.
Foreningen har dog indvendinger mod ophævelsen af skovfordelingen.  

 Skovforeningen er ikke enig i, at begrundelsen for at anføre en  

 skovværdi er forsvundet med ophævelsen af formueskatten.
Det  

 fremhæves, at fordelingen bruges i boafgiftslovens § 36,  

 stk. 2, hvorefter der kan gives henstand m.v. for de på skoven  

 hvilende boafgifter eller gaveafgift.
 Det fastholdes, at behovet for bestemmelsen generelt er bortfaldet ved  

 ophævelsen af formueskatten.
 For at imødekomme den særlige situation om henstand med  

 boafgift og gaveafgift, som Skovforeningen omtaler, er lovforslaget  

 ændret, således at vurderingsmyndighederne også skal  

 foretage de fordelinger, der forudsættes foretaget efter  

 boafgiftsloven.
 Da vurderingsmyndighederne endvidere i forbindelse med de særlige  

 regler for beregning af skovbrugets grundværdi (beregningen af skovens  

 normalværdi) alligevel skal gennemføre særskilte  

 beregninger af skovens værdi, vil der efter foreningens opfattelse ikke  

 være tale om nævneværdige administrative besparelser ved en  

 ophævelse.
 Herudover finder Skovforeningen, at en ophævelse af bestemmelsen vil  

 være i modstrid med det offentliges ønske om at informere  

 borgerne bedst mulig.
 Foreningen fraråder derfor en ophævelse af sidste pkt. i  

 vurderingslovens § 33, stk. 7.
De Danske Landboforeninger Se Landbrugsrådet.
Erhvervenes Skattesekretariat Ingen bemærkninger.
Finansrådet Har ikke afgivet bemærkninger.
Foreningen af Registrerede Revisorer Ingen bemærkninger.
Foreningen af Stats- autoriserede Revisorer Ingen bemærkninger.
Frederiksberg Kommune Ingen bemærkninger.
Grundejernes Lands- organisation/Ejen-domsforeningen Danmark Ejendomsforeningen Danmark bemærker, at en del af hensigten bag  

 forslaget er, at der skabes mulighed for en øget dialog med ejerne af  

 fast ejendom, før vurderingsrådet foretager den årlige  

 ansættelse.
I praksis er ejere af udlejningsejendomme bedt om at  

 indsende særlige oplysninger til vurderingsmyndighederne, men en  

 udvidelse af dialogen i forbindelse med vurderingsansættelserne er et  

 gode.
 Foreningen har noteret sig, at det forberedende udvalgs forslag til  

 afskaffelse af den selvstændige grundværdiansættelse ikke  

 er medtaget i lovforslaget.
 Foreningen beklager, at udvalgets forslag om indførelse af en  

 selvangivelsesordning ikke er medtaget i lovforslaget.
 Ud fra disse betragtninger og da foreningen tillige kan tiltræde  

 behovet for øget fleksibilitet i forbindelse med arbejdet med  

 vurdering af landets faste ejendomme har foreningen ikke andre  

 bemærkninger.
Landbrugsrådet Lovforslaget har overordnet en udformning som De Danske Landboforeninger,  

 Landbrugsrådet og Dansk Familielandbrug kan tiltræde.
De peger dog på, at ophævelse af vurderingslovens § 33,  

 stk. 7, er uhensigtsmæssig, jf.
Dansk Skovforenings  

 høringssvar.
 Der henvises til kommentaren til Dansk Skovforeningens  

 høringssvar.
Kommunernes Landsforening Landsforeningen ser positivt på forslagets intentioner om at skabe  

 mulighed for en mere fleksibel tilrettelæggelse af vurderingsarbejdet  

 og finder det i den forbindelse godt, at der skabes mulighed for, at  

 sekretariaterne kan bemyndiges til at foretage besigtigelser.
 Landsforeninger ser ligeledes positivt på etablering af muligheden  

 for en øget dialog med ejerne af fast ejendom gennem udsendelse af  

 skemaet før vurderingen.
 Endelig finder Landsforeningen det positivt, at der skabes mere  

 åbenhed omkring vurderingerne gennem offentliggørelse af flere  

 oplysninger på Internettet.
 Det er imidlertid foreningens opfattelse, at bemærkningerne til  

 forslaget undervurderer ændringernes mulige administrative og  

 økonomiske konsekvenser for kommunerne.
Muligheden for at bemyndige sekretariaterne til at foretage besigtigelser  

 af særligt erhvervsejendomme og muligheden for at udsende skemaer vil  

 afhængig af, i hvilket omfang vurderingsrådene benytter sig  

 heraf, kunne belaste sekretariaterne væsentligt.
Det er også  

 meget sandsynlig, at den øgede åbenhed om vurderingsgrundlaget  

 vil medføre flere henvendelser til sekretariaterne.
 Landsforeningen forbeholder sig derfor ret til at tage de  

 økonomiske konsekvenser op på et senere tidspunkt.
Københavns Kommune Ingen bemærkninger.
Parcelhusejernes Landsorganisation Har ikke afgivet bemærkninger.
Realkreditrådet Ingen bemærkninger.
Skatteborgerforeningen Skatteborgerforeningen er som udgangspunkt kritisk overfor det stigende  

 skattetryk på den enkelte borger, og ser i den sammenhæng  

 ejendomsbeskatning som en uhensigtsmæssig ekstra skattebelastning oven  

 i den i forvejen alt for høje indkomstskat.
Foreningen finder lovforslaget i vidt omfang er teknisk uden den store  

 betydning for den enkelte skatteborger.
Der peges på et par enkelte  

 punkter, som foreningen finder bør overvejes nærmere:
Det kan muligvis være en god idé at lade sekretariaterne  

 påtage sig en del af arbejdet omkring besigtigelser, men det er vigtigt  

 at fastholde den demokratiske og retsmæssige beskyttelse, der ligger i  

 at vurderingsrådene er repræsentanter udpeget af demokratisk  

 valgte fora.
En overgang til i højere grad at tillade sekretariatet at  

 forestå besigtigelser må på ingen måde føre  

 til ringere retssikkerhed og en højere grad af uigennemskuelighed.
Tanken om at lade den enkelte boligejer udfylde et oplysningsskema er et  

 positivt skridt bort fra den nuværende praksis, hvor en ejendom  

 kategoriseres automatisk og dermed ofte værdiansættes ude af trit  

 med de faktiske forhold.
Det er vigtig, at den enkelte boligejer kan forvente  

 en vurdering som er baseret på de faktiske forhold i  

 lokalområdet, boligens præcise stand, omgivelser etc.
Det kan det  

 pågældende skema bidrage til.
Det er det enkelte vurderingsråd, der efter forslaget bestemmer i  

 hvilket omfang, at sekretariatet skal udføre besigtigelser.
Derved  

 fastholdes de samme retssikkerhedsmæssige garantier for ejerne, som  

 gælder ved den nuværende ordning.
Det bør imidlertid påhvile myndighederne aktivt at informere  

 den enkelte skatteborger, hvis de oplysninger vedkommende har angivet i  

 oplysningsskemaet, slet ikke eller kun delvist lægges til grund for  

 vurderingen.
I det tilfælde, bør myndighederne skriftligt  

 forklare den enkelte baggrunden for dette og adgangen til selv at  

 opsøge denne information, forekommer ikke at være en rimelig  

 måde at løfte en naturlig informationsforpligtelse fra  

 myndighedernes side på.
 Ejerne vil efter forslaget få besked om i hvilket omfang, at de  

 indsendte oplysninger er lagt til grund for vurderingen.
Skattechefforeningen Foreningen finder det fornuftigt at fjerne nedrundingsreglerne fra selve  

 loven og i stedet lade retningslinierne for nedrundinger fremgå af den  

 årlige vurderingsplan, der udsendes af Ligningsrådet.
Foreningen har ingen betænkeligheder ved bemyndigelse af  

 vurderingssekretariat til at foretage besigtigelser.
Foreningen finder  

 også, at forslagsejendomme, hvor der er sket salg, vil være et  

 område, som sekretariatet kan besigtige.
Desuden bør  

 sekretariatet kunne bemyndiges til at kunne godkende ukomplicerede  

 vurderingsforslag på forslagsejendomme.
Disse forslag  

 nødvendiggør, at der bliver tilført flere ressourcer til  

 sekretariaterne.
 Det er op til det enkelte vurderingsråd med udgangspunkt i de lokale  

 forhold at fastlægge omfanget af bemyndigelsen.
 Forslaget om, at vurderingsrådet træffer beslutning om,  

 hvorvidt en nybygning er færdigbygget anbefales, da det fjerner den  

 usikkerhed, som der efter foreningens opfattelse har været omkring fra  

 hvilket tidspunkt, at man skal beregne ejendomsværdiskatten.
Vedrørende dialogordningen bemærkes, at hensigten til at  

 komme i dialog med ejerne af fast ejendom er anbefalelsesværdig og  

 behovet for mere præcise og ajourført viden om ejendommens  

 vedligeholdelsestilstand m.m. øges med, at flere vurderingsoplysninger  

 gøres tilgængelige via internettet.
Foreningen finder dog, at en  

 form for selvangivelsesordning for forslagsejendomme og et spørgeskema  

 til erhvervsejendomme vil være det mest effektive.
Foreningen finder,  

 at det ud fra en lighedsgrundsætning bør være muligt at  

 fremtvinge indsendelse af skemaet.
Som forslaget er udformet, må den  

 nødvendige konsekvens være at de ejendomme, der ikke indsender  

 skemaer, må besigtiges af vurderingsrådet.
Foreningen finder  

 ikke, at der er taget højde for den ekstra ressourceindsats, der  

 pålægges vurderingsse-kretariatet.
Samlet finder foreningen, at  

 såfremt der ikke er politisk mulighed for at gennemføre en form  

 for selvangivelsesordning for forslagsejendomme, må der som minimum  

 strammes op på mulighederne for, at det er pligtmæssigt at  

 indsende skemaet.
Det er ikke ønsket at gøre returneringen af et udfyldt skema  

 obligatorisk.
Det er ønsket, at ordningen skal opfattes som et tilbud  

 til ejerne - ikke som en tvang.
 I vurderingsrådets overvejelser om hvilke ejendomme, der skal  

 besigtiges, vil det være naturligt at tage hensyn til hvilke ejendomme,  

 der har indsendt skemaet, og hvilke ejendomme, der ikke har indsendt  

 skemaet.
Skattechefforeningen  

 (fortsat) Forslaget om mest mulig åbenhed støttes, men foreningen  

 fremhæver, at det kræver at »systemet« forberedes til  

 åbenheden.
Forslagene om prisfastsættelse og godkendelse af  

 Ligningsrådet samt øget dialog med ejerne er skridt i denne  

 retning.
 Åbenhed og fremlæggelse af specificerede oplysninger  

 kræver, at der kun kan klages over slutresultatet.
 Åbenhed kræver også, at hele systemet om  

 salgsindberetninger og omregninger til kontantpriser må gennemgås  

 og moderniseres.
 Dette fremgår også af bemærkningerne.
 Told- og Skattestyrelsen arbejder med denne gennemgang og  

 modernisering.
Skatterevisorforeningen Ingen bemærkninger.
Skyldrådsforeningen Foreningen finder den foreslåede ændring, hvorefter den  

 siddende vurderingsmand, hvis den pågældende opfylder  

 betingelserne, skal være blandt de 3 indstillede, meget  

 tilfredsstillende.
Begrundelsen for foreningen er, at det tager meget lang  

 tid at komme ind i arbejdet, og det er en stor belastning af systemets  

 uddannelsesdel, når alt for mange skiftes ud hvert 4. år.
Foreningen kan ikke støtte forslaget om at vurderingssekretariatet  

 kan foretage besigtigelser, heller ikke selv om det i forslaget  

 forudsætter vurderingsrådets bemyndigelse.
Foreningen henviser  

 til baggrunden for lægmandssystemets indførelse i 1903. Den  

 reelle begrundelse var angsten for, at den gamle  

 enevælds-administration ville fortsætte sit spil på  

 tværs af de folkelige holdninger i Folketingets beslutninger.
I dag,  

 hvor man har »Det mekaniserede bureaukrati«, hvor hensynet til  

 edb-maskinernes muligheder trækker i retning af forenklinger, som er  

 spiselige for de enkelte programområders softwares formåen,  

 finder foreningen det i højeste grad er af betydning at  

 lægmandselementet i vurderingerne kan prioritere, så der tages  

 mere hensyn til »ret og rimeligt« end til softwareprogrammets krav.
Med den foreslåede ændring skabes der en mere fleksibel  

 vurderingsorganisation.
Det er dog fortsat hensigten, at  

 vurderingsrådet skal stå for borgerkontakten i forbindelse med  

 ejendomsvurderingsopgaven.
Det er også fortsat vurderingsrådet,  

 der har ansvaret for varetagelsen af ejendomsvurderingsopgaven.
Et led i  

 vurderingsopgaven er imidlertid også besigtigelsen af større og  

 meget komplekse erhvervsejendomme.
Det er besigtigelser, der normalt kun kan  

 foregå i den normale arbejdstid.
Med lovforslaget er det bl.a.  

 hensigten at give vurderingsrådene mulighed for at bestemme, at  

 sådanne meget tekniske besigtigelser skal kunne foretages af  

 vurderingssekretariatet alene.
Den foreslåede ændring rykker  

 således ikke ved den grundlæggende arbejdsfordeling mellem  

 råd og sekretariat.
Skyldrådsforeningen  

 (fortsat) Foreningen kan heller ikke støtte forslaget om at revisions- og  

 tilsynsmyndigheder får mulighed for at foretage besigtigelser uden  

 deltagelse af et vurderingsrådsmedlem.
Vedrørende forslaget om ændrede genoptagelsesregler havde  

 foreningen gerne set en anden formulering, så det tydeligt kunne  

 fremgå, at vurderingsrådet kan genoptage efterfølgende  

 vurderinger, når tidligere vurderinger er ændret af  

 Landsskatteretten eller skyldrådet.
Endvidere foreslås teksten  

 ændres, således at vurderingsrådet skulle have  

 beføjelse til at genoptage de ejendomme, der efter  

 vurderingsrådets skøn påvirkes af en højere  

 myndigheds kendelse.
Som det er nu, skal sådanne sager alligevel  

 forberedes i vurderingsrådet og efterfølgende indstilles til  

 revisionen.
Revisions- og tilsynsopgaven er fra 94 overgået til  

 Ligningsrådet (told- og skatteregionen). Det bør derfor  

 være muligt, at revisions- og tilsynsmyndigheden har mulighed for at  

 foretage nødvendige besigtigelser uden, at der skal være en  

 vurderingsmand tilstede.
Vurderingsrådet vil dog fortsat få  

 tilbud om at deltage.
Revisions- og tilsynsopgaven er overgået til Ligningsrådet.  

 Skyldrådsforeningens forslag ville medføre, at denne opgave blev  

 tilbageført til skyldrådet.
Dette er ikke hensigten med  

 forslaget.
Bilag 2 Lovforslaget sammenholdt med gældende lov Gældende formulering Lovforslaget § 1 I lov om vurdering af landets faste ejendomme, jf.  

 lovbekendtgørelse nr. 776 af 16. august 2000, foretages  

 følgende ændringer:
 § 1. Almindelig vurdering af landets faste ejendomme bortset  

 fra dem, der efter § 7 er undtaget fra vurdering, skal finde sted i  

 1996, i 1998 og derefter hvert år.
 1. I § 1 udgår: »i 1996, i 1998 og  

 derefter«.
§ 3. Ved de almindelige vurderinger er vurderingsterminen den  

 1. januar.
Ejendommens tilstand og prisforholdene pr. 1. januar skal  

 lægges til grund ved ansættelsen, jf. dog § 12 og § 14,  

 stk. 3.
2. I § 3, 2. pkt., ændres« jf. dog § 12 og  

 § 14, stk. 3 » til: » jf. dog § 12, § 14, stk. 3, og  

 § 39, stk. 3.« § 4. Enhver selvstændigt vurderet ejendom samt ethvert  

 ikke selvstændigt vurderet areal, der opfylder betingelserne i  

 § 8, stk. 1, 2 eller 3, for at kunne vurderes selvstændigt,  

 kan på begæring af ejeren - når de i § 8, stk. 3,  

 3. pkt., omhandlede betingelser foreligger, på begæring af hver  

 af parterne i salget - forlanges optaget til vurdering (omvurdering) til  

 enhver tid uden for de almindelige vurderinger.
Begæring om en  

 sådan vurdering skal fremsættes skriftligt, og såfremt der  

 for ejendommen skal indgives vurderingsskema, jf. § 38, stk. 1, er  

 foretagelsen af vurderingen betinget af, at skema indgives inden en af  

 vurderingsrådet fastsat frist.
 3. I § 4, stk. 1, 2. pkt., ændres », jf.  

 § 38, stk. 1,« til: », jf. § 38, stk. 2,«.
§ 4 A.
Når en ejendom, som ved den senest foretagne  

 vurdering var vurderet i medfør af § 14, stk. 5, helt eller  

 delvis er blevet inddraget under byzone eller sommerhusområde, jf. lov  

 om planlægning, optages den til omvurdering.
Vurderingen skal foretages  

 uden ufornødent ophold, efter at inddragelsen i byzone eller  

 sommerhusområde er bekendtgjort, og uden for de almindelige  

 vurderinger.
Ved vurderingen lægges ejendommens tilstand på  

 tidspunktet for zoneinddragelsen samt prisforholdene pr. den seneste 1.  

 januar forud for dette tidspunkt til grund for ansættelsen.
 4. I § 4 A, 1. pkt., ændres »som ved den senest  

 foretagne vurdering var vurderet i medfør af § 14, stk. 5,«  

 til: »som omfattes af § 1 i lov om frigørelsesafgift m. v. af  

 fast ejendom,«.
§ 4 B.
Såfremt ejeren inden den 31. december 1993 efter  

 § 4, stk. 3, i ejendomsavancebeskatningsloven begærer det,  

 foretages særskilt ansættelse af ejendomsværdien efter  

 prisforholdene pr. 19. maj 1993. Ved ansættelsen efter 1. pkt. er det  

 ejendommens tilstand den 19. maj 1993, der lægges til grund ved  

 ansættelsen, jf. dog § 12. Reglerne i § 4, stk. 1, 2 og  

 4, finder tilsvarende anvendelse, og vurderingen sker uden afgift for ejeren.  

 Ansættelse af ejendomsværdi efter 1. pkt. har alene betydning for  

 eventuel opgørelse af skattepligtig avance i henhold til  

 ejendomsavancebeskatningsloven.
 5. § 4 B ophæves.
§ 5. Ved vurderingen ansætter vurderingsrådet  

 ejendomsværdien og grundværdien.
Endvidere ansætter  

 vurderingsrådet et eventuelt fradrag i grundværdien for  

 forbedringer.
 6. § 5, stk. 2, ophæves.
 Stk. 2. De ansatte beløb afrundes til det  

 nærmeste med 100 delelige antal kroner.
 Stk. 3 og 4 bliver herefter stk. 2 og 3.
 Stk. 3. Forskellen mellem ejendomsværdien og  

 grundværdien benævnes forskelsværdien.
 Stk. 4. Hvor der i den øvrige lovgivning bruges  

 udtrykket vurderingssummen til ejendomsskyld eller  

 ejendomsskyldværdien, træder ejendomsværdien i stedet  

 herfor.
§ 8. Arealer, der i forening udgør en samlet fast  

 ejendom, jf. § 2 i lov om udstykning og anden registrering i matriklen,  

 skal vurderes sammen.
Arealer, der tilhører samme ejer og udgør  

 en driftsenhed, skal vurderes som en ejendom.
Landbrugsejendomme, der drives  

 sammen, jf. § 9 i lov om landbrugsejendomme, skal dog vurderes hver for  

 sig.
 7. I § 8, stk. 1, 3. pkt, ændres »jf.  

 § 9 i lov om landbrugsejendomme,« til: »jf. §§ 9 og 10 i  

 landbrugsloven,«.
- - - Stk. 4. Når en fast ejendom eller en del af en  

 sådan overdrages, kan det overdragne areal først vurderes som  

 tilhørende den nye ejer, når denne har fået tinglyst  

 adkomst på det overdragne, medmindre overdragelsen finder sted i  

 forbindelse med en ekspropriation af arealet eller en foreløbig  

 kendelse i henhold til lov om jordfordeling mellem landejendomme.
 8. I § 8, stk. 4, udgår: »eller en  

 foreløbig kendelse i henhold til lov om jordfordeling mellem  

 landejendomme«.
 Stk. 5. I tvivlstilfælde træffer skatteministeren  

 den endelige administrative afgørelse af, om et areal skal vurderes  

 som en selvstændig ejendom, og i benægtende fald, under hvilken  

 ejendom arealet skal vurderes.
§ 15 - - - Stk. 3. Når normalværdien er udfundet,  

 sættes grundværdien til en af Ligningsrådet fastsat procent  

 af normalværdien.
Ved hede- og klitplantager samt andre lignende  

 nyplantninger skal grundværdien sættes til samme procent af  

 ejendomsværdien, så længe ejendomsværdien for  

 plantagen m.v. bortset fra bygningsværdier og andre værdier af  

 den i stk. 4 nævnte art, ikke har nået eller ved normal  

 drift kunne have nået normalværdien.
Den nævnte procent  

 fastsættes årligt af Ligningsrådet.
 9. I § 15, stk. 3, sidste pkt., erstattes  

 »årligt« med: »hvert fjerde år«.
 § 17. Såfremt de fornødne oplysninger foreligger,  

 skal vurderingsrådet ved vurderingen med de af §§ 18-21  

 følgende begrænsninger give fradrag i grundværdien for  

 forbedringer, der bevirker en stigning i grundværdien, hvad enten  

 forbedringerne består i kapitalanvendelse eller i ejers arbejde.
 10. I § 17 ændres »§§ 18-21« til:  

 »§§ 18 og 21«.
 § 19. Er der ikke givet fradrag for en grundforbedring ved den  

 efter forbedringens fuldførelse nærmest følgende  

 vurdering, har ejeren ikke krav på fradrag i grundværdien for  

 denne forbedring ved senere vurderinger.
 11. §§ 19 og 20 ophæves.
 § 20. Når der ikke er givet fradrag i grundværdien  

 for forbedringer til den ejer, der har foretaget forbedringerne, har en  

 senere ejer kun krav på fradrag for de pågældende  

 forbedringer, såfremt ejendommen ikke har været vurderet i tiden  

 mellem forbedringens foretagelse og ejerskiftet.
§ 23. For hver vurderingskreds udnævner skatteministeren  

 et vurderingsråd bestående af en vurderingsformand og to  

 vurderingsmænd.
Skatteministeren udnævner endvidere en suppleant  

 for hver vurderingsmand.
Forud for udnævnelsen indhentes indstilling  

 fra vedkommende amtsråd, for vurderingskredse inden for  

 København og Frederiksberg kommuner dog fra vedkommende  

 kommunalbestyrelse.
Der skal indstilles 3 personer sideordnet for hvert hverv  

 i vurderingsrådet.
Indstillingen skal være ledsaget af en  

 angivelse af de pågældendes kvalifikationer til at bestride  

 hvervet.
Udnævnelse sker for fire år ad gangen.  

 Genudnævnelse kan finde sted.
Opfylder den hidtidige vurderingsformand  

 betingelserne for at kunne fortsætte i hvervet, skal den  

 pågældende være en af de tre indstillede personer.  

 Medlemmer af vurderingsråd skal være bosat i vurderingskredsen  

 eller en af de kommuner, som vurderingskredsen omfatter.
Skatteministeren kan  

 i ganske særlige tilfælde dispensere fra bopælskravet.  

 Udnævnelserne gælder for en periode på 4 år,  

 således at funktionsperioden for et medlem af et vurderingsråd  

 starter den 1. maj i det år, hvor den kommunale valgperiode  

 starter.
 12.
§ 25 - - - 13. § 25, stk. 2, ophæves.
 Stk. 2. Til brug ved påkendelsen af klage over  

 vurderingen af en ejendom kan Landsskatteretten tilkalde sagkyndig  

 medhjælp, hvad enten en sagkyndig medhjælper har bistået  

 ved vurderingen eller ej.
§ 31 - - - 14. § 31, stk. 3, affattes således:
 Stk. 3. Vurderingsrådet kan bemyndige  

 vurderingssekretariatet til at udføre særligt afgrænsede  

 opgaver på vurderingsrådets vegne.
 »Stk. 3. Vurderingsrådet kan bemyndige  

 vurderingssekretariatet til at udføre særlige opgaver, herunder  

 besigtigelser, på vurderingsrådets vegne, jf. § 30,  

 stk. 2.«.
 § 33. I forbindelse med vurderingen træffer  

 vurderingsrådet bestemmelse om, hvorvidt en ejendom helt eller delvis  

 må anses for benyttet til landbrug, gartneri, planteskole eller  

 frugtplantage, eller til hvilken benyttelse ejendommen i øvrigt  

 henføres.
 15. I § 33, stk. 1, indsættes efter 1.  

 pkt.:
»Vurderingsrådet træffer ligeledes i  

 forbindelse med vurderingen af ejendomme omfattet af  

 ejendomsværdiskattelovens § 4, stk. 2, bestemmelse om,  

 hvorvidt en nybygning er færdigbygget.
En ejendom skal vurderes som  

 færdigbygget, når den kan anvendes som bolig.«.
 Stk. 2. Vurderingsrådet foretager de fordelinger af  

 ejendomsværdi, grundværdi, eventuelt fradrag i grundværdien  

 for forbedringer og eventuelt differencebeløb, som i øvrigt er  

 fornødne til gennemførelsen af bestemmelser i loven om  

 beskatning til kommunerne af faste ejendomme, loven om lån til betaling  

 af ejendomsskatter, loven om ejendomsskyld til staten og loven om  

 frigørelsesafgift m.v. af fast ejendom.
 16. I § 33, stk. 2, indsættes efter »loven  

 om lån til betaling af ejendomsskatter«: »,loven om afgift af  

 dødsboer og gaver«.
 17. I § 33, stk. 2, udgår: », loven om  

 ejendomsskyld til staten«.
- - - Stk. 7. For skovbrugsejendomme foretages i forbindelse med  

 vurderingen fordeling af ejendomsværdien på den del, der tjener  

 til bolig for ejeren, og på den øvrige ejendom.
For  

 skovejendomme omfattet af ligningslovens § 16, stk. 9, eller  

 § 16 A, stk. 10, foretages ligeledes en fordeling af  

 ejendomværdien på den del, der tjener til bolig for den ansatte  

 eller hovedaktionæren og på den øvrige ejendom.
For  

 skovbrugsejendomme, som omfatter mindst 25 ha skov, og som ejes af andre end  

 stat og kommune, foretages desuden en fordeling af ejendomsværdien  

 på den del af ejendommen, der benyttes til skov, og på den  

 øvrige del af ejendommen.
 18. § 33, stk. 7, sidste pkt., ophæves.
Stk. 8. For ejendomme over 5.000 m2, der helt eller  

 delvis er beliggende i landzone, og hvor vurderingsrådet ikke skal  

 foretage en fordeling efter stk. 4-7, foretager vurderingsrådet en  

 fordeling af ejendomsværdien på den del, der knytter sig til  

 ejerboligdelen, og på den øvrige del af ejendommen.
Til  

 ejerboligandelen medregnes værdien af et grundareal på 5.000  

 m2. Den øvrige del af grundarealet medregnes til  

 restejendommen.
 19. I § 33, stk. 8, 2. pkt., affattes  

 således:
 »Ved fordelingen anses 5.000 m2 af grundarealet  

 for at høre til boligdelen, jf. dog stk. 11.«.
 20. I § 33 indsættes som nyt stykke:
 »Stk. 11. Hvis det grundareal, der efter stk. 8 ligger i  

 umiddelbar forbindelse med boligen, er mindre end 5000 m2, anses  

 kun dette grundareal for at høre til boligdelen.«.
 21. § 38 affattes således:
§ 38. Skatteministeren kan bestemme, at der, forinden  

 vurdering af bestemte typer af ejendomme finder sted, af ejerne skal udfyldes  

 og underskrives et skema, indeholdende de af ministeren fastsatte oplysninger  

 og specifikationer.
Skatteministeren kan tillige bestemme, at ejere af  

 ejendomme, på hvis grund eller bygninger der er afholdt udgifter til  

 forbedring, skal indsende oplysning om disse udgifter på et  

 særligt skema.
For ejendomme, som er opdelt i ejerlejligheder, skal  

 ejerforeningen efter ministerens nærmere bestemmelse udfylde og  

 underskrive et skema med de oplysninger, der er nødvendige for  

 ansættelsen af grundværdien og af fradrag for  

 grundforbedringer.
 »§ 38. Vurderingsmyndighederne kan i forbindelse med  

 forberedelsen af den almindelige vurdering bestemme, at der skal rettes  

 henvendelse til en eller flere ejere af fast ejendom.
Stk. 2. I skemaet, der tilstilles ejeren af  

 vurderingsrådet, skal det angives, til hvem og inden for hvilken frist  

 skemaet skal tilbagesendes i udfyldt og underskrevet stand.
Fristen skal  

 mindst være 14 dage og kan, når omstændighederne taler  

 derfor, forlænges af vurderingsrådet.
Stk. 2. Til brug for denne henvendelse kan  

 vurderingsmyndighederne anvende et skema, som ejeren skal udfylde med  

 oplysninger om ejendommen, der kan være af betydning for dens  

 vurdering.
Skemaet indsendes til vurderingsmyndighederne.
 Stk. 3. Vurderingsmyndighederne kan bestemme, at ejere af  

 ejendomme, på hvis grund eller bygninger, der er afholdt udgifter til  

 forbedring, skal indsende oplysninger om disse udgifter på et  

 særligt skema.
 Stk. 4. For ejendomme, som er opdelt i ejerlejligheder, skal  

 ejerforeningen efter vurderingsmyndighedernes nærmere bestemmelse  

 udfylde og underskrive et skema med de oplysninger, der er nødvendige  

 for ansættelsen af grundværdien.
Stk. 5. Af de skemaer, som vurderingsmyndighederne udsender,  

 skal det fremgå, til hvem og inden for hvilken frist skemaet skal  

 tilbagesendes i udfyldt og underskrevet stand.
Fristen skal være mindst  

 1 måned.
Fristen kan dog forlænges af vurderingsmyndighederne,  

 når omstændighederne taler herfor.«.
 § 39. Vurderingerne foretages af vurderingsrådet  

 på grundlag af oplysninger fra det i stk. 2 nævnte register,  

 fra bygnings- og boligregistret, fra andre registre med oplysninger om fast  

 ejendom, fra de indkomne udfyldte skemaer og udfra vurderingsrådets  

 personlige kendskab til ejendommene.
 Stk. 2. Skatteministeren kan pålægge  

 kommunalbestyrelserne at opretholde og ajourføre et register  

 indeholdende de for vurderingen nødvendige oplysninger, herunder  

 oplysninger om matriklen, de vurderede ejendomme, ejerforholdene,  

 ansættelserne, fordelingerne og afgørelser efter § 33.  

 Skatteministeren fastsætter de nærmere regler for registrets  

 førelse samt for adgangen til at benytte registret.
 22. I § 39 indsættes som nyt stykke:
»Stk. 3 Ved bedømmelse af prisforholdene pr. 1. januar,  

 jf. § 3, anvender vurderingsrådene de af den centrale told- og  

 skatteforvaltning senest indsamlede oplysninger om salgsprisen for  

 sammenlignelige ejendomme suppleret med en fremskrivning af prisniveauet til  

 den 1. januar.
Den anvendte fremskrivning af prisniveauet skal godkendes af  

 Ligningsrådet.«.
§ 39 A.
Kommunerne yder vurderingsrådene bistand af  

 kontormæssig art.
Skatteministeren fastsætter de nærmere  

 regler herfor.
 Stk. 2. Skatteministeren kan godkende, at den i stk. 1  

 nævnte bistand til vurderingsrådene af kontormæssig art  

 ydes af to eller flere kommuner i fællesskab.
 23. § 39 A, stk. 1, 1. pkt., affattes  

 således:
 »Kommunerne yder vurderingsrådene  

 sekretariatsbistand.«.
§ 40. Ved almindelige vurderinger gives der meddelelse til  

 ejeren om vurderingsrådets ansættelser og fordelinger, samt om  

 afgørelser efter § 33, stk. 1. Ved vurderinger efter  

 § 4 og § 4 A gives de samme oplysninger til ejeren.
Såfremt  

 begæring om vurdering er fremsat i anledning af salg, gives der  

 meddelelse til såvel køber som sælger.
 24. I § 40, stk. 1, indsættes som nyt  

 punktum efter 1. pkt.:
 »Meddelelsen skal indeholde oplysning om forhold, der er  

 registreret om den vurderede ejendom, og som har været tillagt  

 særlig betydning ved vurderingen, samt om eventuelle beregninger, der  

 har været lagt til grund for den pågældende  

 ansættelse eller fordeling.«.
Stk. 2. Når en almindelig vurdering er afsluttet,  

 udfærdiger kommunerne en fortegnelse over de foretagne  

 ansættelser.
Endvidere udarbejdes en fortegnelse over de vurderinger,  

 der er foretaget i henhold til § 4 eller § 4 A i tiden mellem  

 sidste almindelige vurdering og pågældende 1. januar.
Har en  

 ejendom i nævnte tidsrum været genstand for flere vurderinger i  

 medfør af § 4 eller § 4 A, medtages alene den sidst  

 foretagne vurdering.
 25. § 40, stk. 2, 2. og 3. pkt.,  

 ophæves.
 Stk. 3. Ved almindelig vurdering giver kommunerne efter  

 forudgående offentlig bekendtgørelse offentligheden adgang til  

 oplysning om resultatet af vurderingerne inden for en periode af mindst 14  

 dage.
 26. I § 40, stk. 3, indsættes efter 1.  

 pkt.:
»Samtidig kan kommunerne give offentligheden adgang til  

 oplysninger om tidspunktet for salg af fast ejendom i kommunen, der er  

 foretaget siden den senest forudgående almindelige vurdering, den  

 beregnede kontante købesum ved disse salg og eventuelle  

 beregningsoplysninger for den konkrete ejendom, der har ligget til grund for  

 vurderingsrådets skøn.
Den centrale told- og skatteforvaltning  

 kan give offentligheden adgang til tilsvarende oplysninger som  

 kommunerne.«.
 27. Efter § 41 indsættes som ny paragraf:
»§ 41 A.
Når et skyldråd eller Landsskatteretten  

 har påkendt en vurdering, kan told- og skatteforvaltningen bemyndige  

 vedkommende vurderingsråd til at genoptage nyere vurderinger af den  

 pågældende ejendom, i det omfang skyldrådets eller  

 Landsskatterettens afgørelse giver anledning til ændring  

 heraf.«.
§ 42. Klager over vurderingsrådets ansættelser  

 samt over vurderingsrådets afgørelser og fordelinger efter  

 § 33 indgives til vurderingsrådet af ejerne.
Er en vurdering  

 foretaget efter begæring af en anden end ejeren, kan klage desuden  

 indgives af den, der har begæret vurderingen.
I de i § 8,  

 stk. 3, 3. pkt., omhandlede tilfælde kan både køber  

 og sælger påklage vurderingen.
En ejer kan også  

 påklage vurderingen af andres ejendom, når ejeren har en retlig  

 og økonomisk interesse deri.
En kommune kan påklage vurderingen  

 af fast ejendom, når kommunen har en særlig retlig eller  

 økonomisk interesse deri.
Vurderingsrådet videresender klagen  

 tillige med en udtalelse om sagen til skyldrådet.
Klagen skal  

 være skriftlig og begrundet.
Hvis vurderingsrådet på  

 grundlag af klagen finder anledning til at genoptage ansættelsen og i  

 den forbindelse opnår enighed med klageren om at fastholde eller  

 ændre ansættelsen, kan vurderingsrådet undlade at  

 videresende klagen til skyldrådet.
 28. § 42, stk.1, 5. pkt., affattes således:
 »En kommune kan endvidere påklage vurderingen af en  

 ejendom, som kommunen i medfør af lovgivningen vil kunne tilpligtes at  

 overtage.«.
Stk. 2. Ved de almindelige vurderinger skal klage være  

 indgivet senest den 1. juli i vurderingsåret.
Ved de i medfør af  

 §§ 4, 4 A, § 4 B og § 33 A foretagne vurderinger er  

 klagefristen 4 uger fra datoen for meddelelsen om resultatet af  

 vurderingen.
 29. I § 42, stk. 2, affattes 2. pkt.  

 således:
 »For ansættelser, der foretages efter § 4,  

 § 4 A, § 33 A og § 41 A, samt ved de af vurderingsrådene  

 i medfør af § 41 foretagne ansættelser, er klagefristen 1  

 måned fra modtagelsen af den afgørelse, der klages over.«.
 30. § 42, stk. 3 og 4, affattes  

 således:
 Stk. 3. I tilfælde, hvor en klage er indgivet indtil 2  

 måneder efter udløbet af den i stk. 2 fastsatte frist, kan  

 skyldrådet, såfremt det finder, at undskyldende  

 omstændigheder gør sig gældende, se bort fra den skete  

 overskridelse af klagefristen.
»Stk. 3. Skyldrådet kan se bort fra en overskridelse af  

 klagefristen efter stk. 2 med op til to måneder, når  

 særlige omstændigheder taler derfor.
Skatteministeren kan  

 forlænge den nævnte frist på to måneder, når  

 særlige omstændigheder taler derfor.
Stk. 4. Skatteministeren kan, hvor ganske særlige  

 forhold taler derfor, forlænge den i stk. 2, 1. pkt., fastsatte  

 frist.
Ministeren eller den, han bemyndiger dertil, kan i øvrigt,  

 når særlige forhold taler derfor, bestemme, at skyldrådet  

 skal tage en klage under påkendelse, uanset at klagefristen er  

 overskredet.
Stk. 4. Skatteministeren kan bestemme, at et skyldråd  

 skal bortse fra klagefrister og behandle en klage.« 31. Efter § 46 indsættes som ny paragraf:
»§ 46 A.
Told- og skatteforvaltningen kan foretage  

 besigtigelse af ejendomme i forbindelse med revision af ejendomsvurderinger  

 og som led i udøvelsen af tilsynsfunktionen.«.
§ 47 A.
Når et dokument om overdragelse af fast ejendom  

 indleveres til påtegning efter § 38 i lov om stempelafgift, skal  

 erhververen give oplysning om overdragelsen og vilkårene for denne i en  

 salgsindberetning.
Dokumentet må ikke forsynes med påtegning om  

 ejendomsværdien, før behørig salgsindberetning er  

 modtaget.
 32. I § 47 A, stk. 1 og 3, erstattes  

 »§ 38 i lov om stempelafgift« med: »tinglysningsafgiftslovens § 4,  

 stk. 2, 2.-5. pkt.«.
 Stk. 2. Skatteministeren bestemmer indberetningsskemaernes  

 udformning og kan fastsætte bestemmelser, hvorefter de skal afgives i  

 indtil 3 eksemplarer.
 Stk. 3. De myndigheder, der giver påtegning efter  

 § 38 i lov om stempelafgift, sender salgsindberetningerne til den  

 centrale told- og skatteforvaltning og andre myndigheder efter regler, der  

 fastsættes af skatteministeren.
 33. Efter § 47 A indsættes som nye  

 paragraffer:
»§ 47 B.
Med bøde straffes den, der er pålagt at  

 afgive oplysninger efter § 38, og som forsætligt eller ved grov  

 uagtsomhed afgiver disse oplysninger til vurderingsmyndighederne urigtigt  

 eller vildledende.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
§ 47 C.
I sager om overtrædelse af § 47 B kan de  

 statslige told- og skattemyndigheder tilkendegive den pågældende,  

 at sagen kan afgøres uden retslig forfølgning, såfremt  

 den pågældende erkender sig skyldig i overtrædelsen og  

 erklærer sig rede til inden for en nærmere angivet frist, der  

 efter anmodning kan forlænges, at betale en i tilkendegivelsen angivet  

 bøde.
 Stk. 2. Med hensyn til den i stk. 1 nævnte  

 tilkendegivelse finder bestemmelsen om tiltalerejsning i retsplejelovens  

 § 930, jf. § 926, tilsvarende anvendelse.
 Stk. 3. Betales bøden i rette tid, eller bliver den  

 efter vedtagelse inddrevet eller afsonet, bortfalder videre  

 forfølgning.
§ 47 D.
Bøder i sager, der afgøres  

 administrativt, opkræves af de statslige told- og skattemyndigheder til  

 betaling senest 14 dage efter påkrav.
 Stk. 2. Betales bøden ikke rettidigt, kan  

 bødebeløbet m.v. inddrives ved udpantning efter reglerne i lov  

 om inddrivelse af skatter og afgifter m.v. og ved lønindeholdelse  

 efter reglerne i § 14 i lov om opkrævning af skatter og afgifter  

 m.v.
 Stk. 3. Eftergivelse og henstand for ubetalte bøder  

 m.v., der skal betales efter denne lov, kan meddeles skyldneren efter  

 reglerne i § 15 i lov om opkrævning af skatter og afgifter  

 m.v.«.
§ 2 I lov om beskatning af fortjeneste ved afståelse af fast ejendom  

 (ejendomsavancebeskatningsloven), jf. lovbekendtgørelse nr. 855 af 11.  

 september 2000, som senest ændret ved lov nr. 1287 af 20.december 2000,  

 foretages følgende ændringer:
 § 4...
 1. § 4, stk. 3, 2. pkt., affattes  

 således:
Stk. 3. Er den afståede ejendom erhvervet før den  

 19. maj 1993, opgøres den skattepligtiges anskaffelsessum som  

 enten 1)	ejendomsværdien pr. 1. januar 1993 med et tillæg  

 på 10 pct. eller 2)	ejendomsværdien pr. 1. januar 1993 med et tillæg  

 på 10 pct. og med tillæg af et beløb opgjort som halvdelen  

 af forskellen mellem denne værdi og ejendomsværdien pr. 1. janu-  

 ar 1996.
 »Den skattepligtige kan i stedet for opgørelse af  

 anskaffelsessummen efter 1. pkt. vælge at anvende en ansættelse  

 af værdien af den faste ejendom pr. 19. maj 1993, der er foretaget  

 efter den dagældende bestemmelse i vurderingslovens § 4 B.«.
Den skattepligtige kan inden den 31. december 1993  

 begære en vurdering efter vurderingslovens § 4 B.
Uanset 1. og 2.  

 pkt. kan den skattepligtige, hvis den faktiske anskaffelsessum omregnet til  

 kontantværdi efter stk. 2 og tillagt vedligeholdelses- og  

 forbedringsudgifter afholdt inden den 1. januar 1993 er højere end  

 værdien efter 1. og 2. pkt., i stedet vælge at benytte denne  

 anskaffelsessum.
Udgifter som nævnt i § 5, stk. 2, 4.-7.  

 pkt., medregnes ikke.
Anskaffelsessummen for ejendomme, der er beliggende i  

 udlandet, er værdien i handel og vandel den 19. maj 1993. Den i 3. og  

 4. pkt. nævnte faktiske anskaffelsessum kan dog anvendes, hvis denne er  

 højere end værdien i handel og vandel den 19. maj 1993. For  

 ejendomme, der er eller har været omfattet af ligningslovens § 16  

 , stk. 9, eller § 16 A, stk. 10, skal den skattepligtige ved  

 opgørelse af fortjenesten efter denne lov benytte den anskaffelsessum,  

 som anvendes eller har været anvendt ved opgørelsen af  

 beregningsgrundlaget efter ligningslovens § 16, stk. 9.
§ 5 - - - 2. § 5, stk. 2, 3. pkt., affattes  

 således:
Stk. 2. Anskaffelsessummen forhøjes endvidere med  

 afholdte udgifter til vedligeholdelse eller forbedring, i det omfang disse  

 har oversteget 10.000 kr. pr. kalenderår.
For ejendomme, som er  

 omfattet af § 4, stk. 3, medtages alene udgifter, der er afholdt  

 den 1. januar 1993 eller senere.
Såfremt ejendommen er begæret  

 vurderet efter vurderingslovens § 4 B eller er omfattet af § 4,  

 stk. 3, 5. pkt., medtages alene udgifter, der er afholdt efter den 19.  

 maj 1993. Vedligeholdelsesudgifter, der har kunnet fradrages ved  

 opgørelsen af den skattepligtige indkomst, samt udgifter, der er  

 straksfradraget eller straksaf-skrevet, og som ikke er omfattet af  

 afskrivningslovens § 21, stk. 2, kan ikke medregnes.
Ved  

 afgørelsen af, om udgifter har kunnet fradrages ved opgørelsen  

 af den skattepligtige indkomst, ses der bort fra standardfradrag, der er  

 foretaget frem til og med indkomståret 1999 efter den dagældende  

 bestemmelse i ligningslovens § 15 J.
Udgifter, der modsvares af tilskud  

 m.v., der er skattefrie, kan heller ikke medregnes.
Tilsvarende gælder  

 udgifter, der er fradraget i 1992 og 1993 efter den dagældende  

 bestemmelse i ligningslovens § 15 N.
Såfremt den skattepligtige  

 kun afstår en del af en fast ejendom, medregnes kun udgifter til  

 vedligeholdelse og forbedring, der vedrører den afståede del af  

 ejendommen.
Udgifterne medregnes i disse tilfælde i det omfang, de i  

 det enkelte kalenderår overstiger tillægget efter stk. 1, 4.  

 pkt.
Reglerne i 4.-7. pkt. gælder tilsvarende.
Såfremt den  

 skattepligtige ejede ejendommen i sameje med andre, medregnes kun udgifter  

 til vedligeholdelse og forbedring, som den skattepligtige har afholdt.  

 Udgifterne medregnes i disse tilfælde i det omfang, de i det enkelte  

 kalenderår overstiger tillægget efter stk. 1, 5. pkt.  

 Reglerne i 4.-7. pkt. gælder tilsvarende.
For ejendomme, der er eller  

 har været omfattet af ligningslovens § 16, stk. 9, eller  

 § 16 A, stk. 10, kan anskaffelsessummen kun forhøjes med  

 forbedringer, der er tillagt ved opgørelsen af beregningsgrundlaget  

 efter ligningslovens § 16, stk. 9. Dette gælder dog ikke for  

 forbedringer foretaget efter det tidspunkt, hvor ejendommen senest har  

 været omfattet af ligningslovens § 16, stk. 9, eller  

 § 16 A, stk. 10.
 »Såfremt ejendommen er vurderet efter den  

 dagældende bestemmelse i vurderingslovens § 4 B eller er omfattet  

 af § 4, stk. 3, 5. pkt., medtages alene udgifter, der er afholdt  

 efter 19. maj 1993.«.
- - - Stk. 6. Afstås en del af en fast ejendom, der på  

 afståelsestidspunktet helt eller delvis benyttes til landbrug,  

 gartneri, planteskole eller frugtplantage, jf. vurderingslovens § 33,  

 stk. 1, og anvendes reglerne i § 4, stk. 3, 1. eller 2. pkt.,  

 ved opgørelsen af anskaffelsessummen, overføres en  

 forholdsmæssig andel af tillægsparcelværdien eller den  

 tekniske værdi, hvis denne er højere, til anskaffelsessummen for  

 jorden.
Det overførselsberettigede beløb opgøres som  

 tillægsparcelværdien/den tekniske værdi nedsat med 3. I § 5, stk. 6, 3. pkt., indsættes efter  

 »vurdering efter«: »den dagældende bestemmelse i«.
 -	foretagne afskrivninger, herunder forskudsaf- skrivninger efter  

 afskrivningsloven, fradrags- beløb efter afskrivningslovens § 24,  

 stk. 5, 1. og 2. pkt., og forlodsafskrivninger efter  

 etableringskontoloven eller investeringsfonds- loven, på bygninger og  

 installationer belig- gende på ejendommen.
-	foretagne afskrivninger m.v. som nævnt i stk. 4, nr. 2,  

 og -	den nedskrevne værdi på ejendommens byg- ninger og  

 installationer.
Nedsættelse efter nr. 1-3 foretages alene med  

 afskrivninger m.v. og den nedskrevne værdi på bygninger og  

 installationer, der er indgået i ejendomsværdien pr. 1. januar  

 1993 eller en vurdering efter vurderingslovens § 4 B.
Anskaffelsessummen  

 for den del af ejendommen, hvorfra der overføres en del af  

 anskaffelsessummen, nedsættes med det overførte beløb.  

 Stk. 4 og 5 finder tilsvarende anvendelse, idet nedsættelsen efter  

 stk. 5, nr. 5, foretages efter overførslen efter 1. og 2.  

 pkt.
§ 6 - - - Stk. 4. Hvis der i den periode, hvor den skattepligtige har  

 ejet ejendommen, er pålignet ejendommen frigørelsesafgift,  

 nedsættes den opgjorte fortjeneste efter stk. 1 og 3 med et  

 beløb, der svarer til det dobbelte af den pålignede  

 frigørelsesafgift.
Dette gælder dog ikke, hvis  

 frigørelsesafgiften er tilbagebetalt eller bortfaldet efter  

 frigørelsesafgiftslovens § 8 A, stk. 1, 2 eller 4, eller  

 ejendommen er omfattet af § 4, stk. 3, 1. og 2. pkt., og  

 frigørelsesafgiftspligten er opstået inden den 1. januar 1993  

 eller inden den 19. maj 1993, såfremt der er begæret vurdering  

 efter vurderingslovens § 4 B.
 4. I § 6, stk. 4, 2. pkt., ændres  

 »såfremt der er begæret vurdering efter vurderingslovens § 4  

 B« til: »såfremt ejendommen er vurderet efter den dagældende  

 bestemmelse i vurderingslovens § 4 B«.
§ 3 I lov om frigørelsesafgift m.v. af fast ejendom, jf.  

 lovbekendtgørelse nr. 549 af 25. juni 1999, foretages følgende  

 ændring:
 § 8. Den afgiftspligtige kan inden 4 år efter  

 afgiftspligtens indtræden forlange ejendommen, henholdsvis den  

 afgiftspligtige del af denne, overtaget af primærkommunen for et  

 beløb svarende til det i § 2, stk. 1, omtalte  

 slutbeløb, forudsat at ejendommen, henholdsvis den afgiftspligtige del  

 af denne, på tidspunktet for begæringens fremsættelse  

 fortsat udelukkende benyttes som omtalt i § 1, stk. 1.
Stk. 2. Overtager primærkommunen den i ejendommen,  

 henholdsvis den afgiftspligtige del af denne, indestående gæld,  

 forhøjes overtagelsessummen med forskellen mellem gældens  

 pålydende og dens kursværdi på tidspunktet for handelens  

 indgåelse opgjort efter reglerne i ligningslovens § 21 A,  

 stk. 2, såfremt kursværdien er under pari.
Medfører  

 reglerne i ligningslovens § 21 A, stk. 2, at kursværdien er  

 over pari, nedsættes overtagelsessummen tilsvarende.
 1. § 8, stk. 2, affattes således:
»Stk. 2. Overtager primærkommunen den i ejendommen,  

 henholdsvis den afgiftspligtige del af denne, indestående gæld,  

 forhøjes overtagelsessummen med forskellen mellem gældens  

 pålydende og dens kursværdi på tidspunktet for handlens  

 indgåelse, såfremt kursværdien er under pari.  

 Kursværdien af gælden ansættes efter regler, der  

 fastsættes af skatteministeren.
Er kursværdien af gælden  

 højere end pari, nedsættes overtagelsessummen  

 tilsvarende.«.
§ 4 I skattestyrelsesloven, jf. lovbekendtgørelse nr. 859 af 13.  

 september 2000, foretages følgende ændring:
 § 19. Ligningsrådet kan efter indstilling fra den  

 centrale told- og skatteforvaltning optage ansættelser og vurderinger  

 til påkendelse og kan foretage ændringer deri, jf. dog § 36,  

 stk. 2. Ligningsrådet kan for ejendomsvurderingernes vedkommende  

 bestemme, fra hvilket tidspunkt ændringen skal følges ved  

 skatteberegningen. § 3, stk. 4 og 5, og § 21, stk. 3,  

 1.-4. pkt., anvendes tilsvarende.
 1. § 19, stk. 1, 2. pkt., affattes  

 således:
 »Ved påkendelsen træffes der for  

 ejendomsvurderingernes vedkommende bestemmelse om, fra hvilket tidspunkt  

 ændringen skal følges ved beregningen af indkomstskat,  

 ejendomsværdiskat og kommunale ejendomsskatter.«.
- - - § 5 I ligningsloven, jf. lovbekendtgørelse nr. 775 af 16. august 2000,  

 som ændret senest ved § 2 i lov nr. 1301 af 20. december 2000,  

 foretages følgende ændring:
§ 17 B - - - Stk. 2. Beløb, der udbetales efter lov om beskatning  

 til kommunerne af faste ejendomme § 29 A eller lov om grundskyld til  

 staten af landbrugsejendomme § 5 A medregnes ikke ved opgørelsen  

 af modtagerens skattepligtige indkomst og giver ikke anledning til  

 ændring af modtagerens indkomstansættelser for tidligere  

 indkomstår.
 1. I § 17 B, stk. 2, udgår: »eller  

 lov om grundskyld til staten af landbrugsejendomme § 5 A«.
§ 6 Lov nr. 541 af 28. december 1979 om grundskyld til staten af  

 landbrugsejendomme, som ændret ved lov nr. 244 af 6. juni 1985,  

 ophæves.
Lov om grundskyld til staten af landbrugsejendomme § 1. Af ejendomme, der må anses for benyttet til  

 landbrug, jfr. § 33, stk. 1, i lov om vurdering af landets faste  

 ejendomme, svares i 1980 grundskyld til staten.
Grundskylden beregnes med 7  

 promille af den grundværdi med fradrag for forbedringer, jfr. samme  

 lovs afsnit C og D, som er ansat for ejendommen ved 16. almindelige vurdering  

 eller en senere omvurdering. § 26, stk. 1 og 2, i lov om beskatning  

 til kommunerne af faste ejendomme finder tilsvarende anvendelse.
§ 2. Såfremt ejeren over for vurderingsmyndighederne  

 godtgør, at ejendommen efter den i § 1 omtalte vurdering har  

 skiftet anvendelse, så den ikke længere kan anses for helt eller  

 delvis benyttet til landbrug, ophører afgiftspligten fra udgangen af  

 det kvartal, hvori den ændrede benyttelse har fundet sted.
Ministeren  

 for skatter og afgifter fastsætter de nærmere regler.  

 Vurderingsrådets afgørelse kan påklages efter de i afsnit  

 G i vurderingsloven og kapitel 4 i skattestyrelsesloven fastsatte  

 regler.
 § 3. Ejendomme, som er fritaget for at svare kommunal  

 grundskyld i medfør af § 7 i lov om beskatning til kommunerne af  

 faste ejendomme, er fritaget for at svare grundskyld til staten.
 § 4. Ejendomme, der på tidspunktet for  

 ikrafttrædelsen af lov om frigørelsesafgift m.v. af fast ejendom  

 omfattedes af bestemmelsen i § 14, stk. 7, i lov om vurdering af  

 landets faste ejendomme, fritages for at svare grundskyld til staten af den  

 del af ejendommens grundværdi, der svarer til det i samme bestemmelse  

 nævnte differencebeløb, såfremt de i § 6B i lov om  

 beskatning til kommunerne af faste ejendomme anførte betingelser er  

 opfyldt.
§ 5. Såfremt ejendommen ud over den  

 landbrugsmæssige benyttelse i væsentligt omfang benyttes til  

 andet end landbrug, svares grundskylden alene af den del af  

 grundværdien, der svarer til den landbrugsmæssige benyttelse.  

 Vurderingsrådet foretager den fornødne fordeling af  

 grundværdien og af fradraget for forbedringer, i det omfang rådet  

 er bekendt med, at ejendommen benyttes til andet end landbrug, og ellers  

 efter ejerens begæring.
Vurderingsrådets afgørelse kan  

 påklages efter de i afsnit G i vurderingsloven og kapitel 4 i  

 skattestyrelsesloven fastsatte regler.
Ministeren for skatter og afgifter  

 fastsætter de nærmere regler for fordelingen.
§ 6. Grundskylden betales i 3 rater, der forfalder den 1. maj,  

 1. august og 1. november 1980 med betalingsfrist til den 20. i  

 forfaldsmåneden.
Grundskyld under 100 kr. opkræves ikke.
 Stk. 2. Sker betaling ikke rettidigt, forrentes det resterende  

 beløb med 1 pct. månedlig for hver påbegyndt måned  

 fra forfaldsdagen at regne, indtil betaling sker.
Stk. 3. Skatter og renter, der ikke er betalt rettidigt,  

 tillægges udpantningsret.
Udlæg foretages af de af kommunerne  

 ansatte pantefogeder, og inddrivelsen sker i øvrigt efter reglerne i  

 lov om fremgangsmåden ved inddrivelse af skatter og afgifter m.v.
 Stk. 4. De i § 29 i lov om beskatning til kommunerne af  

 faste ejendomme fastsatte regler finder også anvendelse på  

 grundskylden til staten.
 Stk. 5. Ministeren for skatter og afgifter fastsætter i  

 øvrigt de nærmere bestemmelser om grundskyldens påligning,  

 opkrævning og betaling.
 § 7. Grundskylden kan ikke fradrages ved opgørelsen af  

 den skattepligtige indkomst.
 § 8. Loven træder i kraft ved bekendtgørelsen i  

 Lovtidende.
 Stk. 2. Loven gælder ikke for Færøerne og  

 Grønland.
