Nr LSF 55 Forslag til Lov om ændring af lov om tilbageholdelse af stofmisbrugere i  

 behandling(Forlængelse af ordning med mulighed for at tilbageholde  

 stofmisbrugere i behandling m.v.) Fremsat af socialministeren (Karen Jespersen) den 6. november 1996 Vedtaget ved tredjebehandling den 18. februar 1997 Lov nr. 191 af 12/03/1997 § 1 I lov nr. 349 af 14. maj 1992 om tilbageholdelse af stofmisbrugere i behandling, som ændret ved lov nr. 922 af 25.
 november 1992, foretages følgende ændringer:
 1. § 1, stk. 2, affattes således:
»Stk. 2. I forbindelse med delegation af  

 visitationskompetencen efter § 68 a, stk. 4, i lov om social bistand kan  

 beføjelser efter denne lov overlades til en kommunalbestyrelse.
Endvidere kan  

 socialministeren efter ansøgning meddele tilladelse hertil, jf. § 138 e, stk.  

 2, i lov om social bistand.« 2. § 2 affattes således:
 » § 2. I forbindelse med tilbud om støtte til stofmisbrugere i  

 form af døgnophold i henhold til § 68 a, stk. 2 og 4, jf. § 96, i lov om  

 social bistand, kan der træffes beslutning om, at en stofmisbruger skal have  

 tilbud om at indgå en kontrakt om behandling for stofmisbrug med mulighed for  

 tilbageholdelse.
Stk. 2. Beslutning efter stk. 1 træffes 1) i amtskommuner af det udvalg, som efter den sociale styrelseslovs § 10,  

 stk. 3, træffer beslutning om ydelser til enkeltpersoner, 2) i kommuner af det udvalg, som efter den sociale styrelseslovs § 2, stk.  

 2, træffer beslutning om ydelser til enkeltpersoner, samt 3) i kommuner med magistratsordning af vedkommende magistratsmedlem.
Stk. 3. Afslag på tilbud efter stk. 1 kan ikke indbringes for  

 anden administrativ myndighed.« 3. § 3, stk. 2, affattes således:
»Stk. 2. Den myndighed, der træffer beslutning efter § 1,  

 fører tilsyn med en privat behandlingsinstitution efter § 96, stk. 4, i lov  

 om social bistand, der har indgået kontrakt med en stofmisbruger efter stk.  

 1, og kan i denne forbindelse indhente de nødvendige oplysninger hos den  

 private institution til brug for behandling af en sag efter loven.« 4. § 6, stk. 2, affattes således:
»Stk. 2. Beslutningen efter stk. 1 skal straks forelægges den  

 i § 2, stk. 2, nævnte myndighed, som senest 3 dage efter, at beslutningen er  

 truffet, træffer den endelige beslutning i et møde, jf. dog § 22, stk. 2, 1.  

 pkt., i lov om kommunernes styrelse.
I magistratskommuner træffes den  

 endelige beslutning af vedkommende magistratsmedlem.
Stofmisbrugeren skal  

 straks have meddelelse om beslutningen, som skal være skriftlig og  

 begrundet.« 5. I § 7, 3. pkt., og § 8, 1. pkt., ændres »§  

 2, stk. 1 og 2,» til: »§ 2, stk. 2,».
 6. I § 11 ændres »folketingsåret 1996-97« til:  

 »folketingsåret 1999-2000«.
 § 2 Loven træder i kraft den 1. juli 1997.
Oprindeligt fremsat forslag § 1 I lov nr. 349 af 14. maj 1992 om tilbageholdelse af stofmisbrugere i  

 behandling, som ændret ved lov nr. 922 af 25. november 1992, foretages  

 følgende ændringer:
 1. § 1, stk. 2, affattes således:
» Stk. 2. I forbindelse med delegation af  

 visitationskompetencen efter § 68 a, stk. 4, i lov om social bistand kan  

 beføjelser efter denne lov overlades til en kommunalbestyrelse.
Endvidere kan  

 socialministeren efter ansøgning meddele tilladelse hertil, jf. § 138 e, stk.  

 2, i lov om social bistand.« 2. § 2 affattes således:
 » § 2. I forbindelse med tilbud om støtte til stofmisbrugere i  

 form af døgnophold i henhold til § 68 a, stk. 2 og 4, jf. § 96 i lov om  

 social bistand, kan der træffes beslutning om, at en stofmisbruger skal have  

 tilbud om at indgå en kontrakt om behandling for stofmisbrug med mulighed for  

 tilbageholdelse.
Stk. 2. Beslutning efter stk. 1 træffes 1) i amtskommuner af det udvalg, som efter den sociale styrelseslovs § 10,  

 stk. 3, træffer beslutning om ydelser til enkeltpersoner, 2) i kommuner af det udvalg, som efter den sociale styrelseslovs § 2, stk.  

 2, træffer beslutning om ydelser til enkeltpersoner samt 3) i kommuner med magistratsordning af vedkommende magistratsmedlem.
Stk. 3. Afslag på tilbud efter stk. 1 kan ikke indbringes for  

 anden administrativ myndighed.« 3. § 3, stk. 2, affattes således:
» Stk. 2. Den myndighed, der træffer beslutning efter § 1,  

 fører tilsyn med en privat behandlingsinstitution efter § 96, stk. 4, i lov  

 om social bistand, der har indgået kontrakt med en stofmisbruger efter stk.  

 1, og kan i denne forbindelse indhente de nødvendige oplysninger hos den  

 private institution til brug for behandling af en sag efter loven.« 4. § 6, stk. 2, affattes således:
» Stk. 2. Beslutningen efter stk. 1 skal straks forelægges den  

 i § 2, stk. 2, nævnte myndighed, som senest 3 dage efter, at beslutningen er  

 truffet, træffer den endelige beslutning i et møde, jf. dog § 22, stk. 2, 1.  

 pkt., i lov om kommunernes styrelse.
I magistratskommuner træffes den  

 endelige beslutning af vedkommende magistratsmedlem.
Stofmisbrugeren skal  

 straks have meddelelse om beslutningen, som skal være skriftlig og  

 begrundet.« 5. I § 7, 3. pkt., og § 8, 1. pkt., ændres »§ 2, stk.  

 1 og 2,» til: »§ 2, stk. 2,».
 6. I § 11 ændres »folketingsåret 1996-97« til:  

 »folketingsåret 1999-2000«.
§ 2 Loven træder i kraft den 1. juli 1997.
Bemærkninger til lovforslaget Almindelige bemærkninger Baggrunden for lovforslaget Ved lov nr. 349 af 14. maj 1992 fik amtskommunerne samt Københavns og  

 Frederiksberg kommuner adgang til at fastholde stofmisbrugere i behandling.  

 Med henblik på at følge udviklingen inden for behandlingen af stofmisbrugere  

 forudsattes loven taget op til revision ved begyndelse af folketingsåret  

 1996-97.
 Trods det at loven ikke har været bragt i anvendelse siden dens  

 ikrafttræden den 1. juli 1992, foreslår regeringen, at den bibeholdes med  

 visse ændringer frem til folketingsåret 1999-2000, hvor den påny tages op til  

 revision på baggrund af eventuelle erfaringer i den mellemliggende periode.
 Baggrunden for forslaget om at videreføre ordningen trods manglende  

 anvendelse er, at ordningen eventuelt vil kunne indgå som et supplement til  

 de omlægninger og udbygninger, der er en følge af de ændringer i  

 bistandsloven, der trådte i kraft den 1. januar 1996, og de yderligere  

 midler, som er afsat til stofmisbrugsområdet i en 4 års-periode.
 Formålet med ordningen er især at støtte yngre stofmisbrugere over 18 år,  

 der er motiveret for behandling, og som endnu ikke i større omfang er kommet  

 i konflikt med straffeloven som følge af misbruget, men andre aldersgrupper  

 bør også kunne få tilbuddet.
Loven er baseret på 3-dobbelt frivillighed: For det første er det den  

 enkelte amtskommune, der tager stilling til, om man vil anvende loven.
For  

 det andet kræves der konkret beslutning om at tilbyde en stofmisbruger at  

 indgå kontrakt om behandling for stofmisbrug med mulighed for  

 tilbageholdelse.
Og for det tredie kræves der tilslutning fra den  

 stofmisbrugers side, som har fået tilbud om kontrakt af den omhandlede type.
 Ordningen er, bl.a. fordi behandlingen foregår i et åbent  

 behandlingsmiljø, præget af begrænsninger med hensyn til betingelserne for at  

 tilbageholde, tilbageholdelsens tidsmæssige udstrækning og midlerne til at  

 sikre tilbageholdelsen.
Tilbageholdelse kan således kun ske, når der er begrundet formodning om,  

 at stofmisbrugeren vil afbryde den aftalte behandling, og det vil være  

 uforsvarligt ikke at tilbageholde den pågældende fordi 1) udsigten til ophøret af misbruget eller en betydelig og afgørende  

 bedring af tilstanden ellers vil blive væsentligt forringet, eller 2) stofmisbrugeren frembyder nærliggende og væsentlig fare for sig selv  

 eller andre.
 Tilbageholdelse kan kun ske, hvis mere lempelige foranstaltninger er  

 utilstrækkelige, og tilbageholdelse skal ophøre, når betingelserne for den  

 foretagne tilbageholdelse ikke længere er til stede.
Kontrakt om behandling med tilbageholdelsesmulighed kan højst indgås for  

 en periode på 1/2 år.
Den samlede tilbageholdelsesperiode inden for denne  

 periode kan ikke overstige 2 måneder, ligesom den enkelte tilbageholdelse  

 ikke kan vare over 14 dage.
 Isolation og fixering er ikke tilladt i forbindelse med tilbageholdelsen,  

 og fysisk magtanvendelse er kun tilladt i det omfang, det er nødvendigt for  

 at afværge, at stofmisbrugeren udsætter sig selv eller andre for nærliggende  

 fare for at lide skade på legeme eller helbred.
 Der kan foretages aflåsning af institutionen og værelser om natten, og  

 ydredøre kan aflåses i kortere perioder om dagen.
Der er opstillet en række garantier i forbindelse med anvendelse af  

 tilbageholdelsesordningen, der skal sikre misbrugerens rettigheder.
Således  

 vil en stofmisbruger, der ikke ønsker at indgå en tilbageholdelseskontrakt  

 fortsat have adgang til øvrige behandlingstilbud.
 Stofmisbrugeren, der har indgået en kontrakt, vil til enhver tid kunne  

 opsige kontrakten, dog ikke i forbindelse med iværksat tilbageholdelse.
Den konkrete, foreløbige beslutning om tilbageholdelse, der træffes af  

 behandlingsinstitutionens leder, skal straks forelægges den myndighed, der  

 har truffet beslutning om tilbud om tilbageholdelseskontrakt, amtskommunens  

 personsagsudvalg.
Dette udvalg skal inden 3 dage træffe den endelige  

 beslutning om tilbageholdelsen.
Stofmisbrugeren skal straks have meddelelse  

 om beslutningen, som skal være skriftlig og begrundet.
Endelig skal personsagsudvalget efter anmodning fra stofmisbrugeren  

 indbringe beslutningen om tilbageholdelsen for retten efter reglerne i  

 retsplejelovens kapitel 43 a.
Ligesom stofmisbrugeren både ved indgåelse af  

 kontrakten og ved personsagsudvalgets beslutning om tilbageholdelsen  

 orienteres om muligheden for at indbringe beslutningen for retten.
 I dansk lovgivning er der ikke hjemmel for tvangsanbringelse og  

 tvangsbehandling, som f.eks. i svensk lovgivning, for personer på grund af  

 misbrug af rusmidler, men ud over tilbageholdelsesordningen i den  

 foreliggende lov findes der en række muligheder for at lægge pres på  

 stofmisbrugere om at acceptere behandling.
 En ung under 18 år kan således efter bistandslovens § 35 anbringes  

 uden for hjemmet uden samtykke fra den unge selv og forældremyndighedens  

 indehaver, bl.a. på grund af misbrugsproblemer, kriminel adfærd og andre  

 svære sociale vanskeligheder, hvis der er åbenbar risiko for, at den unges  

 sundhed eller udvikling lider alvorlig skade.
 Efter retsplejelovens § 723 kan det som vilkår for tiltalefrafald  

 bl.a. fastsættes, at der iværksættes hjælpeforanstaltninger efter  

 bistandsloven, herunder stofmisbrugsbehandling.
I forbindelse med en betinget dom kan retten efter straffelovens §  

 57 fastsætte vilkår, bl.a. om misbrugsbehandling.
Tilsvarende vilkår kan  

 fastsættes i forbindelse med prøveløsladelse efter straffelovens § 39,  

 stk. 2.
 Endelig kan stofmisbrugere, forudsat samtykke, efter straffelovens §  

 49, stk. 2 , overføres til behandling i en behandlingsinstitution for  

 stofmisbrug.
 Ved folketingsbeslutning B 46 om iværksættelse af en forsøgsordning med  

 behandling af kriminelle stofmisbrugere som alternativ til ubetinget  

 frihedsstraf af 28. marts 1995 vedtog Folketinget, at der skulle iværksættes  

 et 3-årigt forsøg med behandling af kriminelle stofmisbrugere.  

 Forsøgsordningen begyndte 1. august 1995.
Forsøgsordningen gennemføres på grundlag af straffelovens regler om  

 betingede domme.
Forsøgsordningen omfatter herudover et mindre antal  

 kriminelle stofmisbrugere, der efter en konkret vurdering kan overføres fra  

 fængsel eller optages direkte uden forudgående afsoning til behandling i  

 institution i medfør af straffelovens § 49, stk. 2.
 Forsøgsordningen forudsættes alene at komme på tale som alternativ til en  

 ubetinget straf af flere måneders fængsel, i almindelighed næppe under 6  

 måneder og over 1 år.
 I henhold til folketingsbeslutningen er forsøgsordningen iværksat dels i  

 Fyns Amtskommune og ved retterne i Fyns Amt, dels i Frederiksborg Amtskommune  

 og ved retten i Helsingør.
 På baggrund af en undersøgelse af forsøgsordningens anvendelse og forløb  

 det første år overvejes det at udvide forsøgsordningen geografisk, således at  

 alle retskredse og kommuner i Frederiksborg Amt deltager i forsøget, dvs. at  

 ordningen udvides til også at omfatte retterne i Hørsholm, Hillerød, Helsinge  

 og Frederikssund.
Vedrørende den foreliggende lov er der trods manglende konkret anvendelse  

 af behandlingskontrakt med mulighed for tilbageholdelse truffet principiel  

 beslutning i Ribe, Vestsjællands og Frederiksborg amtskommuner om, at man vil  

 benytte lovens muligheder.
I Ribe Amtskommune er beslutningen om anvendelsen  

 begrænset til gravide stofmisbrugere.
I Århus Amtskommune traf man i 1992  

 beslutning om, at loven for tiden ikke skulle anvendes i amtskommunen, men at  

 der skulle være mulighed for tilbageholdelse i enkelttilfælde, hvis en sådan  

 behandlingsmulighed etableres i andre amter.
 Mens Frederiksborg Amtskommune først har truffet den principielle  

 beslutning om at anvende loven i maj 1996, og ikke frem til nu har tilbudt  

 stofmisbrugere behandlingskontrakt med mulighed for tilbageholdelse, har de  

 andre nævnte amtskommuner, som i længere tid har haft den principielle  

 beslutning, ikke fundet behov for konkret at bringe den i anvendelse.
 I de øvrige amtskommuner, Københavns og Frederiksberg kommuner er  

 indstillingen, bortset fra Nordjylland Amtskommune, at loven ikke bør  

 videreføres.
 Den gennemgående begrundelse herfor er, at amtskommunerne finder, at  

 stofmisbrugsbehandling bør baseres på frivillighed, men der er også  

 henvisning til ressourcemæssige årsager.
 Det er regeringens opfattelse, at med den ændrede struktur på  

 stofmisbrugsområdet, hvor visitationen og dermed ansvaret nu ligger mere  

 entydigt i amtskommunerne og i visse større kommuner, som har fået delegeret  

 ansvaret, vil det være hensigtsmæssigt at kunne lade tilbageholdelsesadgangen  

 indgå som del af det samlede udbud af behandlingsmuligheder.
Der er således nu en tættere sammenhæng mellem visationsproceduren med  

 fastlæggelse af handleplan og den forudsatte fremgangsmåde ved anvendelse af  

 behandlingskontrakt med tilbud om tilbageholdelse.
Overvejelser om tilbud om  

 denne mulighed for den enkelte stofmisbruger vil derfor mere naturligt kunne  

 indgå i den samlede vurdering af det rette tilbud til den enkelte  

 stofmisbruger, som ønsker behandling.
 Ud over forslag om forlængelse af ordningen indeholder lovforslaget  

 tillige tilpasninger til de ændringer i bistandsloven, som blev gennemført  

 ved lov nr. 432 af 14. juni 1995 om ændring af lov om social bistand  

 (Amtskommunalt ansvar for stofmisbrugsbehandling).
Det foreslås således, at de større kommuner ud over Københavns og  

 Frederiksberg kommuner, som i dag efter nævnte lovs § 68 a, stk. 4, efter  

 aftale med amtskommunen har fået overladt at tilbyde støtte til  

 stofmisbrugere med ophold i kommunen, også får mulighed til at tilbyde  

 behandlingskontrakt med mulighed for tilbageholdelse.
Det drejer sig om  

 Aalborg, Randers, Århus, Fredericia, Esbjerg og Odense kommuner.
Det foreslås endvidere, at den beføjelse, den private institution uden  

 driftsoverenskomst har til selv at tilbyde tilbageholdelseskontrakt, dog med  

 godkendelse af amtet, overgår til amtet, som har beføjelsen ved behandling på  

 andre typer af institutioner.
Baggrunden herfor er, at visitation til de  

 private institutioner uden driftsoverenskomst ved den foretagne ændring af  

 bistandslovens § 96 nu sker efter samme regler som ved visitation til de  

 øvrige tilbud, og der derfor ikke er grund til, at den private institution  

 selvstændigt tilbyder behandlingskontrakt med mulighed for tilbageholdelse.
Økonomiske og administrative konsekvenser Ved fremsættelse af lovforslaget til den nuværende lov forudsattes der kun  

 administrativt merarbejde af mindre omfang samt udgiftsneutralitet i forhold  

 til den kommunale sektor, idet ordningen dels bygger på frivillighed dels må  

 indgå i forbindelse med den samlede prioritering af midlerne til  

 stofmisbrugsbehandling.
 Dette er fortsat regeringens vurdering, og den konstaterede  

 tilbageholdelse ved udnyttelse af ordningen giver ikke anledning til at  

 forvente ændring heri.
Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Det findes hensigtsmæssigt, at ansvaret for stofmisbrugsbehandling i  

 almindelighed og ansvaret for tilbud om behandlingskontrakt med mulighed for  

 tilbageholdelse følges ad.
 Derfor foreslås det, at i de tilfælde, hvor amtskommune og kommune er  

 enige om, at hele eller dele af visitationen til stofmisbrugsbehandling efter  

 bistandslovens § 68 a, stk. 4, overlades til kommunen, kan det endvidere  

 aftales, at beføjelsen til generelt at beslutte at anvende loven og konkret  

 at træffe beslutninger efter den tillige overlades til kommunen.
 Den foreslåede ændring indebærer også, at i de tilfælde, Socialministeriet  

 efter bistandslovens § 138 e, stk. 2, måtte tillade, at en kommune uden, at  

 der kan opnås enighed herom med en amtskommune, får visitationskompetencen,  

 samtidig kan få overladt beføjelserne efter loven.
Til nr. 2, 3, 4 og 5 Ændringerne er dels en konsekvens af forslaget om, at kommuner med  

 selvstændig kompetence til visitation til behandling kan få overladt  

 kompetencen på denne lovs område, og dels er ændringerne en konsekvens af  

 forslaget om, at private behandlingsinstitutioner uden driftsoverenskomst  

 indgår i ordningen på lige fod med med andre behandlingsinstitutioner efter  

 bistandslovens § 96, dvs. offentlige institutioner og selvejende  

 institutioner med driftsovernskomst med det offentlige.
Til nr. 6 Forslaget medfører, at ordningen om tilbageholdelse af stofmisbrugere i  

 behandling fortsætter i yderligere en 3 års-periode med henblik på en nærmere  

 vurdering af ordningen i folketingsåret 1999-2000.
Til § 2 Ikraftræden foreslås til den 1. juli 1997 med henblik på at give mulighed  

 for fornyede overvejelser om anvendelse af lovgivningen i lyset af de  

 foretagne ændringer, ikke mindst den foreslåede mulighed for visse kommuner  

 til at tilbyde behandlingskontrakt med mulighed for tilbageholdelse.
Skriftlig fremsættelse Socialministeren (Karen Jespersen):
 Jeg skal hermed tillade mig at fremsætte:
 Forslag til lov om ændring af lov om tilbageholdelse af stofmisbrugere  

 i behandling. (Forlængelse af ordning med mulighed for at tilbageholde  

 stofmisbrugere i behandling m.v.).
(Lovforslag nr.
L 55).
 Ifølge § 11 i lov nr. 349 af 14. maj 1992 om tilbageholdelse af  

 stofmisbrugere i behandling skal socialministeren fremsætte forslag for  

 Folketinget om revision af ordningen ved begyndelsen af folketingsåret  

 1996-97.
 Ved lovens ikrafttræden den 1. juli 1992 fik amtskommunerne samt  

 Københavns og Frederiksberg kommuner adgang til at fastholde stofmisbrugere i  

 behandling.
Loven er baseret på 3-dobbelt frivillighed: For det første er det den  

 enkelte amtskommune, der tager stilling til, om man vil anvende loven.
For  

 det andet kræves der konkret beslutning om at tilbyde en stofmisbruger at  

 indgå kontrakt om behandling for stofmisbrug med mulighed for  

 tilbageholdelse.
Og for det tredje kræves der tilslutning fra den  

 stofmisbrugers side, som har fået tilbud om kontrakt af den omhandlede type.
 I 3 amtskommuner: Ribe, Vestsjællands og Frederiksborg amtskommuner har  

 amtsrådet truffet principiel beslutning om at benytte lovens muligheder, men  

 den er ikke hidtil bragt til konkret anvendelse.
 Den gennemgående begrundelse for ikke at anvende loven er, at  

 amtskommunerne finder, at stofmisbrugsbehandling bør baseres på motivation og  

 frivillighed.
Jeg er enig i, at stofmisbrugsbehandling her i landet skal bygge på  

 frivillighed, men jeg finder, at den foreliggende ordning netop bygger på  

 frivillighed, og at tilbageholdelseselementet reelt kan bruges som en støtte  

 i motiveringsarbejdet.
Det er endvidere min opfattelse, at med den ændrede  

 struktur på stofmisbrugsområdet, hvor visitationen og dermed ansvaret nu  

 ligger mere entydigt i amtskommunerne og i visse større kommuner, som har  

 fået delegeret ansvaret, vil det være hensigtsmæssigt at kunne lade  

 tilbageholdelsesadgangen indgå som del af det samlede udbud af  

 behandlingsmuligheder.
 Der er således nu en tættere sammenhæng mellem visitationsproceduren med  

 fastlæggelse af handleplan og den forudsatte fremgangsmåde ved anvendelse af  

 behandlingskontrakt med tilbud om tilbageholdelse.
 Ud over forslag om forlængelse af ordningen indeholder lovforslaget  

 tillige tilpasninger til de ændringer i bistandsloven, som blev gennemført  

 ved lov nr. 432 af 14. juni 1995 om ændring af lov om social bistand  

 (Amtskommunalt ansvar for stofmisbrugsbehandling).
 Med de adminstrative ajourføringer foreslås tilbageholdelsesordningen  

 bibeholdt frem til folketingsåret 1999-2000, hvor den påny tages op til  

 revision på baggrund af eventuelle erfaringer i den mellemliggende periode.
 Idet jeg i øvrigt henviser til lovforslagets bemærkninger, skal jeg  

 anbefale lovforslaget til Folketingets velvillige og hurtige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 349 af 14. maj 1992 om tilbageholdelse af stofmisbrugere i  

 behandling, som ændret ved lov nr. 922 af 25. november 1992, foretages  

 følgende ændringer:
 1. § 1, stk. 2, affattes således:
» Stk. 2. I forbindelse med delegation af  

 visitationskompetencen efter § 68 a, stk. 4, i lov om social bistand kan  

 beføjelser efter denne lov overlades til en kommunalbestyrelse.
Endvidere kan  

 socialministeren efter ansøgning meddele tilladelse hertil, jf. § 138 e, stk.  

 2, i lov om social bistand.« § 1. - - - Stk. 2. En beslutning efter stk. 1 omfatter døgninstitutioner i  

 henhold til § 96 i lov om social bistand og private døgninstitutioner,  

 hvormed der ikke er indgået overenskomst, jf. § 96, stk. 2.
 2. § 2 affattes således:
 » § 2. I forbindelse med tilbud om støtte til stofmisbrugere i  

 form af døgnophold i henhold til § 68 a, stk. 2 og 4, jf. § 96 i lov om  

 social bistand, kan der træffes beslutning om, at en stofmisbruger skal have  

 tilbud om at indgå en kontrakt om behandling for stofmisbrug med mulighed for  

 tilbageholdelse.
Stk. 2. Beslutning efter stk. 1 træffes 1) i amtskommunen af det udvalg, som efter den sociale styrelseslovs § 10,  

 stk. 3, træffer beslutning om ydelser til enkeltpersoner, 2) i kommuner af det udvalg, som efter den sociale styrelseslovs § 2, stk.  

 2, træffer beslutning om ydelser til enkeltpersoner samt 3) i kommuner med magistratsordning af vedkommende magistratsmedlem.
Stk. 3. Afslag på tilbud efter stk. 1 kan ikke indbringes for  

 anden administrativ myndighed.« § 2. I forbindelse med behandling af stofmisbrugere på  

 institutioner i henhold til § 96 i lov om social bistand kan det udvalg, der  

 efter den sociale styrelseslovs § 10, stk.3, træffer beslutning om ydelser  

 til enkeltpersoner, beslutte, at en stofmisbruger skal have tilbud om at  

 indgå en kontrakt om behandling for stofmisbrug med mulighed for  

 tilbagholdelse.
Beslutningen træffes i samarbejde med opholdskommunen.
I  

 Københavns Kommune træffes beslutningen af vedkommende borgmester.
Stk. 2. I de i § 1, stk. 2, nævnte private institutioner træffer  

 institutionslederen beslutning om, hvorvidt en stofmisbruger skal have tilbud  

 om at indgå en kontrakt om behandling for stofmisbrug med mulighed for  

 tilbageholdelse.
Beslutningen skal godkendes af den i stk. 1 nævnte  

 myndighed.
 Stk. 3. Afslag på tilbud efter stk. 1 eller godkendelse efter stk.  

 2 kan ikke indbringes for anden administrativ myndighed.
 3. § 3, stk. 2, affattes således:
» Stk. 2. Den myndighed, der træffer beslutning efter § 1,  

 fører tilsyn med en privat behandlingsinstitution efter § 96, stk. 4, i lov  

 om social bistand, der har indgået kontrakt med en stofmisbruger efter stk.  

 1, og kan i denne forbindelse indhente de nødvendige oplysninger hos den  

 private institution til brug for behandling af en sag efter loven.« § 3. - - - Stk. 2. Amtsrådet, i Københavns og Frederiksberg Kommuner,  

 kommunalbestyrelsen, fører tilsyn med en privat døgninstitution, der har  

 indgået kontrakt med en stofmisbruger efter stk. 1, og kan indhente de  

 nødvendige oplysninger hos den private institution til brug for godkendelse  

 efter § 2, stk. 2, og den endelige beslutning efter § 6, stk. 2.
 4. § 6, stk. 2, affattes således:
» Stk. 2. Beslutningen efter stk. 1 skal straks forelægges den  

 i § 2, stk. 2, nævnte myndighed, som senest 3 dage efter, at beslutningen er  

 truffet, træffer den endelige beslutning i et møde, jf. dog § 22, stk. 2, 1.  

 pkt., i lov om kommunernes styrelse.
I magistratskommuner træffes den  

 endelige beslutning af vedkommende magistratsmedlem.
Stofmisbrugeren skal  

 straks have meddelelse om beslutningen, som skal være skriftlig og  

 begrundet.« § 6. - - - Stk. 2. Beslutning efter stk. 1 skal straks forelægges den i § 2,  

 stk. 1 og 2, nævnte myndighed, som senest 3 dage efter, at beslutningen er  

 truffet, træffer den endelige beslutning i et møde, jf. dog § 22, stk. 2, 1.  

 pkt., i lov om kommunernes styrelse.
I Københavns Kommune træffes den  

 endelige beslutning af vedkommende borgmester.
Stofmisbrugeren skal straks  

 have meddelelse om beslutningen, som skal være skriftlig og begrundet.
 5. I § 7, 3. pkt., og § 8, 1. pkt., ændres »§ 2, stk.  

 1 og 2,» til: »§ 2, stk. 2,».
§ 7. Tilbageholdelse skal ophøre, når betingelserne i § 5 ikke  

 længere er til stede.
Den enkelte tilbageholdelse kan ikke vare over 14 dage  

 fra beslutningen i henhold til § 6, stk. 2, og den kan ikke overstige 2  

 måneder inden for 6 måneder.
Beslutningen om ophøret af tilbageholdelsen  

 træffes af behandlingsinstitutionens leder og skal efterfølgende meddeles den  

 i § 2, stk. 1 og 2, nævnte myndighed.
Stofmisbrugeren skal straks have  

 meddelelse om ophøret af tilbageholdelsen.
§ 8. Den i § 2, stk. 1 og 2, nævnte myndighed skal efter anmodning  

 fra stofmisbrugeren indbringe beslutningen om tilbageholdelse for retten  

 efter reglerne i retsplejelovens kapitel 43 a.
Stofmisbrugeren skal både i  

 forbindelse med indgåelse af kontrakten, jf. § 3, stk. 1, og samtidig med at  

 pågældende får meddelelse om beslutning efter § 6, stk. 2, orienteres om  

 muligheden for at få beslutningen indbragt for retten.
 6. I § 11 ændres »folketingsåret 1996-97« til:  

 »folketingsåret 1999-2000«.
 § 11. Forslag til revision af loven fremsættes for Folketinget  

 senest ved begyndelsen af folketingsåret 1996-97.
