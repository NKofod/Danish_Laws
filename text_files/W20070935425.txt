Tendenser i afgørelser om  

 social pension - af souschef Kirsten Borum (Nyt fra Ankestyrelsen, nr. 1, marts 2007) Beregning af helbredstillæg til briller -  

 pensionslovens § 14 a, stk. 1 og stk. 4 Sag 1 Sagen vedrører helbredstillæg til briller.
Udgiften var i alt  

 8.000 kr.
Tilskud fra Danmark udgjorde 680 kr., og klagers faktiske udgift  

 var  

 således 7.320 kr.
Udgiften til den nødvendige standardbrille var ifølge  

 optikeren 2.411 kr.
 Kommunen fandt, at ansøgeren havde ret til 85 % af prisen på den  

 nødvendige standardbrille fratrukket tilskud fra Danmark, dvs. ret til 1.731  

 kr.
Nævnet var enig med kommunen i, at helbredstillæg skulle  

 beregnes i forhold til den faktiske pris på den nødvendige brille og ikke i  

 forhold til klagers faktiske udgift.
Kommunen havde ikke indgået prisaftale  

 med  

 en optiker.
Nævnet ændrede dog kommunens afgørelse, idet der ikke skulle  

 fratrækkes det tilskud, som klager havde fået fra Danmark.
Klager havde  

 derfor  

 ret til 85 % af prisen på den nødvendige standardbrille, dvs. ret til 2.049  

 kr.
Nævnet henviste til, at det fremgik af Socialministeriets  

 orienteringsskrivelse af 11. december 2002, at hvis pensionisten vælger en  

 dyrere løsning end der kan bevilges helbredstillæg til, skal tilskuddet fra  

 private ordninger fraregnes pensionistens samlede udgift.
Hvis pensionistens  

 egenbetaling herefter mindst svarer til den udgift, der var bevilget  

 helbredstillæg til, beregnes helbredstillægget i forhold til prisen på den  

 nødvendige  

 brille.
Ankestyrelsens bemærkninger Afgørelsen giver ikke anledning til bemærkninger.
Beregning af folkepension for en landmand, der har  

 afhændet ejendommen  pensionslovens § 29, stk. 2 Sag nr. 2 Kommunen havde beregnet en landmands folkepension på grundlag af  

 årsopgørelsen for 2004. Han havde tidligere modtaget førtidspension, men  

 overgik til folkepension i efteråret 2004.
 I klagen blev gjort gældende, at der skulle anvendes de aktuelle  

 tal for 2006.
 Nævnet ophævede kommunens afgørelse og hjemviste sagen til ny  

 beregning af folkepensionen.
 Ved beregningen af folkepensionen for 2006 skulle kommunen tage  

 udgangspunkt i den aktuelle indtægt.
 Ved opgørelsen af personlig indkomst skulle kommunen medregne  

 genvundne afskrivninger og opsparet overskud og ved opgørelse af  

 kapitalindkomst tillige avancen fra salget af ejendommen efter  

 retningslinierne, som nærmere var beskrevet i afgørelsen.
 Kommunen kunne ikke anvende indtægten for 2004, idet der var  

 søgt om omberegning, og der i indtægten for 2004 indgik resultatet af en  

 løbende drift, som var ophørt inden 2006. Der skulle derfor ske omberegning  

 efter pensionslovens § 39, stk. 2.
Efter ophør af driften var det kun genvundne afskrivninger og  

 opsparet overskud, der skulle indgå i beregningen af folkepensionens  

 grundbeløb,  

 idet de anses for indtægt fra personligt arbejde, da optjeningen var sket i  

 en  

 periode, hvor han tog aktiv del i virksomheden.
Nævnet henviste til SM  

 P-06-01  

 samt til P-17-98, hvor Ankestyrelsen havde tilkendegivet, at indtægten burde  

 henføres til en 12 måneders periodebegyndende med det tidspunkt, hvor  

 ejendommen blev solgt.
Avance fra salg af ejendommen er en skattepligtig  

 kapitalindkomst, som indgår i beregningen af pensionstillæg og personligt  

 tillæg, men ikke i beregningen af grundbeløbet.
I overensstemmelse med  

 Ankestyrelsens afgørelse i SM P-23-98 skulle avancen henføres til en 12  

 måneders periode, som udgangspunkt begyndende fra det tidspunkt, hvor den var  

 indtjent, dvs. i det foreliggende tilfælde fra 1. december 2003.
 Ved opgørelsen af indtægter fra personligt arbejde skulle  

 indbetalingen til en »ophørspension« ikke fratrækkes, jf. bekendtgørelsen om  

 social pension § 29, stk. 2 samt personskattelovens § 3, stk. 2,  

 nr.  

 3. Ved opgørelsen af den samlede indkomst henførtes indbetalingen til  

 ophørspensionen  

 i lighed med avancen til en 12 måneders periode.
 Han havde ikke tidligere meddelt kommunen det endelige resultat  

 af salget, da kommunen orienterede ham om, at manglende henvendelse fra ham  

 ville medføre, at omberegningen på grundlag af salget ville ske fra 1. januar  

 2006. Derudover blev kommunen først orienteret om den endelige opgørelse af  

 salget ved selvangivelsen for 2004. Kommunen fandtes derfor berettiget til at  

 inddrage såvel de genvundne afskrivninger, opsparet overskud som avancen ved  

 beregning  

 af pensionen for 2006, jf. pensionslovens § 39, stk. 3.
 Der blev lagt til grund for afgørelsen, at han i efteråret 2004  

 meddelte kommunen, at salget endnu ikke var endelig opgjort, således at  

 salget  

 af ejendommen i november 2003 ikke hidtil havde påvirket pensionsberegningen.  

 Virksomheden havde omvendt været ophørt i hele 2006.
 Nævnet havde ikke taget stilling til kommunens beregning af  

 folkepensionens størrelse, men udelukkende til hvilke indtægter, der skulle  

 indgå i beregningen.
Ankestyrelsens bemærkninger Ankestyrelsen har ikke behandlet sagen, men har ikke på det  

 foreliggende grundlag bemærkninger til nævnets afgørelse.
