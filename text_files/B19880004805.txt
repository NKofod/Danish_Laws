 I medfør af § 210 g, stk. 1, i lov om forsikringsvirksomhed, jf.  

 lovbekendtgørelse nr. 127 af 23. marts 1984, som ændret ved lov nr. 272 af  

 13. maj 1987 om ændring af lov om forsikringsvirksomhed fastsættes:
 § 1.  For hvert regnskabsår skal forsikringsselskabet  

 inden 6 måneder efter regnskabsårets afslutning til Finanstilsynet indsende  

 et af bestyrelsen og direktionen underskrevet særligt regnskab vedrørende  

 arbejdsskadeforsikringsvirksomheden.
 Stk. 2.  Regnskabet skal inden indsendelsen være  

 revideret af selskabets statsautoriserede revisor og være ledsaget af en  

 udskrift af revisionsprotokollen vedrørende regnskabets revision.
 § 2.  Regnskabet består af en resultatopgørelse og en  

 status.
 Stk. 2.  Blandt indtægterne skal særligt angives:
 Stk. 3.  Blandt udgifterne skal særskilt angives:
 Stk. 4.  Status skal omfatte:
 § 3.  Finanstilsynet kan i øvrigt kræve de yderligere  

 oplysninger, som findes nødvendige.
 Stk. 2.  Finanstilsynet affatter de skemaer, efter  

 hvilke regnskabet og de dertil krævede oplysninger skal gives.
§ 4.  Såfremt resultatopgørelsen udviser et overskud,  

 overføres dette til bonusfonden.
Underskud kan dækkes ved overførsel fra  

 bonusfonden.
Herudover kan der udelukkende disponeres over bonusfonden til  

 fordel for forsikringstagerne efter regler fastsat af Finanstilsynet.
En  

 negativ bonusfond skal søges udlignet efter aftale med Finanstilsynet.
 § 5.  Forsikringsselskaberne skal meddele  

 Finanstilsynet enhver ændring af deres generelle præmietarif for forsikringer  

 tegnet efter arbejdsskadeforsikringsloven.
§ 6.  Såfremt et forsikringsselskab ophører med at  

 tegne forsikringer efter arbejdsskadeforsikringsloven, foretages en opgørelse  

 over bonusfonden.
Denne opgørelse foretages under hensyntagen til udgifterne  

 ved den endelige afvikling af selskabets virksomhed, herunder de  

 omkostninger, der er forbundet med afviklingen af skadesager.
 § 7.  Bekendtgørelsen træder i kraft den 15. februar  

 1988.
 Stk. 2.  Bekendtgørelsen har virkning for det  

 regnskabsår, der påbegyndtes den 1. januar 1987 eller senere.
