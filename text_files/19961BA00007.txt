Nr BSF 7 Folketingsbeslutning om tiltrædelse af Euro-Middelhavsassocieringsaftalen  

 mellem De Europæiske Fællesskaber og deres medlemsstater på den ene side og  

 staten Israel på den anden side Fremsat af udenrigsministeren (Niels Helveg Petersen) den 2. oktober 1996 Vedtaget ved anden (sidste) behandling den 13. marts 1997 Folketinget meddeler sit samtykke til, at regeringen på Danmarks vegne tiltræder den i Bruxelles den 20. november 1995 undertegnede Euro-Middelhavsassocieringsaftale mellem de Europæiske Fællesskaber og deres medlemsstater på den ene side og staten Israel på den anden side.
Bilag Den aftale, som er omtalt i folketingsbeslutningen, er optrykt som bilag  

 til det fremsatte forslag.
Oprindelig fremsat forslag Folketinget meddeler sit samtykke til, at regeringen på Danmarks vegne tiltræder den i Bruxelles den 20. november 1995 undertegnede Euro-Middelhavsassocieringsaftale mellem de Europæiske Fællesskaber og deres medlemsstater på den ene side og Staten Israel på den anden side.
INDHOLDSFORTEGNELSE 1. Euro-Middelhavsaftale om oprettelse af en associering mellem De  

 europæiske Fællesskaber og deres medlemsstater på den ene side og staten  

 Israel på den anden side Aftale i form af brevveksling mellem Fællesskabet og Israel om verserende  

 bilaterale spørgsmål Aftale i form af brevveksling mellem Fællesskabet og Israel om Protokol  

 nr. 1 og om indførsel i Fællesskabet af friste afskårne blomster henhørende  

 under Pos. 0603 10 i den fælles toldtarif Aftale i form af brevveksling mellem Fællesskabet og Israel om  

 iværksættelse af Uruguay-rundens aftaler Erklæringer fra Det europæiske Fællesskab Erklæring fra Israel Bemærkninger til forslaget EURO-MIDDELHAVSAFTALE OM OPRETTELSE AF EN ASSOCIERING MELLEM DE EUROPÆISKE FÆLLESSKABER OG DERES MEDLEMSSTATER PÅ DEN ENE SIDE OG STATEN ISRAEL PÅ DEN ANDEN SIDE KONGERIGET BELGIEN, KONGERIGET DANMARK, FORBUNDSREPUBLIKKEN TYSKLAND, DEN HELLENSKE REPUBLIK, KONGERIGET SPANIEN, DEN FRANSKE REPUBLIK, IRLAND, DEN ITALIENSKE REPUBLIK, STORHERTUGDØMMET LUXEMBOURG, KONGERIGET NEDERLANDENE, REPUBLIKKEN ØSTRIG, DEN PORTUGISISKE REPUBLIK, REPUBLIKKEN FINLAND, KONGERIGET SVERIGE, DET FORENEDE KONGERIGE STORBRITANNIEN OG NORDIRLAND, som er kontraherende parter i traktaten om oprettelse af DET EUROPÆISKE  

 FÆLLESSKAB og traktaten om oprettelse af DET EUROPÆISKE KUL- OG  

 STÅLFÆLLESSKAB, i det følgende benævnt »medlemsstater«, og, DET EUROPÆISKE FÆLLESSKAB, DET EUROPÆISKE KUL- OG STÅLFÆLLESSKAB, i det følgende benævnt »Fællesskabet«, på den ene side og STATEN ISRAEL, i det følgende benævnt »Israel«, på den anden side, SOM TAGER HENSYN TIL betydningen af de bestående traditionelle bånd mellem  

 Fællesskabet, dets medlemsstater og Israel og de fælles værdier, som de  

 deler, SOM TAGER HENSYN TIL, at Fællesskabet, dets medlemsstater og Israel ønsker  

 at styrke disse bånd og etablere varige forbindelser på grundlag af  

 gensidighed, partnerskab og fremme en yderligere integration af Israels  

 økonomi i den europæiske økonomi, SOM TAGER HENSYN TIL den betydning, som parterne tillægger princippet om  

 økonomisk frihed og principperne i De Forenede Nationers Pagt, særlig  

 overholdelsen af menneskerettighederne og demokrati, som udgør selve  

 grundlaget for associeringen, SOM ERKENDER behovet for en sammenlægning af deres bestræbelser for at  

 styrke den politiske stabilitet og økonomiske udvikling gennem tilskyndelse  

 til regionalt samarbejde, SOM ØNSKER at etablere og føre en løbende politisk dialog om bilaterale og  

 internationale emner af fælles interesse, SOM ØNSKER at opretholde og intensivere en dialog om økonomiske,  

 videnskabelige, teknologiske, kulturelle, audiovisuelle og sociale  

 anliggender til fordel for begge parter, SOM TAGER HENSYN TIL Fællesskabets og Israels respektive tilslutning til  

 princippet om frihandel, særlig hvad angår overholdelse af rettighederne og  

 forpligtelserne i henhold til den almindelige overenskomst om told og  

 udenrigshandel (GATT) i den form, den fremstår efter forhandlingerne under  

 Uruguay-runden, SOM ER OVERBEVIST OM, at associeringsaftalen vil skabe et nyt klima for  

 deres økonomiske forbindelser, særlig for udviklingen af handel,  

 investeringer og økonomisk og teknologisk samarbejde, ER BLEVET ENIGE OM FØLGENDE BESTEMMELSER:
Artikel 1 1. Der oprettes en associering mellem Fællesskabet og dets medlemsstater  

 på den ene side og Israel på den anden side.
 2. Det er formålet med denne aftale:
- at skabe passende rammer for den politiske dialog og således gøre det  

 muligt at udvikle nære politiske forbindelser mellem parterne - gennem en udvidelse af bl.a. handelen med varer og tjenesteydelser at  

 sikre en gensidig liberalisering af etableringsretten, en gradvis  

 liberalisering af offentlige indkøb, frie kapitalbevægelser og udvidet  

 samarbejde inden for forskning og teknologi, at fremme en harmonisk udvikling  

 af de økonomiske forbindelser mellem Fællesskabet og Israel og således i  

 Fællesskabet og Israel at befordre økonomisk aktivitet, at forbedre leve- og  

 arbejdsvilkårene og øge produktiviteten og den finansielle stabilitet - at anspore til regionalt samarbejde med sigte på at befæste den  

 fredelige sameksistens og den økonomiske og politiske stabilitet - at fremme samarbejdet på andre områder af gensidig interesse.
Artikel 2 Forbindelserne mellem parterne samt alle bestemmelserne i denne aftale  

 bygger på respekten for menneskerettighederne og de demokratiske principper,  

 som ligger til grund for deres interne og internationale politik, og som  

 udgør et væsentligt element i aftalen.
Afsnit I Politisk dialog Artikel 3 1. Der etableres en politisk dialog mellem parterne.
Den skal styrke  

 forbindelserne mellem dem, bidrage til at opbygge et varigt partnerskab og  

 øge den gensidige forståelse og solidaritet.
 2. Den politiske dialog og det politiske samarbejde skal bl.a.:
- tilvejebringe en bedre gensidig forståelse og øget konvergens i  

 holdningerne til internationale spørgsmål, særlig anliggender, som vil kunne  

 få væsentlige følger for en af parterne - sætte hver af parterne i stand til at tage hensyn til den anden parts  

 stilling og interesser - øge den regionale sikkerhed og stabilitet.
Artikel 4 Den politiske dialog vedrører alle emner af fælles interesse og rettes mod  

 at bane vejen for nye former for samarbejde med sigte på fælles mål, særlig  

 fred, sikkerhed og demokrati.
Artikel 5 1. Den politiske dialog skal lette udforskningen af nye initiativer og  

 navnlig finde sted:
a) på ministerplan b) på højt embedsmandsplan (politiske direktører) mellem repræsentanter  

 for Israel på den ene side og Rådets formandskab og Kommissionen på den anden  

 side c) ved fuldstændig udnyttelse af alle diplomatiske kanaler, herunder  

 regelmæssige orienteringer foretaget af embedsmænd, konsultationer i  

 forbindelse med internationale møder og kontakter mellem diplomatiske  

 repræsentanter i tredjelande d) ved regelmæssig information af Israel om den fælles udenrigs- og  

 sikkerhedspolitik, som skal være gensidig e) på enhver anden måde, som kan give et nyttigt bidrag til at  

 konsolidere, udvikle og udvide denne dialog.
 2. Der skal etableres en politisk dialog mellem Europa-Parlamentet og  

 Israels Knesset.
Afsnit II Frie varebevægelser Kapitel 1 Grundprincipper Artikel 6 1. Frihandelsområdet mellem Fællesskabet og Israel styrkes i  

 overensstemmelse med retningslinjerne i denne aftale og bestemmelserne i den  

 almindelige overenskomst om told og udenrigshandel af 1994 og de øvrige  

 multilaterale overenskomster om handel med varer, der er knyttet til  

 overenskomsten om oprettelse af Verdenshandelsorganisationen (WTO), i det  

 følgende benævnt »GATT«.
 2. Den kombinerede nomenklatur og den israelske toldtarif anvendes til  

 tarifering af varer i samhandelen mellem de to parter.
Kapitel 2 Industrivarer Artikel 7 Bestemmelserne i dette kapitel finder anvendelse på varer med oprindelse i  

 Fællesskabet og i Israel, med undtagelse af de i bilag II i traktaten om  

 oprettelse af Det Europæiske Fællesskab opførte varer og, for så vidt angår  

 varer med oprindelse i Israel, de i bilag I til denne aftale opførte.
Artikel 8 Told ved indførsel og udførsel og afgifter med tilsvarende virkning  

 forbydes i samhandelen mellem Fællesskabet og Israel.
Det gælder også  

 finanstold.
Artikel 9 1.
 a) Bestemmelserne i dette kapitel er ikke til hinder for, at Fællesskabet  

 opretholder et landbrugselement i forbindelse med varer med oprindelse i  

 Israel, der er opført i bilag II, med undtagelse af de i bilag III opførte.
b) Dette landbrugselement beregnes på grundlag af forskellen mellem  

 priserne på Fællesskabets marked på de landbrugsprodukter, der anses for at  

 være benyttet ved fremstillingen af varerne, og priserne på varer indført fra  

 tredjelande, når de samlede omkostninger ved disse basisprodukter er højere i  

 Fællesskabet.
Landbrugselementet kan tage form af et fast beløb eller  

 værditold.
I tilfælde, hvor landbrugselementer har været genstand for  

 tarifikation, erstattes det med den respektive specifikke told.
 2.
 a) Bestemmelserne i dette kapitel er ikke til hinder for, at Israel  

 opretholder et landbrugselement i forbindelse med varer med oprindelse i  

 Fællesskabet, der er opført i bilag IV, med undtagelse af de i bilag V  

 opførte.
b) Landbrugselementet beregnes tilsvarende på grundlag af de i stk. 1,  

 litra b), nævnte kriterier.
Det kan tage form af et fast beløb eller  

 værditold.
c) Israel kan udvide listen over de varer, på hvilke dette  

 landbrugselement finder anvendelse, forudsat at der er tale om andre varer  

 end dem, der er opført i bilag V, og at de indgår i bilag II.
Inden  

 landbrugselementet vedtages, meddeles det Associeringsrådet, som efter  

 undersøgelse kan træffe den nødvendige afgørelse.
 3. Uanset artikel 8 kan Fællesskabet og Israel på de varer, der er opført  

 i henholdsvis bilag III og V, anvende de for hver vare angivne toldsatser.
 4. De landbrugselementer, der anvendes i overensstemmelse med stk. 1 og 2,  

 kan nedsættes, når afgiftsbelastningen for et landbrugsbasisprodukt i  

 samhandelen mellem Fællesskabet og Israel nedsættes, eller når sådanne  

 nedsættelser er et resultat af gensidige indrømmelser vedrørende forarbejdede  

 landbrugsvarer.
 5. Den i stk. 4 omtalte nedsættelse, listen over de pågældende varer og  

 eventuelt toldkontingenterne, inden for grænserne af hvilke nedsættelsen  

 sker, fastsættes af Associeringsrådet.
 6. Listen over de varer, der er genstand for indrømmelser i form af et  

 nedsat landbrugselement i handelen mellem Fællesskabet og Israel, samt  

 omfanget af disse indrømmelser, findes i bilag VI.
Kapitel 3 Landbrugsprodukter Artikel 10 Bestemmelserne i dette kapitel finder anvendelse på produkter med  

 oprindelse i Fællesskabet og i Israel, som er opført på listen i bilag II i  

 traktaten om oprettelse af Det Europæiske Fællesskab.
Artikel 11 Fællesskabet og Israel gennemfører gradvis en stadig større liberalisering  

 af deres samhandel med landbrugsprodukter i begge parters interesse.
Fra den  

 1. januar 2000 gennemgår Fællesskabet og Israel situationen med henblik på at  

 fastsætte de liberaliseringsforanstaltninger, som Fællesskabet og Israel skal  

 gennemføre med virkning fra den 1. januar 2001 i overensstemmelse med denne  

 målsætning.
Artikel 12 Landbrugsprodukter med oprindelse i Israel, der er opført i protokol nr. 1  

 og protokol nr. 3 om indførsel i Fællesskabet, er omfattet af ordningerne i  

 disse protokoller.
Artikel 13 Landbrugsprodukter med oprindelse i Fællesskabet, der er anført i protokol  

 nr. 2 og protokol nr. 3 om indførsel i Israel, er omfattet af ordningerne i  

 disse protokoller.
Artikel 14 Med forbehold af artikel 11 og under hensyntagen til omfanget af handelen  

 med landbrugsprodukter mellem parterne samt disse produkters særlige  

 følsomhed gennemgår Fællesskabet og Israel i Associeringsrådet for hvert  

 enkelt produkt, regulært og på basis af gensidighed, muligheden for at give  

 hinanden yderligere indrømmelser.
Artikel 15 Fællesskabet og Israel vedtager senest tre år efter aftalens ikrafttræden  

 at undersøge muligheden for på basis af gensidighed og den fælles interesse  

 at give hinanden indrømmelser i samhandelen med fiskerivarer.
Kapitel 4 Fælles bestemmelser Artikel 16 Kvantitative restriktioner ved indførsel og alle foranstaltninger med  

 tilsvarende virkning er forbudt mellem Fællesskabet og Israel.
Artikel 17 Kvantitative restriktioner ved udførsel og alle foranstaltninger med  

 tilsvarende virkning er forbudt mellem Fællesskabet og Israel.
Artikel 18 1. Varer med oprindelse i Israel er ved indførsel i Fællesskabet ikke  

 omfattet af en gunstigere ordning end den, medlemsstaterne anvender  

 indbyrdes.
 2. Anvendelsen af denne aftales bestemmelser berører ikke Rådets  

 forordning (EØF) nr. 1911/91 af 26. juni 1991 om anvendelsen af  

 fællesskabsretten på De Kanariske Øer.
Artikel 19 1. Parterne afholder sig fra enhver foranstaltning eller intern praksis af  

 fiskal art, der direkte eller indirekte bevirker en forskelsbehandling mellem  

 varer fra en af parterne og lignende varer, der har oprindelse på den anden  

 parts område.
 2. Varer, der udføres til en af parternes område, må ikke ydes intern  

 afgiftsgodtgørelse, der er højere end den afgift, de direkte eller indirekte  

 er pålagt.
Artikel 20 1. I tilfælde af, at en part som led i gennemførelsen af sin  

 landbrugspolitik eller som følge af ændring af gældende regler eller i  

 tilfælde af ændring eller udvidelse af bestemmelserne vedrørende  

 gennemførelsen af landbrugspolitikken indfører specifikke regler, kan den  

 pågældende part ændre de ordninger, der følger af aftalen, for de varer, der  

 er genstand for disse regler eller ændringer.
2. I sådanne tilfælde tager den pågældende part behørigt hensyn til den  

 anden parts interesser.
Parterne konsulterer med henblik herpå hinanden i  

 Associeringsrådet.
Artikel 21 1. Denne aftale er ikke til hinder for opretholdelsen eller oprettelsen af  

 toldunioner, frihandelsområder eller grænsetrafikordninger, såfremt disse  

 ikke medfører ændring af den samhandelsordning, der er fastlagt ved denne  

 aftale.
2. Der finder konsultationer sted mellem Fællesskabet og Israel i  

 Associeringsudvalget om aftaler om oprettelse af sådanne toldunioner eller  

 frihandelsområder og om fornødent om andre vigtige spørgsmål vedrørende deres  

 respektive handelspolitik over for tredjelande.
Særlig i tilfælde af, at et  

 tredjeland tiltræder Den Europæiske Union, skal der afholdes sådanne  

 konsultationer for at sikre, at der tages hensyn til Fællesskabets og Israels  

 gensidige interesser.
Artikel 22 Hvis en af parterne mener, at der i samhandelen med den anden part finder  

 dumping sted som omhandlet i artikel VI i GATT, kan den træffe passende  

 foranstaltninger over for denne praksis i overensstemmelse med aftalen om  

 anvendelse af artikel VI i GATT med dertil knyttet intern lovgivning, på de  

 betingelser og ifølge de procedurer, der er fastsat i artikel 25.
Artikel 23 Når en vare indføres i så store mængder og på sådanne vilkår, at der  

 forvoldes eller opstår trussel om:
- væsentlig skade for indenlandske producenter af samme eller direkte  

 konkurrerende varer på en af parternes område, eller - alvorlige forstyrrelser inden for en sektor i økonomien - eller vanskeligheder, der kan give sig udtryk i en alvorlig ændring af  

 den økonomiske situation i en region kan Fællesskabet og Israel, alt efter hvilken af parterne der er berørt,  

 træffe passende foranstaltninger på de betingelser og ifølge de procedurer,  

 der er fastsat i artikel 25.
Artikel 24 Hvis overholdelse af bestemmelserne i artikel 17 fører til i) genudførsel til et tredjeland, over for hvilket den eksporterende part  

 for den pågældende vare opretholder kvantitative eksportrestriktioner,  

 udførselstold eller foranstaltninger eller afgifter med tilsvarende virkning,  

 eller ii) alvorlig knaphed eller trussel om alvorlig knaphed på en vare af  

 væsentlig betydning for den eksporterende part og hvis ovennævnte situation giver eller kan give anledning til større  

 vanskeligheder for den eksporterende part, kan denne træffe passende  

 foranstaltninger på de betingelser og ifølge de procedurer, der er fastsat i  

 artikel 25. Foranstaltningerne må ikke være diskriminerende og skal  

 afskaffes, når betingelserne for deres opretholdelse ikke længere er til  

 stede.
Artikel 25 1. Hvis Fællesskabet eller Israel undergiver indførslen af varer, der vil  

 kunne medføre de vanskeligheder, der henvises til i artikel 23, en  

 administrativ procedure med henblik på hurtigt at skaffe oplysninger om  

 udviklingen i handelsstrømmene, underrettes det den anden part herom.
 2. I de tilfælde, der omhandles i artikel 22, 23 og 24, giver Fællesskabet  

 henholdsvis Israel, før en af parterne træffer de foranstaltninger, der er  

 fastsat heri, eller hurtigst muligt i de tilfælde, der omfattes af stk. 3,  

 litra d), Associeringsudvalget alle relevante oplysninger, der er nødvendige  

 for en grundig undersøgelse af situationen med henblik på at nå en løsning,  

 der er acceptabel for begge parter.
 Foranstaltninger, der medfører færrest forstyrrelser i aftalens funktion,  

 skal foretrækkes.
 Beskyttelsesforanstaltningerne skal straks meddeles Associeringsudvalget  

 og er der genstand for periodiske drøftelser, navnlig med henblik på deres  

 afskaffelse, så snart omstændighederne tillader det.
 3. For anvendelsen af stk. 2 gælder følgende bestemmelser:
a) Med hensyn til artikel 22 underrettes Associeringsudvalget om  

 dumpingsagen, så snart den importerende parts myndigheder har indledt en  

 undersøgelse.
Hvis den pågældende dumpingpraksis ikke bringes til ophør,  

 eller der ikke inden 30 dage efter sagens notificering er fundet nogen anden  

 tilfredsstillende løsning, kan den importerende part træffe passende  

 foranstaltninger.
 b) Med hensyn til artikel 23 henvises vanskeligheder, som opstår i den  

 situation, der er omhandlet i nævnte artikel, til undersøgelse i  

 Associeringsudvalget, der kan træffe enhver formålstjenlig beslutning for at  

 bringe dem til ophør.
Har Associeringsudvalget eller den eksporterende part ikke inden 30 dage  

 efter meddelelsen truffet nogen beslutning, der bringer vanskelighederne til  

 ophør, eller er der ikke fundet nogen anden tilfredsstillende løsning efter  

 sagens notificering, kan den importerende part træffe passende  

 foranstaltninger til at afhjælpe problemet.
Sådanne foranstaltninger må ikke  

 gå ud over, hvad der er nødvendigt til at afhjælpe de vanskeligheder, der er  

 opstået.
 c) Med hensyn til artikel 24 meddeles vanskeligheder, som opstår i den  

 situation, der er omhandlet i denne artikel, til undersøgelse i  

 Associeringsudvalget.
Associeringsudvalget træffer enhver formålstjenlig beslutning for at  

 bringe vanskelighederne til ophør.
Har det ikke inden 30 dage efter sagens  

 indbringelse truffet en sådan beslutning, kan den eksporterende part anvende  

 passende foranstaltninger på eksporten af den pågældende vare.
 d) Når ekstraordinære omstændigheder, der nødvendiggør et øjeblikkeligt  

 indgreb, udelukker forudgående information eller undersøgelse, kan  

 Fællesskabet henholdsvis Israel i de situationer, der er omhandlet i artikel  

 22, 23 og 24, straks indføre sådanne forebyggende foranstaltninger, som er  

 strengt nødvendige for at afhjælpe situationen, og underretter straks den  

 anden part herom.
Artikel 26 Hvis en eller flere af Fællesskabets medlemsstater eller Israel har  

 alvorlige betalingsbalancevanskeligheder, eller der er alvorlig trussel  

 herom, kan Fællesskabet eller Israel, alt efter tilfældet, i overensstemmelse  

 med de betingelser, der er fastlagt i henhold til GATT og artikel VIII og XIV  

 i Den Internationale Valutafonds statut, vedtage restriktive  

 foranstaltninger, som skal være tidsbegrænsede, og som ikke må gå ud over,  

 hvad der er nødvendigt for at rette op på betalingsbalancestillingen.  

 Fællesskabet eller Israel, alt efter tilfældet, underretter straks den anden  

 part herom og forelægger snarest muligt den anden part en tidsplan for deres  

 ophævelse.
Artikel 27 Intet i denne aftale er til hinder for sådanne forbud eller restriktioner  

 vedrørende indførsel, udførsel eller transit, som er begrundet i hensynet til  

 den offentlige sædelighed, den offentlige orden, den offentlige sikkerhed,  

 beskyttelse af menneskers og dyrs liv og sundhed, beskyttelse af planter,  

 beskyttelse af nationale skatte af kunstnerisk, historisk eller arkæologisk  

 værdi, eller beskyttelse af intellektuel, industriel og kommerciel  

 ejendomsret, eller bestemmelser vedrørende guld og sølv.
Disse forbud eller  

 restriktioner må dog hverken udgøre et middel til vilkårlig  

 forskelsbehandling eller en skjult begrænsning af samhandelen mellem  

 parterne.
Artikel 28 Begrebet »varer med oprindelsesstatus« med henblik på  

 anvendelsen af dette afsnit og metoderne for administrativt samarbejde i  

 forbindelse hermed er defineret i protokol nr. 4.
Afsnit III Etableringsret og tjenesteydelser Artikel 29 1. Parterne er enige om at udvide anvendelsesområdet for aftalen, så den  

 omfatter etableringsret for virksomheder fra den ene part på en anden parts  

 område og liberalisering af tjenesteydelser præsteret af virksomheder fra den  

 ene part over for modtagere af tjenesteydelser hos den anden part.
 2. Associeringsrådet fremsætter de nødvendige henstillinger med hensyn til  

 gennemførelsen af den i stk. 1 nævnte målsætning.
 Ved formuleringen af disse henstillinger tager Associeringsrådet hensyn  

 til erfaringerne med gensidig indrømmelse af mestbegunstigelsesstatus og  

 parternes forpligtelser i henhold til den almindelige overenskomst om handel  

 med tjenesteydelser, i det følgende benævnt GATS, særlig artikel V.
 3. Gennemførelsen af denne målsætning er genstand for en første  

 undersøgelse i Associeringsrådet senest tre år efter denne aftales  

 ikrafttræden.
Artikel 30 1. I første omgang bekræfter parterne deres respektive forpligtelser i  

 medfør af GATS, særlig gensidig indrømmelse af mestbegunstigelsesbehandling  

 for de servicesektorer, der er omfattet af denne forpligtelse.
 2. I overensstemmelse med GATS finder denne behandling ikke anvendelse på:
a) fordele, der indrømmes af den ene eller den anden part i  

 overensstemmelse med bestemmelserne i en aftale som defineret i artikel V i  

 GATS, eller foranstaltninger, der er truffet på grundlag af en sådan aftale, b) andre fordele, der indrømmes i overensstemmelse med listen over  

 undtagelser fra mestbegunstigelsesklausulen, knyttet til GATS-overenskomsten,  

 af den ene eller den anden part.
Afsnit IV Kapitalbevægelser, betalinger, offentlige indkøb Konkurrenceregler Intellektuel ejendomsret Kapitel 1 Betalinger og kapitalbevægelser Artikel 31 Inden for rammerne af denne aftales bestemmelser består der ingen  

 restriktioner mellem Fællesskabet på den ene side og Israel på den anden side  

 for kapitalbevægelserne og ingen forskelsbehandling begrundet i deres  

 statsborgeres nationalitet eller bopæl eller det sted, hvor sådan kapital er  

 investeret, jf. dog artikel 33 og 34.
Artikel 32 Løbende betalinger i forbindelse med varers, personers, tjenesteydelsers  

 eller kapitals bevægelighed inden for rammerne af denne aftale foretages frit  

 uden restriktioner.
Artikel 33 Med forbehold af andre bestemmelser i denne aftale og andre internationale  

 forpligtelser for Fællesskabet og Israel berører bestemmelserne i artikel 31  

 og 32 ikke anvendelsen af restriktioner, der består mellem dem på tidspunktet  

 for denne aftales ikrafttræden, hvad angår kapitalbevægelser mellem dem, der  

 har berøring til direkte investeringer, herunder i fast ejendom, etablering,  

 levering af finansielle tjenesteydelser eller tilførsel af værdipapirer til  

 kapitalmarkeder.
 Overførsel til udlandet af investeringer i Israel foretaget af  

 EF-valutaindlændinge eller i Fællesskabet foretaget af israelske  

 valutaindlændinge og overskud deraf berøres dog ikke.
Artikel 34 Såfremt kapitalbevægelserne mellem Fællesskabet og Israel i ekstraordinære  

 tilfælde forvolder vanskeligheder eller truer med at forvolde alvorlige  

 vanskeligheder for valutakurspolitikken eller pengepolitikken i Fællesskabet  

 og Israel, kan henholdsvis Fællesskabet eller Israel i overensstemmelse med  

 de betingelser, der er fastlagt i henhold til GATS og artikel VIII og XIV i  

 Den Internationale Valutafonds statut, træffe beskyttelsesforanstaltninger  

 vedrørende kapitalbevægelserne mellem Fællesskabet og Israel i en periode på  

 højst 6 måneder, hvis sådanne foranstaltninger er strengt nødvendige.
Kapitel 2 Offentlige indkøb Artikel 35 Parterne træffer foranstaltninger med sigte på en gradvis åbning af deres  

 respektive markeder for offentlige indkøb og markeder for indkøb foretaget af  

 virksomheder i forsyningssektoren, der indkøber varer, bygge- og  

 anlægsarbejder og tjenesteydelser, ud over hvad der på et gensidigt grundlag  

 er omfattet af aftalen om offentlige indkøb, som er indgået inden for  

 rammerne af WTO.
Kapitel 3 Konkurrenceregler Artikel 36 1. Følgende er uforeneligt med aftalens rette funktion, i det omfang det  

 kan påvirke samhandelen mellem Fællesskabet og Israel:
i) alle aftaler mellem virksomheder, alle vedtagelser inden for  

 sammenslutninger af virksomheder og alle former for samordnet praksis, som  

 har til formål eller til følge at hindre, begrænse eller fordreje  

 konkurrencen ii) en eller flere virksomheders misbrug af en dominerende stilling på  

 hele Fællesskabets eller Israels område eller en væsentlig del heraf iii) al offentlig støtte, som fordrejer eller truer med at fordreje  

 konkurrencevilkårene ved at begunstige visse virksomheder eller visse  

 produktioner.
 2. Associeringsrådet vedtager inden for en frist på tre år fra datoen for  

 denne aftales ikrafttræden de nødvendige regler for gennemførelsen af stk. 1.
 Indtil disse regler er vedtaget, anvendes bestemmelserne i aftalen om  

 fortolkning og anvendelse af artikel VI, XVI og XXIII i GATT som regler for  

 gennemførelsen af stk. 1, nr. iii).
3. Hver af parterne sikrer gennemsigtighed på området offentlig støtte,  

 bl.a. ved årligt at meddele den anden part det samlede beløb af den ydede  

 støtte og fordelingen heraf og ved på anmodning at stille oplysninger til  

 rådighed om støtteordninger.
På anmodning af en af parterne stiller den anden  

 part oplysninger til rådighed om særlige enkelttilfælde af offentlig støtte.
 4. Hvad angår de landbrugsprodukter, der er omhandlet i afsnit II, kapitel  

 3, finder stk. 1, nr. iii), ikke anvendelse.
5. Finder Fællesskabet eller Israel, at en særlig praksis er uforenelig  

 med stk. 1, og - ikke kan behandles på passende måde på grundlag af de  

 gennemførelsesregler, der er nævnt i stk. 2, eller - sådan praksis i mangel af sådanne regler skader eller truer med at skade  

 den anden parts interesser i alvorlig grad eller påfører det indenlandske  

 erhvervsliv, herunder servicesektoren, væsentlig skade kan henholdsvis Fællesskabet eller Israel træffe passende foranstaltninger  

 efter konsultation i Associeringsudvalget eller 30 arbejdsdage efter, at  

 sagen er indbragt for nævnte udvalg med henblik på konsultation.
 Hvad angår praksis, som er uforenelig med stk. 1, nr. iii), må der, hvor  

 GATT finder anvendelse herpå, kun træffes sådanne foranstaltninger i  

 overensstemmelse med de procedurer og på de betingelser, der er fastlagt i  

 GATT eller alle andre relevante instrumenter, der er forhandlet inden for  

 GATT, og som finder anvendelse mellem parterne.
 6. Uanset, hvilke andre bestemmelser der måtte blive vedtaget i  

 overensstemmelse med stk. 2, udveksler parterne oplysninger under hensyntagen  

 til de begrænsninger, som embeds- og forretningshemmeligheden kræver.
Artikel 37 1. Medlemsstaterne og Israel tilpasser gradvis eventuelle statslige  

 handelsmonopoler, således at der ved udløbet af det femte år efter denne  

 aftales ikrafttræden ikke består nogen forskelsbehandling af statsborgere i  

 medlemsstaterne og Israel med hensyn til forsynings- og afsætningsvilkår.
 2. Associeringsudvalget underrettes om sådanne foranstaltninger, der  

 vedtages til virkeliggørelse af dette mål.
Artikel 38 Hvad angår offentlige virksomheder og virksomheder, der er indrømmet  

 særlige eller eksklusive rettigheder, drager Associeringsrådet omsorg for, at  

 der fra det femte år efter aftalens ikrafttræden ikke vedtages eller  

 opretholdes nogen foranstaltninger, der kan forstyrre samhandelen mellem  

 Fællesskabet og Israel i et omfang, der virker til skade for parternes  

 interesser.
Denne bestemmelse er ikke til hinder for, at disse virksomheder  

 de jure eller de facto kan udføre de opgaver, der er blevet dem tildelt.
Kapitel 4 Intellektuel, industriel og kommerciel ejendomsret Artikel 39 1. Parterne sikrer i overensstemmelse med denne artikels bestemmelser og  

 bestemmelserne i bilag VII en tidssvarende og effektiv beskyttelse af  

 intellektuelle, industrielle og kommercielle ejendomsrettigheder i  

 overensstemmelse med de højeste internationale standarder, herunder effektive  

 midler til at gøre sådanne rettigheder gældende.
2. Gennemførelsen af denne artikel og bilag VII vil blive gennemgået af  

 parterne med regelmæssige mellemrum.
I tilfælde af vanskeligheder på området  

 intellektuel, industriel og kommerciel ejendomsret, som påvirker samhandelen,  

 finder der hastekonsultationer sted i Associeringsudvalget efter anmodning  

 fra en af parterne, for at der kan opnås gensidigt tilfredsstillende  

 løsninger.
Afsnit V Videnskabeligt og teknologisk samarbejde Artikel 40 Parterne forpligter sig til at intensivere det videnskabelige og  

 teknologiske samarbejde.
De nærmere bestemmelser vedrørende virkeliggørelsen  

 af dette mål nedfældes i særskilte aftaler, der indgås til dette formål.
Afsnit VI Økonomisk samarbejde Artikel 41 Mål Fællesskabet og Israel forpligter sig til at fremme det økonomiske  

 samarbejde til deres fælles fordel og på grundlag af gensidighed i  

 overensstemmelse med denne aftales overordnede mål.
Artikel 42 Anvendelsesområde 1. Samarbejdet rettes i første række mod sektorer, som er relevante for  

 den gensidige tilnærmelse af Fællesskabets og Israels økonomier, eller som  

 skaber vækst eller beskæftigelse.
De vigtigste samarbejdssektorer er  

 omhandlet i artikel 44 til 57 uden dermed at udelukke muligheden for  

 samarbejde i andre sektorer af interesse for parterne.
 2. Der tages hensyn til miljøet og den økologiske balance ved  

 gennemførelsen af det økonomiske samarbejde i de forskellige sektorer, hvor  

 dette er relevant.
Artikel 43 Midler og retningslinjer Det økonomiske samarbejde gennemføres navnlig ved hjælp af:
a) en regelmæssig økonomisk dialog mellem parterne, som omfatter alle  

 områder inden for den økonomiske politik, særlig skattepolitikken,  

 betalingsbalancepolitikken og den monetære politik, og som fremmer et nært  

 samarbejde mellem de myndigheder, der beskæftiger sig med økonomisk politik,  

 hver på deres respektive kompetenceområde, i Associeringsrådet eller ethvert  

 andet forum, som Associeringsrådet anviser, b) regelmæssig udveksling af information og tanker om alle  

 samarbejdssektorer, herunder møde mellem embedsmænd og eksperter c) overførsel af rådgivning, fagkundskab og uddannelse d) gennemførelse af fælles projekter som f.eks. seminarer og workshops e) faglig, administrativ og forskriftsmæssig bistand f) udbredelse af information om samarbejdet.
Artikel 44 Regionalt samarbejde Parterne tilskynder til foranstaltninger, der kan fremme det regionale  

 samarbejde.
Artikel 45 Industrisamarbejde Parterne fremmer navnlig samarbejdet på følgende områder:
- industrisamarbejde mellem erhvervsdrivende i Fællesskabet og i Israel,  

 også i forbindelse med Israels adgang til fællesskabsnettene for  

 virksomhedssamarbejde eller nettene for decentralt samarbejde - diversificering af industriproduktionen i Israel - samarbejde mellem små og mellemstore virksomheder i Fællesskabet og i  

 Israel - lettere adgang til investeringsfinansiering - information og hjælpetjenester - stimulering af innovation.
Artikel 46 Landbrug Parterne retter navnlig samarbejdet mod:
- støtte af den politik, der føres med henblik på at diversificere  

 produktionen - fremme af miljøvenligt landbrug - nærmere forbindelser på et frivilligt grundlag mellem erhvervsdrivende,  

 grupper og organisationer, der repræsenterer handel og erhverv i Israel og i  

 Fællesskabet - faglig bistand og erhvervsuddannelse - harmonisering af sundheds- og plantesundhedsstandarder - integreret udvikling af landdistrikter, herunder forbedring af  

 basisfaciliteterne og udvikling af dertil knyttet økonomisk virksomhed - samarbejde mellem landregioner, udveksling af erfaringer og knowhow om  

 udvikling af landdistrikter.
Artikel 47 Standarder Parterne sigter på at indskrænke forskellene med hensyn til  

 standardisering og overensstemmelsesvurdering.
Parterne indgår med henblik  

 herpå om fornødent aftaler om gensidig anerkendelse på området  

 overensstemmelsesvurdering.
Artikel 48 Finansielle tjenesteydelser Parterne samarbejder, om fornødent ved indgåelse af aftaler, om  

 vedtagelsen af fælles regler og standarder bl.a. for regnskabsvæsen og  

 tilsyns- og reguleringsordninger for bank- og forsikringssektoren og andre  

 finansielle sektorer.
Artikel 49 Told 1. Parterne forpligter sig til at udvikle toldsamarbejdet for at sikre, at  

 handelsbestemmelserne overholdes.
Med sigte herpå etablerer de en dialog om  

 toldspørgsmål.
 2. Samarbejdet rettes mod forenkling og datamatisering af toldprocedurer,  

 som navnlig skal tage form af udveksling af information mellem eksperter og  

 erhvervsuddannelse.
 3. Uden at dette berører andre former for samarbejde, som er omhandlet i  

 denne aftale, navnlig om bekæmpelse af narkotika og hvidvaskning af penge,  

 yder parternes administrative myndigheder hinanden gensidig bistand efter  

 bestemmelserne i protokol nr. 5.
Artikel 50 Miljø 1. Parterne samarbejder med sigte på at modvirke en forringelse af  

 miljøet, at kontrollere forurening og at sikre en rationel udnyttelse af  

 naturressourcerne med henblik på en bæredygtig udvikling og fremme af  

 regionale miljøprojekter.
 2. Samarbejdet rettes navnlig mod følgende:
- ørkendannelse - vandkvaliteten i Middelhavet og kontrol med og modvirkning af  

 havforurening - forvaltning af affald - forsaltning - miljøforvaltning af følsomme kystområder - miljøuddannelse og -bevidstgørelse - anvendelse af avancerede miljøforvaltningsredskaber,  

 miljøovervågningsmetoder og tilsyn, herunder anvendelse af  

 miljøinformationssystemer og vurdering af virkninger på miljøet - industriudviklings indvirkning på miljøet i almindelighed og sikkerhed  

 ved industrianlæg i særdeleshed - landbrugets indvirkning på vand- og jordkvaliteten.
Artikel 51 Energi 1. Parterne finder, at den globale opvarmning og udtømningen af de fossile  

 brændselsressourcer udgør en alvorlig trussel mod menneskeheden.
Parterne  

 samarbejder derfor om at udvikle vedvarende energikilder, at sikre, at  

 brændsel udnyttes på en sådan måde, at miljøforurening begrænses, og at  

 energibevarelse fremmes.
 2. Parterne bestræber sig på at fremme foranstaltninger, der sigter på at  

 befordre det regionale samarbejde om anliggender som f.eks. forsendelse af  

 gas, olie og elektricitet.
Artikel 52 Informationsinfrastruktur og telekommunikation Parterne fremmer samarbejdet om udvikling af informationsinfrastrukturer  

 og telekommunikation til gensidig fordel.
Samarbejdet rettes i første række  

 mod aktioner inden for forskning og teknologisk udvikling, harmonisering af  

 standarder og modernisering af teknologi.
Artikel 53 Transport 1. Parterne fremmer samarbejdet inden for transport og dermed forbundet  

 infrastruktur for at forbedre effektiviteten inden for personbefordring og  

 godstransport både på bilateralt og regionalt plan.
 2. Samarbejdet rettes navnlig mod:
- opnåelse af høje sikkerhedsstandarder inden for sø- og lufttransport;  

 med henblik herpå afholder parterne konsultationer på ekspertplan til  

 udveksling af oplysninger - standardisering af teknisk udstyr, særlig inden for kombineret og  

 multimodal transport og omladning - fremme af fælles programmer for forskning og teknologi.
Artikel 54 Turisme Parterne udveksler information om planlagte projekter for udvikling af  

 turismen og for markedsføring af turistprodukter, og om turistmesser,  

 udstillinger, kongresser og publikationer.
Artikel 55 Tilnærmelse af lovgivninger Parterne bestræber sig bedst muligt på at tilnærme deres respektive love  

 til hinanden for at lette gennemførelsen af denne aftale.
Artikel 56 Narkotika og hvidvaskning af penge 1. Parterne samarbejder navnlig med sigte på:
- at gøre deres politikker og foranstaltninger til bekæmpelse af forsyning  

 og ulovlig handel med narkotika og psykotrope stoffer mere effektiv og at  

 mindske misbruget af disse stoffer - at tilskynde til en fælles metode til mindskelse af efterspørgslen - at forhindre, at parternes finansielle systemer benyttes til  

 hvidvaskning af formuer, som stammer fra kriminelle aktiviteter i  

 almindelighed og ulovlig narkotikahandel i særdeleshed.
 2. Samarbejdet tager form af udveksling af information og i givet fald  

 fælles aktiviteter vedrørende:
- udarbejdelse og gennemførelse af national lovgivning - overvågning af handelen med prækursorer - oprettelse af social- og sundhedsinstitutioner og informationssystemer  

 og gennemførelse af projekter i dette regi, herunder uddannelses- og  

 forskningsprojekter - anvendelse af de højeste internationale standarder for bekæmpelse af  

 hvidvaskning af penge og misbrug af kemiske prækursorer, særlig dem, der er  

 vedtaget af Den Internationale Finansielle Aktionsgruppe (FATF) og  

 Aktionsgruppen for Kemiske Stoffer (CATF).
3. Parterne fastlægger i overensstemmelse med deres respektive lovgivning  

 passende strategier og samarbejdsmetoder for at nå disse mål.
Andre  

 foranstaltninger end de fælles foranstaltninger gøres til genstand for  

 konsultationer og nær koordination.
 De relevante offentlige og private organer, som i overensstemmelse med  

 deres egne beføjelser arbejder sammen med de kompetente organer i Israel,  

 Fællesskabet og dets medlemsstater, kan tage del i disse foranstaltninger.
Artikel 57 Migration Parterne samarbejder navnlig med sigte på:
- at indkredse områder af fælles interesse vedrørende indvandringspolitik - at gøre foranstaltningerne til at forhindre eller modvirke ulovlige  

 migrationsstrømme mere effektive.
Afsnit VII Samarbejde om audiovisuelle og kulturelle anliggender Information og kommunikation Artikel 58 1. Parterne forpligter sig til at fremme samarbejdet på det audiovisuelle  

 område til gensidig fordel.
 2. Parterne søger midler til at inddrage Israel i fællesskabsinitiativer  

 for dermed at muliggøre et samarbejde inden for co-produktion, uddannelse,  

 udvikling og distribution.
Artikel 59 Parterne fremmer samarbejdet inden for uddannelse, erhvervsuddannelse og  

 udveksling af unge.
Blandt samarbejdsområderne kan særlig nævnes udveksling  

 af unge, samarbejde mellem universiteter og andre  

 uddannelses-/erhvervsuddannelsesinstitutioner, sprogundervisning,  

 oversættelse og andre midler til at forbedre den gensidige forståelse af  

 deres respektive kulturer.
Artikel 60 Parterne fremmer det kulturelle samarbejde.
Blandt samarbejdsområderne kan  

 særlig nævnes oversættelse, udveksling af kunstværker og kunstnere, bevarelse  

 og restaurering af historiske og kulturelle monumenter og steder, uddannelse  

 af kulturarbejdere, tilrettelæggelse af europæisk-orienterede  

 kulturbegivenheder, højnelse af den gensidige bevidsthed og bidrag til  

 udbredelse af information om fremtrædende kulturbegivenheder.
Artikel 61 Parterne fremmer aktiviteter af gensidig interesse inden for information  

 og kommunikation.
Artikel 62 Samarbejdet gennemføres navnlig ved:
a) en regelmæssig dialog mellem parterne b) en regelmæssig udveksling af information og tanker inden for alle  

 samarbejdssektorer, herunder møder mellem embedsmænd og eksperter c) overførsel af rådgivning, sagkundskab og uddannelse d) gennemførelse af fælles aktioner som f.eks. seminarer og workshops e) faglig, administrativ og forskriftsmæssig bistand f) udbredelse af information om samarbejdsinitiativer.
Afsnit VIII Sociale anliggender Artikel 63 1. Parterne fører en dialog omfattende alle aspekter af gensidig  

 interesse.
Dialogen omfatter navnlig spørgsmål vedrørende sociale problemer i  

 det post-industrielle samfund som f.eks. arbejdsløshed, revalidering af  

 handicappede, ligebehandling af mænd og kvinder, arbejdsmarkedsforbindelser,  

 erhvervsuddannelse, arbejdssikkerhed og -hygiejne osv.
 2. Samarbejdet finder sted på ekspertmøder, -seminarer og -workshops.
Artikel 64 1. Med henblik på en samordning af de sociale sikringsordninger for  

 israelske arbejdstagere, der er lovligt beskæftiget på en medlemsstats  

 område, og disse familiemedlemmer, der er lovligt bosat der, gælder følgende  

 bestemmelser med forbehold af de gældende betingelser og retningslinjer i  

 hver af medlemsstaterne:
- alle forsikrings-, beskæftigelses- og bopælsperioder, som sådanne  

 arbejdstagere har fuldført i de forskellige medlemsstater, sammenlægges med  

 henblik på beregningen af de alders-, invalide- og efterladtepensioner og  

 -ydelser samt den sundhedspleje, der tilkommer dem og deres familiemedlemmer - alle pensioner og alders- og efterladtepensioner og ydelser for  

 arbejdsulykker eller erhvervssygdom samt invaliditet som følge af  

 arbejdsulykker eller erhvervssygdom, med undtagelse af særlige  

 ikkebidragsbetingede ydelser, kan overføres frit til Israel til de kurser,  

 som anvendes i medfør af den eller de pågældende debitormedlemsstaters  

 lovgivning - de berørte arbejdstagere har ret til familieydelser til deres  

 familiemedlemmer som nævnt ovenfor.
 2. Israel anvender over for arbejdstagere, der er statsborgere i  

 medlemsstaterne, og som er lovligt beskæftiget på dets område, samt over for  

 disses familiemedlemmer, der er lovligt bosat der, en ordning svarende til  

 den i stk. 1, andet og tredje led, omhandlede på de betingelser og efter de  

 retningslinjer, der gælder i Israel.
Artikel 65 1. Associeringsrådet vedtager bestemmelser, som kan sikre virkeliggørelsen  

 af målene i artikel 64.
 2. Associeringsrådet fastlægger de nærmere bestemmelser for et  

 administrativt samarbejde til sikring af de forvaltnings- og kontrolmæssige  

 garantier, som er nødvendige for anvendelsen af bestemmelserne i stk. 1.
Artikel 66 De bestemmelser, som vedtages af Associeringsrådet i overensstemmelse med  

 artikel 65, berører ikke de rettigheder og forpligtelser, der følger af  

 bilaterale aftaler mellem Israel og medlemsstaterne, for så vidt disse  

 indeholder mere fordelagtige ordninger for israelske statsborgere eller  

 medlemsstaternes statsborgere.
Afsnit IX Institutionelle, almindelige og afsluttende bestemmelser Artikel 67 Der oprettes et Associeringsråd, som træder sammen på ministerplan en gang  

 om året og tillige når omstændighederne kræver det, efter indkaldelse fra  

 dets formand på de i dets forretningsorden fastsatte betingelser.
Det  

 undersøger alle større spørgsmål, som opstår inden for rammerne af aftalen,  

 og alle andre bilaterale eller internationale spørgsmål af gensidig  

 interesse.
Artikel 68 1. Associeringsrådet består af medlemmerne af Rådet for Den Europæiske  

 Union og medlemmer af Kommissionen for De Europæiske Fællesskaber på den ene  

 side og medlemmer af Israels regering på den anden side.
 2. Associeringsrådet fastsætter selv sin forretningsorden.
 3. Medlemmerne af Associeringsrådet kan lade sig repræsentere på de  

 betingelser, der fastsættes i forretningsordenen.
 4. Formandshvervet i Associeringsrådet udøves på skift af et medlem af  

 Rådet for Den Europæiske Union og et medlem af Israels regering i  

 overensstemmelse med de bestemmelser, der fastsættes i forretningsordenen.
Artikel 69 1. Associeringsrådet har med henblik på virkeliggørelsen af de i aftalen  

 fastsatte mål beføjelse til at træffe afgørelser i de deri omhandlede  

 tilfælde.
Afgørelserne er bindende for parterne, som skal træffe de nødvendige  

 foranstaltninger til at gennemføre afgørelserne.
Associeringsrådet kan også  

 fremsætte passende henstillinger.
 2. Associeringsrådet udfærdiger sine afgørelser og fremsætter sine  

 henstillinger efter fælles overenskomst mellem de to parter.
Artikel 70 1. Der nedsættes et Associeringsudvalg, der med forbehold af de  

 beføjelser, der er tillagt Associeringsrådet har til opgave at forvalte  

 aftalen.
 2. Associeringsrådet kan uddelegere alle eller nogle af sine beføjelser  

 til Associeringsudvalget.
Artikel 71 1. Associeringsudvalget, der træder sammen på tjenestemandsniveau, består  

 af repræsentanter for medlemmerne af Rådet for Den Europæiske Union og for  

 Kommissionen for De Europæiske Fællesskaber på den ene side og repræsentanter  

 for Israels regering på den anden side.
 2. Associeringsudvalget fastsætter selv sin forretningsorden.
 3. Formandshvervet i Associeringsudvalget udøves på skift af en  

 repræsentant for formandskabet for Rådet for Den Europæiske Union og en  

 repræsentant for Israels regering.
Artikel 72 1. Associeringsudvalget har beføjelse til at træffe afgørelser vedrørende  

 aftalens forvaltning og på de områder, på hvilke Associeringsrådet har  

 uddelegeret sine beføjelser.
2. Afgørelserne er bindende for parterne, som skal træffe de nødvendige  

 foranstaltninger til deres gennemførelse.
Associeringsudvalget træffer sine  

 afgørelser efter fælles overenskomst mellem parterne.
Artikel 73 Associeringsrådet kan beslutte at nedsætte arbejdsgrupper eller organer,  

 der er nødvendige til aftalens gennemførelse.
Artikel 74 Associeringsrådet træffer alle nyttige forholdsregler til at lette  

 samarbejdet og kontakter mellem Europa-Parlamentet og Israels Knesset samt  

 mellem Fællesskabets Økonomiske og Sociale Udvalg og Israels økonomiske og  

 sociale råd.
Artikel 75 1. Hver af parterne kan indbringe alle tvister vedrørende anvendelsen  

 eller fortolkningen af denne aftale for Associeringsrådet.
 2. Associeringsrådet kan bilægge tvisten ved en afgørelse.
 3. Hver af parterne har pligt til at træffe de foranstaltninger, som  

 gennemførelsen af den i stk. 2 nævnte afgørelse indebærer.
4. Er det ikke muligt at bilægge tvisten i overensstemmelse med stk. 2,  

 kan hver af parterne meddele den anden part, at den har udpeget en  

 voldgiftsmand; den anden part skal derefter inden to måneder udpege en anden  

 voldgiftsmand.
Med henblik på anvendelsen af denne procedure betragtes  

 Fællesskabet og dets medlemsstater som en enkelt part i tvisten.
 Associeringsrådet udpeger en tredje voldgiftsmand.
 Voldgiftskendelserne afsiges med flertal.
 Hver part i tvisten skal tage de nødvendige skridt til at efterkomme  

 voldgiftskendelsen.
Artikel 76 Ingen bestemmelse i denne aftale forhindrer en af parterne i at træffe  

 foranstaltninger, som:
a) den finder nødvendige for at forhindre udbredelsen af oplysninger, der  

 kan skade dens væsentlige sikkerhedsinteresser b) vedrører produktion af eller handel med våben, ammunition og  

 krigsmateriel eller forskning, udvikling og produktion, der er nødvendige i  

 forsvarsøjemed, såfremt disse foranstaltninger ikke ændrer  

 konkurrencevilkårene for de varer, der ikke er beregnet til specifikt  

 militære formål c) den anser for væsentlige for sin sikkerhed i tilfælde af alvorlige  

 interne forstyrrelser, som påvirker opretholdelsen af lov og orden, krig  

 eller alvorlig international spænding, som udgør en krigstrussel, eller for  

 opfyldelsen af forpligtelser, den har påtaget sig med henblik på bevarelse af  

 fred og international sikkerhed.
Artikel 77 Inden for de områder, der omfattes af denne aftale, og uden at dette  

 berører særlige bestemmelser heri:
- må de ordninger, der anvendes af Israel over for Fællesskabet, ikke føre  

 til nogen form for forskelsbehandling mellem medlemsstaterne, deres  

 statsborgere eller deres virksomheder - må de ordninger, der anvendes af Fællesskabet over for Israel, ikke føre  

 til nogen form for forskelsbehandling mellem israelske statsborgere eller  

 virksomheder.
Artikel 78 Hvad angår direkte beskatning, må ingen bestemmelse i denne aftale have  

 til virkning:
- at udvide de fordele, en af parterne indrømmer på det fiskale område,  

 til også at gælde i internationale aftaler eller arrangementer, som denne  

 part er bundet af, - at forhindre en part i at vedtage eller anvende foranstaltninger til at  

 hindre skattesvig eller -unddragelse, - at forhindre en part i at udøve sin ret til at anvende de relevante  

 bestemmelser i sin skattelovgivning på skattepligtige, der ikke befinder sig  

 i samme situation med hensyn til bopæl.
Artikel 79 1. Parterne træffer alle fornødne almindelige eller særlige  

 foranstaltninger for at opfylde deres forpligtelser i henhold til denne  

 aftale.
De drager omsorg for, at denne aftales målsætning virkeliggøres.
2. Finder en part, at den anden part har tilsidesat en forpligtelse i  

 henhold til denne aftale, kan den træffe passende foranstaltninger.
Den  

 meddeler forud herfor, undtagen i særligt hastende tilfælde,  

 Associeringsrådet alle nødvendige oplysninger for at muliggøre en grundig  

 undersøgelse af situationen med henblik på at nå frem til en for parterne  

 acceptabel løsning.
 De foranstaltninger, der medfører færrest forstyrrelser i denne aftales  

 funktion, skal foretrækkes.
 Disse foranstaltninger meddeles straks Associeringsrådet og vil der på  

 anmodning af den anden part blive gjort til genstand for konsultationer.
Artikel 80 Protokol nr. 1 til 5 og bilag I til VII udgør en integrerende del af denne  

 aftale.
Erklæringer og brevvekslinger er indeholdt i slutakten, som udgør en  

 integrerende del af aftalen.
Artikel 81 I denne aftale forstås ved »parter« på den ene side Fællesskabet  

 eller dets medlemsstater eller Fællesskabet og dets medlemsstater i  

 overensstemmelse med deres respektive beføjelser og på den anden side Israel.
Artikel 82 Denne aftale indgås på ubestemt tid.
Hver af parterne kan opsige denne aftale ved notifikation herom til den  

 anden part.
Aftalen ophører med at være i kraft seks måneder efter datoen for  

 en sådan notifikation.
Artikel 83 Denne aftale gælder på den ene side for de områder, hvor traktaterne om  

 oprettelse af Det Europæiske Fællesskab og Det Europæiske Kul- og  

 Stålfællesskab finder anvendelse, og på de i disse traktater fastsatte  

 betingelser, og på den anden side for Israels område.
Artikel 84 Denne aftale, der er udfærdiget i to eksemplarer på dansk, engelsk, finsk,  

 fransk, græsk, italiensk, nederlandsk, portugisisk, spansk, svensk, tysk og  

 hebræisk, idet hver af disse tekster har samme gyldighed, deponeres i  

 Generalsekretariatet for Rådet for Den Europæiske Union.
Artikel 85 Denne aftale skal godkendes af parterne i overensstemmelse med deres egne  

 procedurer.
 Denne aftale træder i kraft den første dag i den anden måned efter det  

 tidspunkt, på hvilket parterne giver hinanden notifikation om afslutningen af  

 de procedurer, der er nævnt i stk. 1.
 Denne aftale træder fra tidspunktet for sin ikrafttræden i stedet for  

 aftalen mellem Det Europæiske Økonomiske Fællesskab og Israel samt aftalen  

 mellem medlemsstaterne i Det Europæiske Kul- og Stålfællesskab på den ene  

 side og Israel på den anden side, undertegnet i Bruxelles den 11. maj 1975.
BILAGSFORTEGNELSE Bilag VII Intellektuel, industriel og kommerciel ejendomsret, jf. artikel  

 39 Bilag I (* 1) Hektoliter ren alkohol.
Bilag VII Intellektuel, industriel og kommerciel ejendomsret, jf. artikel 39 1. Inden udgangen af det tredje år efter aftalens ikrafttræden tiltræder  

 Israel følgende multilaterale konventioner om beskyttelse af intellektuel,  

 industriel og kommerciel ejendomsret, som medlemsstaterne er part i eller  

 faktisk anvendes af medlemsstaterne:
- Bernerkonventionen til værn for litterære og kunstneriske værker  

 (Paris-akten 1971) - Madrid-aftalen om international registrering af varemærker  

 (Stockholm-akten 1967, ændret i 1979) - Protokollen til Madrid-aftalen om international registrering af  

 varemærker (Madrid 1989) - Budapest-traktaten om international anerkendelse af deponering af  

 mikroorganismer med henblik på patentprocedurer (1977, ændret i 1980) - Patentsamarbejdstraktaten (Washington 1970, ændret i 1979 og 1984).
 Associeringsrådet kan beslutte, at dette afsnit også skal gælde for andre  

 multilaterale konventioner på dette område.
 2. Israel ratificerer inden udgangen af det andet år efter denne aftales  

 ikrafttræden den internationale konvention om beskyttelse af udøvende  

 kunstnere, fremstillere af fonogrammer samt radio- og fjernsynsforetagender  

 (Rom 1961).
 3. Parterne bekræfter den betydning, de tillægger overholdelsen af de  

 forpligtelser, der følger af nedenstående multilaterale konventioner:
- Pariserkonventionen om beskyttelse af industriel ejendomsret  

 (Stockholm-akten 1967, ændret i 1979) - Nice-arrangementet vedrørende international klassificering af varer og  

 tjenesteydelser til brug ved registrering af varemærker (Geneve 1977, ændret  

 i 1979).
 - Den internationale konvention om beskyttelse af plantenyheder (UPOV),  

 (Geneve-akten, 1991).
FORTEGNELSE OVER PROTOKOLLER PROTOKOL NR. 1 OM ORDNINGERNE FOR INDFØRSEL I FÆLLESSKABET AF LANDBRUGSPRODUKTER MED OPRINDELSE I ISRAEL 1. De i bilaget anførte varer med oprindelse i Israel indføres i  

 Fællesskabet på de i det følgende og i bilaget fastsatte betingelser.
 2.
 a) Tolden ved indførsel afskaffes eller nedsættes som angivet i kolonne  

 »a«.
 b) For visse varer, for hvilke der i henhold til den fælles toldtarif  

 anvendes en værditoldsats og en specifik toldsats, gælder de i kolonne  

 »a« og i kolonne »c« nedsættelser kun for værditolden.  

 For varer henhørende under KN-kode 020722, 020742 og 220421 anvendes dog de  

 toldnedsættelser, der er angivet i kolonne »e«.
 3. For visse varer afskaffes tolden inden for de toldkontingenter, der er  

 angivet for hver af dem i kolonne »b«.
 For mængder, der indføres ud over kontingenterne, anvendes tolden for de  

 berørte varer i henhold til den fælles toldtarif i sin helhed eller nedsat i  

 det i kolonne »c« angivne forhold.
 4. For visse andre varer, der kan indføres toldfrit, er der i kolonne  

 »d« fastsat referencemængder.
Hvis indførslen af en vare overstiger referencemængderne, kan Fællesskabet  

 under hensyntagen til en årlig opgørelse over samhande-len, som det  

 foretager, henføre varen under et fællesskabstoldkontingent med en mængde  

 svarende til denne referencemængde.
I så fald anvendes toldsatsen i henhold  

 til den fælles toldtarif alt efter varen i sin helhed eller nedsat i det i  

 kolonne »c« angivne forhold for de mængder, der indføres ud over  

 kontingentet.
 5. For visse af de varer, der er omhandlet i punkt 3, og som er angivet i  

 kolonne »e«, forhøjes kontingentmængderne i fire lige store rater  

 på 3% af disse mængder hvert år den 1. januar 1997 til den 1. januar 2000.
6. For visse varer, bortset fra dem, der er omhandlet i punkt 3 og 4, og  

 som er angivet i kolonne »e«, kan Fællesskabet fastsætte en som i  

 punkt 4 omhandlet referencemængde, hvis det på grundlag af en årlig opgørelse  

 over samhandelen, fastslår, at de indførte mængder af en vare eller varer  

 indebærer fare for at skabe vanskeligheder på Fællesskabets marked.
Hvis  

 varen siden henføres under et toldkontingent på de i punkt 4 beskrevne  

 betingelser, anvendes toldsatsen i henhold til den fælles toldtarif alt efter  

 varen i sin helhed eller nedsat i det i kolonne »c« angivne forhold  

 for de mængder, der indføres ud over kontingentet.
Bilag (* 1) Toldnedsættelsen gælder kun værditolden, undtagen for varer  

 henhørende under følgende koder: 0207 22; 0207 42 og 2204 21.
 (* 2) KN-koder svarende til forordning (EF) nr. 1359/95, L 142 af 26. juni  

 1995.
(* 3) Uanset de almindelige tariferingsbestemmelser vedrørende den  

 kombinerede nomenklatur skal varebeskrivelsen betragtes som værende alene af  

 vejledende værdi, idet præferenceordningen inden for rammerne af dette bilag  

 bestemmes af KN-koder.
Hvor der anvendes »ex« KN-koder, bestemmes  

 præferenceordningen ved hjælp af KN-koderne og den tilsvarende  

 varebeskrivelse taget under et.
PROTOKOL Nr. 2 OM ORDNINGERNE FOR INDFØRSEL I ISRAEL AF LANDBRUGSPRODUKTER MED OPRINDELSE I FÆLLESSKABET 1. De i bilaget anførte varer med oprindelse i Fællesskabet indføres i  

 Israel på de i det følgende og i bilaget fastsatte betingelser.
 2. Tolden ved indførsel afskaffes eller nedsættes til det niveau, der er  

 angivet i kolonne »a«, inden for det toldkontingent, der er angivet  

 i kolonne »b«, og efter de særlige bestemmelser, der er angivet i  

 kolonne »c«.
 3. For mængder, der indføres ud over kontingenterne, finder de generelle  

 toldsatser, der anvendes over for tredjelande, anvendelse efter de særlige  

 bestemmelser, der er angivet i kolonne »c«.
 4. For visse varer, for hvilke der ikke er fastsat noget toldkontingent,  

 er referencemængderne angivet i kolonne »c«.
Hvis indførslen af en vare overstiger referencemængderne, kan Israel under  

 hensyntagen til en årlig opgørelse over samhandelen, som det foretager,  

 henføre varen under et toldkontingent med en mængde svarende til denne  

 referencemængde.
I så fald anvendes den toldsats, der er omhandlet i punkt 3,  

 for de mængder, der indføres ud over kontingentet.
5. For varer, for hvilke der hverken er fastsat et toldkontingent eller en  

 referencemængde, kan Israel fastsætte en som i punkt 4 omhandlet  

 referencemængde, hvis det på grundlag af en årlig opgørelse over samhandelen,  

 fastslår, at de indførte mængder indebærer fare for at skabe vanskeligheder  

 på Israels marked.
Hvis varen siden henføres under et toldkontingent på de i  

 punkt 4 beskrevne betingelser, finder bestemmelsen i punkt 3 anvendelse.
 6. For ost og ostemasse forhøjes toldkontingentet den 1. januar 1997 til  

 den 1. januar 2000 i fire lige store rater 10% af denne mængde.
Bilag PROTOKOL NR. 3 OM PLANTEBESKYTTELSE Uden at dette berører bestemmelserne i aftalen om anvendelsen af sundheds-  

 og plantesundhedsforanstaltninger, som er knyttet til overenskomsten om  

 oprettelse af WTO, særlig artikel 2 og 6, har parterne vedtaget følgende med  

 virkning fra denne aftales ikrafttræden:
 a) I deres samhandel gælder kravene med hensyn til plantesundhed:
- hvad angår afskårne blomster: - - kun blomster af slægterne  

 Dendranthema, Dianthus, Pelargonium i forbindelse med indførsel i  

 Fællesskabet - - og kun Rosa, Dendranthema, Dianthus, Pelargonium,  

 Gypsophylla og Anemone i forbindelse med indførsel i Israel, og - hvad angår frugt: - - kun citrus, Fortunella, Poncirus og krydsningerne  

 Annona, Cydonia, Diospyros, Malus, Mangifera, Passiflore, Prunus, Psidium,  

 Pyrus, Ribes, Syzygium og Vaccinum i forbindelse med indførsel i Fællesskabet  

 - - og alle slægter i forbindelse med indførsel i Israel.
 b) I deres samhandel finder kravet om en plantesundhedstilladelse til  

 indførsel af planter og planteprodukter kun anvendelse for at tillade  

 indførsel af sådanne planter eller planteprodukter, som ellers ville være  

 forbudt, på basis af en risikoanalyse vedrørende skadegørere.
 c) En part, som overvejer at indføre nye plantesundhedsforanstaltninger,  

 som vil kunne påvirke en specifik bestående handel mellem parterne,  

 konsulterer den anden part med henblik på at undersøge de planlagte  

 foranstaltninger og deres virkninger.
PROTOKOL Nr. 4 OM DEFINITIONEN AF BEGREBET »VARER MED OPRINDELSESSTATUS« OG OM METODERNE FOR ADMINISTRATIVT SAMARBEJDE Afsnit I Almindelige bestemmelser Artikel 1 Definitioner I denne protokol forstås ved:
a) »fremstilling« alle former for bearbejdning eller  

 forarbejdning, herunder også samling eller specifikke processer; b) »materialer« alle former for bestanddele, råstoffer,  

 komponenter eller dele osv., der er anvendt til fremstillingen af varen; c) »vare« den vare, der fremstilles, også når den senere er  

 bestemt til anvendelse i en anden fremstillingsproces; d) »produkter« både materialer og varer; e) »toldværdi« den værdi, der er fastlagt i overensstemmelse med  

 aftalen om anvendelsen af artikel VII i den almindelige overenskomst om told  

 og udenrigshandel af 1994 (WTO-aftalen om toldværdi); f) »prisen ab fabrik« den pris, der betales for varen ab fabrik  

 til den producent, i hvis virksomhed den sidste bearbejdning eller  

 forarbejdning har fundet sted, eller til den person, som lod den sidste  

 bearbejdning eller forarbejdning foretage uden for parternes område, såfremt  

 prisen indbefatter værdien af alle anvendte materialer, minus alle interne  

 afgifter, der er refunderet eller kan refunderes ved den fremstillede vares  

 udførsel; g) »materialernes værdi« toldværdien på indførselstidspunktet af  

 de benyttede materialer uden oprindelsesstatus eller, såfremt denne ikke er  

 kendt og ikke kan opgøres, den første registrerede pris, der er betalt for  

 disse materialer i de pågældende områder; h) »værdien af materialer med oprindelsesstatus« toldværdien af  

 disse materialer som defineret i litra g) anvendt med de fornødne  

 tilpasninger; i) »kapitler« og »positioner« de kapitler og  

 positioner (firecifrede koder), der benyttes i den nomenklatur, som udgør det  

 harmoniserede varebeskrivelses- og varenomenklatursystem, i denne protokol  

 benævnt »det harmoniserede system« eller »HS«; j) »tariferet« en vares eller et materiales tarifering under en  

 bestemt position; k) »sending« varer, som enten sendes samtidig fra en bestemt  

 eksportør til en bestemt modtager eller er omfattet af et enkelt  

 transportdokument, der dækker transporten fra eksportøren til modtageren,  

 eller, såfremt et sådant dokument ikke foreligger, af en enkelt faktura.
Afsnit II Definition af begrebet »varer med oprindelsesstatus« Artikel 2 Oprindelseskriterier For anvendelsen af aftalen gælder følgende, jf. dog artikel 3 i denne  

 protokol:
 1) Som varer med oprindelse i Fællesskabet anses:
a) varer, der fuldt ud er fremstillet i Fællesskabet i den i artikel 4 i  

 denne protokol fastlagte betydning; b) varer, der er fremstillet i Fællesskabet, og som indeholder materialer,  

 der ikke fuldt ud er fremstillet i Fællesskabet, dog på betingelse af, at  

 disse materialer har undergået en tilstrækkelig bearbejdning eller  

 forarbejdning i Fællesskabet i den i artikel 5 i denne protokol fastlagte  

 betydning.
 2) Som varer med oprindelse i Israel anses:
a) varer, der fuldt ud er fremstillet i Israel i den i artikel 4 i denne  

 protokol fastlagte betydning; b) varer, der er fremstillet i Israel, og som indeholder materialer, der  

 ikke fuldt ud er fremstillet i Israel, dog på betingelse af, at disse  

 materialer har undergået en tilstrækkelig bearbejdning eller forarbejdning i  

 Israel i den i artikel 5 i denne protokol fastlagte betydning.
Artikel 3 Bilateral kumulation 1. Uanset artikel 2, stk. 1, litra b), anses varer med oprindelse i Israel  

 i henhold til denne protokol som varer med oprindelse i Fællesskabet, og det  

 kræves ikke, at disse varer der har undergået en tilstrækkelig bearbejdning  

 eller forarbejdning.
 2. Uanset artikel 2, stk. 2, litra b), anses varer med oprindelse i  

 Fællesskabet i henhold til denne protokol som materialer med oprindelse i  

 Israel, og det kræves ikke, at disse varer der har undergået en tilstrækkelig  

 bearbejdning eller forarbejdning.
Artikel 4 Fuldt ud fremstillede varer 1. Som varer, der fuldt ud er fremstillet i Fællesskabet eller i Israel  

 anses følgende:
a) mineralske produkter, som er udvundet af deres jord eller havbund; b) vegetabilske produkter, der er høstet der; c) levende dyr, som er født og opdrættet der; d) produkter fra levende dyr, som er opdrættet der; e) produkter fra jagt og fiskeri, som drives der; f) produkter fra havfiskeri og andre produkter fra havet, som er optaget  

 af deres fartøjer; g) produkter, som er fremstillet på deres flydende fabrikker udelukkende  

 på grundlag af de i litra f) nævnte produkter; h) brugte varer, som indsamles der og kun anvendes til genindvinding af  

 råmaterialer, herunder brugte dæk, der kun kan anvendes til vulkanisering  

 eller som spildprodukt; i) affald og skrot, der hidrører fra fremstillingsvirksomhed, som udøves  

 der; j) varer, som er udvundet af havbunden eller undergrunden beliggende uden  

 for deres søterritorium, for så vidt de har eneret på udnyttelsen af denne  

 havbund eller undergrund; k) varer, som er fremstillet der udelukkende på grundlag af de i litra a)  

 til j) nævnte produkter.
 2. Udtrykket »deres fartøjer« og »deres flydende  

 fabrikker« i stk. 1, litra f) og g), omfatter kun de fartøjer og  

 flydende fabrikker:
- som er registreret eller anmeldt i en af Fællesskabets medlemsstater  

 eller i Israel, - som fører en af Fællesskabets medlemsstaters eller Israels flag, - som mindst for halvdelens vedkommende ejes af statsborgere i en af  

 Fællesskabets medlemsstater eller Israel eller af et selskab, hvis hovedsæde  

 ligger i en medlemsstat eller i Israel, hvis administrerende direktør eller  

 direktører, hvis formand for bestyrelsen eller tilsynsrådet samt flertallet  

 af disse organers medlemmer er statsborgere i en af Fællesskabets  

 medlemsstater eller i Israel, og hvis kapital desuden, når det drejer sig om  

 interessentskaber eller selskaber med begrænset ansvar, for mindst halvdelens  

 vedkommende tilhører disse medlemsstater eller Israel, offentlige  

 institutioner eller statsborgere i medlemsstaterne eller i Israel, - hvis officersbesætning er sammensat af statsborgere i medlemsstaterne  

 eller Israel, - og hvis øvrige besætning er sammensat således, at mindst 75% er  

 statsborgere i medlemsstaterne eller Israel.
 3. Udtrykket »Fællesskabet« og »Israel« dækker  

 ligeledes Fællesskabets medlemsstaters og Israels territoriale farvande.
 Søgående fartøjer, herunder flydende fabrikker, om bord på hvilke der  

 foretages en bearbejdning eller forarbejdning af fangsterne, anses som dele  

 af Fællesskabets eller Israels område, forudsat at de opfylder de i stk. 2  

 angivne betingelser.
Artikel 5 Tilstrækkeligt bearbejdede eller forarbejdede varer 1. Ved anvendelsen af artikel 2 anses varer, der ikke fuldt ud er  

 fremstillet i Fællesskabet eller Israel, for at være tilstrækkeligt  

 bearbejdet eller forarbejdet, når de på listen i bilag II angivne betingelser  

 sammenholdt med noterne i bilag I er opfyldt.
Disse betingelser angiver for alle varer, der er omfattet af aftalen,  

 hvilken bearbejdning eller forarbejdning der skal være foretaget af de  

 materialer uden oprindelsesstatus, der anvendes til fremstillingen af de  

 pågældende varer, og gælder kun for disse materialer.
Det følger heraf, at  

 hvis en vare, som har opnået oprindelsesstatus, fordi de på listen angivne  

 betingelser vedrørende den pågældende vare er opfyldt, anvendes til  

 fremstilling af en anden vare, gælder de betingelser, som er angivet  

 vedrørende den vare, i hvilken den indarbejdes, ikke for den, og der skal  

 ikke tages hensyn til de materialer uden oprindelsesstatus, som eventuelt er  

 blevet anvendt ved fremstillingen af den.
2. Uanset stk. 1 kan materialer uden oprindelsesstatus, som ifølge listens  

 betingelser vedrørende en given vare ikke må anvendes til fremstilling af den  

 pågældende vare, alligevel anvendes med de i artikel 12, stk. 4, fastsatte  

 undtagelser, forudsat at a) deres samlede værdi ikke er på mere end 10% af varens pris ab fabrik; b) der på de steder på listen, hvor der er angivet en eller flere  

 procentsatser for maksimumsværdien af materialerne uden oprindelsesstatus,  

 ikke i kraft af anvendelsen af dette stykke finder en overskridelse sted af  

 de pågældende procentsatser.
 Dette stykke gælder ikke for varer, der er omfattet af kapitel 50 til 63 i  

 Det Harmoniserede System.
 3. Stk. 1 og 2 gælder med de i artikel 6 fastsatte undtagelser.
Artikel 6 Utilstrækkelige bearbejdninger eller forarbejdninger Følgende bearbejdninger eller forarbejdninger betragtes som  

 utilstrækkelige til at give varerne oprindelsesstatus, uanset om  

 betingelserne i artikel 5 er opfyldt:
a) behandlinger, som har til formål at sikre, at varernes tilstand ikke  

 forringes under transport og oplagring (lufttilførsel, strækning, tørring,  

 afkøling, anbringelse i saltvand, svovlholdigt vand eller i vand, der er  

 tilsat andre stoffer, fjernelse af beskadigede eller fordærvede dele og  

 lignende) b) enkle foranstaltninger som afstøvning, sigtning, sortering,  

 klassificering, sammenstilling (herunder samling af varesæt), vask, maling og  

 tilskæring c) i) udskiftning af emballage og adskillelse og samling af kolli ii) enkel aftapning, påfyldning af flakoner, anbringelse i sække, etuier,  

 æsker, på bræt, plader eller bakker mv. samt alle andre enkle  

 emballeringsarbejder d) anbringelse af mærker, etiketter eller andre lignende kendetegn på  

 selve varen eller deres emballage e) enkel blanding af varer, også af forskellige arter, når en eller flere  

 af bestanddelene i blandingen ikke opfylder betingelserne i denne protokol  

 for at kunne anses som varer med oprindelsesstatus i Fællesskabet eller  

 Israel f) enkel samling af dele for at kunne danne en komplet vare g) kombination af to eller flere af de i litra a) til f) nævnte  

 foranstaltninger h) slagtning af dyr.
Artikel 7 Kvalificerende enhed 1. Den kvalificerende enhed for anvendelsen af bestemmelserne i denne  

 protokol er den vare, der anses for at være basisenheden ved tarifering i det  

 harmoniserede systems nomenklatur.
 Heraf følger, at:
a) når en vare, der består af en gruppe eller samling af dele, i henhold  

 til det harmoniserede system tariferes under en og samme position, udgør  

 helheden den kvalificerende enhed b) når en sending består af et antal identiske varer, der tariferes under  

 samme position i det harmoniserede system, tages hver vare for sig ved  

 anvendelsen af bestemmelserne i denne protokol.
 2. Når emballagen i henhold til punkt 5 i de almindelige bestemmelser i  

 det harmoniserede system er indbefattet i varen ved tariferingen, skal dette  

 også være tilfældet ved bestemmelsen af oprindelsen.
Artikel 8 Tilbehør, reservedele og værktøj Tilbehør, reservedele og værktøj, der leveres som standardudstyr til  

 materiel, maskiner eller køretøjer, og hvis pris er indbefattet i varens pris  

 eller ikke faktureres særskilt, betragtes som værende en del af dette  

 materiel eller disse maskiner eller køretøjer.
Artikel 9 Varer i sæt Sæt som defineret i punkt 3 i de almindelige bestemmelser i det  

 harmoniserede system betragtes som varer med oprindelsesstatus, når alle dele  

 har oprindelsesstatus.
Når et sæt består af varer med og uden  

 oprindelsesstatus, anses sættet som helhed dog for at have oprindelsesstatus,  

 hvis værdien af varerne uden oprindelsesstatus ikke overstiger 15% af sættets  

 pris ab fabrik.
Artikel 10 Neutrale elementer Ved bestemmelse af, om en vare har oprindelse i Fællesskabet eller Israel,  

 er det ikke nødvendigt at undersøge, om elektrisk energi, brændselsanlæg og  

 udstyr, maskiner og værktøj, der er anvendt ved fremstillingen af varen,  

 eller om materialer, der er anvendt ved fremstillingen, men som ikke indgår  

 og ikke er bestemt til at indgå i den pågældende vares endelige  

 sammensætning, har oprindelsesstatus.
Afsnit III Territoriale betingelser Artikel 11 Territorialitetsprincip Betingelserne i afsnit II vedrørende opnåelse af oprindelsesstatus skal  

 opfyldes uden afbrydelse i Fællesskabet eller Israel.
I denne forbindelse  

 anses opnåelsen af oprindelsesstatus for at være afbrudt, hvis varer, som har  

 undergået bearbejdning eller forarbejdning i den pågældende part, har forladt  

 denne parts område, jf. dog undtagelserne i artikel 12 og 13.
Artikel 12 Bearbejdning eller forarbejdning uden for en af parterne 1. Opnåelsen af oprindelsesstatus på de i afsnit II fastsatte betingelser  

 berøres ikke af bearbejdning eller forarbejdning foretaget uden for en af  

 parterne af materialer, som udføres fra og derefter genindføres til denne  

 part, forudsat at:
a) de pågældende materialer fuldt ud er fremstillet i den pågældende part  

 eller har undergået en bearbejdning eller forarbejdning der, som er mere  

 vidtgående end de i artikel 6 omhandlede utilstrækkelige arbejdsprocesser,  

 før deres udførsel, og b) det over for toldmyndighederne kan godtgøres, at:
i) de genindførte produkter er fremkommet ved bearbejdning eller  

 forarbejdning af de udførte materialer, og ii) den samlede værditilvækst, som er opnået uden for den pågældende part  

 ved anvendelse af denne artikel, ikke udgør mere end 10% af prisen ab fabrik  

 for den færdigvare, for hvilken der kræves oprindelsesstatus.
2. Ved anvendelsen af stk. 1 gælder de i afsnit II fastsatte betingelser  

 vedrørende opnåelse af oprindelsesstatus ikke for bearbejdning eller  

 forarbejdning foretaget uden for den pågældende part.
Hvis der imidlertid på  

 listen i tillæg II anvendes en regel om maksimumsværdien af alle anvendte  

 materialer uden oprindelsesstatus ved fastlæggelsen af den pågældende  

 færdigvares oprindelsesstatus, må den samlede værdi af de materialer uden  

 oprindelsesstatus, som er anvendt i den pågældende part, og den samlede  

 værditilvækst, som er opnået uden for denne part ved anvendelse af denne  

 artikel, tilsammen ikke overstige den fastsatte procentsats.
 3. Ved anvendelsen af stk. 1 og 2 forstås ved »samlet  

 værditilvækst« alle omkostninger, som påløber uden for den pågældende  

 part, herunder alle tilføjede materialer.
 4. Stk. 1 og 2 gælder ikke for varer, der ikke opfylder de på listen i  

 tillæg II fastsatte betingelser, og som kun kan betragtes som tilstrækkeligt  

 bearbejdede eller forarbejdede, fordi den generelle tolerance i artikel 5,  

 stk. 2, tages i anvendelse.
 5. Stk. 1 og 2 gælder ikke for varer, der er omfattet af kapitel 50 til 63  

 i det harmoniserede system.
Artikel 13 Genindførsel af varer Varer med oprindelsesstatus, der er udført fra Fællesskabet eller Israel  

 til et tredjeland og siden returneres, anses for aldrig at have forladt den  

 pågældende part, hvis det over for toldmyndighederne kan godtgøres, a) at de returnerede varer er de samme varer som dem, der blev udført, og b) at de ikke har undergået nogen behandling, ud over hvad der var  

 nødvendigt for deres bevarelse, medens de befandt sig i det pågældende land  

 eller var udført.
Artikel 14 Direkte forsendelse 1. Den præferencebehandling, der er fastsat i henhold til aftalen, gælder  

 kun for varer eller materialer, som transporteres mellem Fællesskabets og  

 Israels område, uden passage af andre områder.
Dog kan transport af varer med  

 oprindelse i Israel eller Fællesskabet som en enkelt forsendelse ske med  

 passage af andre områder end Fællesskabets eller Israels, eventuelt med  

 omladning eller midlertidig oplagring på disse områder, såfremt varerne er  

 forblevet under tilsyn af toldmyndighederne i transit- eller oplagringslandet  

 og ikke der har undergået anden behandling end losning og ladning eller  

 enhver behandling, der skal sikre, at deres tilstand ikke forringes.
 Varer med oprindelse i Israel eller Fællesskabet kan transporteres i  

 rørledninger gennem andre områder end Fællesskabets eller Israels område.
 2. Som dokumentation for, at betingelserne i stk. 1 er opfyldt, skal der  

 for de ansvarlige toldmyndigheder fremlægges:
a) enten et gennemgående transportdokument, der er udstedt i  

 udførselslandet, og som dækker passagen gennem transitlandet b) eller en erklæring fra toldmyndighederne i transitlandet, der  

 indeholder:
i) nøjagtig beskrivelse af varerne, ii) datoen for varernes losning og ladning, og hvis det er relevant med  

 angivelse af de anvendte fartøjers navne, og iii) dokumenterede oplysninger om de omstændigheder, under hvilke varerne  

 har henligget i transitlandet c) eller i mangel heraf enhver anden dokumentation.
Artikel 15 Udstillinger 1. Varer, der afsendes fra en af parterne til en udstilling i et  

 tredjeland, og som efter udstillingen sælges til indførsel i en anden part,  

 opnår ved indførslen de fordele, som følger af aftalens bestemmelser,  

 forudsat at de opfylder de i denne protokol fastsatte betingelser for at  

 kunne anerkendes som varer med oprindelse i Fællesskabet eller Israel, og det  

 over for toldmyndighederne kan godtgøres:
a) at en eksportør har afsendt disse varer fra en af parterne til det  

 land, hvor udstillingen holdes, og har udstillet dem der b) at denne eksportør har solgt varerne eller på anden måde overdraget dem  

 til en modtager i en anden part c) at varerne under udstillingen eller umiddelbart derefter er afsendt til  

 den sidstnævnte part i den stand, i hvilken de blev afsendt til udstillingen,  

 og d) at varerne fra det tidspunkt, da de blev afsendt til udstillingen, ikke  

 har været benyttet til andre formål end til fremvisning på udstillingen.
2. Der skal udstedes eller udfærdiges et bevis for oprindelse i henhold  

 til bestemmelserne i afsnit V, og dette bevis skal fremlægges for  

 indførselslandets toldmyndigheder på de normale betingelser.
Udstillingens  

 navn og adresse skal anføres derpå.
Om fornødent kan der kræves supplerende  

 dokumentation for varernes art og for de omstændigheder, under hvilke de har  

 været udstillet.
 3. Stk. 1 gælder for alle udstillinger, messer eller tilsvarende  

 offentlige arrangementer af kommerciel, industriel, landbrugsmæssig eller  

 håndværksmæssig karakter, under hvilke varerne er under konstant toldkontrol,  

 og som ikke er tilrettelagt med privat formål i forretninger eller  

 handelslokaler med henblik på salg af udenlandske varer.
Afsnit IV Toldgodtgørelse eller -fritagelse Artikel 16 Forbud mod toldgodtgørelse eller -fritagelse 1. Parterne yder ingen toldgodtgørelse eller -fritagelse af nogen art for  

 materialer uden oprindelsesstatus, der benyttes til fremstilling af varer med  

 oprindelse i Fællesskabet eller Israel som omhandlet i denne protokol, for  

 hvilke der er udstedt eller udfærdiget et bevis for oprindelse i henhold til  

 bestemmelserne i afsnit V.
 2. Forbuddet i stk. 1 gælder enhver ordning med hel eller delvis  

 godtgørelse af, fritagelse for eller ikke-betaling af told eller afgifter med  

 tilsvarende virkning i parterne for så vidt angår de materialer, der anvendes  

 ved fremstillingen, såfremt en sådan godtgørelse, fritagelse eller  

 ikke-betaling udtrykkeligt eller faktisk finder anvendelse, når de varer, som  

 er fremstillet på basis af de nævnte materialer, udføres, men ikke når de er  

 bestemt til forbrug på den pågældende parts hjemmemarked.
 3. Eksportører af varer, som er omfattet af et bevis for oprindelse, skal  

 når som helst på toldmyndighedernes begæring kunne fremlægge alle egnede  

 dokumenter, som beviser, at der ikke er opnået toldgodtgørelse for materialer  

 uden oprindelsesstatus, som er benyttet til fremstilling af de pågældende  

 varer, og at al told og alle afgifter med tilsvarende virkning for sådanne  

 materialer faktisk er betalt.
 4. Bestemmelserne i stk. 1, 2 og 3 gælder tillige for emballage i henhold  

 til artikel 7, stk. 2, tilbehør, reservedele og værktøj i henhold til artikel  

 8 og varer i sæt i henhold til artikel 9, såfremt disse artikler er uden  

 oprindelsesstatus.
 5. Bestemmelserne i stk. 1 til 4 gælder kun for materialer af den art, som  

 er omfattet af aftalen.
Afsnit V Bevis for oprindelse Artikel 17 Almindelige betingelser 1. Varer med oprindelsesstatus i henhold til denne protokol er ved  

 indførsel til en af parterne omfattet af aftalen ved fremlæggelse af:
a) enten et varecertifikat EUR.1, der er vist i tillæg III b) eller i de i artikel 22, stk. 1, nævnte tilfælde en erklæring, hvis  

 tekst fremgår af tillæg IV, afgivet af eksportøren på grundlag af en faktura,  

 en følgeseddel eller et andet handelsdokument, som indeholder en beskrivelse  

 af varerne, der er tilstrækkelig detaljeret til, at de kan identificeres (i  

 det følgende benævnt »fakturaerklæringen«).
 2. Uanset bestemmelserne i stk. 1 er varer med oprindelsesstatus i henhold  

 til denne protokol i de i artikel 27 nævnte tilfælde omfattet af aftalen,  

 uden at det er nødvendigt at fremlægge nogen af de ovennævnte dokumenter.
Artikel 18 Normal procedure for udstedelse af et vare- certifikat EUR.1 1. Udførselslandets toldmyndigheder udsteder et varecertifikat EUR.1 efter  

 skriftlig anmodning fra eksportøren eller, på eksportørens ansvar, fra dennes  

 befuldmægtigede repræsentant.
 2. I dette øjemed udfylder eksportøren eller dennes befuldmægtigede  

 repræsentant både varecertifikat EUR.1 og anmodningsformularen, der er vist i  

 bilag III.
Disse formularer skal udfyldes på et af de sprog, på hvilke aftalen er  

 affattet, i overensstemmelse med bestemmelserne i udførselslandets  

 lovgivning.
Hvis de udfyldes i hånden, skal det være med blæk og med  

 blokbogstaver.
Varebeskrivelsen skal anføres i den relevante rubrik uden  

 mellemrum mellem linjerne.
Hvis rubrikken ikke udfyldes fuldstændigt, skal  

 der trækkes en vandret streg under varebeskrivelsens sidste linje, og den  

 ikke udfyldte del skal udstreges.
 3. Den eksportør, der anmoder om at få udstedt et varecertifikat EUR.1,  

 skal når som helst på begæring af toldmyndighederne i udførselslandet, hvor  

 varecertifikatet er udstedt, kunne fremlægge alle egnede dokumenter, som  

 beviser, at de pågældende varer har oprindelsesstatus, og at de øvrige  

 betingelser i denne protokol er opfyldt.
4. Varecertifikat EUR.1 udstedes af toldmyndighederne i en af  

 Fællesskabets medlemsstater, hvis de varer, der skal udføres, kan anses som  

 varer med oprindelse i Fællesskabet i den i artikel 2, stk. 1, i denne  

 protokol fastsatte betydning.
Varecertifikat EUR.1 udstedes af  

 toldmyndighederne i Israel, hvis de varer, der skal udføres, kan anses som  

 varer med oprindelse i Israel i den i artikel 2, stk. 2, i denne protokol  

 fastsatte betydning.
 5. I tilfælde, hvor kumulationsbestemmelserne i artikel 3 finder  

 anvendelse, kan toldmyndighederne i Fællesskabets medlemsstater eller Israel  

 udstede varecertifikater EUR.1 på de betingelser, der er fastsat i denne  

 protokol, hvis de varer, der skal udføres, kan anses som varer med  

 oprindelsesstatus i Fællesskabet eller Israel i den i denne protokol  

 fastsatte betydning, og forudsat at de varer, som varecertifikaterne EUR.1  

 vedrører, befinder sig i Fællesskabet eller Israel.
I disse tilfælde kan der udstedes certifikater EUR.1, forudsat at der  

 fremlægges et tidligere udstedt eller udfærdiget bevis for varernes  

 oprindelse.
Oprindelsesbeviset opbevares mindst tre år af toldmyndighederne i  

 udførselslandet.
6. De udstedende toldmyndigheder træffer alle nødvendige foranstaltninger  

 for at efterprøve, at varerne har oprindelsesstatus, og at de øvrige  

 betingelser i denne protokol er opfyldt.
De har i dette øjemed ret til at  

 kræve enhver form for dokumentation og at foretage enhver kontrol af  

 eksportørens regnskaber eller enhver anden kontrol, som de måtte finde  

 hensigtsmæssig.
De udstedende toldmyndigheder påser desuden, at de i stk. 2 omhandlede  

 formularer er udfyldt korrekt.
De skal navnlig kontrollere, at den rubrik,  

 der er beregnet til varebeskrivelsen, er udfyldt på en sådan måde, at det  

 ikke er muligt at foretage svigagtige tilføjelser.
 7. Datoen for udstedelsen af varecertifikat EUR.1 skal anføres i den del  

 af certifikatet, der er forbeholdt toldmyndighederne.
8. Varecertifikat EUR.1 udstedes af udførselslandets toldmyndigheder ved  

 udførslen af de varer, som det vedrører.
Certifikatet holdes til disposition  

 for eksportøren, så snart udførslen faktisk har fundet sted eller er sikret.
Artikel 19 Efterfølgende udstedelse af varecertifikat EUR.1 1. Uanset artikel 18, stk. 8, kan varecertifikat EUR.1 undtagelsesvis  

 udstedes efter udførslen af de varer, som det vedrører, såfremt a) det på grund af fejltagelser, uforsætlige undladelser eller særlige  

 omstændigheder ikke er blevet udstedt ved udførslen, b) eller det over for toldmyndighederne godtgøres, at varecertifikat EUR.1  

 er blevet udstedt, men af tekniske årsager ikke er blevet godtaget ved  

 indførslen.
 2. Ved anvendelsen af stk. 1 skal eksportøren i anmodningen anføre sted og  

 dato for udførslen af de varer, som varecertifikat EUR.1 vedrører, og  

 årsagerne til sin anmodning.
 3. Toldmyndighederne må kun udstede et varecertifikat EUR.1 efterfølgende,  

 når de har kontrolleret, at oplysningerne i eksportørens anmodning er i  

 overensstemmelse med oplysningerne i de tilsvarende dokumenter.
 4. På varecertifikater EUR.1, der udstedes efterfølgende, skal anføres en  

 af følgende påtegninger:
»NACHTRAEGLICH AUSGESTELLT«, »DELIVRE A POSTERIORI«, »RILASCIATO A POSTERIORI«, »AFGEGEVEN A POSTERIORI«, »ISSUED RETROSPECTIVELY«, »UDSTEDT EFTERFØLGENDE«, »EKDPHEN EK TZN YSTEPZN«, (græsk udgave) »EXPEDIDO A POSTERIORI«, »EMITADO A POSTERIORI«, »ANNETTU JALKIKATEEN«, »UTFAERDAT I EFTERHAND«, »(Arabisk udgave)» 5. Den påtegning, der er nævnt i stk. 4, anføres i rubrikken  

 »Bemærkninger« på varecertifikat EUR.1.
Artikel 20 Udstedelse af et duplikateksemplar af varecertifikat EUR.1 1. I tilfælde af tyveri, bortkomst eller ødelæggelse af et varecertifikat  

 EUR.1 kan eksportøren henvende sig til den toldmyndighed, der udstedte det,  

 og anmode om udstedelse af et duplikateksemplar på grundlag af de hos  

 myndigheden beroende udførselsdokumenter.
 2. På duplikateksemplaret, der udstedes på denne måde, skal anføres en af  

 følgende påtegninger:
»DUPLIKAT«, »DUPLICATA«, »DUPLICATO«, »DUPLICAAT«, »DUPLICATE«, »ANTICPAWO«(græsk  

 udgave), »DUPLICADO«, »SEGUNDA VIA«,  

 »KAKSOISKAPPALE«, »(Arabisk udgave« 3. Den påtegning, der er nævnt i stk. 2, samt udstedelsesdato og  

 serienummer for det originale certifikat, anføres i rubrikken  

 »Bemærkninger« på duplikateksemplaret af varecertifikat EUR.1.
 4. Duplikateksemplaret, der skal påføres samme udstedelsesdato som det  

 originale varecertifikat EUR.1, får virkning fra denne dato.
Artikel 21 Erstatning af certifikater 1. Det skal til enhver tid være muligt at erstatte et eller flere  

 varecertifikater EUR.1 med et andet eller flere andre certifikater, forudsat  

 at dette foretages af de toldmyndigheder eller andre myndigheder, der er  

 ansvarlige for kontrollen med varerne.
 2. Erstatningscertifikatet betragtes som et endeligt varecertifikat EUR.1  

 med henblik på anvendelsen af denne protokol, herunder også bestemmelserne i  

 denne artikel.
3. Erstatningscertifikatet udstedes på grundlag af en skriftlig anmodning  

 fra den eksportør, der står for genudførslen, efter at de berørte myndigheder  

 har kontrolleret oplysningerne i ansøgerens anmodning.
Dato og serienummer  

 for det oprindelige varecertifikat EUR.1 anføres i rubrik 7.
Artikel 22 Betingelser for udfærdigelse af en faktura- erklæring 1. En fakturaerklæring, som omhandlet i artikel 17, stk. 1, litra b), kan  

 udfærdiges:
a) af en godkendt eksportør som omhandlet i artikel 23 b) af enhver eksportør angående enhver sending, der består af en eller  

 flere pakker indeholdende varer med oprindelsesstatus, hvis samlede værdi  

 ikke er på mere end 6 000 ecu.
 2. Der kan udfærdiges en fakturaerklæring, hvis de pågældende varer kan  

 betragtes som varer med oprindelse i en af parterne og opfylder de øvrige  

 betingelser i denne protokol.
 3. Den eksportør, som udfærdiger en fakturaerklæring, skal når som helst  

 på begæring af toldmyndighederne i udførselslandet kunne fremlægge alle  

 egnede dokumenter, som beviser, at de pågældende varer har oprindelsesstatus,  

 og at de øvrige betingelser i denne protokol er opfyldt.
4. Eksportøren skal udfærdige en fakturaerklæring ved maskinskrivning,  

 stempling eller trykning af erklæringen, hvis tekst fremgår af bilag IV, på  

 fakturaen, følgeseddelen eller et andet handelsdokument ved anvendelse af en  

 af de sproglige udgaver, der er vist i dette tillæg, i overensstemmelse med  

 udførselslandets lovgivning.
Erklæringen kan også være håndskrevet; i så fald  

 skal den være skrevet med blæk og med blokbogstaver.
 5. Fakturaerklæringer skal være forsynet med eksportørens personlige  

 håndskrevne underskrift.
 En godkendt eksportør som omhandlet i artikel 23 kan dog undlade at  

 underskrive sådanne erklæringer, forudsat at han skriftligt over for  

 toldmyndighederne i udførselslandet tilkendegiver, at han påtager sig det  

 fulde ansvar for alle fakturaerklæringer, der angiver ham, som om de faktisk  

 var forsynet med hans håndskrevne underskrift.
6. Eksportøren kan udfærdige en fakturaerklæring ved udførslen af de  

 varer, som den vedrører, eller efterfølgende.
Såfremt fakturaerklæringen  

 udfærdiges, efter at de varer, som den vedrører, er blevet angivet til  

 indførselslandets toldmyndigheder, skal denne fakturaerklæring indeholde en  

 henvisning til, hvilke dokumenter der allerede er fremlagt for disse  

 myndigheder.
Artikel 23 Godkendte eksportører 1. Udførselslandets toldmyndigheder kan give enhver eksportør, i det  

 følgende benævnt »godkendt eksportør«, der hyppigt forsender varer  

 i henhold til aftalen, og som til toldmyndighedernes tilfredshed giver alle  

 de nødvendige garantier, således at de kan efterprøve, at de pågældende varer  

 har oprindelsesstatus, og at de øvrige betingelser i denne protokol er  

 opfyldt, tilladelse til at udfærdige fakturaerklæringer uanset de pågældende  

 varers værdi.
 2. Toldmyndighederne kan udpege godkendte eksportører og til denne  

 udpegelse knytte betingelser, som de finder hensigtsmæssige.
 3. Toldmyndighederne giver den godkendte eksportør et  

 toldtilladelsesnummer, som skal angives på fakturaerklæringen.
 4. Toldmyndighederne kontrollerer den brug, som den godkendte eksportør  

 gør af tilladelsen.
5. Toldmyndighederne kan når som helst trække tilladelsen tilbage.
De skal  

 gøre dette, når den godkendte eksportør ikke længere giver de i stk. 1  

 omhandlede garantier, ikke opfylder de i stk. 2 omhandlede betingelser eller  

 på anden måde gør ukorrekt brug af tilladelsen.
Artikel 24 Gyldigheden af beviset for oprindelse 1. Varecertifikat EUR.1 er gyldigt i fire måneder fra den dato, hvor det  

 er blevet udstedt i udførselslandet, og skal i samme periode fremlægges for  

 indførselslandets toldmyndigheder.
 En fakturaerklæring er gyldigt i fire måneder fra den dato, hvor det er  

 blevet udstedt af eksportøren, og skal i samme periode fremlægges for  

 indførselslandets toldmyndigheder.
 2. Varecertifikater EUR.1 og fakturaerklæringer, som fremlægges for  

 indførselslandets toldmyndigheder efter udløbet af den i stk. 1 nævnte sidste  

 frist, kan godtages som grundlag for præferencebehandling, når overskridelsen  

 af fristen skyldes force majeure eller ekstraordinære omstændigheder.
 3. I andre tilfælde af forsinket fremlæggelse kan indførselslandets  

 toldmyndigheder godtage varecertifikater EUR.1, når varerne er blevet  

 frembudt for dem inden udløbet af den nævnte frist.
Artikel 25 Fremlæggelse af bevis for oprindelse Varecertifikater EUR.1 fremlægges for toldmyndighederne i indførselslandet  

 i overensstemmelse med de procedurer, der gælder i det pågældende land.
Disse  

 myndigheder kan forlange en oversættelse af et varecertifikat EUR.1. De kan  

 desuden kræve, at importangivelsen suppleres med importørens erklæring om, at  

 varerne opfylder de betingelser, der kræves for anvendelse af aftalen.
Artikel 26 Indførsel i form af delforsendelser Når varer henhørende under afsnit XVI og XVII eller pos. 7308 og 9406 i  

 det harmoniserede system på importørens anmodning og på de af  

 indførselslandets toldmyndigheder fastsatte vilkår indføres i demonteret  

 eller ikke-monteret stand i henhold til punkt 2a i de almindelige  

 bestemmelser i det harmoniserede system, og denne indførsel finder sted i  

 form af delforsendelser, skal der ved indførslen af den første delforsendelse  

 fremlægges et enkelt bevis for disse varers oprindelse for toldmyndighederne.
Artikel 27 Undtagelser fra formelt bevis for oprindelse 1. Varer i småforsendelser fra private afsendere til private modtagere  

 eller varer, der medbringes af rejsende i deres personlige bagage, kan  

 indføres som varer med oprindelsesstatus, uden at det er nødvendigt at  

 fremlægge et formelt bevis for oprindelse, forudsat at der er tale om  

 indførsel helt uden erhvervsmæssig karakter, og det erklæres, at varerne  

 opfylder betingelserne i denne protokol, og der ikke er nogen tvivl om denne  

 erklærings rigtighed.
For så vidt angår varer sendt pr. post, kan denne  

 erklæring afgives på toldangivelse C2/CP3 eller på et ark papir, der  

 vedlægges det nævnte dokument.
 2. Som indførsel helt uden erhvervsmæssig karakter anses lejlighedsvis  

 indførsel, der udelukkende består af varer bestemt til personlig brug for  

 modtagerne eller de rejsende eller deres familie, og hvis beskaffenhed og  

 mængde ikke giver anledning til tvivl om, at indførslen sker i  

 ikke-erhvervsmæssigt øjemed.
 3. Desuden må den samlede værdi af disse varer ikke overstige 500 ecu, når  

 der er tale om småforsendelser, eller 1 200 ecu, når der er tale om varer,  

 der indgår i de rejsendes personlige bagage.
Artikel 28 Opbevaring af beviser for oprindelse og støtte- dokumenter 1. En eksportør, der anmoder om udstedelse af et varecertifikat EUR.1,  

 skal i mindst tre år opbevare de i artikel 18, stk. 3, omhandlede dokumenter.
 2. En eksportør, der udfærdiger en fakturaerklæring, skal i mindst tre år  

 opbevare en genpart af denne fakturaerklæring, samt de i artikel 22, stk. 3,  

 omhandlede dokumenter.
 3. De toldmyndigheder i udførselslandet, som udsteder et varecertifikat  

 EUR.1, skal i mindst tre år opbevare den i artikel 18, stk. 2, nævnte  

 anmodningsformular.
 4. Indførselslandets toldmyndigheder skal i mindst tre år opbevare de  

 varecertifikater EUR.1, der fremlægges for dem.
Artikel 29 Uoverensstemmelser og formelle fejl 1. Konstateres der mindre uoverensstemmelser mellem oplysningerne i et  

 varecertifikat EUR.1 eller en fakturaerklæring og oplysningerne i de  

 dokumenter, der indgives til toldstedet med henblik på varernes indklarering,  

 medfører dette ikke i sig selv, at varecertifikat EUR.1 eller  

 fakturaerklæringen er ugyldig, når det på fyldestgørende måde godtgøres, at  

 dokumentet svarer til de frembudte varer.
 2. Klare formelle fejl som maskinskrivningsfejl på et varecertifikat EUR.1  

 eller en fakturaerklæring bør ikke føre til, at det pågældende dokument  

 afvises, hvis fejlene ikke er af en sådan karakter, at de rejser tvivl om  

 rigtigheden af påtegningerne i dokumentet.
Artikel 30 Beløb udtryk i ecu 1. Modværdien i udførselslandets nationale valuta af de beløb, der er  

 udtryk i ecu, fastsættes af udførselslandet og meddeles de øvrige  

 kontraherende parter.
 Når beløbene er større end de tilsvarende beløb, der er fastsat af  

 indførselslandet, skal dette godkende dem, hvis varerne er faktureret i  

 udførselslandets valuta.
 Er varerne faktureret i en anden af Fællesskabets medlemsstaters valuta,  

 skal indførselslandet godkende det beløb, som meddeles af det pågældende  

 land.
 2. Indtil den 30. april 2000 udgør de beløb, der skal benyttes i en given  

 national valuta, modværdien i den pågældende nationale valuta af de i ecu  

 udtrykte beløb pr. 1. oktober 1994.
 For hver efterfølgende periode af 5 års varighed undersøger  

 Associeringsrådet de i ecu udtrykte beløb og disses modværdi i landenes  

 nationale valutaer på grundlag af ecu-vekselkurserne den første hverdag i  

 oktober året umiddelbart forud for denne femårsperiode.
Som led i denne undersøgelse sikrer Associeringsrådet, at der ikke finder  

 nogen nedgang sted i de beløb, der skal benyttes i nogen national valuta, og  

 overvejer desuden, om det er ønskeligt at bevare de pågældende beløbsgrænsers  

 virkninger i faste priser.
Med henblik herpå kan det træffe beslutning om at  

 ændre de i ecu udtrykte beløb.
Afsnit VI Metoder for administrativt samarbejde Artikel 31 Meddelelse om stempler og adresser Toldmyndighederne i medlemsstaterne og Israel skal gennem  

 Europa-Kommissionen forsyne hinanden med aftryk af de stempler, der anvendes  

 på toldstederne ved udstedelsen af varecertifikater EUR.1, og med adresserne  

 på de toldmyndigheder, der er ansvarlige for udstedelsen af varecertifikater  

 EUR.1 og for kontrollen af disse og fakturaerklæringerne.
Artikel 32 Kontrol af bevis for oprindelse 1. Efterfølgende kontrol af varecertifikater EUR.1 og af  

 fakturaerklæringer skal foretages ved stikprøver, og i øvrigt når  

 indførselslandets toldmyndigheder nærer begrundet tvivl om dokumenternes  

 ægthed, de pågældende varers oprindelsesstatus eller opfyldelsen af de øvrige  

 betingelser i denne protokol.
 2. Med henblik på gennemførelse af bestemmelserne i stk. 1 skal  

 indførselslandets toldmyndigheder tilbagesende varecertifikat EUR.1 og  

 fakturaen, hvis en sådan er fremlagt, eller fakturaerklæringen eller en kopi  

 af disse dokumenter til udførselslandets toldmyndigheder, i givet fald med  

 angivelse af de materielle eller formelle årsager, der gør en undersøgelse  

 berettiget.
 Til støtte for anmodningen om efterfølgende kontrol fremsender de samtlige  

 dokumenter og oplysninger, som de er kommet i besiddelse af, og som tyder på,  

 at angivelserne i varecertifikat EUR.1 eller i fakturaerklæringen er  

 ukorrekte.
3. Kontrollen gennemføres af udførselslandets toldmyndigheder.
De er i  

 denne sammenhæng berettiget til at kræve alle oplysninger og foretage alle  

 former for kontrol af eksportørens regnskaber eller enhver anden kontrol, som  

 de finder hensigtsmæssig.
 4. Hvis indførselslandets toldmyndigheder træffer afgørelse om at  

 suspendere præferenceordningen for de pågældende varer, medens de afventer  

 resultatet af undersøgelsen, skal de tilbyde at frigive varerne til  

 importøren med forbehold af sådanne sikkerhedsforanstaltninger, de måtte  

 finde nødvendige.
5. De toldmyndigheder, der anmoder om undersøgelsen, skal underrettes om  

 resultaterne af denne undersøgelse senest i løbet af ti måneder.
Det skal  

 klart fremgå af disse resultater, om dokumenterne er ægte, og om de  

 pågældende varer kan betragtes som varer med oprindelsesstatus og opfylder de  

 øvrige betingelser i denne protokol.
 I tilfælde, hvor kumulationsbestemmelserne i artikel 3, stk. 2, og artikel  

 18, stk. 4, finder anvendelse, skal svaret omfatte en kopi (eller kopier) af  

 det eller de varecertifikater eller den eller de fakturaerklæringer, der er  

 benyttet.
 6. Hvis der i tilfælde, hvor der er begrundet tvivl, ikke foreligger svar  

 inden ti måneder, eller hvis svaret ikke indeholder tilstrækkelige  

 oplysninger til at fastslå de pågældende dokumenters ægthed eller varernes  

 virkelige oprindelse, afslår de anmodende toldmyndigheder at indrømme  

 præferencebehandling, medmindre der foreligger force majeure eller  

 ekstraordinære omstændigheder.
Artikel 33 Bilæggelse af tvister Hvis der i forbindelse med den i artikel 32 fastsatte kontrolprocedure  

 opstår tvister, der ikke kan bilægges, mellem de toldmyndigheder, der anmoder  

 om en undersøgelse, og de toldmyndigheder, der er ansvarlige for  

 undersøgelsens gennemførelse, eller hvis der opstår tvister om fortolkningen  

 af denne protokol, forelægges disse for Toldsamarbejdsudvalget.
 Under alle omstændigheder bilægges tvister mellem importøren og  

 indførselslandets toldmyndigheder i henhold til indførselslandets lovgivning.
Artikel 34 Sanktioner Der iværksættes sanktioner mod enhver person, der udfærdiger eller lader  

 udfærdige et dokument med urigtige oplysninger for at opnå  

 præferencebehandling for en vare.
Artikel 35 Frizoner 1. Medlemsstaterne og Israel træffer alle nødvendige foranstaltninger for  

 at sikre, at varer, der udføres på grundlag af et varecertifikat EUR.1, og  

 som under transporten oplagres i en frizone beliggende på deres område, ikke  

 ombyttes med andre varer, og at de ikke der undergår andre behandlinger end  

 sådanne, der er bestemt til at sikre, at deres tilstand ikke forringes.
 2. Som undtagelse fra stk. 1 skal de berørte myndigheder på eksportørens  

 anmodning udstede et nyt certifikat EUR.1 for varer med oprindelse i  

 Fællesskabet eller i Israel, der er indført i en frizone på grundlag af et  

 certifikat EUR.1, og som underkastes behandling eller forarbejdning, såfremt  

 den behandling eller forarbejdning, varerne underkastes, er i  

 overensstemmelse med bestemmelserne i denne protokol.
Afsnit VII Ceuta og Melilla Artikel 36 Anvendelse af protokollen 1. Betegnelsen »Fællesskabet« som anvendt i denne protokol  

 omfatter ikke Ceuta og Melilla.
Udtrykket »varer med oprindelse i  

 Fællesskabet« omfatter ikke varer med oprindelse i disse områder.
 2. Denne protokol finder tilsvarende anvendelse på varer med oprindelse i  

 Ceuta og Melilla, jf. dog de særlige betingelser i artikel 37.
Artikel 37 Særlige betingelser 1. Følgende bestemmelser finder anvendelse i stedet for artikel 2 og 3,  

 stk. 1 og 2, og henvisninger til disse artikler betragtes som henvisninger  

 til nærværende artikel.
 2. Forudsat at de er transporteret direkte i overensstemmelse med artikel  

 14, anses følgende varer:
 1) som varer med oprindelse i Ceuta og Melilla:
a) varer, der fuldt ud er fremstillet i Ceuta og Melilla; b) varer, der er fremstillet i Ceuta og Melilla, og til hvis fremstilling  

 der er medgået andre end de i litra a) nævnte, på betingelse af:
i) at disse materialer har undergået en tilstrækkelig bearbejdning eller  

 forarbejdning i den i artikel 5 i denne protokol fastlagte betydning, eller ii) at disse materialer har oprindelse i Fællesskabet eller Israel i den i  

 denne protokol fastlagte betydning, forudsat at de har undergået en mere  

 vidtgående bearbejdning eller forarbejdning end den, der er omhandlet i  

 artikel 6; 2) som varer med oprindelse i Israel:
a) varer, der fuldt ud er fremstillet i Israel; b) varer, der er fremstillet i Israel, og til hvis fremstilling der er  

 medgået andre end de i litra a) nævnte, på betingelse af:
i) at disse materialer har undergået en tilstrækkelig bearbejdning eller  

 forarbejdning i den i artikel 5 i denne protokol fastlagte betydning, eller ii) at disse materialer har oprindelse i Ceuta og Melilla eller i  

 Fællesskabet i den i denne protokol fastlagte betydning, forudsat at de har  

 undergået en mere vidtgående bearbejdning eller forarbejdning end den, der er  

 omhandlet i artikel 6.
 3. Ceuta og Melilla betragtes som et enkelt område.
 4. Eksportøren eller dennes bemyndigede repræsentant skal anføre  

 betegnelsen »Israel« og »Ceuta og Melilla« i rubrik 2 i  

 varecertifikat EUR.1. Hvad angår varer med oprindelsesstatus i Ceuta og  

 Melilla, skal denne oprindelse endvidere angives i rubrik 4 i certifikatet.
 5. Det påhviler de spanske toldmyndigheder at sikre anvendelsen af denne  

 protokol i Ceuta og Melilla.
Afsnit VIII Afsluttende bestemmelser Artikel 38 Ændringer til protokollen Associeringsrådet kan træffe afgørelse om at ændre bestemmelserne i denne  

 protokol.
Artikel 39 Toldsamarbejdsudvalget 1. Der nedsættes et toldsamarbejdsudvalg, der skal sikre det  

 administrative samarbejde med henblik på korrekt og ensartet anvendelse af  

 denne protokol, og som skal varetage alle øvrige opgaver på toldområdet, som  

 det måtte få overdraget.
 2. Udvalget består på den ene side af eksperter fra medlemsstaterne og  

 tjenestemænd fra tjenestegrene i Europa-Kommissionen, som er ansvarlige for  

 toldspørgsmål, og på den anden side af eksperter, der er udpeget af Israel.
Artikel 40 Bilag Bilagene til denne protokol udgør en integrerende del af denne.
Artikel 41 Gennemførelse af protokollen Fællesskabet og Israel træffer hver for sit vedkommende de  

 foranstaltninger, som gennemførelsen af denne protokol indebærer.
Artikel 42 Varer under forsendelse eller i oplag Aftalens bestemmelser gælder også for varer, som opfylder bestemmelserne i  

 denne protokol, og som på datoen for ikrafttrædelsen af aftalen om frihandel  

 og handelsanliggender befinder sig enten i transit eller midlertidigt oplagt  

 på toldoplag eller i frizoner i Fællesskabet eller i Israel, under  

 forudsætning af, at der senest fire måneder efter den pågældende dato  

 forelægges indførselslandets toldmyndigheder et varecertifikat EUR.1, som er  

 udstedt efterfølgende af de kompetente myndigheder i udførselslandet, samt  

 dokumentation for direkte forsendelse.
Bilag I NOTER Forord Reglerne i denne liste finder kun anvendelse på de af aftalen omfattede  

 varer.
Note 1 1.1. I de to første kolonner på listen beskrives den fremstillede vare.
I  

 første kolonne angives position eller kapitel i det harmoniserede system, og  

 i anden kolonne angives varebeskrivelsen i den bestemte position eller det  

 bestemte kapitel i dette system.
For hver angivelse i de to første kolonner  

 er en regel specificeret i kolonne 3 eller 4. Når der i nogle tilfælde står  

 et »ex« før angivelsen i første kolonne, betyder det, at reglen i  

 kolonne 3 eller 4 kun finder anvendelse på den del af den pågældende position  

 eller det pågældende kapitel, som er anført i kolonne 2.
 1.2. Når flere positioner er grupperet i kolonne 1, eller et kapitel er  

 angivet, og varebeskrivelsen i kolonne 2 derfor er angivet generelt, finder  

 den tilsvarende regel i kolonne 3 eller 4 anvendelse på alle varer, der i  

 henhold til det harmoniserede system tariferes inden for positioner i  

 kapitlet eller inden for en af de positioner, der er grupperet i kolonne 1.
 1.3. Når der er forskellige regler på listen for forskellige varer inden  

 for en position, indeholder hver »indrykning« beskrivelsen af den  

 del af positionen, der er omfattet af den tilsvarende regel i kolonne 3 eller  

 4.
 1.4. Hvis der i forbindelse med en angivelse i de første to kolonner er  

 specificeret en regel i både kolonne 3 og 4, kan eksportøren vælge at anvende  

 enten reglen i kolonne 3 eller reglen i kolonne 4. Hvis der ikke er angivet  

 nogen oprindelsesregel i kolonne 4, skal reglen i kolonne 3 anvendes.
Note 2 2.1. Den bearbejdning eller forarbejdning, der er nødvendig i henhold til  

 en regel i kolonne 3, skal kun foretages i forbindelse med de anvendte  

 materialer, der ikke har oprindelsesstatus.
Begrænsningerne ifølge en regel i  

 kolonne 3 finder på samme måde kun anvendelse på anvendte materialer, der  

 ikke har oprindelsesstatus.
2.2. Såfremt en regel angiver »fremstilling på basis af alle  

 materialer«, kan også materialer, der henhører under samme position som  

 varen, anvendes, jf. dog eventuelle specifikke begrænsninger, som også kan  

 være indeholdt i reglen.
Ved »fremstilling på basis af alle materialer,  

 herunder andre materialer, der henhører under pos. . .«, forstås  

 imidlertid, at kun materialer, der tariferes under samme position som varen  

 med en anden beskrivelse end varebeskrivelsen i kolonne 2 på listen, kan  

 anvendes.
 2.3. Når en vare, der er fremstillet af materialer uden oprindelsesstatus,  

 som har fået oprindelsesstatus ved fremstillingen i henhold til reglen om  

 positionsskifte eller dens egen listeregel, anvendes som materiale i  

 fremstillingen af en anden vare, finder den regel, der gælder for den vare, i  

 hvilken den er indarbejdet, ikke anvendelse på den pågældende vare.
 F.eks.:
 En maskine, der henhører under pos. 8407, for hvilken det i reglen hedder,  

 at værdien af anvendte materialer uden oprindelsesstatus ikke må overstige  

 40% af prisen ab fabrik, fremstilles af »andet legeret stål groft  

 tildannet ved smedning«, der henhører under pos. 7224.
Hvis smedningen er foretaget i det pågældende land på grundlag af en barre  

 uden oprindelsesstatus, har smedningen allerede fået oprindelsesstatus i  

 henhold til reglen for pos. ex 7224 på listen.
Den betragtes så som en vare  

 med oprindelsesstatus ved beregningen af værdien af maskinen, uanset om den  

 er fremstillet på den samme fabrik eller på en anden.
Der tages således ikke  

 hensyn til værdien af barren uden oprindelsesstatus, når værdien af de  

 anvendte materialer uden oprindelsesstatus lægges sammen.
2.4. Reglen i listen fastlægger den mindstebearbejdning eller  

 -forarbejdning, der er nødvendig, hvoraf følger, at yderligere bearbejdning  

 eller forarbejdning også giver oprindelsesstatus; omvendt kan en mindre grad  

 af bearbejdning eller forarbejdning ikke give oprindelsesstatus.
Når et  

 materiale uden oprindelsesstatus ifølge en regel kan anvendes på et vist  

 fremstillingstrin, er det tilladt at anvende sådant materiale på et tidligere  

 stadium i fremstillingen, hvorimod anvendelse af sådant materiale på et  

 senere stadium ikke er tilladt.
2.5. Når det i en regel på listen specificeres, at en vare kan fremstilles  

 af mere end et materiale, betyder det, at et eller flere af materialerne kan  

 anvendes.
Det kræves ikke, at alle materialerne anvendes.
 Eksempel:
I reglen for vævede stoffer henhørende under ex kapitel 50 til 55 hedder  

 det, at naturlige fibre kan anvendes, og at bl.a. kemikalier også kan  

 anvendes.
Dette betyder ikke, at både naturlige fibre og kemikalier skal  

 anvendes, men at et af dem eller begge må anvendes.
 2.6. Når det i en regel i listen hedder, at en vare skal være fremstillet  

 af et bestemt materiale, forhindrer betingelsen ikke, at der anvendes andre  

 materialer, som på grund af deres art ikke kan opfylde reglen. (Se også note  

 5.2. nedenfor i forbindelse med tekstilvarer).
 Eksempel:
 Reglen for tilberedte levnedsmidler under pos. 1904, hvorefter anvendelse  

 af korn og varer deraf uden oprindelsesstatus udtrykkeligt er udelukket, er  

 ikke til hinder for, at der anvendes mineralsalte, kemiske og andre  

 tilsætningsstoffer, som ikke er fremstillet af korn.
 Det gælder imidlertid ikke for varer, der - selvom de ikke må fremstilles  

 af det bestemte materiale, som er nævnt på listen - på et tidligere  

 fremstillingstrin må fremstilles af et materiale af samme art.
 Eksempel:
Når en beklædningsgenstand i ex kapitel 62 er fremstillet af fiberdug, og  

 sådanne artikler kun må tilvirkes af garn uden oprindelsesstatus, er det ikke  

 muligt at anvende fiberdug, selv når fiberdug normalt ikke kan fremstilles af  

 garn.
I sådanne tilfælde bør der som hovedregel anvendes materiale, der  

 befinder sig på stadiet umiddelbart forud for garnfremstillingen, dvs.  

 fiberstadiet.
2.7. Når der i en regel i listen angives to eller flere procenter som  

 maksimalværdien af materialer uden oprindelsesstatus, der kan anvendes, må  

 disse procenter ikke lægges sammen.
Maksimalværdien af alle de anvendte  

 materialer uden oprindelsesstatus må aldrig være højere end den højeste af de  

 angivne procenter.
Endvidere må de enkelte procenter ikke overskrides i  

 forhold til de bestemte varer, de gælder for.
Note 3 3.1. »Naturlige fibre« anvendes i listen for alle andre fibre  

 end regenererede og syntetiske fibre og er begrænset til stadiet inden  

 spinding, herunder også affald, og medmindre andet er angivet, omfatter  

 »naturlige fibre« også fibre, der er kartede, kæmmede eller på  

 anden måde beredt, men ikke spundet.
 3.2. »Naturlige fibre« omfatter også hestehår henhørende under  

 pos. 0503 og natursilke henhørende under pos. 5002 og 5003, samt uld og fine  

 eller grove dyrehår under pos. 5101, 5102, 5103, 5104 og 5105, bomuld under  

 pos. 5201, 5202 og 5203 og andre vegetabilske fibre under pos. 5301, 5302,  

 5303, 5304 og 5305.
 3.3. »Spindeopløsninger«, »kemikalier« og  

 »materialer til papirfremstilling« anvendes i listen til  

 beskrivelse af materialer, der ikke tariferes i kapitel 50 til 63, og som kan  

 anvendes til fremstilling af regenererede eller syntetiske fibre eller  

 papirfibre eller -garn.
 3.4. »Korte kemofibre« anvendes i listen for syntetiske eller  

 regenererede bånd (tow), korte fibre eller affald henhørende under pos. 5501,  

 5502, 5503, 5504, 5505, 5506 og 5507.
Note 4 4.1. Når der for en given vare på listen henvises til denne note, finder  

 betingelserne i kolonne 3 ikke anvendelse på basistekstilmaterialer, der er  

 anvendt til fremstilling af denne vare, og som sammenlagt udgør 10% eller  

 derunder af den samlede vægt af alle anvendte basistekstilmaterialer (jf.  

 også note 4.3. og 4.4.).
 4.2. Denne tolerancemargen kan imidlertid kun anvendes på blandede varer,  

 der er fremstillet af to eller flere basistekstilmaterialer.
 Følgende materialer er basistekstilmaterialer:
- natursilke - uld - grove dyrehår - fine dyrehår - hestehår - bomuld - materialer til papirfremstilling og papir - hør - hamp - jute og andre bastfibre - sisal og andre agavefibre - kokos, abaca, ramie og andre vegetabilske tekstilfibre - endeløse syntetiske fibre - endeløse regenererede fibre - korte syntetiske fibre - korte regenererede fibre Eksempel:
Garn henhørende under pos. 5205, der er fremstillet af bomuldsfibre  

 henhørende under pos. 5203 og korte syntetiske fibre henhørende under pos.  

 5506, er blandet garn.
Derfor kan korte syntetiske fibre, som ikke opfylder  

 oprindelsesreglerne (der kræver anvendelse af kemikalier eller  

 spindeopløsninger), anvendes med op til 10% vægtprocent af garnet.
 Eksempel:
Vævet stof under pos. 5112, der er fremstillet af uldgarn henhørende under  

 pos. 5107 og garn af korte syntetiske fibre henhørende under pos. 5509, er et  

 blandet stof.
Derfor kan enten garn af syntetiske fibre, som ikke opfylder  

 oprindelsesreglerne (der kræver anvendelse af kemikalier eller  

 spindeopløsninger), eller uldgarn, som ikke opfylder oprindelsesreglerne (der  

 kræver anvendelse af naturlige fibre, ikke kartede eller kæmmede eller på  

 anden måde beredt til spinding), eller en kombination af disse to garntyper  

 anvendes med op til 10 vægtprocent af stoffet.
 Eksempel:
 Tuftet tekstilstof under pos. 5802, der er fremstillet af bomuldsgarn  

 henhørende under pos. 5205 og bomuldsstof henhørende under pos. 5210, er kun  

 en blandet vare, når bomuldsstoffet i sig selv er et blandet stof,  

 fremstillet af garner, der tariferes under to særskilte positioner, eller når  

 de anvendte bomuldsgarner selv er blandinger.
 Eksempel:
 Der er klart tale om to særskilte basistekstilmaterialer, når det  

 pågældende tuftede tekstilstof er fremstillet af bomuldsgarn henhørende under  

 pos. 5205 og stof af syntetiske fibre henhørende under pos. 5407, og det  

 tuftede tekstilstof er derfor en blandet vare.
 Eksempel:
Et tuftet tæppe, der er fremstillet af garn af regenererede fibre og  

 bomuldsgarn og med en bagbeklædning af jute, er en blandet vare, fordi der er  

 anvendt tre basistekstilmaterialer.
Således kan materialer uden  

 oprindelsesstatus, der indgår på et senere stadium i fremstillingen end  

 reglen tillader det, anvendes, forudsat at den samlede vægt ikke overstiger  

 10% af vægten af tæppets tekstilmaterialer.
Således kan både  

 jutebagbeklædningen og/eller garnet af regenererede fibre indføres på dette  

 fremstillingsstadium, forudsat at vægtbetingelserne er opfyldt.
 4.3. For stoffer, hvori der indgår »garn fremstillet af polyurethan  

 opdelt af fleksible polyestersegmenter, også overspundet«, er tolerancen  

 20% med hensyn til dette garn.
 4.4. For stoffer, hvori der indgår strimler bestående af en kerne af  

 aluminiumsfolie eller en kerne af plastfolie, også beklædt med  

 aluminiumspulver, af bredde på 5 mm og derunder, der ved hjælp af et  

 klæbemiddel er anbragt mellem to lag plastfolie, er tolerancen 30% med hensyn  

 til denne strimmel.
Note 5 5.1. For de tekstilvarer, der i listen er markeret med en fodnote med  

 henvisning til denne note, kan tekstilmaterialer med undtagelse af for og  

 mellemfor, som ikke opfylder reglen i listen i kolonne 3 for den fremstillede  

 vare, anvendes, forudsat at de er tariferet under en anden position end  

 varen, og at deres værdi ikke overstiger 8% af prisen ab fabrik for varen.
 5.2. Materialer, der ikke tariferes under kapitel 50 til 63, kan anvendes  

 frit, uanset om de indeholder tekstilmaterialer.
 Eksempel:
 Hedder det i en regel på listen, at der skal anvendes garn til en bestemt  

 tekstilgenstand som f.eks. benklæder, forhindrer dette ikke, at der kan  

 anvendes metalgenstande som f.eks. knapper, da knapper ikke tariferes under  

 kapitel 50 til 63. Af samme årsag forhindrer det heller ikke, at der kan  

 anvendes lynlåse, selv om lynlåse i almindelighed indeholder  

 tekstilmaterialer.
 5.3. Når der gælder en procentregel, skal der ved beregningen af værdien  

 af de medgåede materialer, som ikke har oprindelsesstatus, tages hensyn til  

 værdien af materialer, der ikke er tariferet under kapitel 50 til 63.
 (* 1) Der henvises til de forklarende bemærkninger, supplerende  

 bestemmelse 4b, til kapitel 27 i den kombinerede nomenklatur.
Note 6 6.1. Som »processer« (pos. ex 2707, 2713 til 2715, ex 2901, ex  

 2902 og ex 3403) betragtes:
a) vakuumdestillation b) gendestillation i videre fraktioner1) c) krakning d) reformning e) ekstraktion med selektive opløsningsmidler f) behandling med koncentreret svovlsyre, rygende svovlsyre eller  

 svovldioxid og efterfølgende naturalisering med alkalier samt blegning og  

 rensning med naturligt aktive jordarter, aktiverede jordarter, aktiveret kul  

 eller bauxit g) polymerisation h) alkylering i) isomerisation 6.2. Som »processer« (pos. 2710 til 2712) betragtes:
a) vakuumdestillation b) gendestillation i videre fraktioner c) krakning d) reformning e) ekstraktion med selektive opløsningsmidler f) behandling med koncentreret svovlsyre, rygende svovlsyre eller  

 svovldioxid og efterfølgende neutralisering med alkalier samt blegning og  

 rensning med naturligt aktive jordarter, aktiverede jordarter, aktiveret kul  

 eller bauxit g) polymerisation h) alkylering ij) isomerisation k) kun for tunge olier henhørende under pos. ex 2710: afsvovling ved  

 anvendelse af hydrogen, når varernes svovlindhold derved reduceres med mindst  

 85% (metode ASTM D 1266-59 T) l) kun for varer henhørende under pos. 2710: afparaffinering, dog ikke ved  

 simpel filtrering m) kun for tunge olier henhørende under pos. 2710: hydrogenbehandling -  

 dog ikke afsvovling - ved hvilken hydrogenet ved et tryk på over 20 bar og en  

 temperatur på over 250IC deltager aktivt i en kemisk reaktion ved hjælp af en  

 katalysator.
Efterfølgende hydrogenbehandling af smøreolier henhørende under  

 pos. ex 2710 (hydrofinishing, f.eks. affarvning) med henblik på forbedring af  

 farven eller stabiliteten betragtes ikke som processer n) kun for brændselsolier henhørende under pos. ex 2710: atmosfærisk  

 destillation, når der ved destillation efter ASTM D 86 op til 300 IC  

 overdestilleres mindre end 30 rumfangsprocent (herunder tab ved destillation) o) kun for andre tunge olier end gasolier og brændselsolier henhørende  

 under pos. ex 2710: bearbejdning ved elektrisk højfrekvensudladning 6.3. For pos. ex 2707, 2713 til 2715, ex 2901, ex 2902 og ex 3403 giver  

 simple arbejdsprocesser, såsom rensning, klaring, udblødning, udskilning af  

 vand, filtrering, farvning, mærkning, opnåelse af et givet svovlindhold ved  

 blanding af varer med forskelligt svovlindhold og alle kombinationer af disse  

 arbejdsprocesser eller lignende arbejdsprocesser ikke oprindelsesstatus.
Bilag II Liste over bearbejdninger eller forarbejdninger, som materialer uden oprindelsesstatus skal undergå, for at den fremstillede vare kan få oprindelsesstatus Bilag III Varecertifikat EUR.1 1. Varecertifikat EUR.1 skal udfærdiges på den formular, der er vist i  

 dette bilag.
Formularen trykkes på et eller flere af de sprog, hvorpå aftalen  

 er affattet.
Certifikatet udfærdiges på et af disse sprog og i  

 overensstemmelse med udførselslandets interne retsforskrifter.
Hvis det  

 udfyldes i hånden, skal det gøres med blæk og blokbogstaver.
2. Certifikatets format er 210x297 mm, idet en maksimal afvigelse på minus  

 5 mm og plus 8 mm i længden kan tillades.
Der skal anvendes hvidt, træfrit,  

 skrivefast papir med en vægt på mindst 25 g pr. m2. Det skal forsynes med  

 grønt guillocheret bundtryk, som gør al forfalskning ved hjælp af mekaniske  

 eller kemiske midler synlig.
3. De kompetente myndigheder i Fællesskabets medlemsstater og Israel kan  

 forbeholde sig ret til selv at trykke certifikaterne eller overlade  

 trykningen til trykkerier, som de har godkendt.
I sidstnævnte tilfælde skal  

 hvert certifikat forsynes med en henvisning til godkendelsen.
Hvert  

 certifikat skal være forsynet med trykkeriets navn og adresse eller et mærke,  

 som gør det muligt af identificere dette.
Det skal endvidere forsynes med et  

 påtrykt eller på anden måde anført løbenummer, der tjener til identifikation.
 (* 1) Anfør »styrtegods« eller antallet af vareenheder, såfremt  

 varerne ikke er emballeret.
 (* 2) Skal kun udfyldes, hvis udførselslandets eller -territoriets interne  

 regler kræver det.
NOTER 1. Certifikatet må ikke indeholde raderinger eller overskrivelser.  

 Ændringer skal foretages ved overstregning af de fejlagtige oplysninger, og i  

 givet fald, ved tilføjelse af de ønskede oplysninger.
Enhver således  

 foretaget ændring skal bekræftes af den, der har udstedt certifikatet, og  

 påtegnes af toldmyndighederne.
2. Alle poster i certifikatet skal anføres uden mellemrum mellem de  

 enkelte poster, og foran hver post skal anføres et løbenummer.
Umiddelbart  

 under den sidste post trækkes en vandret afslutningsstreg.
Ikke udfyldte  

 felter skal ved overstregning gøres uanvendelige for tilføjelser.
 3. Varerne anføres med deres sædvanlige handelsbetegnelse og så udførligt,  

 at de kan identificeres.
 (* 1) Anfør »styrtegods« eller antallet af vareenheder, såfremt  

 varerne ikke er emballeret.
EKSPORTØRENS ERKLÆRING Jeg, undertegnede eksportør af de på forsiden beskrevne varer, ERKLÆRER, at varerne opfylder de betingelser, der er fastsat for  

 udstedelse af dette certifikat; BESKRIVER de omstændigheder, der har gjort det muligt for varerne at  

 opfylde disse betingelser:
 (* 1) Det ikke relevante overstreges.
PROTOKOL Nr. 5 OM GENSIDIG BISTAND MELLEM DE ADMINISTRATIVE MYNDIGHEDER I TOLDSPØRGSMÅL Artikel 1 Definitioner I denne protokol forstås ved:
a) »toldlovgivning«, bestemmelser vedtaget af parterne  

 vedrørende indførsel, udførsel og forsendelse af varer og henførsel heraf  

 under en hvilken som helst anden toldprocedure, herunder forbuds-,  

 begrænsnings- og kontrolforanstaltninger; b) »told«, told og alle andre afgifter, skatter og gebyrer og  

 andre beløb, der opkræves på parternes område i medfør af toldlovgivningen,  

 men ikke sådanne gebyrer, hvis størrelse nogenlunde svarer til omkostningerne  

 i forbindelse med de ydede tjenester c) »bistandssøgende myndighed«, en kompetent administrativ  

 myndighed, som er udpeget af en part til dette formål, og som fremsætter  

 anmodningen om bistand i toldspørgsmål d) »bistandssøgte myndighed«, en kompetent administrativ  

 myndighed, som er udpeget af en part til dette formål, og som modtager  

 anmodningen om bistand i toldspørgsmål e) »oplysninger af personlig art (personoplysninger)», alle  

 oplysninger om en identificeret eller identificerbar fysisk person.
Artikel 2 Anvendelsesområde 1. Parterne yder inden for rammerne af deres kompetence på den måde og de  

 betingelser, der er fastsat i denne protokol, hinanden bistand med henblik på  

 at sikre, at toldlovgivningen anvendes korrekt, særlig ved at forebygge,  

 påvise og undersøge transaktioner, der er i strid med toldlovgivningen.
2. Bistand i toldspørgsmål i henhold til denne protokol ydes af enhver  

 administrativ myndighed hos parterne, som er kompetent med hensyn til  

 anvendelsen af denne protokol.
Dette berører ikke bestemmelserne for gensidig  

 bistand i strafferetlige anliggender.
Det omfatter heller ikke oplysninger,  

 der er indhentet ved anvendelse af beføjelser, som udøves på  

 retsmyndighedernes anmodning, medmindre de pågældende myndigheder er  

 indforstået hermed.
Artikel 3 Bistand efter anmodning 1. På anmodning fra den bistandssøgende myndighed giver den bistandssøgte  

 myndighed denne alle sådanne oplysninger, som gør det muligt for den  

 bistandssøgende myndighed at sikre, at toldlovgivningen anvendes korrekt,  

 herunder fastslåede eller planlagte transaktioner, som udgør eller vil kunne  

 udgøre en overtrædelse af denne lovgivning.
 2. På anmodning fra den bistandssøgende myndighed oplyser den  

 bistandssøgte myndighed, hvorvidt varer, der udføres fra en af parternes  

 område, er blevet behørigt indført på den anden parts område, om fornødent  

 med angivelse af, hvilken toldprocedure varerne er henført under.
 3. På anmodning fra den bistandssøgende myndighed træffer den  

 bistandssøgte myndighed de nødvendige foranstaltninger til en særlig  

 overvågning af:
a) fysiske eller juridiske personer, om hvem der er rimelig grund til at  

 antage, at de foretager eller har foretaget transaktioner i strid med  

 toldlovgivningen; b) steder, hvor lagre af varer er anbragt på en sådan måde, at der er  

 rimelig grund til at antage, at de er bestemt til at anvendes til  

 transaktioner, der krænker den anden kontraherende parts lovgivning; c) varebevægelser, om hvilke det er oplyst, at de muligvis kan give  

 anledning til transaktioner i strid med toldlovgivningen; d) transportmidler, om hvilke der er rimelig grund til at antage, at de er  

 blevet benyttet, benyttes eller kan benyttes i forbindelse med transaktioner  

 i strid med toldlovgivningen.
Artikel 4 Uanmodet bistand Parterne yder i overensstemmelse med deres love og administrative  

 bestemmelser hinanden bistand, hvis de skønner, at en sådan er nødvendig for  

 den korrekte anvendelse af toldlovgivningen, særlig når de kommer i  

 besiddelse af oplysninger vedrørende:
- transaktioner, som krænker eller kan forekomme at krænke denne  

 lovgivning, og som kan være af interesse for andre parter; - nye midler eller metoder, der er anvendt til at gennemføre sådanne  

 transaktioner; - varer, som vides at være genstand for transaktioner i strid med  

 toldlovgivningen.
Artikel 5 Fremsendelse/meddelelse På anmodning fra den bistandssøgende myndighed træffer den bistandssøgte  

 myndighed i overensstemmelse med sin lovgivning alle nødvendige  

 forholdsregler til - at fremsende ethvert dokument, - at meddele enhver beslutning, som er omfattet af denne protokols anvendelsesområde, til en adressat  

 bosat eller etableret på dens område.
I sådanne tilfælde finder artikel 6,  

 stk. 3, anvendelse.
Artikel 6 Bistandsanmodningernes form og indhold 1. Anmodninger i henhold til denne protokol fremsættes skriftligt.
De  

 ledsages af den dokumentation, der skønnes hensigtsmæssig for at gøre det  

 muligt at efterkomme den.
Om fornødent kan mundtlige anmodninger, når  

 hastende omstændigheder kræver det, accepteres, men de skal omgående  

 bekræftes skriftligt.
 2. Anmodninger i henhold til stk. 1 omfatter følgende oplysninger:
a) navn på den bistandssøgende myndighed; b) de ønskede foranstaltninger; c) målsætninger og begrundelse for anmodningen; d) berørte love, administrative bestemmelser og andre elementer af retlig  

 art; e) en så nøjagtig og udtømmende angivelse som muligt af de fysiske eller  

 juridiske personer, der er målet for undersøgelserne; f) et sammendrag af sagsomstændighederne, undtagen i de tilfælde, der er  

 omhandlet i artikel 5.
 3. Anmodningerne fremsættes på et af den bistandssøgte myndigheds  

 officielle sprog eller på et for denne myndighed acceptabelt sprog.
 4. Hvis en anmodning ikke opfylder de formelle krav, kan den begæres  

 korrigeret eller suppleret; der kan imidlertid påbydes  

 sikkerhedsforanstaltninger.
Artikel 7 Efterkommelse af anmodningerne 1. Til imødekommelse af en bistandsanmodning giver den bistandssøgte  

 myndighed, eller når denne ikke selv er i stand til at handle på egen hånd,  

 den administrative tjenestegren, til hvilken nævnte myndighed har sendt  

 anmodningen, inden for rammerne af sin kompetence og sine disponible  

 ressourcer, som om den handlede for egen regning eller på anmodning fra andre  

 myndigheder hos den samme part, de oplysninger, den allerede er i besiddelse  

 af, ligesom den foretager passende undersøgelser eller lader sådanne  

 foretage.
 2. Anmodninger om bistand efterkommes i overensstemmelse med gældende love  

 og administrative bestemmelser hos den part, som anmodningen rettes til.
 3. Tjenestemænd fra den bistandssøgende myndighed, som har beføjelse til  

 at undersøge overtrædelser af toldlovgivningen, kan i særlige tilfælde og med  

 den bistandssøgte myndigheds samtykke være til stede i Fællesskabet eller i  

 Israel, når dets tjenestemænd undersøger overtrædelser, som er af betydning  

 for den bistandssøgende myndighed, og kan anmode om, at den bistandssøgte  

 myndighed undersøger de relevante bøger, registre og andre dokumenter eller  

 databærere og leverer kopier deraf eller oplysningerne vedrørende  

 overtrædelsen.
Artikel 8 Meddelelse af oplysninger 1. Den bistandssøgte myndighed meddeler den bistandssøgende myndighed  

 undersøgelsesresultater i form af dokumenter, bekræftede kopier af  

 dokumenter, rapporter og lignende.
 2. De i stk. 1 omhandlede dokumenter kan erstattes af edb-oplysninger i en  

 hvilken som helst form til samme formål.
Artikel 9 Undtagelser fra pligten til at yde bistand 1. Parterne kan afslå at yde den i denne protokol fastsatte bistand, når  

 denne a) ville stride mod en af EF-medlemsstaternes eller Israels suverænitet i  

 forbindelse med en opfordring til en af disse parter om at yde bistand i  

 medfør af denne protokol, b) ville stride mod den offentlige orden, sikkerhed eller andre væsentlige  

 interesser, eller c) inddrager andre bestemmelser på valuta- og skatteområdet end  

 toldlovgivningen, eller d) indebærer en krænkelse af industri-, forretnings- eller  

 embedshemmeligheden.
2. Hvis den bistandssøgende myndighed anmoder om bistand, som den ikke  

 selv ville være i stand til at yde, hvis den blev anmodet derom, skal den  

 gøre opmærksom herpå i sin anmodning.
Det overlades derefter til den  

 bistandssøgte myndighed at afgøre, hvorledes den vil reagere på en sådan  

 anmodning.
 3. Hvis bistand tilbageholdes eller afslås, meddeles beslutningen herom og  

 begrundelsen herfor straks den bistandssøgende myndighed.
Artikel 10 Tavshedspligt 1. Oplysninger, der under den ene eller den anden form meddeles i medfør  

 af dette bilag, er fortrolige.
De er omfattet af den tjenstlige tavshedspligt  

 og beskyttes af den nationale lovgivning hos den part, som modtager dem, og  

 de tilsvarende bestemmelser, der gælder for fællesskabsmyndighederne.
2. Meddelelse af oplysninger af personlig karakter må kun finde sted, hvis  

 det personbeskyttelsesniveau, der er fastsat i parternes lovgivning, er det  

 samme.
Parterne skal i det mindste sikre et beskyttelsesniveau, der bygger på  

 principperne i Europarådets konvention nr. 108 af 28. januar 1981 om  

 beskyttelse af det enkelte menneske i forbindelse med automatisk  

 databehandling af personoplysninger.
Artikel 11 Oplysningernes anvendelse 1. Indhentede oplysninger må udelukkende anvendes til de i denne protokol  

 fastsatte formål og må af parterne kun anvendes til andre formål, hvis der på  

 forhånd er givet skriftligt samtykke fra den administrative myndighed, som  

 har meddelt dem, og da kun med de af denne myndighed fastsatte begrænsninger.
 2. Stk. 1 er ikke til hinder for, at oplysninger anvendes i retssager  

 eller administrative procedurer, som senere indledes på grund af manglende  

 overholdelse af toldlovgivningen.
 3. Parterne kan i deres retsbøger, rapporter og vidneerklæringer og i  

 retssager indbragt for domstolene som bevis anvende indhentede oplysninger og  

 dokumenter, der er blevet fremlagt i overensstemmelse med bestemmelserne i  

 denne protokol.
Artikel 12 Eksperter og vidner En tjenestemand hos en bistandssøgt myndighed kan bemyndiges til inden for  

 de i bemyndigelsen fastsatte grænser at optræde som ekspert eller vidne i  

 retssager eller administrative procedurer vedrørende spørgsmål, der er  

 omfattet af denne protokol, i en anden parts jurisdiktion og til at fremlægge  

 de genstande, dokumenter eller bekræftede kopier deraf, som måtte være  

 nødvendige for retssagen eller den administrative procedure.
I anmodningen om  

 fremmøde skal det specifikt angives om, hvilket spørgsmål og i hvilken  

 egenskab tjenestemanden vil blive afhørt.
Artikel 13 Bistandsudgifter Parterne afstår fra alle krav mod hinanden om refusion af udgifter som  

 følge af anvendelsen af denne protokol, dog med undtagelse af eventuelle  

 udgifter til eksperter og vidner og til tolke og oversættere, som ikke  

 henhører under offentlige myndigheder.
Artikel 14 Gennemførelse 1. Anvendelsen af denne protokol overdrages Israels nationale  

 toldmyndigheder på den ene side og de kompetente tjenestegrene i Kommissionen  

 for De Europæiske Fællesskaber og eventuelt toldmyndighederne i  

 medlemsstaterne på den anden side.
De træffer afgørelser om alle praktiske  

 foranstaltninger og arrangementer, der er nødvendige for protokollens  

 anvendelse, og tager hensyn til reglerne vedrørende beskyttelse af data.
De  

 kan rette henstillinger til de kompetente organer om ændringer, som de  

 skønner bør foretages i protokollen.
 2. Parterne konsulterer hinanden og holder derefter hinanden underrettet  

 om de detaljerede gennemførelsesregler, som vedtages i overensstemmelse med  

 denne artikels bestemmelser.
Artikel 15 Komplementaritet 1. Denne protokol supplerer aftalerne om gensidig bistand, som er indgået  

 eller som måtte blive indgået mellem en enkelt eller flere af medlemsstaterne  

 i Den Europæiske Union og Israel og er ikke til hinder for deres anvendelse.  

 Den er heller ikke til hinder for en mere vidtgående gensidig bistand i  

 henhold til sådanne aftaler.
 2. Disse aftaler berører ikke fællesskabsbestemmelserne om meddelelse  

 mellem Kommissionens kompetente tjenestegrene og medlemsstaternes  

 toldmyndigheder af oplysninger indhentet i toldspørgsmål, som kunne være af  

 interesse for Fællesskabet, jf. dog artikel 11.
SLUTAKT De befuldmægtigede for:
KONGERIGET BELGIEN, KONGERIGET DANMARK, FORBUNDSREPUBLIKKEN TYSKLAND, DEN HELLENSKE REPUBLIK, KONGERIGET SPANIEN, DEN FRANSKE REPUBLIK, IRLAND, DEN ITALIENSKE REPUBLIK, STORHERTUGDØMMET LUXEMBOURG, KONGERIGET NEDERLANDENE, REPUBLIKKEN ØSTRIG, DEN PORTUGISISKE REPUBLIK, REPUBLIKKEN FINLAND, KONGERIGET SVERIGE, DET FORENEDE KONGERIGE STORBRITANNIEN OG NORDIRLAND, som er kontraherende parter i traktaten om oprettelse af DET EUROPÆISKE  

 FÆLLESSKAB og traktaten om oprettelse af DET EUROPÆISKE KUL- OG  

 STÅLFÆLLESSKAB, i det følgende benævnt »medlemsstater«, og for DET EUROPÆISKE FÆLLESSKAB og DET EUROPÆISKE KUL- OG STÅLFÆLLESSKAB, i det følgende benævnt »Fællesskabet«, på den ene side, og den befuldmægtigede for STATEN ISRAEL, i det følgende benævnt »Israel«, på den anden side, forsamlet i Bruxelles den nitten hundrede og femoghalvfems med henblik på  

 undertegnelsen af Euro-Middelhavsaftalen om oprettelse af en associering  

 mellem De Europæiske Fællesskaber og deres medlemsstater på den ene side og  

 Staten Israel på den anden side, i det følgende benævnt  

 »Euro-Middelhavsaftalen«, har vedtaget følgende tekster:
 Euro-Middelhavsaftalen, bilagene hertil og følgende protokoller:
PROTOKOL Nr. 1 om ordningen for indførsel i Fællesskabet af  

 landbrugsprodukter med oprindelse i Israel PROTOKOL Nr. 2 om ordningen for indførsel i Israel af landbrugsprodukter  

 med oprindelse i Fællesskabet PROTOKOL Nr. 3 om plantebeskyttelse PROTOKOL Nr. 4 om definitionen af begrebet »varer med  

 oprindelsesstatus« og om metoderne for administrativt samarbejde PROTOKOL Nr. 5 om gensidig bistand mellem de administrative myndigheder i  

 toldspørgsmål De befuldmægtigede for medlemsstaterne og Fællesskabet og den  

 befuldmægtigede for Israel har vedtaget følgende fælles erklæringer, der er  

 knyttet til denne slutakt:
Fælles erklæring om artikel 2 i aftalen Fælles erklæring om artikel 5 i aftalen Fælles erklæring om artikel 6, stk. 2, i aftalen Fælles erklæring om artikel 9, stk. 2, i aftalen Fælles erklæring om artikel 39 og bilag VII i aftalen Fælles erklæring om afsnit VI i aftalen Fælles erklæring om artikel 44 i aftalen Fælles erklæring om det decentrale samarbejde Fælles erklæring om artikel 68 i aftalen Fælles erklæring om artikel 74 i aftalen Fælles erklæring om artikel 75 i aftalen Fælles erklæring om offentlige indkøb Fælles erklæring om veterinæranliggender Fælles erklæring om protokol nr. 4 Fælles erklæring om fremskyndet iværksættelse.
 De befuldmægtigede for medlemsstaterne og Fællesskabet og den  

 befuldmægtigede for Israel har taget følgende brevvekslinger, der er knyttet  

 til denne slutakt, til efterretning:
Aftale i form af brevveksling om verserende bilaterale spørgsmål, Aftale i form af brevveksling mellem Fællesskabet og Israel om protokol  

 nr. 1 og om indførsel i Fællesskabet af friske afskårne blomster henhørende  

 under pos. 0603 10 i den fælles toldtarif, Aftale i form af brevveksling mellem Fællesskabet og Israel om  

 iværksættelse af Uruguay-rundens aftaler.
 Den befuldmægtigede for Israel har taget følgende erklæring fra Det  

 Europæiske Fællesskab, der er knyttet til denne slutakt, til efterretning:
Erklæring om artikel 28 i aftalen (kumulation af oprindelse), Erklæring om artikel 28 i aftalen (tilpasning af oprindelsesreglerne), Erklæring om artikel 36 i aftalen, Erklæring om afsnit VI i aftalen om økonomisk samarbejde.
 De befuldmægtigede for medlemsstaterne og Fællesskabet har taget følgende  

 erklæringer fra Israel, der er knyttet til denne slutakt, til efterretning:
 Erklæring om artikel 65 i aftalen.
FÆLLES ERKLÆRINGER FÆLLES ERKLÆRING OM ARTIKEL 2 Parterne bekræfter på ny, hvilken betydning de tillægger respekten for  

 menneskerettighederne som stadfæstet i FN's Pagt, herunder bekæmpelse af  

 fremmedhad, antisemitisme og racisme.
FÆLLES ERKLÆRING OM ARTIKEL 5 Det kan aftales, at der afholdes ekspertmøder om særlige emner.
FÆLLES ERKLÆRING OM ARTIKEL 6, STK. 2 Parterne er enige om i tilfælde af ændringer af den nomenklatur, der  

 anvendes til tarifering af landbrugsprodukter eller forarbejdede  

 landbrugsprodukter, der ikke henhører under bilag II, at afholde  

 konsultationer for at vedtage de tilpasninger, der måtte vise sig nødvendige  

 for at opretholde de bestående indrømmelser.
FÆLLES ERKLÆRING OM ARTIKEL 9, STK. 2 For at sikre en gnidningsløs anvendelse af princippet om den i aftalens  

 artikel 9, stk. 2, omhandlede forudgående meddelelse, sender Israel inden for  

 en passende frist inden vedtagelsen på en uformel og fortrolig måde  

 Kommissionen elementerne i beregningen af det landbrugselement, der skal  

 anvendes.
Kommissionen meddeler Israel sin vurdering heraf inden for 10  

 arbejdsdage.
FÆLLES ERKLÆRING OM ARTIKEL 39 OG BILAG VII I denne aftale forstås ved intellektuel, industriel og kommerciel  

 ejendomsret særlig ophavsret, herunder ophavsret til edb-programmer, og  

 beslægtede rettigheder, patenter, industrielle mønstre, geografiske  

 betegnelser, herunder oprindelsesbetegnelser, varemærker og  

 servicevaremærker, integrerede kredsløbs topografi såvel som beskyttelse mod  

 illoyal konkurrence som omhandlet i artikel 10a i Pariserkonventionen om  

 beskyttelse af industriel ejendomsret (Stockholm-akten 1967) og beskyttelse  

 af fortrolig information om knowhow.
 Det er vedtaget, at udtrykket »intellektuel, industriel og kommerciel  

 ejendomsret« i den hebræiske oversættelse af aftalen oversættes til det  

 hebræiske udtryk svarende til »intellektuel ejendomsret«.
FÆLLES ERKLÆRING OM AFSNIT VI Hver af parterne bærer sine egne finansielle omkostninger ved deltagelsen  

 i aktiviteter inden for rammerne af det økonomiske samarbejde, der træffes  

 afgørelse om fra sag til sag.
FÆLLES ERKLÆRING OM ARTIKEL 44 Parterne bekræfter på ny deres tilslutning til fredsprocessen i  

 Mellemøsten, samt at det er deres overbevisning, at freden bør befæstes  

 gennem regionalt samarbejde.
Fællesskabet er rede til at støtte fælles  

 udviklingsprojekter, som Israel og dets naboer forelægger, dog under  

 hensyntagen til Fællesskabets relevante faglige og budgetmæssige procedurer.
FÆLLES ERKLÆRING OM DET DECENTRALE SAMARBEJDE Parterne bekræfter på ny den betydning, de tillægger decentrale  

 samarbejdsprogrammer som et middel til at anspore til udveksling af  

 erfaringer og overførsel af knowhow i Middelhavsområdet og mellem Det  

 Europæiske Fællesskab og dets Middelhavspartnere.
FÆLLES ERKLÆRING OM ARTIKEL 68 Associeringsrådets forretningsorden skal indeholde mulighed for, at  

 afgørelser kan træffes ved skriftlig procedure.
FÆLLES ERKLÆRING OM ARTIKEL 74 Parterne mærker sig, at Fællesskabets Økonomiske og Sociale Udvalg og  

 Israels Økonomiske og Sociale Udvalg kan intensivere deres forbindelser  

 gennem en årlig dialog og gensidigt samarbejde.
FÆLLES ERKLÆRING OM ARTIKEL 75 Når voldgiftsproceduren bringes i anvendelse, bestræber parterne sig på at  

 sikre, at Associeringsrådet udpeger den tredje voldgiftsmand inden to måneder  

 efter udpegelsen af den anden voldgiftsmand.
FÆLLES ERKLÆRING OM OFFENTLIGE INDKØB Parterne vil indlede formelle forhandlinger på en række områder om at åbne  

 deres respektive markeder for offentlige indkøb i et omfang, der går ud over,  

 hvad der er gensidigt aftalt i henhold til den aftale om offentlige indkøb,  

 der er indgået inden for rammerne af WTO, i det følgende benævnt AOI.
Disse  

 forhandlinger bør forløbe på en sådan måde, at der vil være nået til en  

 aftale inden udgangen af 1995.
 Parterne er enige om, at disse forhandlinger bl.a. skal vedrøre indkøb af:
- varer, bygge- og anlægsarbejder og tjenesteydelser, foretaget af  

 enheder, der opererer inden for telekommunikation og bytransport (med  

 undtagelse af busser) - tjenesteydelser, der indkøbes af enheder omfattet af AOI for at udvide  

 de gensidige forpligtelser i henhold til bilag 4 til tillæg I til AOI.
 Parterne afstår fra at indføre yderligere diskriminerende foranstaltninger  

 mod den anden parts leverandører af tungt elektrisk udstyr og medicinsk  

 udstyr, som går ud over, hvad der allerede er aftalt i forbindelse med AOI,  

 og søger at undgå at indføre diskriminerende foranstaltninger, som fordrejer  

 en åben indkøbspraksis.
 Parterne undersøger med regelmæssige mellemrum, hvorledes deres aftale om  

 offentlige indkøb anvendes, med henblik på yderligere forhandlinger med sigte  

 på en udvidelse af den gensidige dækning.
 Parterne støtter tillige aktivt liberaliseringen af teletjenestemarkederne  

 og deltager i den multilaterale GATS-forhandlingsgruppe om  

 basistelekommunikation.
FÆLLES ERKLÆRING OM VETERINÆRANLIGGENDER Parterne søger at anvende deres regler vedrørende veterinæranliggender på  

 en ikke-diskriminerende måde og at afstå fra at indføre nye foranstaltninger,  

 der har til virkning at hindre handelen på en ubehørig måde.
FÆLLES ERKLÆRING OM PROTOKOL 4 Fællesskabet og Israel er enige om, at bearbejdning eller forarbejdning  

 foretaget uden for parterne, sker ved hjælp af passiv forædling eller et  

 lignende system.
FÆLLES ERKLÆRING OM FREMSKYNDET IVÆRKSÆTTELSE Parterne giver udtryk for deres hensigt om at fremskynde iværksættelsen af  

 denne aftales bestemmelser vedrørende handel og toldsamarbejde gennem en  

 interimsaftale, der så vidt muligt skal træde i kraft den 1. januar 1996.
AFTALE I FORM AF BREVVEKSLING MELLEM FÆLLESSKABET OG ISRAEL OM VERSERENDE BILATERALE SPØRGSMÅL A.
Brev fra Fællesskabet Hr., Fællesskabet og Israel noterer sig den aftale, der er opnået om  

 anvendelsen af en acceptabel løsning på alle stadig verserende bilaterale  

 spørgsmål vedrørende anvendelsen af samarbejdsaftalen af 1975.
 Jeg ville være Dem taknemmelig, såfremt De over for mig vil bekræfte, at  

 Deres regering er indforstået med indholdet af dette brev.
 Modtag, hr., forsikringen om min mest udmærkede højagtelse.
På vegne af Rådet for Den Europæiske Union B.
Brev fra Israel Hr., Jeg har den ære hermed at anerkende modtagelsen af Deres skrivelse af dags  

 dato med følgende ordlyd:
 »Fællesskabet og Israel noterer sig den aftale, der er opnået om  

 anvendelsen af en acceptabel løsning på alle stadig verserende bilaterale  

 spørgsmål vedrørende anvendelsen af samarbejdsaftalen af 1975.
Jeg ville være Dem taknemmelig, såfremt De over for mig vil bekræfte, at  

 Deres regering er indforstået med indholdet af dette brev.« Jeg har den ære hermed at bekræfte, at min regering er indforstået med  

 indholdet af Deres skrivelse.
 Modtag, hr., forsikringen om min mest udmærkede højagtelse.
For regeringen for Israel AFTALE I FORM AF BREVVEKSLING MELLEM FÆLLESSKABET OG ISRAEL OM PROTOKOL Nr. 1 OG OM INDFØRSEL I FÆLLESSKABET AF FRISKE AFSKÅRNE BLOMSTER HENHØRENDE UNDER POS. 0603 10 I DEN FÆLLES TOLDTARIF A.  Brev fra Fællesskabet Hr., Fællesskabet og Israel er blevet enige om følgende:
 Protokol nr. 1 fastsætter, at tolden ved indførsel i Fællesskabet  

 afskaffes for friske afskårne blomster og blomsterknopper henhørende under  

 pos. 0603 10 i den fælles toldtarif og med oprindelse i Israel inden for et  

 loft på 19 500 ton.
 Israel forpligter sig til at overholde de nedenfor angivne betingelser for  

 indførsel i Fællesskabet af roser og nelliker, som kan komme i betragtning  

 ved denne toldafskaffelse:
- prisniveauet ved indførsel i Fællesskabet skal svare mindst til 85% af  

 prisniveauet i Fællesskabet for samme varer i samme perioder - det israelske prisniveau skal bestemmes ud fra de registrerede priser på  

 indførte varer på repræsentative importmarkeder i Fællesskabet - prisniveauet i Fællesskabet baseres på de registrerede producentpriser  

 på repræsentative markeder i de vigtigste producerende medlemsstater - prisniveauerne skal registreres hver fjortende dag og vægtes med de  

 respektive mængder.
Denne bestemmelse gælder for priserne i Fællesskabet og  

 de israelske priser - for både producentpriserne i Fællesskabet og importprisen for israelske  

 varer skal der sondres mellem storblomstrede og småblomstrede roser og mellem  

 enkelt- og flerblomstrede nelliker - hvis det israelske prisniveau for nogen varetype er på under 85% af  

 prisniveauet i Fællesskabet, suspenderes toldpræferencen.
Fællesskabet  

 genindfører toldpræferencen, når der er registreret et israelsk prisniveau  

 svarende til 85% eller derover af prisniveauet i Fællesskabet.
 Israel forpligter sig tillige til at opretholde den traditionelle  

 fordeling af handelen mellem roser og nelliker.
Skulle Fællesskabets marked blive forstyrret af en ændring i denne  

 fordeling, forbeholder Fællesskabet sig ret til at fastlægge en forhold på  

 linje med det traditionelle handelsmønster.
I så fald kan der foregå en  

 passende udveksling af synspunkter.
 Jeg ville være Dem taknemmelig, såfremt De over for mig vil bekræfte, at  

 Deres regering er indforstået med indholdet af dette brev.
 Modtag, hr., forsikringen om min mest udmærkede højagtelse.
På vegne af Rådet for Den Europæiske Union B.
Brev fra Israel Hr., Jeg har den ære hermed at anerkende modtagelsen af Deres skrivelse af dags  

 dato med følgende ordlyd:
 »Fællesskabet og Israel er blevet enige om følgende:
 Protokol nr. 1 fastsætter, at tolden ved indførsel i Fællesskabet  

 afskaffes for friske afskårne blomster og blomsterknopper henhørende under  

 pos. 0603 10 i den fælles toldtarif og med oprindelse i Israel inden for et  

 loft på 19 500 ton.
 Israel forpligter sig til at overholde de nedenfor angivne betingelser for  

 indførsel i Fællesskabet af roser og nelliker, som kan komme i betragtning  

 ved denne toldafskaffelse:
- prisniveauet ved indførsel i Fællesskabet skal svare mindst til 85% af  

 prisniveauet i Fællesskabet for samme varer i samme perioder - det israelske prisniveau skal bestemmes ud fra de registrerede priser på  

 indførte varer på repræsentative importmarkeder i Fællesskabet - prisniveauet i Fællesskabet baseres på de registrerede producentpriser  

 på repræsentative markeder i de vigtigste producerende medlemsstater - prisniveauerne skal registreres hver fjortende dag og vægtes med de  

 respektive mængder.
Denne bestemmelse gælder for priserne i Fællesskabet og  

 de israelske priser - for både producentpriserne i Fællesskabet og importprisen for israelske  

 varer skal der sondres mellem storblomstrede og småblomstrede roser og mellem  

 enkelt- og flerblomstrede nelliker - hvis det israelske prisniveau for nogen varetype er på under 85% af  

 prisniveauet i Fællesskabet, suspenderes toldpræferencen.
Fællesskabet  

 genindfører toldpræferencen, når der er registreret et israelsk prisniveau  

 svarende til 85% eller derover af prisniveauet i Fællesskabet.
 Israel forpligter sig tillige til at opretholde den traditionelle  

 fordeling af handelen mellem roser og nelliker.
Skulle Fællesskabets marked blive forstyrret af en ændring i denne  

 fordeling, forbeholder Fællesskabet sig ret til at fastlægge en forhold på  

 linje med det traditionelle handelsmønster.
I så fald kan der foregå en  

 passende udveksling af synspunkter.
Jeg ville være Dem taknemmelig, såfremt De over for mig vil bekræfte, at  

 Deres regering er indforstået med indholdet af dette brev.« Jeg har den ære hermed at bekræfte, at min regering er indforstået med  

 indholdet af Deres skrivelse.
 Modtag, hr., forsikringen om min mest udmærkede højagtelse.
For regeringen for Israel AFTALE I FORM AF BREVVEKSLING MELLEM FÆLLESSKABET OG ISRAEL OM IVÆRKSÆTTELSE AF URUGUAY-RUNDENS AFTALER A.
Brev fra Fællesskabet Hr., Den aftale, der er opnået mellem Det Europæiske Fællesskab og Israel,  

 indeholder ikke nogen bestemmelser vedrørende den nye ordning, der gælder for  

 indførsel af appelsiner til Fællesskabet.
Parterne vil videreføre  

 forhandlingerne om dette spørgsmål med henblik på at finde en løsning før  

 begyndelsen af produktionsåret 1995-96, dvs. den 1. december.
I den  

 forbindelse har Fællesskabet indvilliget i, at Israel ikke behandles mindre  

 gunstigt end andre Middelhavspartnere.
 Hvis der den 1. december 1995 ikke er opnået enighed om indgangsprisen for  

 appelsiner, træffer Fællesskabet alle nødvendige foranstaltninger for at  

 sikre Israel en indgangspris, der er passende og acceptabel for begge parter,  

 og som gør det muligt at indføre 200 000 tons appelsiner fra Israel, idet  

 dette indebærer en reduktion på 30% i forhold til det nuværende  

 toldkontingent for appelsiner fra Israel.
 Desuden træffer Fællesskabet passende foranstaltninger for at muliggøre  

 indførsel til Fællesskabet af traditionelle israelske forarbejdede  

 landbrugsprodukter, der ikke henhører under bilag II, og som er omfattet af  

 indrømmelserne i den nye aftale.
 På samme måde træffer Israel tilsvarende foranstaltninger for at sikre  

 indførslen af landbrugsprodukter, der traditionelt udføres af Fællesskabet,  

 for perioden 1995-1996.
 Jeg ville være Dem taknemmelig, såfremt De vil meddele mig, hvorvidt  

 Israels regering er indforstået med indholdet af dette brev.
 Modtag, hr., forsikringen om min mest udmærkede højagtelse.
På vegne af Rådet for Den Europæiske Union B.
Brev fra Israel Hr., Jeg har den ære hermed at anerkende modtagelsen af Deres skrivelse af dags  

 dato med følgende ordlyd:
»Den aftale, der er opnået mellem Det Europæiske Fællesskab og  

 Israel, indeholder ikke nogen bestemmelser vedrørende den nye ordning, der  

 gælder for indførsel af appelsiner til Fællesskabet.
Parterne vil videreføre  

 forhandlingerne om dette spørgsmål med henblik på at finde en løsning før  

 begyndelsen af produktionsåret 1995-96, dvs. den 1. december.
I den  

 forbindelse har Fællesskabet indvilliget i, at Israel ikke behandles mindre  

 gunstigt end andre Middelhavspartnere.
 Hvis der den 1. december 1995 ikke er opnået enighed om indgangsprisen for  

 appelsiner, træffer Fællesskabet alle nødvendige foranstaltninger for at  

 sikre Israel en indgangspris, der er passende og acceptabel for begge parter,  

 og som gør det muligt at indføre 200 000 tons appelsiner fra Israel, idet  

 dette indebærer en reduktion på 30% i forhold til det nuværende  

 toldkontingent for appelsiner fra Israel.
 Desuden træffer Fællesskabet passende foranstaltninger for at muliggøre  

 indførsel til Fællesskabet af traditionelle israelske forarbejdede  

 landbrugsprodukter, der ikke henhører under bilag II, og som er omfattet af  

 indrømmelserne i den nye aftale.
På samme måde træffer Israel tilsvarende foranstaltninger for at sikre  

 indførslen af landbrugsprodukter, der traditionelt udføres af Fællesskabet,  

 for perioden 1995-1996.« Jeg ville være Dem taknemmelig, såfremt De vil meddele mig, hvorvidt  

 Israels regering er indforstået med indholdet af dette brev.' Jeg har den ære hermed at bekræfte, at min regering er indforstået med  

 indholdet af Deres skrivelse.
 Modtag, hr., forsikringen om min mest udmærkede højagtelse.
For regeringen for Israel ERKLÆRINGER FRA DET EUROPÆISKE FÆLLESSKAB ERKLÆRING FRA DET EUROPÆISKE FÆLLESSKAB OM KUMULATION AF OPRINDELSE (ARTIKEL 28) Det Europæiske Fællesskab er i takt med den politiske udvikling og, hvis  

 og når Israel og et eller flere Middelhavslande indgår aftaler om oprettelse  

 af frihandel mellem dem, rede til at anvende kumulation af oprindelse i sine  

 handelsordninger med disse lande.
ERKLÆRING FRA DET EUROPÆISKE FÆLLESSKAB OM TILPASNING AF OPRINDELSESREGLERNE (ARTIKEL 28) Inden for rammerne af den igangværende proces for harmonisering af de  

 oprindelsesregler, der gælder mellem Fællesskabet og andre tredjelande, vil  

 Fællesskabet eventuelt i fremtiden forelægge Associeringsudvalget sådanne  

 ændringer til protokol nr. 4, som måtte være nødvendige.
ERKLÆRING FRA DET EUROPÆISKE FÆLLESSKAB OM ARTIKEL 36 Fællesskabet erklærer, at det, indtil Associeringsrådet har vedtaget de  

 gennemførelsesregler vedrørende redelig konkurrence, der er omtalt i artikel  

 36, stk. 2, i forbindelse med fortolkningen af artikel 36, stk. 1, vil  

 vurdere enhver praksis, der strider mod nævnte artikel, på basis af de  

 kriterier, der følger af reglerne i artikel 85, 86 og 92 i traktaten om  

 oprettelse af Det Europæiske Fællesskab, og hvad angår varer henhørende under  

 traktaten om oprettelse af Det Europæiske Kul- og Stålfællesskab, reglerne i  

 nævnte traktats artikel 66 og Fællesskabets statsstøtteregler, herunder den  

 afledte ret.
 Hvad angår de landbrugsprodukter, der henvises til i afsnit II, kapitel 3,  

 vil Fællesskabet vurdere enhver praksis, der strider mod artikel 35, stk. 1,  

 på basis af de kriterier, Fællesskabet har fastlagt på grundlag af artikel 42  

 og 43 i traktaten om oprettelse af Det Europæiske Fællesskab, og særlig dem,  

 der er fastlagt på grundlag af Rådets forordning nr. 26 fra 1962.
ERKLÆRING FRA DET EUROPÆISKE FÆLLESSKAB OM DET ØKONOMISKE SAMARBEJDE (AFSNIT VI) Israel vil fortsat være berettiget til bistand fra Fællesskabets budget  

 til programmer for regionalt samarbejde i Middelhavsområdet og fra andre  

 relevante horisontale budgetposter.
Israel vil også fortsat være berettiget  

 til EIB-lån, der ydes inden for rammerne af den horisontale facilitet for  

 Middelhavsområdet.
ERKLÆRING FRA ISRAEL ERKLÆRING OM ARTIKEL 65 Israel erklærer, at det under drøftelserne, der fører til  

 Associeringsrådets afgørelse som omhandlet i artikel 65, stk. 1, vil rejse  

 spørgsmålet om bestemmelserne vedrørende undgåelse af dobbeltbeskatning af  

 den ene parts arbejdstagere, som er bosat på den anden parts område.
Bemærkninger til forslaget 1. Den 20. november 1995 undertegnedes i Bruxelles  

 Euro-Middelhavsassocieringsaftalen mellem De Europæiske Fællesskaber og deres  

 medlemsstater på den ene side og staten Israel på den anden side.
Den nye associeringsaftale træder i stedet for samarbejdsaftalen af 1975  

 og de efterfølgende tilpasningsprotokoller.
Den indgås inden for rammerne af  

 Unionens styrkede Middelhavspolitik, der har til formål at give  

 forbindelserne med partnerne i Middelhavsområdet en ny dimension gennem  

 udvikling af dette område i et klima af fred, sikkerhed og stabilitet.  

 Aftalen skal løbe på ubestemt tid.
 2. De vigtigste elementer i aftalen er følgende: en regelmæssig politisk  

 dialog; gradvis oprettelse af et frihandelsområde i overensstemmelse med  

 WTO's bestemmelser, bestemmelser vedrørende fri etableringsret,  

 liberalisering af udvekslingen af tjenesteydelser, frie kapitalbevægelser og  

 konkurrenceregler, styrkelse af det økonomiske samarbejde, et socialt  

 samarbejde, der suppleres af et kulturelt samarbejde, et finansielt  

 samarbejde til støtte for landets bestræbelser i retning af tilpasning og  

 reformer på økonomisk plan og social udvikling i forbindelse med oprettelsen  

 af et frihandelsområde.
3. Respekten for de demokratiske principper og for  

menneskerettighederne udgør et væsentligt element for partnerskabet.
I  

 tilfælde af den ene parts misligholdelse vil den anden part i medfør aftalens  

 bestemmelser kunne træffe passende foranstaltninger.
Manglende overholdelse  

 af aftalens væsentligste elementer vil således kunne føre til suspension af  

 aftalen.
Der etableres en regelmæssig politisk dialog mellem parterne, der  

 vedrører alle emner af fælles interesse.
Den finder navnlig sted på  

 ministerplan og på højt embedsmandsplan.
Aftalen har i øvrigt til formål at  

 fremme samarbejdet mellem Europa-Parlamentet og Det Økonomiske og Sociale  

 Udvalg og de tilsvarende israelske institutioner.
Frihandelsområdet mellem Fællesskabet og Israel styrkes med  

 retningslinjerne i denne aftale, samt i overensstemmelse med WTO's  

 bestemmelser (Israel tiltrådte WTO den 21. april 1995). Den kombinerede  

 nomenklatur og den israelske toldtarif anvendes til tarifering af varer i  

 samhandelen mellem de to parter.
Told ved indførsel og udførsel og afgifter  

 med tilsvarende virkning forbydes i samhandelen mellem Fællesskabet og  

 Israel.
Dette gælder også finanstold.
For industriprodukternes vedkommende og for så vidt angår  

 Fællesskabets importordning, bliver de kvantitative restriktioner eller  

 foranstaltninger med tilsvarende virkning, der stadig findes, ophævet for  

 varer med oprindelse i Israel.
For så vidt angår Israels importordning, kan  

 Israel fra aftalens ikrafttræden ikke længere anvende kvantitative  

 restriktioner ved indførsel eller foranstaltninger med tilsvarende virkning  

 over for produkter med oprindelse i Fællesskabet.
Med hensyn til landbrugsvarer gennemfører Fællesskabet og Israel  

 gradvis en stadig større liberalisering af deres samhandel og fortsætter også  

 inden for samarbejdets rammer en diversificering af Israels  

 landbrugsproduktion.
Fra den 1. januar 2000 gennemgår Fællesskabet og Israel  

 situationen med henblik på at fastsætte de liberaliseringsforanstaltninger,  

 som Fællesskabet og Israel skal gennemføre med virkning fra den 1. januar  

 2001 i overensstemmelse med denne målsætning.
Fællesskabet og Israel vedtager  

 senest tre år efter aftalens ikrafttræden at undersøge muligheden for på  

 basis af gensidighed og den fælles interesse at give hinanden indrømmelser i  

 samhandlen med fiskerivarer.
For at lette processen med at indføre en frihandelszone indeholder aftalen  

 visse klausuler og ledsageforanstaltninger.
De vedrører den  

 traditionelle beskyttelsesklausul, antidumpningsklausulen og klausulen om  

 restriktioner i samhandlen af hensyn til den offentlige sædelighed, den  

 offentlige orden og den offentlige sikkerhed og beskyttelse af sundheden.
Der  

 skal i øvrigt forhandles bestemmelser om oprindelsesregler og gensidig  

 anerkendelse af certificering.
For så vidt angår etableringsretten, er det tanken på visse  

 betingelser at indrømme national behandling til partnernes virksomheder i  

 form af handelsmæssig tilstedeværelse på den ene parts område.
Denne ret  

 omfatter i princippet alle sektorer, med mindre der gælder andre eller  

 særlige bestemmelser.
Bestemmelserne vedrørende etableringsretten gælder ikke  

 for luftfart eller flodskibsfart.
De gælder - på visse betingelser - på  

 søtransportområdet.
En bred gensidig gradvis åbning af markedet for  

tjenesteydelser er også tanken, og der indsættes en revisionsklausul  

 med henblik på en eventuel ændring af disse bestemmelser, navnlig i lyset af  

 resultaterne af forhandlingerne under Uruguay-runden.
For så vidt gælder de øvrige økonomiske foranstaltninger, er det  

 tanken, at visse former for betaling ikke længere skal være omfattet af  

 restriktioner, og at frie kapitalbevægelser i forbindelse med direkte  

 investeringer skal sikres.
Konkurrenceregler, der bygger på de relevante  

 bestemmelser i EU-traktaten og tilsvarende bestemmelser i EKSF-traktaten,  

 indgår også i aftalen.
For så vidt angår vanskeligheder med  

 betalingsbalancen, kan parterne træffe restriktive foranstaltninger i  

 overensstemmelse med WTO's og IMF's regler.
En effektiv og passende  

 beskyttelse og iværksættelse med hensyn til intellektuel, industriel og  

 kommerciel ejendomsret skal sikres ved anvendelse af de højeste  

 internationale standarder, og Israel har over en treårs periode forpligtet  

 sig til undertegnelse af en række internationale konventioner relateret  

 hertil.
Gennemførelsen af dette punkt skal gennemgås af parterne med  

 regelmæssige mellemrum.
Formålet med det økonomiske samarbejde er at hjælpe Israel med at  

 fortsætte en varig økonomisk og social udvikling, og det skal samtidig komme  

 begge parter til gode.
Samarbejdet skal styrkes for at bidrage til en  

 liberalisering af samhandlen generelt, iværksættelse af en industriel  

 frihandelsordning med Fællesskabet og en liberalisering af den israelske  

 økonomi som helhed.
 Det skal omfatte miljøbevarelse (særlig bekæmpelse af ørkendannelse og  

 kontrol af vandkvaliteten i Middelhavet) og den økologiske balance samt  

 fremme de områder, der er jobskabende, samt de områder der kan lette  

 forbindelsen mellem den israelske økonomi og Fællesskabets økonomi.
Der indføres i øvrigt en regelmæssig økonomisk dialog mellem de to parter  

 om alle områder inden for den makroøkonomiske politik.
Opmærksomheden skal  

 særligt være rettet mod foranstaltninger, der kan fremme samarbejdet mellem  

 Mashrak-landene med henblik på en integreret udvikling i området.
En række konkurrenceregler som skal vedtages inden for tre år fra  

 aftalens ikrafttræden skal sikre den frie konkurrence mellem Israel og  

 Fællesskabet, og bl.a. hindre begrænsninger af den frie konkurrence som følge  

 af monopoler eller offentlig støtte.
Statslige handelsmonopoler skal  

 tilpasses, således at forsynings- og afsætningsvilkår efter fem år ikke  

 forskelsbehandler statsborgere fra henholdsvis Israel og Fællesskabet.
Der er udpeget mange samarbejdssektorer, og i aftalen er der for hver  

 enkelt af disse sektorer anført detaljerede mål og bestemte områder, hvorom  

 samarbejdet først og fremmest skal koncentreres.
Sektorerne omfatter:  

 industrisamarbejde, fremme og beskyttelse af investeringer, agroindustrielle  

 og industrielle standarder og overensstemmelsesvurdering, små og mellemstore  

 virksomheder, finansielle tjenesteydelser, landbrug og fiskeri, uddannelse,  

 transport, telekommunikation og informationsteknologi, energi, videnskabeligt  

 og teknologisk samarbejde, miljø, turisme, samarbejde på toldområdet,  

 samarbejde på det statistiske område, samarbejde med hensyn til økonomisk  

 politik og regionalt samarbejde.
 For så vidt angår bekæmpelse af narkotika og hvidvaskning af penge er der  

 fastlagt detaljerede bestemmelser med sigte på at konkretisere samarbejdet og  

 den administrative og faglige bistand.
 For så vidt angår samarbejdet på det sociale og kulturelle område,  

 viderefører den nye aftale i det væsentligste bestemmelserne fra den  

 nuværende aftale for så vist angår arbejdsvilkår og aflønning samt  

 bestemmelserne vedrørende sociale ydelser til partnernes arbejdstagere, der  

 har lovlig beskæftigelse.
Der indledes en dialog på det sociale og kulturelle område, der udvides  

 til at dække alle aspekter af fælles interesse, og som kan forløbe inden for  

 rammerne af den politiske dialog.
Den skal navnlig vedrøre alle problemer med  

 hensyn til migration og nødvendigheden af at gøre fremskridt i retning af  

 ligebehandling af partnernes lovligt bosiddende statsborgere for så vidt  

 angår levevilkår og social integration.
I øvrigt skal problemet med ulovlig  

 indvandring og betingelserne for tilbagetagelse af personer, der ikke  

 opfylder lovgivningen vedrørende ophold og etablering i værtslandet også  

 behandles.
Der er også planlagt foranstaltninger på det sociale område, der  

 kan vedrøre ethvert område af fælles interesse, og som kan gennemføres  

 koordineret med de aktioner, som medlemsstaterne og kompetente internationale  

 organisationer iværksætter.
 Det kulturelle samarbejde har til formål at udbygge kendskabet til og  

 forståelsen af de respektive kulturer.
 For så vidt angår det finansielle samarbejde, har det til formål  

 effektivt at bidrage til virkeliggørelsen af aftalens mål, navnlig reformerne  

 med sigte på en modernisering af økonomien, fremme af private investeringer,  

 styrkelsen af det faglige samarbejde, fremme af jobskabende aktiviteter og  

 gradvis oprettelse på sigt af et frihandelsområde.
 4. På det institutionelle plan nedsættes der i henhold til aftalen et  

 associeringsråd på ministerplan og et associeringsudvalg på embedsmandsplan.
 5. En interimaftale med Israel, som sætter associeringsaftalens handels-  

 og toldrelaterede bestemmelser i kraft, indtil de nationale  

 ratifikationsprocedurer med hensyn til associeringsaftalen er gennemført,  

 paraferedes den 20. december 1995. Interimaftalen henhører under  

 fælleskabskompetencen.
6. De tekster, som Danmark skal tiltræde, og hvortil Folketingets samtykke  

 med dette forslag til Folketingsbeslutning søges indhentet, er aftalen med  

 bilag og protokol samt slutakt.
Til sidstnævnte er knyttet en række fælles  

 erklæringer.
Skriftlig fremsættelse Udenrigsministeren (Niels Helveg Petersen):
 Hermed tillader jeg mig for det Høje Ting at fremsætte:
 Forslag til folketingsbeslutning om tiltrædelse af  

 Euro-Middelhavsassocieringsaftalen mellem De Europæiske Fællesskaber og deres  

 medlemsstater på den ene side og Staten Israel på den anden side.
(Beslutningsforslag nr.
B 7).
Med tiltrædelsen af Euro-Middelhavsassocieringsaftalerne med Israel,  

 Tunesien og Marokko bidrager Danmark til opfyldelse af målsætningen for EU's  

 styrkede Middelhavspolitik, der blev formelt indledt med  

 Euro-Middelhavskonferencen i Barcelona i november sidste år.
Her indgik EU  

 det såkaldte Euro-Middelhavspartnerskab med tolv partnere fra  

 Middelhavsområdet: Marokko, Algeriet, Tunesien, Egypten, Israel, Gaza og  

 Vestbredden, Jordan, Libanon, Syrien, Tyrkiet, Malta og Cypern.
 Partnerskabet er baseret på dels en multilateral del mellem EU og  

 Middelhavslandene samlet, dels en bilateral del mellem EU og de enkelte  

 lande.
Euro-Middelhavsassocieringsaftalerne udgør den bilaterale del af  

 partnerskabet.
På nuværende tidspunkt er aftalerne med Tunesien, Marokko og  

 Israel færdigforhandlet.
Der er endvidere indledt forhandlinger om bilaterale  

 aftaler med Egypten, Jordan og Libanon, og der forventes indledt  

 forhandlinger med Algeriet og den Palæstinensiske Myndighed i indeværende år.
 Den multilaterale del af partnerskabet bygger på øget samarbejde inden for  

 3 områder: Det politiske og sikkerhedspolitiske område, det økonomiske,  

 finansielle og handelsmæssige område, samt det kulturelle og menneskelige  

 område.
Formålet med Euro-Middelhavspartnerskabet er at styrke EU's bestræbelser  

 for fred, sikkerhed og velstand i regionen.
På kort sigt skal EU's bistand  

 støtte økonomisk omstilling, større socio-økonomisk ligevægt og regional  

 integration.
På lang sigt er målet etablering af et frihandelsområde.
 Den økonomiske støtte går hånd i hånd med en forpligtelse om overholdelse  

 af de demokratiske spilleregler og respekt for menneskerettighederne.  

 Respekten for de demokratiske principper og men neskerettighederne udgør  

 således et væsentligt element for hele Euro-Middelhavspartnerskabet.
 Uanset at der ikke er nogen direkte sammehæng mellem  

 Euro-Middelhavspartnerskabet og den mellemøstlige fredsproces, er det  

 forhåbningen, at der kan blive tale om et gensidigt positivt samspil.
Euro-Middelhavspartnerskabet er en langsigtet strategi, der er naturligt  

 sideløbende med EU's politik over for Øst- og Centraleuropa.
Målet er at  

 sikre en stabil og bæredygtig udvikling i EU's naboområder.
 Idet jeg i øvrigt henviser til bemærkningerne til forslaget, og idet jeg  

 kan tilføje, at tiltrædelsen ikke vil medføre statsfinansielle udgifter, skal  

 jeg tillade mig at anbefale dem til det Høje Tings velvillige behandling.
