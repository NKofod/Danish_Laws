Nr BSF 80 Forslag til folketingsbeslutning om fritagelsesordning for  

 petroleumsafgift Fremsat af Pia Gjellerup (S) Helen Beim (S) Erling Christensen (S) Eva  

 Fatum (S) Klaus Hækkerup (S) Lykketoft (S) Poul Nielson (S) Stavad (S)  

 Trøjborg (S) den 13. august 1990 Folketinget opfordrer regeringen til at optage forhandlinger med Folketingets partier med henblik på umiddelbart i det nye folketingsår at fremsætte lovforslag om:
 Fritagelsesordning for betaling af petroleumsafgift for personer med fast  

 bopæl i boliger, der efter deres indretning opvarmes med petroleum.
 Ordningen skal indrettes således, at den ikke bidrager til at blokere for  

 anvendelsen af overskudsvarme i de større byer.
Bemærkninger til forslaget På baggrund af de hidtidige erfaringer med forhastede og ugennemarbejdede  

 beslutninger i relation til petroleumsafgiften opfordrer forslagsstillerne  

 til, at regeringen og Folketingets partier anvender den kommende tid, indtil  

 Folketinget træder sammen til oktober, til at udarbejde en holdbar  

 fritagelsesordning.
Det er væsentligt, at fritagelsesordningen kommer til at omfatte alle de  

 personer, som det hidtil har været meningen at friholde for at betale  

 petroleumsafgiften.
Der er tale om de grupper, der er nødt til at anvende  

 petroleum som opvarmningskilde.
Der er oftest tale om personer, der bebor den  

 ringere del af den ældre boligmasse, og som tilmed hører til den økonomisk  

 svagere funderede gruppe i befolkningen.
