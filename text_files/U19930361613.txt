 Bod for underbetaling.
Der var opstået uoverensstemmelse mellem HK og en virksomhed, som  

 indtil slutningen af juni 1992 havde været medlem af BKA og således omfattet  

 af overenskomsten mellem HK og BKA, om opgørelsen af en ansats løn fra  

 6/5-23/7 1992. HK havde udarbejdet en opgørelse over efterbetalingskravet på  

 grundlag af den ansattes kalender.
Arbejdsgiveren, der gjorde gældende, at  

 den ansatte ikke havde ført kalenderen rigtigt, fremlagde lønsedler for maj  

 1992, men ikke for den resterende periode.
Da oplysningerne i den ansattes  

 kalender og lønsedlerne i det væsentlige var identiske, fandtes det  

 ubetænkeligt at lægge den ansattes forklaring og kalender til grund ved  

 sagens afgørelse.
Arbejdsgiveren blev derfor dømt til at betale en bod på  

 6.000 kr., indeholdende 4.728 kr.
 Under denne sag har Landsorganisationen i Danmark for Handels- og  

 Kontorfunktionærernes Forbund i Danmark indklaget Buksen ved Mogens Idskov,  

 Bytorvet, 9700 Brønderslev, for Arbejdsretten og nedlagt følgende påstande:
 Indklagede har brudt gældende overenskomst ved ikke at have udbetalt  

 overenskomstmæssig overtidsbetaling til forbundets medlem Tina Christensen.
 Indklagede betaler til Handels- og Kontorfunktionærernes Forbund i Danmark  

 en efter Arbejdsrettens skøn fastsat bod indeholdende efterbetaling 5.574,36  

 kroner.
 Indklagede har påstået frifindelse.
 Forbundets medlem Tina Christensen var fra den 6. maj til den 23. juli  

 1992 ansat som butiksassistent i den indklagede virksomhed.
 Den indklagede virksomhed var indtil udgangen af juni 1992 medlem af Butik  

 og Kontor Arbejdsgiverforeningen og er således omfattet af denne  

 organisations overenskomst med det klagende forbund.
 Forbundet har på grundlag af Tina Christensens kalender udarbejdet en  

 opgørelse over efterbetalingskravet, hvorefter dette er 4.203,40 kroner + 12  

 1/2% i feriegodtgørelse eller 525,43 kroner eller i alt 4.728,83 kroner.
 Der en under domsforhandlingen afgivet forklaring af Tina Christensen og  

 Mogens Idskov.
Tina Christensen har forklaret, at hun ved ansættelsen talte med Mogens  

 Idskov om kundebetjening, men ikke om løn og arbejdstid.
Hun arbejdede dels i  

 butikken i Brønderslev, dels i butikken i Blokhus.
Blokhusbutikken lukkede  

 meget forskelligt afhængigt af kunderne.
Idskov bestemte hvornår.
De skulle  

 hver dag udfylde timesedler.
Det gjorde hun.
Hendes fader syntes, at hun også  

 skulle notere arbejdstiden på kalenderen.
Det begyndte hun på efter 14 dages  

 ansættelse.
Kalenderen stemte som regel med lønafregningerne.
Gjorde den ikke  

 det, gjorde hun opmærksom herpå og fik efterbetaling.
Idskov bad hende den  

 23. juli 1992 gå, da hun drak vand.
Hun henvendte sig derefter til forbundets  

 afdeling i Brønderslev.
Da forbundet så hendes kalender, opdagede det, at hun  

 havde fået for lidt.
Mogens Idskov har forklaret, at Tina Christensen ikke har holdt styr på,  

 hvor hun har arbejdet.
Hun har ikke ført kalender de første 14 dage.
I øvrigt  

 har Tina ikke ført kalenderen rigtigt.
Han har fremlagt lønsedler for maj  

 1992, men ikke for de resterende måneder.
 Klagerne har henvist til, at indklagede alene har fremlagt timesedler for  

 maj 1992, og påstået Tina Christensens forklaring og kalender lagt til grund  

 ved sagens afgørelse.
 Indklagede har anført, at Tina Christensen har fået udbetalt den løn, hun  

 er berettiget til, og at hun ikke har bevist, at hun har et  

 efterbetalingskrav.
 Arbejdsretten skal udtale:
Den af Tina Christensen fremlagte kalender og de af Mogens Idskov  

 fremlagte lønsedler dækker begge alene en periode i slutningen af maj 1992.  

 Da de i den periode i det væsentlige er identiske, er det i det hele  

 ubetænkeligt at lægge Tina Christensens forklaring og kalender til grund ved  

 sagens afgørelse.
Hun er derfor efter den fremlagte opgørelse berettiget til  

 4.728,83 kr. i efterbetaling.
Indklagede pålægges herefter en bod på 6.000  

 kroner, der indeholder efterbetalingsbeløbet på 4.728,83 kroner.
 T h i k e n d e s f o r r e t :
 Indklagede, Buksen ved Mogens Idskov, Bytorvet, 9700 Brønderslev, skal  

 inden 14 dage betale en bod på 6.000 kr. til Handels- og  

 Kontorfunktionærernes Forbund i Danmark og 2.000 kroner i sagsomkostninger  

 til Arbejdsretten.
