§ 1 Institutionens navn er »Det danske Filmstudie«.
Dens hjemsted er Kgs.
Lyngby.
 Institutionen er selvejende.
§ 2 Institutionens formål er at drive filmateliervirksomhed i de Det danske  

 Filminstitut tilhørende filmstudier, beliggende Blomstervænget 52 i Kgs.  

 Lyngby (matr.nr. 52 mf og 22rc).
§ 3 Institutionen ledes af en bestyrelse bestående af 7 medlemmer udpeget af  

 ministeren for kulturelle anliggender for 3 år ad gangen.
Af medlemmerne  

 udpeges 3 efter indstilling fra bestyrelsen for Det danske Filminstitut og 1  

 efter indstilling fra de fast ansatte medarbejdere ved »Det danske  

 Filmstudie«.
 Blandt medlemmerne beskikker ministeren en formand og en næstformand.
§ 4 Institutionens midler tilvejebringes ved udlejning af studiefaciliteter og  

 tjenesteydelser.
 Institutionen kan endvidere modtage private og offentlige tilskud,  

 herunder tilskud fra Det danske Filminstitut, jfr. § 11, stk. 2, nr. 2, i lov  

 nr. 236 af 7. juni 1972 om film og biografer.
 Optagelse af lån kan kun finde sted efter godkendelse fra filminstituttets  

 bestyrelse og ministeriet for kulturelle anliggender.
§ 5 Institutionens midler kan anbringes i værdipapirer i overensstemmelse med  

 de af justitsministeriet til enhver tid fastsatte regler for anbringelse af  

 midler, der tilhører legater m.v. under offentlig bestyrelse eller offentligt  

 tilsyn, for tiden justitsministeriets bekendtgørelse nr. 332 af 16. september  

 1966, og i bank og sparekasse.
 Institutionens midler kan endvidere anbringes i fast ejendom, der tjener  

 institutionens formål.
 Køb og salg af fast ejendom kan kun finde sted efter godkendelse fra  

 filminstituttets bestyrelse og ministeriet for kulturelle anliggender.
 Institutionens aktiver skal lyde på institutionens navn og så vidt muligt  

 noteres som tilhørende denne.
 For institutionens forpligtelser hæfter kun denne.
§ 6 Institutionens daglige drift varetages af en direktør, ansat af  

 bestyrelsen for Det danske Filminstitut efter indstilling fra bestyrelsen for  

 Det danske Filmstudie.
Bestyrelsen for Det danske Filmstudie kan meddele direktøren prokura.
Der  

 udarbejdes en instruks for direktøren.
§ 7 Bestyrelsen skal drage omsorg for, at institutionen drives efter  

 forretningsmæssige principper, således at økonomisk balance tilstræbes, men  

 på en sådan måde, at der ikke påføres de øvrige danske filmstudier ubillig  

 konkurrence.
 Forretningsorden for bestyrelsen og ændringer heri skal forelægges  

 filminstituttets bestyrelse og ministeriet for kulturelle anliggender til  

 godkendelse.
§ 8 Regnskabsåret er finansåret.
Årsregnskabet skal underskrevet af bestyrelsen indsendes til  

 filminstituttets bestyrelse og ministeriet for kulturelle anliggender inden  

 udgangen af juni måned.
Revisionen af institutionens virksomhed foretages  

 efter reglerne for den statslige revision.
Det kan efter nærmere aftale  

 bestemmes, at regnskabsaflæggelsen skal følge de inden for staten gældende  

 regler.
§ 9 I tilfælde af institutionens opløsning tilfalder institutionens formue Det  

 danske Filminstitut til anvendelse af filminstituttets bestyrelse i  

 overensstemmelse med reglerne i lov nr. 236 af 7. juni 1972 om film og  

 biografer.
§ 10 Nærværende vedtægter samt senere ændringer heri skal godkendes af  

 ministeriet for kulturelle anliggender.
 Ministeriet for kulturelle anliggender,  

 den 28. februar 1974.
