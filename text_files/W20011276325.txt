I juni 1998 anmodede patienten sygehus A om aktindsigt i sin journal.
Han  

 modtog herefter den del af journalen, som udgøres af kontinuationerne.  

 Patienten henvendte sig herefter til overlægen, idet han spurgte,  

 hvorfor han kun fik aktindsigt i kontinuationerne.
Overlægen sendte  

 herefter yderligere journaldokumenter til patienten.
I forbindelse med partshøring i en sag, hvor patienten havde klaget  

 til Patientklagenævnet over behandlingen på sygehus A, blev  

 patienten bekendt med, at der i hans journal på sygehus A befandt sig  

 et undersøgelsesresultat fra sygehus B, hvor man havde stillet en  

 anden diagnose, end den han blev behandlet for på sygehus A.
Patienten  

 havde ved sine anmodninger om aktindsigt ikke fået udleveret kopi af  

 dette undersøgelsesresultat.
Der blev klaget over, at patienten efter sin anmodning om aktindsigt i  

 første omgang kun modtog kopi af kontinuationerne.
Endvidere blev der  

 klaget over, at patienten efter sin korrespondance med overlægen ikke  

 fik udleveret kopi af undersøgelsesresultatet fra sygehus  

 B.
Klage over mangelfuld aktindsigt i journal Patientklagenævnet fandt, at patienten efter sin anmodning om  

 aktindsigt i juni 1998 burde have haft udleveret en kopi af samtlige  

 journalens dokumenter.
Nævnet fandt således anledning til kritik  

 af overlægen på sygehus A, idet det fremgik af dennes  

 korrespondance med patienten, at han havde instrueret sit personale i, at man  

 ved anmodning om aktindsigt ofte kunne nøjes med at udlevere kopi af  

 kontinuationerne.
Nævnet oplyste hertil, at det fulgte af  

 gældende vejledning, at en patients anmodning om aktindsigt i sin  

 journal skulle opfattes som en anmodning om aktindsigt i samtlige journalens  

 dokumenter.
 Nævnet fandt endvidere særskilt anledning til at kritisere, at  

 overlægen ikke sikrede sig, at patienten fik tilsendt hele journalen,  

 herunder også undersøgelsesresultatet fra sygehus B, da det stod  

 ham klart, at patienten ikke var tilfreds med kun at have modtaget kopi af  

 kontinuationerne.
