Sag nr. 56: Danmarks Radio mod Gramex.
Sagen vedrørte fastsættelsen af  

 vederlag til Gramex for offentlig fremførelse af beskyttede fonogrammer i  

 Danmarks Radios landsdækkende udsendelser og regionalradioer.
Vederlaget for  

 offentlig fremførelse af beskyttede fonogrammer i DR's landsdækkende  

 udsendelser fastsattes pr. 1. januar 1993 til kr. 82,00 pr. minut.
For  

 offentlig fremførelse af beskyttede fonogrammer i DR's regionalradioer skulle  

 pr. 1. januar 1993 kun betales en ud fra regionalradioernes geografiske  

 dækningsområde beregnet forholdsmæssig andel af minutvederlaget for  

 landsdækkende udsendelser.
Om natten fastsattes vederlaget til en tredjedel  

 af taksterne.
Vederlaget pristalsreguleredes hvert år den 1. april.
 I sag nr. 56:
Danmarks Radio mod Gramex blev af nævnet angående vederlag for benyttelse af litterære og  

 kunstneriske værker samt fotografier (Tvangslicensnævnet) den 27. oktobrer  

 1994 afsagt sålydende   kendelse:
 Ved kendelse af 19. maj 1965 afgjorde nævnet en tvist mellem Gramex og  

 Danmarks Radio om størrelsen af det vederlag som tilkommer indklagede under  

 nærværende sag for anvendelsen af grammofonplader i radio- og  

 fjernsynsudsendelser.
 Nævnet fastlagde ved kendelsen som grundlag for beregningen af afgiften,  

 at denne ikke skal beregnes efter totalanvendelsen af benyttede plader, men  

 som et grundbeløb pr. minut spilletid for beskyttede plader.
 Det hedder i kendelsen herom:
»Afgørelsen af, hvilket vederlag der må anses for passende som  

 betaling for de indklagedes benyttelse af de af de udøvende kunstnere ydede  

 præstationer på grammofonplader og fabrikanternes indsats ved fremstillingen  

 af plader, findes at måtte bero på et skøn, i hvilket indgår en række  

 faktorer.
Særlig må nævnet tillægge det vægt, at der ved lovens § 47 er  

 tillagt de udøvende kunstnere en hidtil ukendt ret til vederlag begrundet med  

 det rimelige og naturlige i, at disse kunstnere opnår et passende vederlag,  

 når deres præstationer benyttes i form af grammofonplader; for  

 grammofonpladefabrikanternes vedkommende må retten til vederlag ved  

 udnyttelse af grammofonplader anses at være trådt i stedet for den efter den  

 tidligere lovgivning gældende ophavsret for fabrikanterne til deres  

 værk.« For så vidt Gramex havde henvist til Danmarks Radios udgifter ved  

 udsendelse af levende musik, fandt nævnet ikke at dette hensyn kunne være af  

 afgørende betydning; derimod fandt nævnet ikke helt at kunne bortse fra, hvad  

 der efter den med KODA trufne ordning tilfalder komponisterne for  

 musikudsendelser ved grammofonplader.
 Ved kendelsen bestemtes det, at Danmarks Radio for anvendelsen af  

 grammofonplader i radio- eller fjernsynsudsendelser med virkning fra 1.  

 oktober 1961 burde vederlægge Gramex med et grundbeløb på 4,33 kr. pr. minut  

 spilletid for plader, der er beskyttet i henhold til § 47, jf. §§ 59 og 60, i  

 lov nr. 158 af 31. maj 1961 om ophavsretten til litterære og kunstneriske  

 værker, at udrede med de til enhver tid for statens honorarer i henhold til  

 lov nr. 154 af 7. juni 1958 med senere ændringer hjemlede honorartillæg.
Parterne indgik efter nævnets kendelse en overenskomst af 30. juni 1966 om  

 de nærmere enkeltheder i ordningen.
Overenskomsten trådte i kraft den 1.  

 januar 1966 og løb, indtil den af parterne blev opsagt med 6 måneders varsel  

 til udgangen af et kalenderår.
Efter vedtagelsen af lov nr. 48 af 11. marts 1975 om forlængelse af  

 kollektive overenskomster og aftaler m.v., opstod der tvist mellem parterne  

 om beregningen af tillægget til grundbeløbet.
Parterne indbragte dette  

 spørgsmål for nævnet, der ved kendelse af 20. december 1977 bestemte, at den  

 i overenskomsten af 30. juni 1966 indeholdte reguleringsbestemmelse skulle  

 affattes således:
 »Stk. 1. til grundbeløbet på 4,33 kr. ydes de for statens honorarer  

 gældende grundhonorartillæg og honorardyrtidstillæg, pr. 1. oktober 1975  

 henholdsvis 70% og 414,9%.
Stk. 2. Herefter ændres dyrtidsreguleringen således, at grundbeløbet,  

 reguleret ifølge stk. 1, forhøjes eller nedsættes med 1,6% for hver fulde 3  

 points udsving i reguleringspristallet udover 100 (januar 1975 = 100).  

 Reguleringen finder sted pr. 1. april og 1. oktober - første gang med  

 virkning pr. 1. oktober 1975 - på grundlag af reguleringspristallet for  

 henholdsvis januar og juli måneder.
Eventuelle overskydende points henstår  

 til næste regulering.
Stk. 3. Grundbeløbet, reguleret ifølge stk. 1, taktreguleres efter de  

 regler, der gælder for statens honorarer.« I overensstemmelse med ovennævnte har indklagede på grundlag af  

 rapporteringer, som klageren administrativt har foretaget, hvert år  

 udarbejdet en regning til klageren for antallet af fonogramminutter for  

 beskyttede fonogrammer.
For udsendelse af beskyttede grammofonplader i  

 Danmarks Radios regionalradioer og for udsendelse af fonogrammer om natten er  

 der som tillæg til overenskomsten fra 1966 indgået særlige aftaler.
 I begyndelsen af 1992 rejste klageren over for indklagede, krav om en  

 reduktion af minutvederlaget, der samlet siden 1969 er steget fra kr.  

 2.212.000 til kr. 22.242.000. Den samlede sendetid er i samme periode steget  

 fra 1.806 timer til 6.728 timer.
 Da der ikke mellem parterne kunne opnås enighed om et reduceret  

 minutvederlag, opsagde klageren parternes 1966-overenskomst til udgangen af  

 1992, og klageren indbragte herefter tvisten for nævnet ved klageskrift af  

 11. september 1992.
Parterne her i et omfattende skriftligt materiale dokumenteret deres  

 synspunkter.
Sagen har herefter været mundtligt forhandlet for nævnet.
I  

 sagens behandling har deltaget højesteretsdommer Mogens MUnch, direktør,  

 cand. jur.
Lise Dybdahl Østerborg og advokat Asger Thylstrup.
 Parternes endelige påstande var ved sagens mundtlige forhandling for  

 nævnet den 18. april 1994 følgende:
 Klageren:
 PÅSTAND I:
 Indklagede tilpligtes at anerkende, at det vederlag, som klageren i medfør  

 af Ophavsretslovens § 47, jfr. §§ 59-60, skal betale til indklagede for  

 offentlig fremførelse af beskyttede fonogrammer i klagerens landsdækkende  

 udsendelser pr. 1/1 1993 ikke kan overstige kr. 63,50 pr. minut.
 PÅSTAND II:
 Indklagede tilpligtes at anerkende, at der til indklagede for offentlig  

 fremførelse af beskyttede fonogrammer i klagerens regionalradioer pr. 1.  

 januar 1993, skal betales en forholdsmæssig andel af det gældende  

 minutvederlag for offentlig fremførelse af beskyttede fonogrammer i klagerens  

 landsdækkende udsendelser baseret på regionalradioernes geografiske  

 dækningsområde, således som regionalradioernes geografiske dækningsområde er  

 opgjort i bilag 26.
 PÅSTAND III:
 For offentlig fremførelse af beskyttede fonogrammer i klagerens  

 landsdækkende og regionale udsendelser i tidsrummet kl. 01.00-05.00 og kl.  

 01.00-07.00 på søn- og helligdage betaler klageren 1/3 af gældende  

 minutvederlag.
 PÅSTAND IV:
Minutvederlaget reguleres hvert år den 1/4 med ændringer i  

 nettoprisindekset for det forudgående år.
Pr. 1/1 1993 reguleres dog alene  

 med ændringen i nettoprisindekset fra 1/1 1993.
 Indklagede:
 Frifindelse for klagerens påstande.
 Herudover nedlagde indklagede følgende påstande til selvstændig afgørelse:
 Principalt:
 1. Klageren tilpligtes at anekende, at det vederlag, som klageren i medfør  

 af ophavsretslovens § 47, jf. §§ 59 og 60, skal erlægge til indklagede for  

 offentlig fremførelse af beskyttede fonogrammer i klagerens landsdækkende  

 udsendelser andrager følgende:
a) Pr. 1.4.1991: kr. 79,80 pr. minut med tillæg af 1,7%; b) Pr. 1.4.1992: kr. 79,80 pr. minut med tillæg af 4,2%; c) Pr. 1.1.1993: kr. 79,80 pr. minut med tillæg af 4,2% og reguleret med  

 ændring i nettoprisindekset fra 1.4.1992 til 1.1.1993 2. Klageren tilpligtes at anerkende, at det vederlag, som klageren i  

 medfør af ophavsretslovens § 47, jf. §§ 59 og 60, skal erlægge til indklagede  

 i et kalenderår for offentlig fremførelse af beskyttede fonogrammer i  

 klagerens 9 distriktsradioer (regionalradioer) i indtil 42.000 minutter pr.  

 år i hver enkelt af disse distriktsradioer andrager følgende:
a.
Pr. 1.4.1991: kr. 3.520.614,00 med tillæg af 1,7%; b.
Pr. 1.4.1992: kr. 3.520.614,00 med tillæg af 4,2%; c.
Pr. 1.1.1993: kr. 3.520.614,00 med tillæg af 4,2% og reguleret med  

 ændringen i nettoprisindekset fra 1.4.1992 - 1.1.1993.
 Ved fremførelse af beskyttede fonogrammer i mere end 42.000 minutter p.a.  

 i den enkelte distriktsradio andrager vederlaget for dette yderligere forbrug  

 det til enhver tid fastsatte minutvederlag for klagerens landsdækkende  

 udsendelser.
 3. De pr. 1.1.1993 gældende vederlag reguleres årligt hver den 1/1 på  

 baggrund af udviklingen i nettoprisindekset fra det seneste forudgående  

 reguleringstidspunkt og således første gang pr. 1.1.1994 på baggrund af  

 udviklingen i nettoprisindekset regnet fra 1.1.1993 - 1.1.1994.
 Subsidiært:
 1. Klageren tilpligtes at anerkende, at det vederlag, som klageren i  

 medfør af ophavsretslovens § 47, jf. §§ 59 og 60, skal erlægge til indklagede  

 for offentlig fremførelse af beskyttede fonogrammer i klagerens landsdækkende  

 udsendelser andrager følgende: Pr. 1.1.1993: kr. 82,02 pr. minut.
 2. Klageren tilpligtes at anerkende, at det samlede vederlag, som klageren  

 i medfør af ophavsretslovens § 47, jf. §§ 59 og 60, skal erlægge til  

 indklagede i et kalenderår for offentlig fremførelse af beskyttede  

 fonogrammer i klagerens 9 distriktsradioer (regionalradioer) i indtil 42.000  

 minutter pr. år i hver enkelt af disse distriktsradioer, andrager følgende:  

 Pr. 1.1.1993: kr. 3.617.656,00.
 Ved fremførelse af beskyttede fonogrammer i mere end 42.000 minutter p.a.  

 i den enkelte distriktsradio andrager vederlaget for dette yderligere forbrug  

 det til enhver tid fastsatte minutvederlag for klagerens landsdækkende  

 udsendelser.
 3. De pr. 1.1.1993 gældende vederlag reguleres årligt hver den 1/1 på  

 baggrund af udviklingen i nettoprisindekset fra det seneste forudgående  

 reguleringstidspunkt og således første gang pr. 1.1.1994 på baggrund af  

 udviklingen i nettoprisindekset regnet fra 1.1.1993 - 1.1.1994.
Klageren har til støtte for klagen navnlig anført at vederlagsbetalingen til Gramex baserer sig på en kendelse fra  

 1965, at minutvederlagets størrelse er resultatet af en mekansik  

 prisregulering, at mediebilledet i forhold til situationen i 1965 er fuldstændig  

 forandret, blandt andet på grund af oprettelsen af konkurrenter til Danmarks  

 Radio's udsendelser, at kommercielle som ikke-kommercielle lokalradioers forholdmæssige  

 betaling for anvendelse af beskyttede fonogrammer er væsentlig lavere end den  

 betaling, som Danmarks Radio for samme fonogramanvendelse erlægger til  

 Gramex, at konkurrenceretlige hensyn taler for en reduktion, at Danmarks Radio ud fra internationale sammenligninger betaler  

 mere for fonogramanvendelse end tilsvarende radiofonier, og at det administrative rapporteringsarbejde, herunder den enkle  

 afregningsform, som foretages af Danmarks Radio for Gramex, taler for en  

 reduktion i forhold til lokalradiosatsen.
Indklagede har gjort gældende, at der ikke er noget grundlag for en  

 ændring, idet det vederlag, som klageren betaler til indklagede, tværtimod er  

 særdeles rimeligt.
Vederlagets størrelse afspejler efter indklagedes  

 opfattelse nøje klagerens benyttelse af beskyttede fonogrammer.
Den udvikling  

 i det samlede vederlag, der har fundet sted siden nævnets kendelse af 19. maj  

 1965, opfatter indklagede som et resultat af klagerens stigende  

 fonogramforbrug over årene og udviklingen i løn- og pristal i samme periode.
Indklagede har særligt anført, at klagerens krav vil få meget betydelig  

 skadevirkning for indklagedes medlemmer, hvis præstationer og frembringelser  

 klageren gør rig brug af.
Endvidere har indklagede gjort gældende, at  

 klagerens krav om en reduktion af vederlaget har en anden baggrund end den af  

 klageren anførte, nemlig de økonomiske problemer der er opstået for klageren  

 som følge af politisk fastsatte udgiftsrammer, og klagerens etablering af den  

 såkaldte »ny radio« pr. 1. januar 1992. Ifølge indklagede  

 tilstræber klageren at gennemføre en planlagt betydelig merudnyttelse af  

 fonogrammer i klagerens udsendelser uden udgiftsstigninger ved på et svagt  

 grundlag at kræve minutvederlaget til indklagede nedsat.
 Nævnet skal i det følgende gennemgå og kommentere de af parterne anførte  

 anbringender.
Selve det forhold, at den nuværende takst bygger på en kendelse fra 1965,  

 kan ikke efter nævnets opfattelse i sig selv begrunde en nedsættelse af det  

 hidtidige minutvederlag.
Tværtimod finder nævnet, at grundprincipperne i  

 kendelsen fra 1965 har bevist deres gyldighed.
På grundlag af 1965-kendelsen  

 med senere tilføjelser er der i Danmark lagt et niveau, som i alt væsentligt  

 svarer til det nordiske vederlagsniveau, for hvilket der nøje er gjort rede i  

 den af parterne anførte kendelse af 1. september 1992 afsagt af det norske  

 tvangslicensnævn.
Den regulering, som nævnets kendelse af 1965 lagde til grund, tog  

 udgangspunkt i de på daværende tidspunkt gældende regler og forhold.
Parterne  

 har i den forløbne periode dels ved aftaler, dels ved nævnets mellemkomst i  

 1977, tilrettet den mekaniske prisregulering, således at den løbende har  

 fulgt prisudviklingen i det danske samfund som helhed.
Det er ubestrideligt, at der både teknisk og lovgivningsmæssigt er sket en  

 afgørende udvikling af offentlighedens mulighed for at modtage  

 radioudsendelser.
Denne udvikling har imidlertid ikke ændret Danmarks Radios  

 position som en national, landsdækkende radiofoni.
 Nævnet finder ikke, at konkurrenceloven indeholder nogen hjemmel for en  

 reduktion af det ved 1965-kendelsen i overensstemmelse med den tidsmæssige  

 udstrækning af klagerens brug, og brugens intensitet, fastsatte, og ved  

 senere overenskomster m.v. a jourførte vederlag.
 Hverken den tekniske eller lovgivningsmæssige udvikling på radioområdet  

 siden 1965 kan i sig selv begrunde en nedsættelse af det i 1965 af nævnet  

 fastsatte, og siden i overensstemmelse med den økonomiske udvikling  

 regulerede vederlag efter ophavsretslovens § 47.
Ved kendelse af 10. april 1987 i nævnets sag nr. 17: Gramex mod  

 Sammenslutningen af lokale radio- og TV-stationer i Danmark, traf nævnet  

 afgørelse om størrelsen af det vederlag, som indklagede efter  

 ophavsretslovens § 47 kan afkræve lokalradioerne for deres brug af  

 grammofonplader m.v.
Ved kendelsen fastsatte nævnet en afgift pr. minut, og  

 ikke som ønsket af lokalradioerne ud fra lokalradioernes indtægtsforhold.
 Nævnet fulgte ikke Gramex' standpunkt, hvorefter vederlaget måtte  

 fastsættes på samme måde som sket i forhold til Danmarks Radio, idet der med  

 udgangspunkt heri skulle foretages en beregning ud fra antallet i den  

 befolkningsgruppe, som vedkommende lokalradio dækker, sammenholdt med hele  

 landets indbyggertal.
 Den af nævnet bestemte afgift for lokalradioer kan derfor ikke påberåbes  

 til støtte for en reduktion som påstået under nærværende sag.
 Nævnet finder ikke noget grundlag for at fastslå, at de i Danmark  

 fastsatte vederlag står i misforhold til lignende vederlag i andre europæiske  

 stater.
Nævnet lægger herved særlig vægt på, at det nordiske niveau på dette  

 område i al væsentligt er sammenfaldende.
Herved bemærkes, at forholdene i de  

 nordiske lande ikke alene generelt er sammenlignelige i særlig grad, men at  

 de nordiske ophavsretslove, på hvilke vederlaget bygger, er praktisk talt  

 identiske som resultatet af et vidtgående nordisk samarbejde på det  

 ophavsretlige område.
I den foranførte kendelse af 10. april 1987 anførte Gramex blandt andet,  

 at der ved fastsættelsen af vederlaget over for lokalradioerne måtte tages  

 hensyn til det af Danmarks Radio udførte betydelige rapporteringsarbejde og  

 anden bistand ved Gramex' fordelingsvirksomhed, en bistand som lokalradioerne  

 ikke kan yde.
Nævnet tog ikke hensyn til dette anbringende, men fastsatte  

 alene vederlaget efter lokalradioernes dækningsområde.
Nævnet finder ikke  

 anledning til at ændre dette standpunkt.
 Derimod finder nævnet det i overensstemmelse med nævnets kendelse af 10.  

 april 1987, at klageren for offentlig fremførelse af fonogrammer i klagerens  

 regionalradioer kun skal betale en forholdsmæssig andel af det gældende  

 minutvederlag for fremførelse i klagerens landsdækkende udsendelser beregnet  

 efter de pågældende regionalradioers dækningsområde.
 Nævnet finder ikke anledning til at vurdere indklagedes anbringende om en  

 eventuel skadevirkning for indklagedes medlemmer ved en reduktion af  

 vederlaget, eller om den politiske og økonomiske baggrund for klagerens krav.
Nævnet må herefter give indklagede medhold i, at størrelsen af det  

 vederlag, som klageren betaler til indklagede i det væsentlige afspejler  

 klagerens stigende fonogramforbrug over årene og udviklingen i løn- og  

 pristallet i samme periode.
Dog finder nævnet, at udsendelser i nattimerne  

 ikke bør vederlægges med samme satser som i dagtimerne.  Thi  

 bestemmes:
 Det vederlag, som klageren i medfør af ophavsretslovens § 47, jf. §§  

 59-60, skal betale til indklagede for offentlig fremførelse af beskyttede  

 fonogrammer i klagerens landsdækkende udsendelser, fastsættes pr. 1. januar  

 1993 til kr. 82,00 pr minut.
 For offentlig fremførelse af beskyttede fonogrammer i klagerens  

 regionalradioer skal dog pr. 1. januar 1993 kun betales en ud fra  

 regionalradioernes geografiske dækningsområde beregnet forholdsmæssig andel  

 af minutvederlaget for landsdækkende udsendelser.
 For offentlig fremførelse af beskyttede fonogrammer i klagerens  

 landsdækkende og regionale udsendelser på hverdage i tidsrummet kl.  

 01.00-05.00 og på søn- og helligdage i tidsrummet kl. 01.00-07.00 betaler  

 klageren en tredjedel af det gældende minutvederlag.
Minutvederlaget reguleres hvert år den 1. april med ændringer i  

 nettoprisindekset for det forudgående år.
Pr. 1. januar 1993 reguleres dog  

 alene med ændringen i nettoprisindekset fra 1. januar 1993.
