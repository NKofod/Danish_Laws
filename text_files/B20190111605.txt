Bekendtgørelse om opholdsrum m.v. i fiskeskibe1) I medfør af § 1, stk. 2, § 3, stk. 1, nr. 6 og 7, § 4, stk. 1, § 5, stk. 1, og § 32, stk. 9, i lov om sikkerhed til søs, jf. lovbekendtgørelse nr. 1629 af 17. december 2018, og § 1, stk. 2, § 3, stk. 1, nr. 6 og 7, § 4, stk. 1, § 5, stk. 1, og § 32, stk. 2, i anordning om ikrafttræden for Grønland af lov om sikkerhed til søs, jf. anordningsbekendtgørelse nr. 1674 af 16. december 2015, fastsættes efter bemyndigelse i henhold til § 1, stk. 1, nr. 3, i bekendtgørelse nr. 744 af 24. juni 2013 om henlæggelse af visse beføjelser til Søfartsstyrelsen og om klageadgang m.v., og § 1, nr. 2, i bekendtgørelse nr. 211 af 29. marts 2005 for Grønland om henlæggelse af visse beføjelser til Søfartsstyrelsen og om klageadgang m.v.:
Kapitel 1 Formål § 1. Formålet med denne bekendtgørelse er at sikre fiskere, der arbejder eller bor om bord på fiskeskibe, jf. kapitel 2, anstændige opholdsrum til fremme af fiskernes sundhed og velbefindende.
 Stk. 2. Nærværende bekendtgørelse indeholder bestemmelser for opholdsrum, der blandt andet er udformet på baggrund af FNs Internationale Arbejdsorganisations konvention om arbejdsforhold i fiskerisektoren, og berører således ikke øvrige eksisterende internationale, regionale eller nationale krav, der måtte have indflydelse på indretning m.v. af opholdsrum, som f.eks. bestemmelser om brandsikring, herunder flugtveje, i Torremolinos-protokollen til den internationale Torremolinos-konvention af 1997 om fiskeskibes vedtaget af FNs Internationale Maritime Organisation gennemført i EU-retten ved Rådets direktiv 97/70/EF, EU forordninger om henholdsvis krav i fødevarelovgivningen og fødevarehygiejne og lov om røgfri miljøer.
Kapitel 2 Anvendelsesområde, definitioner og fravigelser m.v.
Anvendelsesområde § 2.  Bekendtgørelsen gælder for nye fiskeskibe med dæk, jf. § 3, stk. 1, nr. 4, uanset om disse ejes af det offentlige eller af private.
 Stk. 2. Eksisterende fiskeskibe, jf. § 3, stk. 1, nr. 5, kan vælge at anvende nærværende bekendtgørelse som alternativ til det regelsæt, der ellers gælder for det pågældende skib, jf. § 46, stk. 3.
Stk. 3. Bekendtgørelsen finder ikke anvendelse for 1) handelsskibe, 2) krigsskibe, 3) flådens hjælpeskibe eller 4) fritidsfartøjer.
Definitioner § 3. I denne bekendtgørelse forstås ved:
 1) Fisker: Enhver person, inkl. skibsføreren, der uanset i hvilken stilling er ansat eller forhyret eller arbejder om bord på et fiskeskib.
 2) Officer: Styrmænd og maskinmestre.
 3) Fiskeskib: Et skib, hvis nationalitetsbevis er forsynet med havnekendingsnummer.
4) Nyt fiskeskib: et fiskeskib, for hvilket a) kontrakten om bygning eller større ombygning er blevet placeret på eller efter datoen for bekendtgørelsens ikrafttræden, b) kontrakten om bygning eller større ombygning er placeret før datoen for bekendtgørelsens ikrafttræden, og som leveres tre år eller mere efter denne dato eller c) såfremt byggekontrakten ikke foreligger på eller efter datoen for bekendtgørelsens ikrafttræden, at kølen er lagt, eller at det byggeri, der kan identificeres med et specifikt fartøj, er påbegyndt, eller at samlingen er påbegyndt omfattende mindst 50 ton eller 1 % af den anslåede samlede skrogvægt, hvis sidstnævnte er mindre.
 5) Eksisterende fiskeskib: Et fiskeskib, der ikke er nyt fiskeskib.
6) Længden (L): beregnes som 96% af den totale længde på en vandlinje ved 85% af den mindste dybde (moulded) målt fra køllinjen eller som længden fra forenden af stævnen til rorstammens akse beregnet på nævnte vandlinje, hvis denne længde er den største.
I skibe med styrlastighed skal den vandlinje, på hvilken længden måles, være parallel med konstruktionsvandlinjen.
 7) Opholdsrum: De til brug for fiskere bestemte soverum, spiserum, sanitære faciliteter, hospitalsrum, fritidsrum, kontorer m.v.
 Fravigelser m.v.
 § 4. Søfartsstyrelsen kan efter høring tillade fravigelse for fiskeskibe, hvis daglige fartstid ikke overstiger 24 timer, og hvor fiskerne ikke bor om bord på skibet, når det ligger i havn, under forudsætning af at de berørte fiskere får passende faciliteter til hvile, kost og sanitære formål.
 Stk. 2. Søfartsstyrelsen kan efter en høring tillade undtagelser fra bestemmelserne i denne bekendtgørelse for uden forskelsbehandling at tage hensyn til interesserne hos fiskere med forskellige og særegne religiøse og sociale skikke under forudsætning af, at sådanne undtagelser ikke medfører generelt ringere vilkår end dem, som følger af bekendtgørelsen.
Kapitel 3 Generelle krav til opholdsrum Lofthøjde § 5. Der skal være en tilstrækkelig loftshøjde i alle opholdsrum til fiskere.
 Stk. 2. Minimumloftshøjden i alle opholdsrum til fiskere, hvor det er nødvendigt med fuld bevægelsesfrihed, må ikke være mindre end 200 cm.
Åbninger til og mellem opholdsrum § 6. Der må ikke forefindes direkte åbninger til soverum fra last- og maskinrum eller fra kabyssen, opbevaringsrum, tørrerum, fælles sanitære rum, vaskerum, rum til opbevaring af maling, storesrum, eller lignende rum.
Den del af et skot, der adskiller sådanne områder fra soverum, og udvendige skotter skal være konstrueret effektivt af stål eller andet godkendt materiale og være vandtætte og gastætte.
 Stk. 2. Fælles toiletrum skal, såfremt de er bestemt for flere end 2 personer, være adskilt fra soverum.
Isolering § 7. Opholdsrummene skal være tilstrækkeligt isolerede, bl.a. for at forhindre kondensvand eller overophedning, jf. i øvrigt § 9.
 Stk. 2. De materialer, der anvendes ved fremstillingen af interne skotter, paneler og plader, gulve og sammenføjninger, skal være egnede til formålet og kunne bidrage til at sikre et sundt miljø.
Myggeplagede områder § 8. I skibe, der regelmæssigt anløber myggeplagede områder, skal der træffes foranstaltninger til at beskytte opholdsrummene mod indtrængen af myg og andre insekter.
 Stk. 2. Skibe, der er forsynet med klimaanlæg, der opfylder kravene til et sådant anlæg, anses for at opfylde kravet i stk. 1.
 § 9. Opholdsrum og fritids- og forplejningsfaciliteter skal opfylde gældende bestemmelser om beskyttelse af sundhed og sikkerhed og om ulykkesforebyggelse med henblik på at undgå risikoen for at blive eksponeret for farlige støj- og vibrationsniveauer og andre omgivende faktorer og kemikalier om bord på skibe og at sikre et anstændigt arbejdsmiljø og anstændige leveforhold for fiskere om bord.
Kapitel 4 Ventilering og opvarmning § 10. Opholdsrum skal være tilstrækkeligt ventilerede og ventilationssystemet skal konstant levere frisk luft i tilfredsstillende stand, når fiskerne er om bord.
 Stk. 2. Alle rum, der benyttes til sanitære forhold, madtilberedning, sygdomsbehandling, vaskefaciliteter eller lignende, skal have ventilering til fri luft, som er uafhængig af de andre dele af opholdsområdet, således at sygdom, dårlig lugt eller luft ikke spredes.
 Stk. 3. Der skal under hensyntagen til de klimatiske forhold tilvejebringes tilstrækkelig opvarmning, dog ikke på skibe, der udelukkende går i fart i tropeklima.
Stk. 4. I fiskeskibe med en længde (L) på 24 meter eller derover skal der være passende opvarmning gennem et egnet varmesystem, bortset fra fiskeskibe, der udelukkende arbejder i et tropisk klima.
Varmesystemet skal kunne levere varme til alle forhold, alt efter hvad der er nødvendigt, og skal være i drift, når fiskere bor eller arbejder om bord, og når betingelserne kræver det.
 Stk. 5. I fiskeskibe med en længde (L) på 24 meter eller derover, med undtagelse af fiskeskibe, som regelmæssigt er i områder, hvor tempererede klimatiske forhold ikke kræver dette, skal der være klimaanlæg.
 Stk. 6. Ventilations- og klimaanlæg skal være forsynet med passende filtre ved luftindtag og være indrettet under hensyntagen til de særlige forhold, der er karakteristiske for drift til søs, og må ikke forårsage generende støj eller vibrationer, jf. i øvrigt § 9.
 Stk. 7. Ventilations- og klimaanlæg skal være regulerbare, samt designes og dimensioneres i henhold til en anerkendt international eller dansk standard, således at luften til stadighed er tilfredsstillende og luftcirkulationen tilstrækkelig under alle vejrmæssige og klimatiske forhold, herunder at beskytte ikke-rygere mod tobaksrøg, jf. i øvrigt § 9.
 § 11. I skibe med en længde på 24 meter og derover, jf. dog § 10, stk. 2, skal der være klimaanlæg på broen, i radiorummet og i ethvert centraliseret maskinkontrolrum.
Kapitel 5 Belysning § 12. Alle opholdsrum skal udstyres med tilstrækkelig belysning.
Stk. 2. Når det er praktisk muligt, skal opholdsrum ud over elektrisk lys være oplyst ved dagslys.
Det skal dog være muligt at mørklægge soverum.
 Stk. 3. Elektrisk belysning skal være anbragt således, at det giver det størst mulige udbytte til de personer, der opholder sig i rummet.
 Stk. 4. I soverum skal der ved hver køje være anbragt en læselampe med afbryder.
 § 13. Anerkendt international eller dansk standard eller Arbejdstilsynets vejledning om kunstig belysning kan anvendes med henblik på at opfylde krav om tilstrækkelig belysning.
Kapitel 6 Særligt vedrørende soverum § 14. Følgende bestemmelser finder alene anvendelse, når der stilles krav om soverum om bord på fiskeskibe.
Anbringelse af soverum § 15. Hvis konstruktionen, dimensionerne eller formålet i forbindelse med skibet tillader det, placeres soverummene således, at bevægelses- og accelerationspåvirkninger dæmpes mest muligt.
 § 16. Soverum må i intet tilfælde være anbragt foran kollisionsskottet.
Soverums størrelse § 17. Soverum skal være af passende størrelse og behørigt udstyret, så der sikres en rimelig komfort, og det er let at holde rummene rene.
Gulvareal i soverum § 18. Antallet af personer pr. soverum og gulvarealet pr. person bortset fra det område, der optages af køjer og skabsrum, skal være således, at der er tilstrækkelig plads og bekvemmelighed for fiskere om bord under hensyntagen til arbejdet på fiskerfartøjet.
 Stk. 2. Gulvarealet til hver person i soverummene skal ud over det areal, der optages af køjer og skabe samt andre faste møblementer, mindst være:
 1) I skibe med en længde (L) mindre end 24 meter: 0,75 m2.
 2) I skibe med en længde (L) på 24 m og derover, men under 45 meter: 1,5 m2.
 3) I skibe med en længde (L) på 45 m og derover: 2,0 m2.
Antal soverum § 19. I skibe med en længde (L) på 12 meter og derover skal der forefindes et særskilt soverum til skibsføreren og skibets officerer.
I skibe med en længde under 12 meter skal der være et eller flere separate soverum til skibets officerer, hvor det er muligt.
 Stk. 2. I skibe med en længde (L) under 45 meter må antallet af personer, som hvert soverum er beregnet til, ikke overstige 4.
 Stk. 3. I skibe med en længde (L) på 45 meter og derover må antallet af personer, som hvert soverum er beregnet til, ikke overstige 2.
 § 20. Søfartsstyrelsen kan i særlige tilfælde, hvis skibets størrelse, type eller påtænkte anvendelse betyder, at kravet bliver urimeligt eller uigennemførligt, tillade dispensationer fra kravene i § 19, stk. 1.
 Stk. 2. Søfartsstyrelsen kan endvidere i særlige tilfælde, hvis skibets størrelse, type eller påtænkte anvendelse betyder, at kravet bliver urimeligt eller uigennemførligt, tillade dispensationer fra kravene i § 19, stk. 2, for fiskeskibe med en længde (L) på 24 meter eller derover.
 § 21. I alle soverum skal det maksimale antal personer, der er plads til, være anført et sted i rummet, hvor det nemt kan ses, og være let læseligt og ikke kunne slettes.
Størrelse af køjer § 22. Der skal være en separat køje til hver enkelt fisker.
 Stk. 2. Madrasser skal være af egnet materiale.
 Stk. 3. I skibe med en længde (L) på 24 meter og derover skal køjers indvendige mindstemål være 198 cm gange 80 cm.
 Stk. 4. I skibe med en længde (L) under 24 meter skal køjers indvendige mindstemål være 198 cm gange 58 cm.
 Stk. 5. Køjer må ikke anbringes umiddelbart ved siden af hinanden.
Stk. 6. Flere end 2 køjer må ikke anbringes over hinanden.
Der skal være passende afstand mellem køjebundene indbyrdes, mellem nederste køjes bund og gulv og mellem øverste køjes bund og loft.
Indretning af soverum § 23. Soverum planlægges og udstyres, således at de sikrer en rimelig komfort for de ombordværende og er nemme at holde i orden.
 Stk. 2. Der skal bl.a. være individuelle skabsrum, der er tilstrækkeligt store til tøj og andre personlige genstande, og et passende skriveunderlag.
Stk. 3. I skibe med en længde (L) på 12 meter og derover skal der være et bord eller skrivebord og et passende antal siddepladser.
Der skal mindst være en siddeplads til hver person, rummet er bestemt for.
Der skal desuden være aflåselige klædeskabe, der er tilstrækkeligt store til tøj og andre personlige genstande § 24. Soverum anbringes eller indrettes så praktisk som muligt, så man kan tilbyde den rette beskyttelse af privatlivets fred for mænd og kvinder.
Kapitel 7 Særligt vedrørende spiserum § 25. Spiserum skal placeres så tæt som praktisk muligt på kabyssen og må i intet tilfælde være anbragt foran kollisionsskottet.
 Stk. 2. I skibe med en længde (L) på 12 meter og derover, og i skibe der medfører et mandskab på fire personer og derover, skal spiserummene være adskilt fra soverummene.
 § 26. Spiserum skal have en passende størrelse og komfort og være passende møbleret og udstyret under hensyntagen til arbejde på fiskerskibe, og til hvor mange fiskere der sandsynligvis vil anvende dem på et hvilket som helst tidspunkt.
 § 27. I skibe med en længde på 15 meter eller derover skal der være adgang til en hensigtsmæssigt anbragt køleindretning med et rumindhold svarende til det antal personer, der benytter spiserummet.
 Stk. 2. Muligheden for at få forfriskninger til hver en tid skal forefindes, herunder mulighed for at få varme drikke og mulighed for at få afkølet drikkevand.
Kapitel 8 Særligt vedrørende sanitære faciliteter § 28. Alle fiskere om bord på skibet skal have let adgang til sanitære faciliteter, der opfylder mindstekravene til sundhed og hygiejne og et rimeligt komfortniveau.
 § 29. De sanitære faciliteter skal i rimeligt omfang sikre privatlivets fred.
 § 30. Sanitære installationer skal indrettes således, at der ikke sker forurening af andre rum.
 § 31. Der skal forefindes frisk, varmt og koldt rindende ferskvand ved alle vaskepladser og i mængder, der er tilstrækkelige til at sikre passende hygiejne for alle ombordværende.
 § 32. Alle overflader i rum til sanitære faciliteter skal være konstrueret således, at de er nemme at gøre ordentligt rene.
 Stk. 2. Gulvene i alle rum til sanitære faciliteter skal have en skridsikker belægning.
 § 33. På fiskeskibe med en længde (L) på 24 meter og derover og for alle fiskere, der ikke har soverum med dertil knyttede sanitære faciliteter, skal der være mindst et badekar eller brusebad eller begge dele, et toilet og en håndvask for maksimalt fire personer.
§ 34. I fiskeskibe med en længde (L) på 45 meter og derover skal der være let adgang til sanitære faciliteter fra broen.
I fiskeskibe med en længde (L) på 85 m eller derover skal der i bekvem nærhed af maskinrummet desuden findes yderligere et særskilt toilet.
Kapitel 9 Vaskefaciliteter § 35. Der skal efter behov under hensyntagen til arbejdet på fiskeskibe være velplacerede og veludstyrede faciliteter til vask og tørring af tøj til rådighed.
 Stk. 2. I skibe med en længde på 24 meter og derover skal der være tilstrækkelige faciliteter til rådighed til at vaske, tørre og stryge tøj.
 Stk. 3. I skibe med en længde på 45 meter og derover skal der være passende faciliteter til rådighed til at vaske, tørre og stryge tøj i et rum, der er adskilt fra soverum, messer og toiletter, og det skal være tilstrækkeligt ventileret, opvarmet og udstyret med tørresnor eller andre midler til tørring af tøj.
Kapitel 10 Særligt vedrørende hospitalsrum § 36. Et rum, der skal kunne benyttes til syge eller tilskadekomne fiskere skal til enhver tid kunne fremskaffes/udpeges om bord.
 § 37. I skibe, hvor der er 15 eller flere fiskere, og som foretager en fangstrejse af mere end tre dages varighed, samt i skibe med en længde på 45 meter og derover, skal der forefindes separate hospitalsrum udelukkende til lægelige formål.
Stk. 2. Det skal sikres, at 1) der er let adgang til hospitalsrummet under alle vejrforhold, 2) hospitalsrummet er komfortabelt at opholde sig i og 3) patienterne får hurtig og passende pleje.
Stk. 3. I skibe, hvor hver enkelt af fiskerne har eget soverum med tilhørende toilet og bad, kan der i stedet for det i stk. 1 krævede hospitalsrum indrettes et behandlings rum (skadestue), der skal være hensigtsmæssigt udstyret, herunder med håndvask og akutbehandlingsplads.
Det er tilstrækkeligt med en seng i behandlingsrummet uanset skibets størrelse.
 Stk. 4. Det skal sikres, at sengeliggende personer har mulighed for at tilkalde hjælp.
 Stk. 5. Det skal sikres, at tilskadekomne på forsvarlig måde kan transporteres fra ulykkesstedet til hospitalsrum eller behandlingsrum.
 Stk. 6. Der skal sikres hensigtsmæssig kommunikationsmulighed fra hospitalsrummet, således at sygdomsbehandleren kan tale med Radio-Medical.
Kapitel 11 Skabe til arbejdstøj § 38. Der skal uden for soverummene, men i umiddelbar nærhed, være et sted til ophængning af udstyr og grej til dårligt vejr og andre personlige værnemidler.
Kapitel 12 Særligt om køjetøj og køkkengrej § 39. Passende spiseredskaber og køjetøj og andet linned skal forefindes for alle fiskere om bord.
Kapitel 13 Fritidsfaciliteter m.v.
 § 40. I fiskeskibe med en længde på 24 meter og derover skal der forefindes passende fritidsfaciliteter, rekreative områder og muligheder til rådighed for alle fiskere om bord.
 Stk. 2. Spiserum kan i givet fald anvendes til rekreative aktiviteter.
Kommunikationsfaciliteter § 41. Alle fiskere om bord gives rimelig adgang til kommunikationsfaciliteter, i det omfang det er muligt, til en rimelig pris, der ikke overstiger de samlede udgifter, som den pågældende ejer af fiskerfartøjet har.
Kapitel 14 Rene og beboelige forhold m.v.
 § 42. Opholdsrum skal holdes rene og beboelige og frie for varer og lagre, som ikke er personlige ejendele for personer om bord eller anvendes til disses sikkerhed eller evakuering.
Inspektioner § 43. Skibsføreren eller den, skibsføreren har overdraget dette hverv, skal ved regelmæssige inspektioner sikre, at fiskernes opholdsrum er rene, egnede til beboelse og i god vedligeholdelsesmæssig stand.
 Stk. 2. Resultaterne af sådanne inspektioner skal registre res og være tilgængelige for gennemsyn.
Kapitel 15 Straffebestemmelser § 44. Overtrædelse af denne forskrift straffes med bøde eller fængsel i indtil 1 år.
Stk. 2. Straffen kan stige til fængsel i indtil 2 år, hvis der 1) ved overtrædelsen, herunder i forbindelse med forvoldelse af søulykke eller sejlads i strid med godt sømand skab, er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold eller 3) ved overtrædelsen er opnået eller tilsigtet en økonomisk fordel for den pågældende selv eller andre.
 Stk. 3. Sker der ikke konfiskation af udbytte, som er opnå et ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en op nået eller tilsigtet økonomisk fordel.
 Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 45. Såfremt forholdet er omfattet af anordning om ikrafttræden for Grønland af lov om sikkerhed til søs, kan der fastsættes foranstaltninger i henhold til kriminalloven for Grønland.
 Stk. 2. De i § 45, stk. 2, nævnte forhold skal anses som skærpende omstændigheder.
 Stk. 3. Sker der ikke konfiskation af udbytte, jf. kriminallovens § 120, stk. 1, som er opnået ved overtrædelsen, skal der ved udmåling af bøde, herunder tillægsbøde, tages sær ligt hensyn til størrelsen af en opnået eller tilsigtet økonomisk fordel.
Stk. 4. Er en overtrædelse begået af selskaber m.v. (juridiske personer), kan der pålægges den juridiske person som sådan bødeansvar.
Er overtrædelsen begået af staten, Grønlands Selvstyre, en kommune, et kommunalt fællesskab, der er omfattet af § 64 i Landstingslov om kommunalbestyrelser og bygdebestyrelser m.v., eller en bygdebestyrelse, kan der pålægges vedkommende offentlige myndighed som sådan bødeansvar.
 Stk. 5. Såfremt den pågældende ikke er bosat i Grønland, eller den pågældendes tilknytning til det grønlandske samfund i øvrigt har en sådan løsere karakter, at forudsætninger ne for anvendelse af foranstaltninger ikke er til stede, kan sagen anlægges eller henvises til forfølgning i Danmark.
Kapitel 17 Ikrafttræden m.v.
 § 46. Bekendtgørelsen træder i kraft den 15. november 2019.
 Stk. 2. Bestemmelser om opholdsrum i tidligere udstedte forskrifter finder herefter ikke anvendelse på skibe, der er omfattet af nærværende bekendtgørelses § 2.
 Stk. 3. De konstruktionsmæssige krav i de hidtidige bestemmelser gælder fortsat for eksisterende skibe, medmindre andet bestemmes i denne bekendtgørelse, jf. § 2, stk. 2.
Erhvervsministeriet, den 11. november 2019 Martin John / Per Sønderstrup 1) Bekendtgørelsen indeholder bestemmelser, der gennemfører dele af Rådets direktiv 2017/159/EU af 19. december 2016 om iværksættelse af den aftale vedrørende gennemførelsen af Den Internationale Arbejdsorganisations 2007-konvention om arbejdsforhold i fiskerisektoren, der er indgået den 21. maj 2012 af Sammenslutningen af Landbrugsandelsorganisationer i EU (Cogeca), Det Europæiske Transportarbejderforbund(ETF) og Sammenslutningen af Nationale Fiskeriorganisationer i Den Europæiske Union (Europêche), EU-tidende 2017, nr.
L 25, side 12.
