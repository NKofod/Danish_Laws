Landsskatteretskendelse Fonden A klager for indkomståret 1993 over, at den stedlige  

 selskabsbeskatning har forhøjet fondens skattepligtige indkomst med 8.746.479  

 kr.
 Det fremgår af sagens oplysninger, at det klagende fond er en  

 erhvervsdrivende fond, der er moderfond for og hovedaktionær i B A/S.
 Fonden foretog i indkomståret 1993 (skatteåret 1994/95) fradrag  

 for hensættelser til almennyttige og almenvelgørende formål på i alt  

 27.909.301  

 kr.
 I samme indkomstår modtog Fonden skattefrit udbytte på i alt  

 7.312.192 kr.
 Fonden har i årene 1994  1998 foretaget uddelinger med i alt  

 20.912.118 kr., hvorefter den uanvendte hensættelse udgjorde 6.997.183 kr.
 Den stedlige Selskabsbeskatning har ved den påklagede afgørelse  

 fundet, at den uanvendte hensættelse på 6.997.183 kr. med tillæg af 5 %  

 årligt,  

 i alt 8.746.479 kr., skal efterbeskattes i medfør af fondsbeskatningslovens §  

 4, stk. 6.
Det er herved bemærket, at uddelinger og konsolideringsfradrag  

 anses for først foretaget, jf. prioriteringsreglen i § 6, hvorfor den del af  

 bundfradrag og skattefri udbytter, der ikke anvendes til modregning heri, vil  

 fragå i den hensættelse, der skal efterbeskattes.
Fonden har fuldt ud anvendt  

 bundfradraget og skattefri udbytter til faktiske uddelinger, hvorfor der ikke  

 er noget beløb, der skal fragå i efterbeskatningsbeløbet.
 Fondens repræsentanter har over for Landsskatteretten nedlagt  

 påstand om nedsættelse af den foretagne forhøjelse af indkomsten for 1993.
Til støtte herfor er det gjort gældende, at  

 fondsbeskatningslovens § 4, stk. 6, sidste pkt. skal fortolkes i  

 overensstemmelse med sin ordlyd, således at skattefrit udbytte ikke  

 efterbeskattes.
Den af selskabsbeskatningen anlagte fortolkning medfører, at  

 skattefrit udbytte med tillæg af rente gøres skattepligtigt.
Der er ikke  

 støtte  

 for, at en sådan retsstilling har været målet med fondsbeskatningsloven.
Det  

 fremgår således klart, at fondsbeskatningslovens § 10, at udbytte, der er  

 skattefrit for selskaber, tilsvarende er skattefrit for fonde.
Det er derfor  

 uforeneligt med de grundlæggende principper i fondsbeskatningsloven, når  

 Selskabsbeskatningen anlægger en fortolkning at efterbeskatningsreglerne, der  

 medfører, at skattefrit udbytte gøres skattepligtigt.
Det fremgår direkte at ordlyden af fondsbeskatningslovens § 4,  

 stk. 6, at der ikke skal gennemføres efterbeskatning af beløb svarende til  

 skattefri aktieudbytte.
Der er med den klare ordlyd gjort endeligt op med  

 denne  

 problemstilling.
Dette følger da også af det princip, der er kommet til  

 udtryk  

 i fondsbeskatningslovens § 10, nemlig at udbytte, der er skattefrit for  

 selskaber, tilsvarende er skattefrit for fonde.
 Der er ikke forarbejder til bestemmelsen, der fører til -  

 endsige støtter - en fortolkning, der afviger fra ordlyden af  

 fondsbeskatningslovens § 4, stk. 6.
 Selskabsbeskatningen henviser i sin afgørelse til  

 Ligningsvejledningen S.H.22.2. Heraf fremgår bl.a.:
"Beløb, der er hensat, men som på grund af den i S.H.24  

 omtalte prioriteringsregel i § 6, ikke har kunnet fradrages ved  

 indkomstopgørelsen, skal ikke efterbeskattes, jf. § 4, stk. 5. sidste  

 pkt. Det er antageligvis en fejl, at LV henviser til stk. 5 i stedet  

 for til stk. 6. Selskabsbeskatningens begrundelse for afgørelsen i denne sag  

 må  

 forstås derhen, at man slutter modsætningsvis fra det i LV anførte.
Der er  

 ikke  

 i LV eller i lovgrundlaget i øvrigt grundlag for en modsætningsslutning fra  

 det  

 i LV anførte.
Det i LV anførte kan derfor ikke danne grundlag for den af  

 Selskabsbeskatningen anlagte fortolkning.
Det er utvivlsomt, at der ikke skal  

 gennemføres efterbeskatning i den i LV omtalte situation, men  

 fondsbeskatningslovens § 4, stk. 6, sidste pkt. har blot et bredere  

 anvendelsesområde.
Endvidere er det bemærket, at kommunens fortolkning ville være  

 konsekvensen af fondsbeskatningsloven, hvis ikke bestemmelsen i  

 fondsbeskatningslovens § 4, stk. 6, sidste pkt. var indført.
Kommunens  

 fortolkning medfører derfor, at denne bestemmelse ville være overflødig.
Der  

 er  

 intet i forbindelse med tilblivelsen af fondsbeskatningsloven, der peger i  

 retning af at fondsbeskatningslovens § 4, stk. 6, sidste pkt., ikke skulle  

 have  

 et selvstændigt indhold.
Sidstnævnte bestemmelse er en specialbestemmelse,  

 der  

 gælder i relation til bl.a. skattefrit udbytte i efterbeskatningssituationen,  

 hvorfor almindelige fortolkningsprincipper fører til, at denne bestemmelse  

 har  

 forrang.
Selskabsbeskatningen har under sagens behandling for Landsskatteretten  

 hertil bemærket, at det følger af prioriteringsreglen, at udbytteindtægter,  

 jf.  

 lovens §§ 3, stk. 2, 8, stk. 3 samt 10, der ikke skal medregnes til fondens  

 skattepligtige indkomst, anses for uddelt eller hensat forinden nogen anden  

 del  

 af den skattepligtige indkomst.
Dette indebærer, at fradrag for uddelinger og  

 hensættelser i den skattepligtige indkomst alene får skattemæssig  

 fradragsvirkning i det omfang alle ikke-skattepligtige indkomster allerede  

 forinden fuldt ud er anvendt til uddelinger og hensættelser, hvori også  

 indgår  

 bundfradraget på 25.000 kr.
Fonden har ifølge selvangivelsen et samlet  

 uddelings- og hensættelsesfradrag på 35.492.620 kr. inkl.  

 konsolideringsfradrag.
Dette skattemæssige fradrag forudsætter dels at  

 bundfradrag og summen af skattefrit udbytte (7.337.192 kr.) anvendes forlods  

 til uddelinger/hensættelser, i praksis opgjort således at den samlede  

 fradragssum formindskes tilsvarende, og at de foretagne hensættelser anvendes  

 til faktiske uddelinger inden for 5-årsfristen.
Opfyldes de nævnte  

 forudsætninger ikke, mistes fradragsretten i tilsvarende omfang og vil  

 bevirke  

 en større skattepligtig indkomst.
Et skattefrit udbytte kan således ikke  

 kompensere for manglende opfyldelse af uddelingsforudsætningen i henhold til  

 5-årsfristen uanset resthensættelsesbeløbet kan indeholdes i det skattefri  

 udbytte, da dette allerede er forudsat forbrugt til uddelinger/hensættelser  

 forinden nogen del af de skattepligtige indtægter anses forbrugt.
Følges  

 Fondens anbringende vil dette kunne føre til det resultat, at et skattefrit  

 udbytte  efter 5 år  kan genbruges til at nedbringe  

 eller udligne et  

 positivt skattepligtigt beløb, som kan indeholdes i udbyttet.
Til Selskabsbeskatningens efterfølgende bemærkninger har  

 repræsentanten bemærket, at det ligger i sagens natur, at uddelinger  

 foretaget  

 af fonden behandles efter de almindelige regler for uddelinger.
Det gør ingen  

 forskel, om det uddelte beløb baserer sig på akkumulerede skattefri beløb fra  

 tidligere år (f.eks. konsolideringshensættelser og skattefrit udbytte).  

 Tilsvarende gør sig f.eks. også gældende, hvis skattefrit udbytte, der  

 modtages  

 i år 1, hvor der ikke er en skattepligtig indkomst, først uddeles i år 2,  

 hvor  

 der er en skattepligtig indkomst.
Selskabsbeskatningens synspunkt kan derfor  

 ikke begrunde, at skattefrit udbytte gøres skattepligtigt.
 Told- og Skattestyrelsen har under sagens behandling indstillet  

 den påklagede afgørelse stadfæstet under henvisning til den stedlige  

 myndigheds  

 begrundelse.
 Landsskatteretten  

 udtaler:
Fonde har fradrag for hensættelser til senere uddelinger efter  

 fondsbeskatningslovens § 4, stk. 3. Af stk. 4 fremgår, at hensættelserne skal  

 være benyttet i sin helhed inden 5 år efter udløbet af hensættelsesåret.
Det  

 følger herefter af stk. 5, at der skal ske efterbeskatning af en uanvendt  

 hensættelse i hensættelsesåret med et årligt tillæg på 5 pct.
Videre følger  

 det  

 af stk. 5, 2. pkt., at bundfradraget efter § 3, stk. 2 og skattefri  

 udbytteindtægter (§ 10) ikke skal efterbeskattes.
 Det bemærkes, at fondsbeskatningslovens § 4 er ændret ved lov  

 nr. 958 af 20. december 1999, hvorefter de nævnte stk. 3  5 er blevet  

 til stk.  

 4  6.
 Videre fremgår det af prioriteringsreglen i § 6, at disse  

 skattefri indtægter og bundfradraget i størst muligt omfang skal anses  

 for  

 medgået til de i §§ 4 og 5 nævnte uddelinger og hensættelser, forinden nogen  

 del af den efter § 3 opgjorte indkomst anses for medgået hertil.
 Den del af en hensættelse, der som følge af prioriteringsreglen  

 ikke har medført fradrag i den skattepligtige indkomst, kan herefter ikke  

 efterbeskattes.
Fonden havde i 1993 fradrag efter §§ 4 og 5 i form af uddelinger  

 for 6.713.791 kr., et konsolideringsfradrag på 869.528 kr. og hensættelserne  

 udgjorde 27.909.301 kr., i alt 35.492.620 kr.
De skattefri udbytteindtægter  

 udgjorde 7.313.192 kr., hvortil kommer bundfradraget på 25.000 kr., eller i  

 alt  

 7.337.192 kr., hvilket beløb efter prioriteringsreglen skulle anses for  

 forlods  

 medgået til de i §§ 4 og 5 nævnte uddelinger og hensættelser.
Det samlede  

 fradrag i henhold til §§ 4  6 udgjorde således 28.155.428 kr.
 Efter den af Fondens repræsentant anførte opfattelse af lovens §  

 4, stk. 5, 2. pkt. modregnes hele beløbet på 7.337.192 kr. i hensættelsen på  

 27.909.301 kr., hvilket fører til, at der ikke findes en uanvendt hensættelse  

 til efterbeskatning 5 år efter udløbet af indkomståret 1993.
 Således som retten forstår Skattemyndighedernes opfattelse, skal  

 beløbet på 7.337.192 kr. derimod modregnes i først uddelinger, dernæst  

 konsolideringsfradrag og endelig hensættelser, hvilket skulle følge af  

 prioriteringsreglen i § 6.
Landsskatteretten finder, at fondsbeskatningslovens § 6 alene  

 tager stilling til forholdet mellem de skattefri indtægter/bundfradrag på den  

 ene side og uddelinger, hensættelser og konsolideringsfradrag (fradrag  

 efter  

 §§ 4 og 5) på den anden i forbindelse med opgørelsen af årets indkomst,  

 idet  

 der ikke skal gives fradrag for disse uddelinger m.v., der er finansieret af  

 skattefri indtægter.
Der findes derimod ikke belæg  hverken i ordlyd  

 eller  

 forarbejder til § 6 eller § 4, stk. 5  for at antage, at der i § 6  

 findes en  

 intern prioritering mellem de tre typer fradrag i efterbeskatningssituationen  

 efter § 4, stk. 5. Der synes således ikke at være taget højde for problemet i  

 forbindelse med lovens tilblivelse.
Landsskatteretten finder herefter, at man i mangel på andre  

 holdepunkter i efterbeskatningssituationen kan anse de skattefri  

 indtægter/bundfradraget medgået forholdsmæssigt til de tre typer fradrag,  

 således at disse forholdsmæssigt anses for medgået i fradraget på de  

 28.155.428  

 kr. i den skattepligtige indkomst.
Af hensættelsesbeløbet på 27.909.301 kr.  

 har  

 22.139.767 kr. således påvirket den skattepligtige indkomst (27.909.301 kr. ÷  

 (27.909.301 kr. / 35.492.620 kr. x 7.337.192 kr.)). Da de efterfølgende års  

 uddelinger udgjorde 20.912.118 kr., udgør den uanvendte del af hensættelsen  

 1.227.649 kr., hvortil skal lægges 5 pct. for hvert år eller 306.912 kr.,  

 således at efterbeskatningsbeløbet udgør i alt 1.534.561 kr.
 Den påklagede afgørelse ændres i overensstemmelse hermed.
