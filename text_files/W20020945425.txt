Medlemmet havde været frihedsberøvet i 2 år til den 30.  

 maj 2001 I august 2001 fik medlemmet et slette- og frameldebrev med mulighed for at  

 genoprette medlemskab og efterlønsordning ved betaling inden 7.  

 september 2001.
 Medlemmet betalte medlemskontingentet, men var ude af stand til at betale  

 efterlønsbidragene.
 Den 27. august 2001 henvendte medlemmet sig til socialcentret, der  

 undersøgte muligheden for at hjælpe.
 Den 18. september 2001 meddelte socialcentret at man ville  

 hjælpe.
 Efterfølgende meddelte kassen at medlemmet ikke kunne bevare retten  

 til efterløn da betalingsfristen den 7. september 2001 var  

 overskredet.
 Ankenævnet fandt at der forelå en sådan særlig  

 undskyldelig omstændighed at der var grundlag for at dispensere.  

 Nævnet henviste til at socialcentret havde påtaget sig hvervet  

 med at undersøge muligheden for at hjælpe med betaling uden at  

 sikre sig at der var en betalingsfrist der skulle overholdes.
 Nævnet fandt således at medlemmet havde haft grund til at  

 regne med at socialcenteret ville betale eller give meddelelse om at man ikke  

 ville betale inden udløb af betalingsfristen.
Dispensation for efterlønsbidrag med  

 tilbagevirkende kraft A F G Ø R E L S E De får tilladelse til at der kan ses bort fra afbrydelse i  

 indbetaling af efterlønsbidrag fra den 1. oktober 1999.
 Det er en forudsætning for dispensation at De indbetaler de  

 manglende efterlønsbidrag til kassen for den afbrudte periode.  

 Ankenævnet har bedt direktoratet foretage det videre fornødne  

 med hensyn til opgørelse og indbetaling af det manglende  

 efterlønsbeløb.
 Ankenævnet lægger til grund at De den 1. oktober 1999 blev  

 frameldt efterlønsordningen da De ikke inden den 7. september 2001  

 betalte det opkrævede efterlønsbidrag på 8.782 kr..  

 Slettebrevet blev sendt til Dem som anbefalet brev på c/o adresse  

 ......, og ved afgørelse af 4. oktober 2001 meddelte kassen at De var  

 slettet af efterlønsordningen.
 Efter arbejdsløshedsforsikringslovens § 74 a, stk. 4, kan der  

 undtagelsesvist tillades at der ses bort fra afbrydelser i indbetaling af  

 efterlønsbidrag.
 Bestemmelsen kan kun anvendes ved særligt undskyldelige  

 afbrydelser.
 Det er nævnets opfattelse at der foreligger så ganske  

 særlige omstændigheder omkring Deres afbrydelse i indbetaling af  

 efterlønsbidrag at dette kan begrunde en dispensation efter lovens §  

 74 a, stk. 4, jf. § 74 a, stk. 2.
Nævnet har herved lagt vægt på at De den 27. august 2001  

 henvendte Dem til socialcentret i xxx Kommune med anmodning om at få  

 hjælp til betaling af restancen.
Socialcentret undersøgte  

 muligheden for at hjælpe, og den 18. september 2001 besluttede  

 socialcentret at ville betale restancen.
Efterfølgende oplyste kassen  

 at betalingsfristen, den 7. september 2001, var overskredet, og at De var  

 slettet fra efterlønsordningen pr. 1. oktober 1999.
 Nævnet finder at De med rette kunne have en forventning om at  

 socialcentret havde undersøgt om der var en betalingsfrist, og at De  

 derfor regnede med at betaling fandt sted via kommunen, eller at kommunen  

 ville give Dem afslag på hjælp inden betalingsfristen  

 udløb.
 Ankenævnet ændrer således direktoratets afgørelse  

 af 3. januar 2002.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsløshedskassen for xxx Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
 "Det fremgår af sagen (med vores j.nr. xxx), at medlemmet var  

 fritaget for betaling af medlemsbidrag fra den 7. oktober 1999.
Den 14. februar 2000 traf direktoratet afgørelse om, at medlemmet  

 ikke kunne fritages for at betale efterlønsbidrag.
Vi gjorde samtidig  

 opmærksom på, at efterlønsbidraget var et frivilligt  

 bidrag, og at perioder, hvor der ikke blev betalt efterlønsbidrag,  

 ikke kunne medregnes til ancienniteten for ret til efterløn.
Vi  

 vejledte om, at medlemmets manglede betaling af efterlønsbidrag for en  

 periode ville få indflydelse på hans ret til efterløn,  

 idet han var omfattet af en overgangsregel, der forudsatte, at der var betalt  

 efterlønsbidrag uafbrudt fra 1. april 1999. Vores afgørelse var  

 stilet til en navngiven medarbejder i Kriminalforsorgen, der på vegne  

 af medlemmet havde klaget over kassens afgørelse vedrørende  

 fritagelse for betaling af bl.a. efterlønsbidrag.
 Medlemmet havde været frihedsberøvet i 2 år til den 30.  

 maj 2001.
 I august 2001 fik medlemmet et slette- og frameldebrev med mulighed for at  

 genoprette medlemskab og efterlønsordning ved betaling inden 7.  

 september 2001.
 Medlemmet betalte medlemskontingentet, men var ude af stand til at betale  

 efterlønsbidragene.
Den 27. august 2001 henvendte medlemmet sig til socialcentret, der  

 undersøgte muligheden for at hjælpe.
Den 18. september 2001  

 meddelte socialcentret at man ville hjælpe.
 Efterfølgende meddelte kassen at medlemmet ikke kunne bevare retten  

 til efterløn da betalingsfristen den 7. september 2001 var  

 overskredet.
 Ankenævnet fandt at der forelå en sådan særlig  

 undskyldelig omstændighed at der var grundlag for at dispensere.  

 Nævnet henviste til at socialcentret havde påtaget sig hvervet  

 med at undersøge muligheden for at hjælpe med betaling uden at  

 sikre sig at der var en betalingsfrist der skulle overholdes.
Nævnet fandt således at medlemmet havde haft grund til at  

 regne med at socialcenteret ville betale eller give meddelelse om at man ikke  

 ville betale inden udløb af betalingsfristen.
Medlemmet ikke betalte  

 medlemsbidraget for perioden 1. til 6. oktober 1999 og  

 efterlønsbidraget for oktober kvartal 1999, blev han slettet som  

 medlem af xxx og frameldt ordningen vedrørende  

 efterlønsbidraget pr. den 1. oktober 1999. Dette blev meddelt  

 medlemmet i afgørelse af 2. marts 2000 fra kassen.
Afgørelsen  

 blev sendt til medlemmet på adressen "c/o Arresthuset i xxx, xxx ,  

 xxx". Af afgørelsen fremgik endvidere, at slettelsen kunne  

 ophæves, og at hans efterlønsanciennitet kunne anses for  

 uafbrudt, hvis han senest den 31. marts 2000 betalte hele det skyldige  

 medlems- og efterlønsbidrag.
Kassen har oplyst, at brevet af 2. marts 2000 til medlemmet kom retur fra  

 postvæsnet med angivelse af ny adresse.
Den 6. marts 2000 genfremsendte  

 kassen slettebrevet.
I brev af 19. juli 2001 oplyste du til kassen bl.a., at hverken du eller  

 medlemmet havde modtaget kassens rykker- og slettebrev.
Du anmodede om, at  

 slettelsen af medlemmet blev ophævet.
I brev af 9. august 2001 stilet til medlemmet på din adresse oplyste  

 kassen, at medlemmet kunne få genoprettet sit medlemskab.
Videre blev  

 det bl.a. oplyst, at hvis han fik genoprettet sit medlemskab og betalte  

 efterlønsbidraget, indtil han fyldte 60 år, ville han  

 anciennitetsmæssigt være berettiget til efterløn som  

 60-årig.
Samtidig sendte kassen et nyt slettebrev vedlagt girokort til  

 medlemmet.
Girokortet dækkede medlemsbidrag for perioden 1. til 6.  

 oktober 1999 og efterlønsbidrag for perioden 1. oktober 1999 til 30.  

 september 2001. Hvis girokortet blev betalt inden fristens udløb,  

 ville medlemmets medlemskab af xxx være genoprettet, og hans  

 anciennitet til efterlønsordningen ville være uafbrudt.
Det fremgik videre af brevet fra kassen, at hvis medlemmet ikke  

 ønskede at være tilsluttet efterlønsordningen, kunne han  

 vælge at betale det andet girokort, som blev sendt til ham, og som kun  

 dækkede medlemsbidrag til a-kassen for perioden 1. til 6. oktober 1999.  

 Hvis han kun betalte dette beløb, ville hans medlemskab af xxx blive  

 genoprettet.
Hans tilslutning til efterlønsordningen ville imidlertid  

 ikke blive genoprettet, og grundet hans alder ville han derfor miste retten  

 til efterløn.
 Af det vedlagte slettebrev af 9. august 2001 fremgår bl.a., at  

 sletningen af medlemmet kunne ophæves, hvis han betalte det skyldige  

 medlemsbidrag senest den 7. september 2001. Hvis han ligeledes betalte det  

 opkrævede efterlønsbidrag samt senere forfaldent  

 efterlønsbidrag inden den nævnte dato, ville hans  

 efterlønsanciennitet være ubrudt.
Der var vedlagt 2 girokort.
Det ene lød på 8.582,80 kr. og  

 dækkede medlemsbidrag  og efterlønsbidrag.
Det fremgik, at  

 sidste rettidige betalingsdag var den 7. september 2001. Det andet girokort  

 lød på 65,40 kr. og dækkede kun medlemsbidraget.
Det  

 fremgik også af dette girokort, at sidste rettidige betalingsdag var  

 den 7. september 2001.
 Kassen har vedlagt kopi af postkvittering, indleveringsattest, hvoraf  

 fremgår, at brevet den 9. august 2001 blev sendt rekommanderet til  

 medlemmet, c/o på din adresse.
 Den 3. september 2001 skrev du til kassen, at du havde modtaget svaret  

 på din henvendelse af 19. juli 2001, og at problemet med medlemmets  

 medlemskab af xxx herefter var afklaret på tilfredsstillende vis.
Du oplyste videre, at medlemmet ikke var klar over, om han havde  

 fået al den korrespondance, der havde været mellem direktoratet,  

 kassen og Kriminalforsorgen om den klage vedrørende fritagelse for  

 betaling af efterlønsbidraget, som Kriminalforsorgen på vegne af  

 medlemmet havde indbragt for direktoratet.
Du bad derfor om kopi af den  

 samlede korrespondance herom.
Den 4. oktober 2001 traf kassen afgørelse om, at medlemmet var  

 slettet fra efterlønsordningen pr. den 1. oktober 1999, idet han ikke  

 inden fristens udløb den 7. september 2001 havde indbetalt  

 efterlønsbidraget.
Kassen vejledte samtidig om, at medlemskabet af xxx  

 var genoprettet, idet der var indbetalt medlemsbidrag for perioden 1. til 6.  

 oktober 1999.
 I brev af 12. oktober 2001 klagede xxx Kommune over kassens  

 afgørelse.
Kommunen anførte bl.a., at man kunne bekræfte, at man den 27.  

 august 2001 modtog en ansøgning om hjælp til betaling af  

 efterlønsbidragsrestancen vedrørende medlemmet.
Den 18.  

 september 2001 kontaktede kommunen kassen og bekræftede, at man var  

 indforstået med at bevilge hjælp til betaling af restancen.  

 På den baggrund stillede kommunen sig uforstående over for, at  

 kassen nu havde meddelt, at fristen for betaling var overskredet, og at der  

 ikke kunne dispenseres.
Med brev af 23. oktober 2001 sendte kassen klagen og sagens akter til  

 direktoratet.
Kassen oplyste bl.a., at sagsbehandleren i xxx Kommune havde  

 oplyst, at medlemmet havde søgt om hjælp til betaling af det  

 skyldige efterlønsbidrag hos kommunen, og at sagsbehandleren  

 efterfølgende tog kontakt til kassen.
Da sagsbehandlerens kontakt  

 først skete efter betalingsfristens udløb, kunne kassen ikke  

 modtage evt. betaling fra medlemmet.
I brev af 6. november 2001 underrettede vi xxx Kommune om, at vi havde  

 modtaget klagen.
Vi bad om at få tilsendt en fuldmagt, hvori medlemmet  

 tilkendegav, at kommunen havde fuldmagt til at handle på hans  

 vegne.
 Samme dag sendte vi dig en kopi af brevet til kommunen.
Den 6. november 2001 sendte kassen supplerende oplysninger til sagen.
Det  

 fremgår heraf bl.a., at medlemmet i brev af 24. oktober 2001 klagede  

 over kassens afgørelse af 4. oktober 2001. Han anførte bl.a, at  

 han blev frihedsberøvet den 16. juni 1999, og at Kriminalforsorgen  

 på hans vegne den 6. oktober 1999 søgte om fritagelse for  

 kontingentbetaling.
Kassen bevilgede i brev af 22. oktober 1999 fritagelse,  

 men ikke for efterlønsbidrag og administrationsbidrag.
Denne  

 afgørelse blev af Kriminalforsorgen indbragt for direktoratet ved brev  

 af 17. november 1999 og videresendt af kassen til direktoratet den 10.  

 december 1999. Ved brev af 14. februar 2000 traf direktoratet  

 afgørelse stilet til Kriminalforsorgen om, at han ikke kunne blive  

 fritaget for at betale efterlønsbidrag og administrationsbidrag.
Han  

 blev først gjort bekendt med denne afgørelse, da han efter  

 anmodning modtog kopi af afgørelsen fra kassen den 8. oktober  

 2001.
Medlemmet oplyste videre, at han betalte girokortet vedrørende  

 medlemsbidraget for perioden 1. til 6. oktober 1999 inden fristens  

 udløb den 7. september 2001. Han var på grund af sin situation  

 ude af stand til at betale det skyldige efterlønsbidrag på ca.  

 8.600 kr.
Han rettede derfor den 27. august 2001 henvendelse til xxx kommune,  

 der meddelte, at man ville tage stilling til, om man ville udlægge det  

 skyldige beløb.
Han gik herefter ud fra, at kommunen ville foranledige  

 betaling til kassen inden fristens udløb eller meddele ham afslag.  

 Efterfølgende meddelte kommunen ham, at man ville betale restancen, og  

 at man havde haft kontakt med kassen, hvor det blev aftalt, at der ville  

 blive fremsendt en fornyet opgørelse.
At kommunens henvendelse til  

 kassen først skete efter betalingsfristens udløb, var han helt  

 ubekendt med, indtil han med afgørelse af 4. oktober 2001 erfarede, at  

 han på ny var slettet.
Medlemmet vedlagde kopi af brev af 12. oktober 2001 fra xxx Kommune, der  

 bekræftede hans oplysninger om, at han den 27. august 2001 havde rettet  

 henvendelse til kommunen, og at kommunen den 18. september 2001 havde  

 været i kontakt med kassen.
Videre vedlagde han kopi af  

 journaludskrift.
 Det fremgår bl.a. følgende af journaludskriften:
·  

 	At kommunen den 27. august 2001 modtog en ansøgning fra medlemmet  

 vedrørende hjælp til bolig.
Videre var der vedlagt en del  

 papirer fra fagforeningen, uden at det dog var klart, hvad det skulle bruges  

 til.
·  

 	At medlemmet kom i ekspeditionen den 31. august 2001 og søgte om  

 hjælp til betaling af restance til efterlønsordningen.
Han  

 oplyste, at gælden skyldes, at ordningen var ny på det tidspunkt,  

 hvor han startede sin afsoning, og der var derfor ikke i lovgivningen taget  

 stilling til betaling under afsoning.
Han var af den opfattelse, at han var  

 fritaget for betaling under afsoningen ligesom med det almindelige  

 kontingent.
Han begyndte afsoning i xxx, og der blev søgt om  

 fritagelse for betaling til efterlønsordningen.
Inden han hørte  

 noget, var han overflyttet til xxx.
Han blev ringet op af medarbejderen fra  

 Randers, der fortalte, at han ikke kunne få besked om  

 efterlønsbidraget, men om han måtte køre en princip sag.  

 Det gav medlemmet lov til.
Han fik aldrig en tilbagemelding.
·  

 	At ansøgningen den 4. september 2001 blev drøftet på  

 et gruppemøde.
Det blev aftalt, at ansøgningen skulle  

 drøftes med forvaltningens jurister, inden ansøgningen kunne  

 behandles færdig.
Samme dag forsøgte man at ringe til medlemmet,  

 men der var ingen kontakt til telefonen.
Samme dag skrev man til medlemmet om  

 det.
·  

 	At brevet kom retur den 11. september 2001 på grund af ubekendt  

 på adressen.
Brevet blev lagt på sagen.
·  

 	At der den 18. september 2001 var kommet svar på ansøgningen  

 fra forvaltningens jurist.
Svaret fra juristen og materialet i sagen blev  

 drøftet på et gruppemøde, hvor det blev besluttet at yde  

 medlemmet hjælp til betaling af efterlønsbidrag for perioden 1.  

 oktober 1999 til d.d. medlemmet kom til samtale samme dag og fik meddelt, at  

 forvaltningen ville hjælpe med betaling af efterlønsbidraget.
Da  

 det var usikkert, hvor meget efterlønsbidraget var pt., blev det  

 aftalt, at sagsbehandleren kontaktede kassen og lavede en aftale om betaling.  

 Medlemmet ville efterfølgende få et brev om bevilling/betaling.  

 Samme dag foretog sagsbehandleren en opringning til kassen, hvor det bl.a.  

 blev oplyst, at medlemmet var løsladt pr. den 30. maj 2001. Kassen  

 ville regne på, hvad gælden var og efterfølgende lave en  

 skriftlig oversigt.
Når sagsbehandleren modtog oversigten, ville  

 gælden blive betalt.
·  

 	At sagsbehandleren den 1. oktober 2001 modtog besked fra kollega om, at  

 a-kassen ikke som lovet kunne lade medlemmet bevare retten til  

 efterløn.
Datoen den 7. september 2001 var gældende.
Der ville  

 komme brev fra a-kassen.
 ·  

 	At medlemmet mødte frem den 8. oktober 2001. Han fortalte, at han  

 lørdag havde fået brev fra kassen vedrørende sletning af  

 efterlønsordningen pr. den 1. oktober 1999. Medlemmet ønskede,  

 at kommunen tog kontakt til kassen for at orientere om, at han havde  

 ansøgt forvaltningen om økonomisk hjælp allerede den 27.  

 august 2001, men at han ikke kunne få svar på denne  

 ansøgning før den 18. september 2001, da ansøgningen  

 skulle omkring forvaltningens jurister.
·  

 	At spørgsmålet om kontakt til kassen blev drøftet med  

 gruppen den 12. oktober 2001. Det blev besluttet, at sagsbehandleren skulle  

 skrive til kassen.
Medlemmet fik kopi af brevet og blev orienteret om, at  

 sagen blev lukket, da der ikke var flere opgaver i den.
Kassen oplyste i sit brev af 6. november 2001 bl.a., at man blev  

 telefonisk kontaktet af sagsbehandleren fra Århus kommune i midten af  

 september 2001. xxx Kommune var villig til at betale et beløb svarende  

 til efterlønsbidraget for medlemmet.
Kassen oplyste ved den lejlighed,  

 at man ville undersøge sagen og herefter sende et girokort til xxx  

 kommune.
Ved en efterfølgende gennemgang af sagen stod det imidlertid  

 klart, at fristen for betaling var udløbet allerede den 7. september  

 2001. Da medlemmet således allerede var slettet af  

 efterlønsordningen, var det ikke muligt at sende et girokort til xxx  

 kommune.
Den 13. november 2001 ringede du til direktoratet og oplyste, at du ikke  

 var klar over, at xxx Kommune havde klaget over afgørelsen.
Du ville  

 fremover repræsentere medlemmet.
 Vi forsøgte forgæves den 13. og 15. november 2001 at kontakte  

 sagsbehandleren i xxx Kommune.
 Den 16. november 2001 oplyste vi telefonisk til en medarbejder ved xxx  

 Kommune, at kommunen kunne se bort fra vores brev af 6. november 2001.
Med brev af 16. november 2001 sendte vi dig en kopi af sagens akter,  

 herunder akterne i sagen om fritagelse for betaling af medlems- og  

 efterlønsbidrag (vores j.nr. xxx). Vi oplyste, at det fremgik af  

 medlemmets brev af 24. oktober 2001, at han først den 8. oktober 2001  

 blev bekendt med  direktoratets afgørelse af 14. februar 1999, hvoraf  

 det bl.a. fremgik, at betaling af efterlønsbidrag var frivilligt, og  

 at en undladelse af at betale ville betyde, at medlemmet ville miste sin ret  

 til efterløn som 60-årig.
Vi bad dig om at oplyse, om medlemmet  

 var bekendt med kassens afgørelse af 22. oktober 1999. Endelig bad vi  

 om samtykke til at rette henvendelse til Kriminalforsorgen for evt. at  

 få verificeret medlemmets oplysninger.
Den 16. november 2001 modtog vi en fax fra dig med yderligere materiale  

 til sagen.
Du vedlagde kopi af brev af 25. oktober 1999 til medlemmet, som  

 ASE angiveligt havde sendt til dig.
Af brevet fra kassen fremgik bl.a., at  

 "Da du er kontingentfritaget (inkl.
EL-bidrag), skal dit kontingent  

 ændres fra 7. oktober 1999.", og at "Ændringen fremgår af  

 vedlagte specifikation".
 Af den vedlagte specifikation, der var vedhæftet et girokort lydende  

 på 761,70 kr. og med sidste rettidige betalingsdag den 1. oktober 1999,  

  fremgik, at der var indbetalt 1.534,50 kr. i medlems- og  

 efterlønsbidrag for oktober kvartal 1999, som skulle betales tilbage.  

 For perioden 1. til 6. oktober 1999 skulle der betales medlems- og  

 efterlønsbidrag, og for perioden 7. oktober til 31. december 1999,  

 hvor der var fritaget, skulle der betales administrations- og  

 efterlønsbidrag.
Den 19. november 2001 modtog vi xxx Kommunes brev af 15. november 2001,  

 hvori kommunen oplyste, at kommunens henvendelse ikke var en klage, men en  

 forespørgsel.
Man ønskede ikke at foretage sig yderligere i  

 sagen.
Med brev af 27. november 2001 sendte du en fuldmagt fra medlemmet, der  

 giver direktoratet adgang til at indhente materiale ved kriminalforsorgen.  

 Videre oplyste du, at medlemmet havde fastholdt, at han på intet  

 tidspunkt var blevet gjort bekendt med afgørelserne, men først  

 senere i forbindelse med korrespondancen med kassen var blevet bekendt med  

 dem." Sekretariatet er enig i fremstillingen.
2. Arbejdsdirektoratets afgørelse Direktoratet traf den 3. januar 2002 denne afgørelse:
 "Medlemmet er meldt fra efterlønsbidraget med virkning fra den 1.  

 oktober 1999.
 Medlemmet kan ikke få en dispensation, således at han kan  

 betale efterlønsbidrag med tilbagevirkende kraft fra den 1. oktober  

 1999.
Begrundelse Ad framelding af efterlønsbidraget:
 Vi har lagt til grund, at medlemmet ved kassens afgørelse af 9.  

 august 2001 blev frameldt ordningen vedrørende  

 efterlønsbidraget pr. den 1. oktober 1999 på grund af manglende  

 betaling af efterlønsbidrag for oktober kvartal 1999.
Hvis man ikke vil have en afbrydelse i sin periode med betaling af  

 efterlønsbidrag, skal man betale det skyldige beløb inden 4  

 uger efter, at man har fået skriftlig besked om, at man er frameldt  

 ordningen vedrørende efterlønsbidraget.
Dette fremgår af  

 § 12, stk. 2, i bekendtgørelse nr. 514 af 7. juni 2001 om betaling af  

 medlems- og efterlønsbidrag til en a-kasse.
 Medlemmet kunne få en uafbrudt periode med betaling af  

 efterlønsbidrag, hvis han senest den 7. september 2001 betalte det  

 skyldige efterlønsbidrag for perioden fra 1. oktober 1999 til 30.  

 september 2001.
 Vi har ved afgørelsen lagt vægt på, at det skyldige  

 efterlønsbidrag ikke blev betalt inden fristens udløb.
 Vi mener ikke, at det forhold, at medlemmet inden betalingsfristens  

 udløb henvendte sig til xxx Kommune for at søge om hjælp  

 til betaling af efterlønsbidraget, kan føre til et andet  

 resultat.
 Vi har herved lagt vægt på, at medlemmet ved at overlade en  

 evt. betaling til kommunen selv må bære ansvaret for, at betaling  

 sker til tiden.
 Vi mener heller ikke, at det forhold, at kassen ved telefonsamtale med  

 kommunen den 18. september 2001 kunne have givet kommunen det indtryk, at  

 betalingsfristen endnu ikke var udløbet, kan føre til, at  

 Medlemmet periode med betaling af efterlønsbidraget reetableres.
 Vi har herved lagt vægt på, at kassen efter det oplyste straks  

 berigtigede forholdet, da man kort tid efter konstaterede, at kommunen havde  

 rettet henvendelse til kassen efter sidste betalingsdag.
 Vi skal i den forbindelse bemærke, at det ikke ses af den vedlagt  

 journal fra kommunen, at medlemmet på noget tidspunkt skulle have  

 oplyst  kommunen om, at seneste betalingsdag var den 7. september 2001,  

 ligesom han heller ikke efter den 7. september 2001 ses at have oplyst  

 kommunen om, at betalingsfristen allerede var udløbet.
 Vi har videre lagt vægt på, at økonomiske problemer  

 ikke er årsag til, at vi kan reetablere en periode med betaling af  

 efterlønsbidrag.
 Vi mener heller ikke, at oplysningerne om, at medlemmet ikke fra  

 Kriminalforsorgen var orienteret om, at der den 14. februar 2000 i  

 direktoratet var truffet afgørelse om, at han ikke kunne fritages for  

 at betale efterlønsbidrag m.v., kan føre til et andet  

 resultat.
 Vi har herved lagt vægt på, at kassen på ny den 9.  

 august 2001 fremsendte en afgørelse til medlemmet om, at han var  

 frameldt ordningen vedrørende betaling af efterlønsbidraget, og  

 at han med denne afgørelse fik en ny 4-ugers frist til at betale det  

 skyldige efterlønsbidrag.
Hermed blev medlemmet efter vores opfattelse stillet, som om han  ikke  

 tidligere var blevet gjort bekendt med, at han var nødt til at betale  

 efterlønsbidraget, hvis han ønskede at bibeholde sin mulighed  

 for at få efterløn som 60-årig.
Derudover fik han en ny  

 frist på 4 uger til at betale for den manglende periode med betaling af  

 efterlønsbidraget.
Endelig har vi lagt vægt på, at kassen har sikret sig  

 dokumentation fra postvæsnet for, at brevet den 9. august 2001 er  

 afsendt til medlemmet på din adresse.
Vi skal henvise til, at brevet er  

 sendt anbefalet, jf. § 12, stk. 4, i den nævnte  

 bekendtgørelse.
 Ad dispensation:
 Det fremgår af lovens § 74 a, stk. 4, at direktøren for  

 Arbejdsdirektoratet undtagelsesvis kan tillade, at der ses bort fra  

 afbrydelser i medlemskabet og indbetaling af efterlønsbidrag.  

 Dispensationen kan dog kun anvendes på særlige undskyldelige  

 afbrydelser.
 Vi mener ikke, at der i medlemmets sag foreligger så særlige  

 undskyldelige omstændigheder, der kan begrunde en dispensation efter  

 lovens § 74 a, stk. 4.
 Der er herved specielt lagt vægt på, at det var  

 økonomiske problemer som var årsag til, at det skyldige  

 efterlønsbidrag ikke blev indbetalt rettidigt.
Det forhold, at medlemmet inden fristens udløb søgte  

 kommunen om hjælp til betaling af det skyldige efterlønsbidrag,  

 kan ikke føre til et andet resultat.
Vi skal bemærke, at  

 medlemmet ved at overlade betaling til kommunen selv må bære  

 ansvaret for, at betalingen sker til tiden." 3. Klagen til ankenævnet De har den 28. januar 2002 anført følgende:
 "Klage over afgørelse truffet den 3.1.2002 af Arbejdsdirektoratet  

 vedrørende medlem,  cpr.  nr. xxx, sletning af  

 efterlønsordning.
 Ved nærværende ankeskrivelse indbringes herved  

 Arbejdsdirektoratets afgørelse af 3.1.2002 vedrørende  

 framelding af efterlønsbidrag.
 Ved den nævnte afgørelse er bestemt:
 "Medlemmet er meldt fra efterlønsbidraget med virkning fra den 1.  

 oktober 1999.
Medlemmet kan ikke få en dispensation, således at han kan  

 betale efterlønsbidrag med tilbagevirkende kraft fra den 1. 10.  

 1999." Under klagesagen gøres gældende, at der ud fra de i sagen  

 foreliggende omstændigheder bør meddeles dispensation til  

 indbetaling af efterlønsbidrag med tilbagevirkende kraft fra  

 1.10.1999.
 Supplerende sagsfremstilling:
 Der henvises indledningsvist til den indgivne klageskrivelse af 24.10.01,  

 hvis sagsfremstilling og anbringender fastholdes.
 Af Arbejdsdirektoratets afgørelse fremgår en række,  

 vægtninger og faktiske omstændigheder, som direktoratet har  

 tillagt betydning i forbindelse med afgørelsen.
 Særligt for så vidt angår det skete  

 hændelsesforløb i forbindelse med henvendelsen til xxx Kommune  

 skal bemærkes følgende:
l forbindelse med henvendelsen overlades til kommunen det fra kassen  

 modtagne indbetalingskort vedrørende efterlønsbidrag med  

 anmodning om kommunens betaling af dette.
Den kommunale sagsbehandler har  

 derfor været ganske klar over, at der fremstod en betalingsfrist til  

 den 7.9.01.
Klageren har stedse siden henvendelsen været af den opfattelse, at  

 sagen som sådan ville blive varetaget af kommunen.
At denne internt har  

 en måske længerevarende administrationsproces har været  

 klageren ganske ubekendt.
Ej heller har klageren været bekendt med at  

 sagsbehandleren først efter fristens udløb agtede at rette  

 henvendelse til kassen omkring den faktiske betaling.
Det må anses som ganske naturligt at sagsbehandleren burde have haft  

 rettet henvendelse til kassen før fristens udløb.
I realiteten  

 er der tale om en sagsbehandlingsfejl fra kommunens side.
 Ved vurdering af hvorvidt dispensation efter § 74 a stk. 4 bør  

 meddeles bør i øvrigt følgende momenter tillægges  

 positiv betydning:
For det første er der tale om, at jeg har været medlem af den  

 pågældende fagforening siden dennes stiftelse og ikke tidligere  

 har været i restance med kontingenter til denne.
For så vidt  

 angår den her opståede restance med oprindelig sletning/  

 genopretning mv. som følge af sagsbehandlingsfejl fra kassens side kan  

 herom henvises til tidligere korrespondence i sagen.
 Det centrale i forbindelse med nærværende  

 betalingsoverskridelse er, at jeg har været i undskyldelig uvidenhed  

 om, at der ikke var taget stilling til dette spørgsmål gennem en  

 rettidig henvendelse fra xxx Kommune til kassen.
Endvidere bør det tillægges betydning, at jeg straks  

 reagerer, da jeg bliver gjort bekendt med, at kommunen ikke har været  

 opmærksom på betalingsfristen.
Den skete overskridelse ville kun  

 have været ganske kortvarig, idet kommunen efter det oplyste  

 bevilligede betaling af beløbet medio september 2001. I den  

 forbindelse bemærkes tillige for god ordens skyld, at kassen selv  

 medvirkede til sagens forsinkelse ved overfor xxx Kommune at bekræfte,  

 at fornyet opgørelse ville blive fremsendt til betaling ved  

 kommunen.
 Det er konkluderende derfor min opfattelse, at der i sagen foreligger  

 så særligt undskyldende omstændigheder, at en dispensation  

 bør meddeles.
 Om de nævnte momenter der taler for en dispensation efter lovens  

 bestemmelser kan jeg i øvrigt henvise til DfA 's rundskrivelse af  

 5.1.2001 om dispensation af afbrudt medlemsskab.
Afsluttende bemærker jeg for fuldstændighedens skyld at sagen  

 efter min opfattelse tillige rummer det aspekt, at  

 efterlønsbidragsordningen indføres i samme kvartal, hvor jeg  

 frihedsberøves, og at jeg allerede af denne grund sættes i  

 økonomiske problemer som følge af, at der nok kan søges  

 kontingentfritagelse for medlemskontingent, men ikke fritagelse for betaling  

 til efterlønsordningen.
Det bemærkes, at jeg i øvrigt har  

 betalt såvel medlemskontingent som efterlønsbidrag frem til  

 1.10.99.
 Jeg ved ikke om der er tale om en lovgivningslapsus, men problematikken  

 må formentlig også aktualisere sig for andre  

 frihedsberøvede, der i tilfælde af afmelding ligesom jeg,  

 ifalder den meget alvorlige konsekvens det er evt. at miste  

 efterlønsretten.
3. Arbejdsdirektoratets bemærkninger til klagen Direktoratet har i oversendelsesbrev af 19. februar 2002 anført  

 følgende:
 "Direktoratet sender klage over afgørelse af 3. januar 2002.
 Der er ikke kommet nye oplysninger, der giver direktoratet anledning til  

 at Deres sag ændre afgørelsen.
 Direktoratet skal dog bemærke følgende:
Medlemmet har i sin klage anført, at han i forbindelse med sin  

 henvendelse til kommunen overlod det fra kassen modtagne indbetalingskort  

 vedrørende efterlønsbidrag til kommunen med anmodning om, at  

 kommunen betalte det skyldige beløb.
Det er medlemmets opfattelse, at  

 den kommunale sagsbehandler har været klar over, at betalingsfristen  

 var den 7. september 2001, at han stedse siden henvendelsen har været  

 af den opfattelse, at sagen som sådan ville blive varetaget af  

 kommunen, og at det har været ham ganske ubekendt, at kommunen internt  

 måske har en længerevarende administrationsproces.
Ej heller har  

 han været bekendt med, at sagsbehandleren først efter fristens  

 udløb rettede henvendelse til kassen omkring den faktiske  

 betaling.
 Medlemmet har også anført at det må anses som ganske  

 naturligt, at sagsbehandleren burde havde haft rettet henvendelse til kassen  

 før fristens udløb, og at der i realiteten er tale om en  

 sagsbehandlingsfejl fra kommunens side.
 Som det fremgår af afgørelsen, er det direktoratets  

 opfattelse, at medlemmet ved at overlade betalingen til kommunen selv  

 må bære ansvaret for, at betalingen sker til tiden.
Medlemmet har endvidere i sin klage anført, at det er hans  

 opfattelse, at der i sagen foreligger så særligt undskyldelige  

 omstændigheder, at en dispensation bør meddeles.
Medlemmet har i  

 øvrigt henvist til DfA rundskrivelse af 5. januar 2001 om dispensation  

 for afbrudt medlemskab.
Direktoratet har ikke udstedt en rundskrivelse den 5. januar 2001 om  

 dispensation for afbrudt medlemskab.
I rundskrivelse nr. 126 af 25. august  

 1999 har direktoratet imidlertid beskrevet hvilke forhold, som taler for og  

 imod muligheden for at få en dispensation." 4. Nyt efter klagen Intet nyt fremkommet.
5. Regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001.
§ 74 a, stk. 4: Direktøren for Arbejdsdirektoratet kan  

 undtagelsesvis tillade, at der ses bort fra afbrydelser i medlemskabet og  

 indbetaling af efterlønsbidrag ved afgørelsen af, om kravene i  

 stk. 2 og 3 er opfyldt.
Tilladelsen kan gøres betinget af, at  

 medlemmet efterbetaler bidrag til arbejdsløshedsforsikringen og  

 efterlønsbidrag for den pågældende periode.
 Bekendtgørelse nr. 514 af 7. juni 2001 om betaling af medlems-  

 og efterlønsbidrag til en a-kasse.
§ 12, stk. 2: A-kassen skal skrive i frameldebrevet, at man ikke  

 får nogen afbrydelse i sin anciennitet, hvad angår  

 efterlønsbidraget, hvis man senest 4 uger efter at brevet er sendt,  

 betaler det opkrævede bidrag, samt de bidrag, der senere skulle have  

 været betalt.
Det skal fremgå af brevet, at man kan vælge  

 igen at betale efterlønsbidrag, jf. § 3, stk. 2. Er frameldebrevet  

 også et slettebrev, skal det stå i brevet, hvad der skal betales  

 henholdsvis i medlemsbidrag og i efterlønsbidrag, jf. § 9, stk. 2.
 § 12, stk. 4:A-kassen skal kunne dokumentere, at brevet er  

 sendt.
