Betænkning afgivet af  

 Arbejdsmarkedsudvalget den 20. marts 2002 Betænkning over Forslag til lov om gennemførelse af  

 dele af arbejdstidsdirektivet [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 3  

 ændringsforslag til lovforslaget.
2. Udvalgsarbejdet Lovforslaget blev fremsat den 6. februar 2002 og var til  

 1. behandling den 28. februar 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og beskæftigelsesministeren sendte  

 den 27. december 2001 dette udkast til udvalget, jf. alm. del   bilag 30. Den  

 20. februar 2002 sendte beskæftigelsesministeren de indkomne  

 høringssvar samt et notat herom til udvalget.
Spørgsmål Udvalget har stillet 2 spørgsmål til  

 beskæftigelsesministeren til skriftlig besvarelse, som denne har  

 besvaret.
3. Indstillinger og politiske bemærkninger Udvalget indstiller lovforslaget til vedtagelse  

med de stillede ændringsforslag.
Enhedslisten stemmer for lovforslaget, fordi det  

 medfører nogle små forbedringer vedrørende arbejdstid for  

 lønmodtagere, der ikke er dækket af en overenskomst.
Der er tale  

 om en supplerende implementering af EU s arbejdstidsdirektiv, og lovforslaget  

 er udformet således, at det ikke griber ind i gældende  

 overenskomster.
 Lovforslaget er en forbedring, idet det fastlægger  

 en maksimal ugentlig arbejdstid og præciserer omfanget af natarbejde,  

 og ved, at lønmodtageren skal tilbydes en gratis helbredskontrol,  

 inden han/hun påbegynder natarbejde, fulgt op af et helbredstjek hvert  

 tredje år.
 Enhedslisten vil tilføje, at lovforslagets  

 forhistorie understreger modsætningerne mellem det danske  

 overenskomstsystem, som er baseret på kollektive rettigheder, der  

 forsvares af de faglige organisationer, og EF-direktiver, der er  

 begrænset til individuelle rettigheder, hvor den enkelte  

 lønmodtager stilles svagere, når rettighederne skal  

 forsvares.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	beskæftigelsesministeren, tiltrådt af  

udvalget:
Til § 1 1) I stk. 2 ændres »§§  

 2-8« til: »§§ 2-7«.
[Hjemmel til godtgørelse] 2) I stk. 2 indsættes efter 1. pkt. som nyt  

 punktum:
» [Hjemmel til godtgørelse] Til § 8 3) I stk. 3 indsættes efter »som nævnt i § 1, stk. 1,«  

ordene: »jf. herved tillige § 1, stk.  

 2,«.
[Hjemmel til godtgørelse] Bemærkninger Til nr. 1-3 Med ændringsforslagene tydeliggøres  

 retstilstanden for de lønmodtagere, der ikke umiddelbart er omfattet  

 af en overenskomst om gennemførelse af direktivet, men som i  

 medfør af § 1, stk. 2, ved aftale med deres arbejdsgiver har valgt at  

 følge en herom på virksomheden i øvrigt gældende  

 overenskomst.
Hvis sådanne lønmodtagere ikke kan få  

 ført deres sag i det fagretlige system, hvad de ofte ikke vil kunne,  

 skal de på samme måde som andre lønmodtagere, der af en  

 eller anden grund ikke via det fagretlige system kan forfølge et krav  

 på godtgørelse, kunne forfølge et sådant krav efter  

 reglerne i § 8 ved de civile domstole.
Som anført i  

 bemærkningerne til § 8, stk. 3, indebærer dette ikke, at en  

 lønmodtager får ret til godtgørelse efter flere  

 regelsæt.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 83 Bilagsnr.
