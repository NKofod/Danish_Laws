Betænkning afgivet af Udlændinge- og  Integrationsudvalget den 21. marts 2017 Betænkning over Forslag til folketingsbeslutning om indførelse af brugerbetaling for tolkeydelser [af Martin Henriksen (DF) m.fl.]:
1. Udvalgsarbejdet Beslutningsforslaget blev fremsat den 12. oktober 2016 og var til 1. behandling den 13. december 2016. Beslutningsforslaget blev efter 1. behandling henvist til behandling i Udlændinge- og Integrationsudvalget.
Møder Udvalget har behandlet beslutningsforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Lægeforeningen.
Udlændinge- og integrationsministeren har over for udvalget kommenteret den skriftlige henvendelse.
Deputationer Endvidere har Lægeforeningen mundtligt over for udvalget redegjort for sin holdning til beslutningsforslaget.
Spørgsmål Udvalget har stillet 5 spørgsmål til udlændinge- og integrationsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af DF) indstiller beslutningsforslaget til forkastelse.
Socialdemokratiets medlemmer af udvalget deler intentionen i beslutningsforslaget ud fra den grundlæggende betragtning, at kommer man hertil som flygtning eller indvandrer, skal man lære det danske sprog, så man kan begå sig i det danske samfund, og så man ikke i årevis har brug for dyre tolke, der bliver betalt af andre borgeres skattekroner.
Socialdemokratiet kan imidlertid ikke støtte det konkrete beslutningsforslag, idet Socialdemokratiet er bekymret for, at det vil få den konsekvens, at flere børn vil blive anvendt som tolke i deres forældres møde med samfundet, herunder hos lægen, på sygehuset, hos kommunen m.v.
Det mener vi ikke er rimeligt over for børnene.
Socialdemokratiet vil gerne medvirke til en fortsat diskussion af muligheden for, at der kan strammes op på statens udgifter til tolkeydelser.
Det skal blot være på en måde, der hverken rammer børnene eller ødelægger integrationen.
Enhedslistens medlemmer af udvalget kan ikke støtte beslutningsforslaget, da en brugerbetaling for tolkeydelser som foreslået her vil føre til misforståelser, fejldiagnoser, fejlbehandling, måske uretfærdige retsafgørelser og helt sikkert ulykkelige situationer, hvor børn presses til at tolke for deres forældre om sager, der er alt for alvorlige for børn at beskæftige sig med.
Flygtninge og indvandrere modtager i dag kraftige tilskyndelser til at lære godt dansk hurtigst muligt.
Og for mange lykkes det med flot resultat.
Men vi opnår intet godt ved at indføre brugerbetaling på tolkeydelser for de flygtninge og indvandrere, der ikke har formået at lære godt dansk inden for 2 år.
Tolkeområdet bør i stedet styrkes med bl.a. en certificeringsordning og gode tolkeuddannelser, så vi sikrer tolkning af høj kvalitet i sundhedssystemet, på det sociale område og i rets- og asylsystemet, så sundhedsarbejdere, jurister, socialrådgivere og andre, der skal træffe afgørelser, får det bedst mulige grundlag for at træffe den rigtige afgørelse.
 Et mindretal i udvalget (DF) indstiller beslutningsforslaget til vedtagelse uændret.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod Poulsen (DF) Morten Marinus (DF) Marcus Knuth (V) Britt Bager (V) Preben Bang Henriksen (V) Jakob Engel-Schmidt (V) Erling Bonnesen (V) Jan E.
Jørgensen (V) Laura Lindahl (LA) Villum Christensen (LA) Naser Khader (KF) Dan Jørgensen (S) Kaare Dybvad (S) Jan Johansen (S) Karen J.
Klint (S) Astrid Krag (S) nfmd.
Mattias Tesfaye (S) Johanne Schmidt-Nielsen (EL) Rune Lund (EL) Roger Matthisen (ALT) Josephine Fock (ALT) Lotte Rod (RV) Sofie Carsten Nielsen (RV) Jacob Mark (SF) Holger K.
Nielsen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
