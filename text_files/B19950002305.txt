§ 1 I Sundhedsstyrelsens bekendtgørelse nr. 217 af 29. april 1977 om  

 røntgendiagnostikanlæg til medicinsk brug som ændret i bekendtgørelse nr. 286  

 af 20. maj 1988 foretages følgende ændringer:
 1. Pkt. 3.1.6 affattes således:
 »Lederen skal sørge for, at alle under driften observerede fejl og  

 mangler snarest muligt afhjælpes.
 Lederen skal sørge for, at CE-mærkede apparater stadig vedligeholdes, så  

 deres sikkerhedsniveau, karakteristika og ydeevne ikke forringes i væsentlig  

 grad.
 Lederen skal sørge for, at apparater der ikke er CE-mærkede, stadig er i  

 overensstemmelse med de i denne bekendtgørelses pkt. 5 givne bestemmelser.
Lederen skal sørge for, at afskærmningen stadig er i overensstemmelse med  

 de i denne bekendtgørelses pkt. 6 givne bestemmelser.« 2. I pkt. 3.1.7 første afsnit slettes »7.« og der  

 tilføjes »7 og 7a.«.
 3. I afsnit 5 affattes overskriften således:
»5. Teknisk udførelse af røntgenapparater, der ikke er forsynet  

 med CE-mærkning.« 4. Efter afsnit 5 indsættes:
»5 a.
Teknisk udførelse af røntgenapparater, der er forsynet med  

 CE-mærkning.
5 a.1. For røntgenapparater, der er forsynet med CE-mærkning jf.  

 Sundhedsministeriets bekendtgørelse nr. 734 af 10. august 1994 om medicinsk  

 udstyr gælder denne bekendtgørelses pkt. 5.1.1, 5.1.12, 5.2.11, 5.2.12 og  

 5.2.13.« 5. I afsnit 7 affattes overskriften således:
»7. Årligt eftersyn af røntgenanlæg herunder røntgenapparater,  

 der ikke er forsynet med CE-mærkning, ved autoriseret røntgenfirma.« 6. Efter afsnit 7 indsættes:
 »7 a. Årligt eftersyn af røntgenanlæg herunder røntgenapparater,  

 der er forsynet med CE-mærkning, ved autoriseret røntgenfirma.
 7 a.1. For røntgenapparater, der er forsynet med CE-mærkning jf.  

 Sundhedsministeriets bekendtgørelse nr. 734 af 10. august 1994 om medicinsk  

 udstyr gælder denne bekendtgørelses pkt. 7.1 til og med 7.4.9 og pkt. 7.4.13  

 samt 7.4.14. Desuden gælder følgende punkter.
 7 a.1.1. Om lysviserblændere fungerer fejlfrit, herunder om  

 sammenfald af lys- og strålefelt opfylder betingelserne for CE-mærkning.
 7 a.1.2. Om blændere på gennemlysningsapparater ved indkoblet  

 gennemlysning er centreret og således justeret, at betingelserne for  

 CE-mærkning er opfyldt.
7 a.1.3. Om totalfiltreringen af strålingen fra  

 røntgendiagnostikrør opfylder betingelser for CE-mærkning.« § 2 Bekendtgørelsen træder i kraft den 1. februar 1995.
