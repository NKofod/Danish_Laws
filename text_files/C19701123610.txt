 Ved rigspolitichefens kundgørelse IV nr. 4, 2) (nu nr. 4, 3) er det  

 fastsat, at politikredsene skal rekvirere udskrift af rigsregistraturen til  

 sager for overtrædelse med motordrevet køretøj af færdselslovens .... (nu §§  

 9, 16, 21, 26, 37, stk. 4, 41, 56, stk. 1, 67 og § 85, jfr. § 118, stk. 3 og  

 4). Sammesteds meddeles, at sager, der er mere end 5 år gamle og afgjort med  

 bøder på ikke over 300 kr. (nu 600 kr.), som hovedregel ikke medtages i den  

 erklæring, der afgives.
 På given foranledning skal jeg anmode om, at der i sager, hvori der  

 nedlægges påstand om frakendelse af førerret i medfør af færdselslovens § 70,  

 stk. 1 (nu færdselsloven af 1976 § 126), tilvejebringes fuldstændig  

 rigsregistraturerklæring for den tiltalte for så vidt angår overtrædelse af  

 færdselsloven, således at påstande om, at den tiltalte ikke tidligere har  

 haft sager vedrørende overtrædelse af færdselsloven kan tilbagevises.
