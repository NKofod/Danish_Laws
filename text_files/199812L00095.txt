Fremsat den 25. november 1998 af miljø-  

 og energiministeren (Svend Auken) Forslag til Lov om ændring af lov om  

 naturbeskyttelse og af lov om ændring af lov om planlægning og  

 lov om naturbeskyttelse (Ændring af reglerne om ikrafttrædelse mv. af  

 den udvidede klitfrednings- og strandbeskyttelseslinie samt om  

 fastlæggelsen heraf i byzone) § 1 I lov om naturbeskyttelse, jf. lovbekendtgørelse  

 nr. 835 af 1. november 1997, som ændret ved § 2 i lov nr. 478 af 1.  

 juli 1998, foretages følgende ændringer:
1. § 10 ophæves 2. I § 15a, stk. 2, ændres i 1. pkt. »jf. § 8,  

 stk. 2, nr. 2, stk. 3 og stk. 4, og af strandbeskyttelseslinien, jf. § 15,  

 stk. 1,2 og 3« til: »jf. § 8, stk. 2, nr. 2, stk. 3-5, og af  

 strandbeskyttelseslinien, jf. § 15, stk. 1-4,« og i 2. pkt.  

 ændres »§ 15, stk. 1 og 2, eller ophæves, jf. stk. 3« til: »§ 15,  

 stk. 1-3, eller ophæves, jf. stk. 4.« 3. I § 15b, stk. 3, ændres i 1. pkt. »fra  

 samtlige amtsråd« til: »i et amt«, og i 2. pkt. indsættes  

 efter »forløb«: »i det pågældende amt«.
 4. § 15b, stk. 4, affattes således:
»Stk. 4. Miljø- og energiministeren bekendtgør de  

 endeligt fastlagte klitfrednings- og strandbeskyttelseslinier i det enkelte  

 amt og drager omsorg for, at de registreres i matriklen på de  

 berørte ejendomme.« 5. I § 15b indsættes efter stk. 4, som nyt stykke:
Stk. 5. På grundlag af oplysninger fra matrikelmyndigheden  

 foretages notering i tingbogen på de ejendomme, som helt eller delvis  

 er omfattet af § 8 henholdsvis § 15.» Stk. 5 bliver herefter stk. 6.
 6. I § 15b, indsættes efter stk. 6 som nyt stykke:
»Stk. 7. Indtil de endeligt fastlagte linier er bekendtgjort, jf.  

 stk. 4, kan miljø- og energiministeren indhente oplysninger fra  

 offentlige registre, herunder i elektronisk form, om navne og adresser  

 på ejere af ejendomme, der er omfattet af kommisssionens forslag efter  

 stk. 1. Miljø- og Energiministeren kan bemyndige kommissionens  

 sekretariat til at indhente de nævnte oplysninger.« 7. I § 15d, stk. 1, ændres, »jf. § 8, stk. 6, nr. 2 og §  

 15, stk. 4, nr. 1« til: »jf. § 8, stk. 7, nr. 2, og § 15, stk. 5, nr. 1«.
 8. I § 69 indsættes efter stk. 3, som nye stykker:
 »Stk. 4. Miljø- og energiminsteren ophæver  

 efter anmodning de udvidede beskyttelseslinier på arealer, jf. § 8 og §  

 15, når følgende betingelser er opfyldt:
1)	Arealet skal den 1. august 1994 være beliggende i byzone, 2)	arealet skal i en kommuneplans rammer for lokalplanlægningen  

 være udlagt til almindelig byudvikling, og 3)	kommeplanrammerne skal være vedtaget før den 1. august  

 1994 Stk. 5. Anmodning om ophævelse, jf. stk. 4, skal være  

 indsendt til miljø- og energiministeren inden 1. august 2006 og  

 være baseret på et lokalplanforslag, der udlægger  

 området til almindelig byudvikling i overensstemmelse med de i stk. 4,  

 nævnte kommuneplanrammer.
§ 2 I lov nr. 439 af 1. juni 1994 om ændring af lov om planlægning  

 og lov om naturbeskyttelse (Beskyttelse af kystområderne) foretages  

 følgende ændringer:
 1. § 2, nr. 1, affattes således:
 »1. § 8 affattes således:
»§ 8. Der må ikke foretages ændring i  

 tilstanden af klitfredede arealer.
Der må ikke etableres hegn, og  

 arealerne må ikke afgræsses.
Der må ikke placeres  

 campingvogne og lignende.
Der må heller ikke foretages udstykning,  

 matrikulering eller arealoverførsel, hvorved der fastlægges  

 skel.
 Stk. 2. Følgende arealer er klitfredede:
1)	Strandbredden langs Skagerak og Vesterhavet i Nordjyllands, Viborg,  

 Ringkøbing og Ribe amtskommuner og strandbredden på  

 Rømø i Sønderjyllands amtskommune, 2)	arealer inderfor 300 m fra den inderste grænse af de  

 strandbredder, der er nævnt i nr. 1, og 3)	arealer, der er klitfredede i henhold til den hidtidige lovgivning  

 om sandflugtens bekæmpelse.
 Stk. 3. For områder, der er fastlagt som  

 sommerhusområder, er den i stk. 2, nr. 2, nævnte  

 klitfredningslinie 100 m, jfr. dog stk. 5.
 Stk. 4. For ubebyggede byzonearealer, som er beliggende i  

 tilknytning til eksisterende bymæssig bebyggelse, bestemmer ministeren,  

 at disse arealer ikke omfattes af den udvidede klitfredningslinie, medmindre  

 der er tale om større åbne arealer af væsentlig betydning  

 for kystlandskabet.
 Stk. 5. For særligt udpegede områder, der er  

 berørt af bebyggelse og lignende, bestemmer miljø- og  

 energiministeren, at klitfredningslinien forløber nærmere kysten  

 end fastsat i stk. 2, nr. 2, og stk. 3. Hvis der er klitdannelser i  

 området, kan linien dog ikke fastlægges nærmere end 100 m  

 fra de strandbredder, der er nævnt i stk. 2, nr. 1.
Stk. 6. De grænser, der er nævnt i stk. 2 -5, skal  

 være afmærket på stedet.
Grænserne revideres  

 løbende.
Stk. 7. Forbudet i stk. 1 gælder ikke for 1)	foranstaltninger til dæmpning af sandflugt, 2)	landbrugsmæssig drift bortset fra tilplantning af arealer, der  

 hidtil lovligt har været udnyttet landbrugsmæssigt, 3)	genplantning af skovarealer og beplantning i eksisterende haver, 4)	havneanlæg og de landarealer, der ved lokalplan er udlagt til  

 havneformål, og 5)	byggeri, der er erhvervsmæssigt nødvendigt for den  

 pågældende ejendoms drift som landbrugs- eller skovbrugsejendom  

 eller for udøvelse af fiskerierhvervet, og som opføres i  

 umiddelbar tilknytning eksisterende bygninger.
Der kræves dog  

 miljø- og energiministerens tilladelse, for så vidt angår  

 de nævnte bygningers nærmere beliggenhed og ydre  

 udformning.
 Stk. 8. Arealer, der i medfør af § 1, stk. 2, i lov nr. 163  

 af 11. maj 1935 om tillæg til lov af 29. marts 1867 angående  

 sandflugtens dæmpning mm. er undtaget fra klitfredning efter de  

 dagældende regler, omfattes ikke af reglerne i stk. 1 - 8.
 Stk. 9. Miljø- og energiministeren kan fastsætte  

 regler om, at stk. 1, ikke skal gælde for diger, høfter,  

 bølgebrydere og andre anlæg, der kræver tilladelse i  

 henhold til lov om kystbeskyttelse.
Stk. 10. Miljø- og energiministeren kan fastsætte  

 regler om anvendelse af de klitfredede arealer, herunder forbyde bestemte  

 former for anvendelse.«« 2. § 2, stk. 2 affattes således:
 »2. § 15 og overskriften dertil affattes således:
»Beskyttelse af kystområderne § 15. Der må ikke foretages ændring i tilstanden  

 af strandbredder og andre kyststrækninger, der ligger i en afstand af  

 300 m fra begyndelsen af den sammenhængende landvegetation.
Der  

 må ikke etableres hegn, placeres campingvogne og lignende.
Der må  

 heller ikke foretages udstykning, matrikulering eller arealoverførsel,  

 hvorved der fastlægges skel.
 Stk. 2. For områder, som er fastlagt som  

 sommerhusområder, er den i stk. 1, nævnte strandbeskyttelseslinie  

 100 m, jfr. dog stk. 4.
 Stk. 3. For ubebyggede byzonearealer, som er beliggende i  

 tilknytning til eksisterende bymæssig bebyggelse, bestemmer ministeren,  

 at disse arealer ikke omfattes af den udvidede strandbeskyttelseslinie,  

 medmindre der er tale om større åbne arealer af væsentlig  

 betydning for kystlandskabet.
 Stk. 4. På særligt udpegede områder, der er  

 berørt af bebyggelse og lignende, bestemmer miljø- og  

 energiministeren, at strandbeskyttelseslinien forløber nærmere  

 kysten end fastsat i stk. 1 -3, eller at strandbeskyttelseslinien ikke  

 gælder.
Stk.5. Forbudet i stk. 1, jf. stk. 2 og 3, gælder ikke  

 for 1)	landbrugsmæssig drift bortset fra tilplantning, 2)	genplantning af skovarealer og beplantning i eksisterende haver, 3)	sædvanlig hegning på jordbrugsejendomme, 4)	bestående forsvarsanlæg, der anvendes til  

 forsvarsformål, 7)	byggeri, der er erhvervsmæssigt nødvendigt for den  

 pågældende ejendoms drift som landbrugs- eller skovbrugsejendom  

 eller for udøvelse af fiskerierhvervet, og som opføres i  

 umiddelbar tilknytning eksisterende bygninger.
Der kræves dog  

 amtsrådets tilladelse, for så vidt angår de nævnte  

 bygningers nærmere beliggenhed og ydre udformning.
Stk. 6. Miljø- og energiministeren kan fastsætte  

 regler om, at stk. 1 - 3, ikke skal gælde for nærmere angivne  

 arter af anlæg, der tillige vedrører søterritoriet.  

 Tilsvarende gælder for diger, høfter, bølgebrydere og  

 andre anlæg, som kræver tilladelse i henhold til lov om  

 kystbeskyttelse.« 3. § 3, stk. 2, affattes således:
»Stk. 2. Miljø- og energiministeren fastsætter  

 tidspunktet for ikrafttrædelsen af § 2, nr. 1, 2 og 4, og kan bestemme,  

 at ikrafttrædelsen skal ske på forskellige tidspunkter i de  

 enkelte amter.«« § 3 Loven træder i kraft dagen efter  

 bekendtgørelsen i lovtidende.
 Stk. 2. § 1, nr. 1, træder dog først i kraft i de  

 enkelte amter ved miljø- og energiministerens bestemmelse om  

 ikrafttrædelse af de udvidede beskyttelseslinier i de enkelte  

 amter.
Bemærkninger til lovforslaget Almindelige bemærkninger 1. Indledning Der er to hovedformål med dette lovforslag.
 Det ene hovedformål er at skabe hjemmel for  

 en successiv ikrafttrædelse af de udvidede klitfrednings- og  

 strandbeskyttelseslinier, som er vedtaget med »kystloven«, lov nr. 439 af 1.  

 juni 1994 om ændring af lov om planlægning og lov om  

 naturbeskyttelse (Beskyttelse af kystområderne, FT 1993-94: 6185, 6538,  

 10788, 10886; A 6481; B 949, 1677).
Med loven blev det vedtaget at udvide klitfrednings- og  

 strandbeskyttelseslinien fra 100 m til 300m.
Loven trådte i kraft den  

 1. august 1994. De nye beskyttelseslinier træder efter de  

 gældende regler først i kraft ved miljø- og  

 energiministerens beslutning herom, når den med loven midlertidigt  

 nedsatte Strandbeskyttelseskommission har afgivet sin indstilling til  

 ministeren om liniernes forløb i samtlige amter.
Det andet hovedformål med lovforslaget er i et vist  

 omfang at imødekomme de fra kommunal side fremsatte  

 ønsker om, at byzone undtages fra de udvidede beskyttelseslinier.
Der  

 skabes herved et større råderum for  

 Strandbeskyttelseskommissionen i lyset af de hidtidige erfaringer, når  

 kommissionen konkret skal afgrænse, hvilke arealer, der efter de  

 foreslåede regler skal omfattes.
Med forslaget vil arealer, der ligger  

 i tilknytning til bymæssig bebyggelse, f.eks. bag  

 sammenhængende bebyggelse samt mindre betydningsfulde kiler mellem  

 eksisterende bebyggelse, således ikke blive omfattet af 300m  

 linien. Åbne ubebyggede arealer i byzone, der er af væsentlig  

 betydning for kystlandskabet, vil fortsat blive omfattet af den udvidede  

 beskyttelse.
Den del af lovforslaget, der vedrører successiv  

 ikrafttrædelse, blev fremsat i Folketinget i den 18. februar
1998 (FT 1997-98, L 192) men bortfaldt på grund af  

 folketingsvalget.
Lovforslaget var forinden sendt i høring til  

 Kommunernes Landsforening, Amtsrådsforeningen, Dansk Skovforening,  

 Friluftsrådet, De Danske Landboforeninger, Dansk Familielandbrug,  

 Danmarks Naturfredningsforening, Ministeriet for Fødevarer, Landbrug,  

 Fiskeri, Trafikministeriet, Justitsministeriet og Erhvervsministeriet.
 Udkast til nærværende lovforslag har i oktober  

 måned været sendt i høring til ovennævnte samt  

 Advokatrådet.
2. Lovforslagets indhold Hovedindholdet i lovforslaget er -	at de udvidede beskyttelseslinier kan træde i kraft trinvis amt  

 for amt, og -	at beskyttelseslinierne i byzone fastlægges således, at  

 ubebyggede arealer, der ligger i tilknytning til eksisterende bymæssig  

 bebyggelse og er mindre væsentlige for kystlandskabet, undtages fra de  

 udvidede beskyttelseslinier.
 Lovforslagets § 2, nr. 1 og 2, om klitfrednings- og  

 strandbeskyttelseslinien vedrører alene ændring af de udvidede  

 beskyttelsesliniers forløb i byzone, jf. formuleringen af § 8, stk. 4,  

 og § 15, stk. 3, som er nye bestemmelser i forhold til gældende lov.  

 Formuleringen af § 8 og § 15 i forslagets § 2, nr. 1 og 2, er imidlertid af  

 lovtekniske grunde indsat i fuld tekst.
 Om fastlæggelsen af de udvidede beskyttelseslinier i  

 byzone indeholder lovforslaget tillige en overgangsordning i lovens § 69, jf.  

 § 1, nr. 8 i lovforslaget, der lovfæster miljø- og  

 energiministerens tilkendegivelse af 18. februar 1998 overfor alle amter og  

 kystkommuner om på visse vilkår i en overgangsperiode at ville  

 ophæve de udvidede beskyttelseslinier på byudviklingsarealer i  

 byzone på baggrund af den kommunale planlægning, når den  

 pågældende kommune anmoder herom.
 Lovforslaget indeholder endvidere en teknisk  

 ændring af reglerne om tinglysning af klitfrednings-og  

 strandbeskyttelseslinierne, hvorefter kravet om tinglysning ophæves og  

 erstattes af registrering i matriklen samt notering i tingbogen.
 Endelig foreslås indsat en hjemmel for ministeren  

 til at indhente ejeroplysninger direkte fra Det Fælleskommunale  

 Ejendomsdatasystem til brug for underretning af de berørte lodsejere  

 efter § 15b, stk. 1.
2.1 Successiv ikrafttrædelse af klitfrednings- og  

 strandbeskyttelseslinien Kystloven trådte i kraft den 1. august 1994, dog  

 skulle de udvidede klitfrednings- og strandbeskyttelseslinier først  

 træde i kraft, når den med loven midlertidigt nedsatte  

 strandbeskyttelseskommission havde gennemgået alle  

 kyststrækninger amt for amt, og afgivet sin indstilling til  

 miljø- og energiministeren.
 Efter de gældende regler træffer ministeren  

 først afgørelse om beskyttelsesliniernes endelige  

 forløb, når kommissionen har gennemgået samtlige  

 kyststrækninger i Danmark og derefter ud fra generelle, ensartede  

 kriterier har afgivet en samlet landsdækkende indstilling til  

 ministeren om liniernes forløb.
 Baggrunden for disse bestemmelser har været et  

 ønske om, at ændringen af den hidtidige klitfrednings- og  

 strandbeskyttelseslinie skulle træde i kraft samtidig for hele landet.  

 Da Strandbeskyttelseskommissionens arbejde antoges at ville vare ca. 3  

 år, ville det derved undgås, at der i nogle år efter lovens  

 ikrafttrædelse skulle opstå en forskellig retstilstand for de  

 kystnære ejendomme alt afhængig af deres geografiske  

 beliggenhed.
For i videst muligt omfang at undgå, at der sker  

 indgreb i natur- og landskabsværdierne i perioden, indtil de udvidede  

 beskyttelseslinier træder i kraft, er det i lovens bemærkninger  

 forudsat, at amtsrådene og kommunerne i deres administration efter  

 planloven tager højde herfor ved at udvise særlig  

 tilbageholdenhed med planlægning og tilladelser efter planloven, der er  

 i strid med formålet med beskyttelsesliniebestemmelserne.
Skov- og  

 Naturstyrelsen har søgt at følge dette op gennem sin  

 beføjelse i i planloven til at gøre indsigelse imod forslag til  

 regionplaner og lokalplaner, der er i strid med formålet med loven.
Den udskudte ikrafttræden af de udvidede  

 beskyttelseslinier medfører, at de berørte lodsejere, der efter  

 lovens § 15b, stk. 2, har en indsigelsesfrist på 4 uger fra  

 offentliggørelsen af Kommissionens forslag for et amt, må  

 afvente en afklaring af retstilstanden for deres ejendom i indtil flere  

 år, indtil ministeren træffer endelig beslutning om liniernes  

 forløb for hele landet.
Dette forhold kan vanskeliggøre normale  

 økonomiske dispositioner.
Såvel lodsejere som myndigheder har  

 peget på det uhensigtsmæssige i dette forhold.
Der er endvidere det problem for de kommunale myndigheder,  

 at administrationsgrundlaget, dvs. om en ejendom er omfattet af  

 beskyttelseslinier eller ej, er uklart i perioden, indtil de udvidede  

 beskyttelseslinier er trådt i kraft.
Det kan således være  

 vanskeligt at vurdere, om et område ud fra de generelle kriterier, som  

 Strandbeskyttelseskommissionen arbejder efter, vil blive omfattet af de  

 udvidede beskyttelseslinier, ligesom der kan være tvivl om, hvorvidt en  

 ønsket aktivitet vil være i strid med lovens formål.
 På den baggrund foreslås det med lovforslaget  

 at fjerne denne usikkerhed og at skabe et klarere administrationsgrundlag ved  

 at sætte de udvidede beskyttelseslinier i kraft successivt,  

 således at ministeren på grundlag af  

 Strandbeskyttelseskommissionens indstilling træffer beslutning herom  

 amt for amt.
Behovet for en successiv ikrafttræden er blevet  

 yderligere accentueret af, at Strandbeskyttelseskommissionen ikke forventer  

 at kunne færdiggøre sit arbejde inden for den forudsatte periode  

 på 3 år fra lovens ikrafttræden.
Dette skyldes, dels at  

 kommissionen blev nedsat senere end forudsat, dels at den procedure, som er  

 nødvendig for at kunne afgive indstilling om fastlæggelse af de  

 udvidede linier, har vist sig at være betydeligt mere  

 tidskrævende end forventet.
Strandbeskyttelseskommissionens arbejde kan  

 således først forventes færdiggjort i år 2001.
Ministeren har med hjemmel i § 15, stk. 5, i den  

 gældende naturbeskyttelseslov fastsat de nærmere retningslinier  

 for fastlæggelsen af klitfrednings- og strandbeskyttelsesliniens  

 forløb, jfr. bekendtgørelse nr. 800 af 5. oktober 1995.  

 På baggrund heraf har Strandbeskyttelseskommissionen efter sin  

 nedsættelse i oktober 1995 indledningsvis besigtiget og  

 gennemgået en række af landets kyststrækninger med henblik  

 på at fastlægge principielle retningslinier for typiske  

 problemer.
Disse retningslinier, som er udsendt til samtlige amter og  

 kystkommuner, skal danne grundlag for det udkast til liniernes forløb,  

 som skal fremlægges offentligt og udsendes til berørte  

 lodsejere.
For fortsat at sikre, at de udvidede beskyttelseslinier  

 fastlægges efter de samme generelle kriterier for hele landet  

 forudsættes det, at kommissionen, når den har afsluttet sin  

 gennemgang af samtlige amter og afgivet indstilling til ministeren om  

 fastlæggelsen af linierne for alle amter, afgiver en samlet  

 redegørelse til ministeren.
Kommissionen skal i denne  

 redegørelse beskrive, om der på baggrund af erfaringerne fra  

 arbejdet med at fastlægge de udvidede linier er behov for i ganske  

 enkelte tilfælde at justere de allerede fastlagte beskyttelseslinier,  

 således at enkelte områder efterfølgende kan undtages fra  

 beskyttelsen.
Dette kan herefter ske ved, at ministeren træffer  

 beslutning herom i medfør af naturbeskyttelseslovens § 69, stk. 1, der  

 indeholder hjemmel for ministeren til at ophæve eller reducere  

 strandbeskyttelseslinien på et areal.
 For at lette administrationen yderligere i amter og  

 kommuner vil Skov- og Naturstyrelsen udsende en vejledning om  

 administrationen af beskyttelsesliniebestemmelserne, som vil beskrive  

 administrationen i perioden, indtil de udvidede linier træder i kraft i  

 de enkelte amter samt den efterfølgende administration, når de  

 nye beskyttelsesliniebestemmelser er trådt i kraft.Vejledningen vil  

 blive udsendt hurtigst muligt efter vedtagelsen af dette lovforslag.
Når lovforslaget er vedtaget, vil der i perioden,  

 indtil de udvidede linier er trådt i kraft i samtlige amter, være  

 et forskelligt retsgrundlag i de enkelte amter og kystkommuner, idet der i  

 nogle amter gælder en 100 m beskyttelseslinie og i andre en 300 m  

 linie.
Denne forskel er imidlertid relativt beskeden, fordi det, som  

 nævnt ovenfor, i lovbemærkningerne til den gældende lov er  

 forudsat, at amter og kommuner allerede fra lovens ikrafttræden i den  

 udvidede zone udviser tilbageholdenhed med tilladelser efter planloven og  

 planlægning, der er i strid med formålet, og at dette  

 følges op af Skov- og Naturstyrelsens indsigelser imod forslag til  

 regionplaner og lokalplaner, der er i strid med lovens formål.
Forslaget indebærer endvidere, at det tidsrum, hvor  

 lodsejerne har mulighed for at foretage nytilplantning i overensstemmelse med  

 overgangsreglerne i ændringslovens § 3, stk. 4 (lov nr. 439 af 1. juni  

 1994), afkortes forskelligt fra amt til amt.
Også denne forskel er  

 relativt beskeden, fordi der efter bestemmelsen i § 3, stk. 4, ikke kan ske  

 gentilplantning på arealer, hvor der efter lovens ikrafttræden er  

 foretaget tilplantning, som ikke er et led i den hidtidige drift.
 Det vurderes derfor, at hensynet til retssikkerheden for  

 grundejerne samt hensynet til et klarere administrationsgrundlag må  

 veje tungere end hensynet til et ensartet retsgrundlag for hele landet.
Kommissionen påbegyndte i august 1996 arbejdet med  

 at fastlægge de udvidede beskyttelseslinier og har indtil nu afsluttet  

 gennemgangen af kysterne i Bornholms, Fyns, Frederiksborg, Roskilde og  

 Københavns amter.
Når lovforslaget er vedtaget, vil der skulle  

 foretages konsekvensrettelser af beskyttelseslinierne i disse amter,  

 før den successive ikrafttræden kan påbegyndes.
2.2 Fastlæggelse af de udvidede beskyttelseslinier  

 i byzone Kommunernes Landsforening har på baggrund af  

 Strandbeskyttelseskommissionens gennemgang af strandbeskyttelseslinien i de  

 hidtil gennemgåede amter gjort opmærksom på, at  

 fastlæggelsen af strandbeskyttelseslinien - navnlig i byzone - giver  

 kommunerne problemer.
Kommunerne har anerkendt, at miljø- og  

 energiministerens tilsagn af 18. februar 1998 om, at ministeren i en  

 overgangsperiode på visse vilkår vil ophæve de  

 udvidede beskyttelseslinier på byudviklingsarealer i byzone, jf.  

 nedenfor under 2.3, er en delvis imødekommelse af kommunernes  

 synspunkter.
Kommunerne finder dog i princippet fortsat, at byzone helt  

 bør undtages fra de udvidede bekyttelseslinier.
Kommunerne finder  

 ikke, at en friholdelse af byzonen for 300 m strandbeskyttelseslinie vil have  

 betydning for bestemmelsens formål om at beskytte de åbne kyster.  

 Kommunerne har også peget på, at det er problematisk, navnlig for  

 mange mindre bysamfund, når beskyttelseslinien fastlægges bag  

 eksisterende bebyggelse.
Efter § 8, stk. 4 og § 15, stk. 3 i kystloven  

 fastlægges de udvidede beskyttelseslinier således, at  

 områder, der er berørt af bebyggelse, undtages fra beskyttelse,  

 jf. forslagets § 2, nr. 1 og 2, som i § 8, stk. 5, og § 15, stk. 4 gengiver  

 disse bestemmelser.
Det er et bærende hensyn bag kystloven, at det er  

 de faktiske fysiske forhold, dvs. omfanget og placeringen af
eksisterende bebyggelse, der afgør forløbet af den udvidede  

 beskyttelseslinie og ikke eksempelvis områdets  

 planlægningsmæssige status.
En helt generel fritagelse af alle  

 byzonearealer for de udvidede beskyttelseslinier uden hensyn til  

 områdets karakter, vil således være i afgørende  

 strid med kystlovens intentioner.
 For at afhjælpe de væsentligste problemer, som  

 kommunerne har peget på i forbindelse med fastlæggelsen af de  

 udvidede beskyttelseslinier i byzone, foreslås det i § 8, stk. 4, og §  

 15, stk. 3 i lovforslagets § 2, nr. 1 og 2, at ubebyggede byzonearealer, som  

 er beliggende i tilknytning til eksisterende bymæssig bebyggelse, ikke  

 omfattes af de udvidede beskyttelseslinier.
Med dette forslag er der tale om en afvejning af  

 modstående hensyn, nemlig på den ene side hensynet til  

 kommunernes muligheder for at råde over sådanne mindre arealer  

 beliggende i tilknytning til bymæssig bebyggelse og på den anden  

 side naturbeskyttelsesmæssige hensyn, som må anses for mindre  

 væsentlige på disse arealer, der f.eks. ligger bag eksisterende  

 bymæssig bebyggelse eller imellem områder med  

 bymæssig bebyggelse.
De arealer, der undtages, er af mindre betydning  

 for landskabet, men af stor betydning for kommunernes råderum.
Det er vigtigt at fastholde, at de større  

 åbne arealer af væsentlig betydning for kystlandskabet fortsat  

 omfattes af 300 m beskyttelseslinie.
Arealmæssigt skønnes disse  

 arealer imidlertid kun at udgøre en mindre del af de byzonearealer,  

 der omfattes af lovens § 8 og §15.
 Forslaget giver Kommissionen er vis  

 skønsbeføjelse ved afgrænsningen af sådanne  

  større åbne arealer af væsentlig betydning .
For kommissionens gennemgang vil forslaget betyde, at  

 byzonearealerne i de amter, der allerede er gennemgået, skal  

 revurderes.
Kommissionens sekretariat skønner imidlertid, at dette kan  

 ske parallelt med den øvrige gennemgang uden at forsinke arbejdet.
Forslaget forventes at ville afhjælpe mange  

 af kommunernes problemer.
Det er dog begrænset, hvor stor  

 tidsmæssig effekt for kommissionens arbejde, det kan få, da der  

 er knyttet en meget omfattende administrativ procedure til kommissionens  

 arbejde.
Loven fastsætter høringsperioder og indsigelsesfrister  

 mv.
Udarbejdelse af et forslag til 300 m liniens forløb kræver  

 desuden udarbejdelse af et stort teknisk materiale, der afholdes møder  

 med kommunerne, de berørte lodsejere underrettes individuelt, og de  

 mange indsigelser skal besvares.
Kommissionen arbejder med gennemgang af  

 flere amter samtidig, med tidsmæssig forskydning, men gennemgangen af  

 et amt tager mindst 8 måneder.
Lovforslaget ændrer ikke reglerne for  

 landzonearealer men alene for byzonearealer.
Ministeren vil ved  

 udøvelsen af sin kompetence til at ophæve  

 strandbeskyttelseslinien være opmærksom på, at der kan  

 være et hensyn at tage til kommuner, hvor fastholdelsen af kystarealer  

 i landzone giver ganske særlige problemer.
2.3 Overgangsordning om ophævelse af de udvidede  

 beskyttelseslinier på byudviklingsarealer i byzone Det er fra amtskommunal og kommunal side ønsket, at  

 der ved fastlæggelsen af de udvidede linier tages hensyn til den  

 amtskommunale og kommunale planlægning i højere grad, end det er  

 forudsat med loven.
Som nævnt ovenfor har ministeren i brev af 18.  

 februar 1998 til alle amter og kystkommuner givet tilsagn om, at ministeren  

 for byzonearealer i den udvidede beskyttelseszone agter at udnytte sin  

 beføjelse efter naturbeskyttelseslovens § 69 til at ophæve  

 gældende beskyttelseslinier, når dette er nødvendigt for  

 at realisere en før loven planlagt byudvikling.
Den planlagte  

 byudvikling skal være fastlagt i kommuneplanens rammer inden kystlovens  

 ikrafttrædelse den 1. august 1994, og ophævelsen vil ske,  

 når disse rammer er fulgt op af den i rammerne forudsatte  

 lokalplanlægning.
Kommunernes Landsforening har udtrykt ønske om, at  

 ministerens tilsagn lovfæstes.
Den i lovforslaget indeholdte  

 overgangsordning med en forlængelse af den i ministerens brev fastsatte  

 frist på 10 år til 12 år er en imødekommelse af de  

 kommunale ønsker.
Bestemmelsen i forslagets § 2, nr. 1 og 2, om  

 naturbeskyttelseslovens § 8, stk. 4, og § 15, stk. 3, om fastlæggelse  

 af de udvidede beskyttelseslinier i byzone medfører, at der vil  

 være en del byudviklingsarealer, der i forhold til de  

 gældende regler ikke længere omfattes af de udvidede linier, og  

 hvor tilsagnet derfor ikke får betydning.
Overgangsordningen vil  

 imidlertid fortsat være af betydning for de større ubebyggede  

 arealer, navnlig i byernes udkant, herunder landskabsmæssigt  

 værdifulde kilder af naturkarakter, naturarealer ved  

 å-udløb, skove mv., som vil blive omfattet af de udvidede  

 beskyttelseslinier, uanset at de er udlagt som byzone til almindelig  

 byudvikling.
Der gøres hermed op med den særlige  

 problemstilling, der i en overgangsperiode efter lovens ikrafttræden  

 knytter sig til de udvidede beskyttelseslinier i forhold til allerede  

 gældende planlægning for byzonearealer.
Ved først at  

 undtage sådanne byzonearealer fra beskyttelsen, når der er  

 vedtaget et lokalplanforslag undgås det, at der undtages ubebyggede  

 områder før der er vished for, at den i kommuneplanen forudsatte  

 byudvikling stadig er aktuel.
 Overgangsordningen er en ret for kommunerne til at  

 få linierne ophævet, når de i bestemmelsen nævnte  

 betingelser er opfyldt.
2.4 Tinglysning og adgang til Det Fælleskommunale  

 Ejendomsdatasystem Der er i lovforslaget foreslået en teknisk  

 ændring af reglerne om tinglysning af klitfrednings-og  

 strandbeskyttelseslinierne.
På tilsvarende måde som i skovloven  

 og landbrugsloven foreslås kravet om tinglysning ophævet og  

 erstattet af registrering i matriklen samt notering i tingbogen.
Lovforslaget indeholder endelig en bestemmelse om, at  

 miljø- og energiministeren skal kunne indhente oplysninger direkte fra  

 Det Fælleskommunale Ejendomsdatasystem om navne og adresser på de  

 ejere af ejendomme, der berøres af kommissionens forslag til  

 beskyttelsesliniernes forløb, orienteres herom.
Ministeren, og med  

 ministerens bemyndigelse kommissionen, vil efter forslaget kunne trække  

 oplysninger om navne og adresser på disse ejere direkte hos Kommunedata  

 i stedet for, som i dag, at indhente samtykke hertil i hver enkelt kommune  

 med efterfølgende godkendelse i By- og Boligministeriet.
3. Lovforslagets økonomiske og administrative  

 konsekvenser for det offentlige Det skønnes, at lovforslaget - ud over  

 administrative lettelser for kommunerne - ikke har økonomiske eller  

 administrative konsekvenser for det offentlige.
 Forslaget i § 15b, stk. 7, om indhentelse af oplysninger i  

 Det Fælleskommunale Ejendomsdatasystem, er udgiftsneutralt for så  

 vidt angår betaling af gebyrer for brug af registre.
4. Lovforslagets erhvervsøkonomiske  

 konsekvenser Lovforslaget indebærer, at den overgangsperiode,  

 hvor lodsejerne har mulighed for at foretage nytilplantning, jf.  

 overgangsbestemmelsen i kystlovens § 3, stk. 4, afkortes.
De  

 erhvervsøkonomiske konsekvenser heraf skønnes imidlertid  

 opvejet af fordelene ved en hurtigere afklaring af retstilstanden.
 Det skønnes derfor samlet, at lovforslaget heller  

 ikke har erhvervsøkonomiske konsekvenser.
5. Lovforslagets miljømæssige konsekvenser  

 og forholdet til EU-retten Bortset fra, at lovforslaget indebærer en hurtigere,  

 fuldstændig ikrafttrædelse af den udvidede klitfrednings- og  

 strandbeskyttelseslinie, end det ellers ville have været  

 tilfældet, har lovforslaget ikke miljømæssige  

 konsekvenser.
 Lovforslaget indeholder ingen EU-retlige aspekter.
Bemærkninger til lovforslagets enkelte  

 bestemmelser Til § 1 Til nr. 1 Ophævelsen af § 10, som indeholder et krav om, at  

 klitfredning skal tinglyses på ejendommen, ophæves i konsekvens  

 af bestemmelsen i lovforslagets § 1, nr. 4 og 5, om notering i matriklen og  

 tingbogen af de endeligt fastlagte linier til erstatning af det  

 gældende krav om tinglysning.
 Da det vil vare et par år, før  

 klitfredningslinien er endeligt fastlagt i alle amter og noteret i matriklen,  

 opretholdes tinglysningskravet, indtil ministeren sætter de udvidede  

 linier i kraft i de enkelte amter, jf. § 3, stk. 2.
 Til nr. 2 og 7.
 De foreslåede ændringer er indsat som  

 konsekvens af forslaget til ændring af naturbeskyttelseslovens § 8 og §  

 15, idet indsættelsen af nye stykker i bestemmelsen  

 nødvendiggør konsekvensrettelser i andre bestemmelser.
 Til nr. 3.
 Ændringsforslaget vil medføre en amtsvis  

 ikrafttrædelse af de nye klitfrednings- og  

 strandbeskyttelseslinier.
 Kommissionen vil herefter løbende udarbejde  

 indstilling til ministeren, så snart kommissionen er færdig med  

 et amt.
 Efter de gældende regler om en udskudt  

 ikrafttræden, vil den nye klitfrednings- og strandbeskyttelseslinie  

 først træde i kraft, når miljø- og energiministeren  

 har truffet afgørelse om beskyttelsesliniernes endelige forløb.  

 Afgørelsen træffes først, når  

 Strandbeskyttelseskommissionen har gennemgået samtlige  

 kyststrækninger i Danmark og derefter ud fra generelle, ensartede  

 kriterier har afgivet en samlet landsdækkende indstilling til  

 ministeren om liniernes forløb.
Når Strandbeskyttelseskommissionen har  

 gennemgået et amt, skal kommissionen offentliggøre sit forslag  

 til beskyttelsesliniernes forløb samt orientere de berørte  

 lodsejere om forslaget.
Efter lovens § 15 b, stk. 2, kan der inden 4 uger fra  

 offentliggørelsen fremsættes indsigelser til kommissionen mod  

 dennes forslag.
Denne procedure medfører, at de berørte  

 lodsejere, der som nævnt selv har en indsigelsesfrist på 4 uger  

 fra offentliggørelsen af kommissionens forslag, må afvente en  

 afklaring af retstilstanden for deres ejendom i indtil flere år, indtil  

 ministeren træffer beslutning om liniernes forløb for hele  

 landet.
Denne retsusikkerhed fjernes med forslaget om en successiv  

 ikrafttrædelse.
Der er endvidere fra amtskommunal og kommunal side peget  

 på, at administrationsgrundlaget er uklart i perioden, indtil de  

 udvidede beskyttelseslinier træder i kraft.
Det kan være  

 vanskeligt at vurdere, om et område ud fra de generelle kriterier, som  

 Strandbeskyttelseskommissionen arbejder efter, vil blive omfattet af de  

 udvidede beskyttelseslinier, ligesom der kan være tvivl om, hvorvidt en  

 ønsket aktivitet vil være i strid med lovens formål.  

 Forslaget om en successiv ikrafttræden fjerner også denne  

 usikkerhed.
For at lette administrationen yderligere i amter og  

 kommuner har Skov- og Naturstyrelsen påbegyndt udarbejdelsen af en  

 vejledning om administrationen af beskyttelsesliniebestemmelserne, som vil  

 beskrive administrationen i perioden, indtil de udvidede linier træder  

 i kraft i de enkelte amter samt den efterfølgende administration,  

 når de nye beskyttelseslinier er trådt i kraft.
Vejledningen vil  

 blive udsendt hurtigst muligt  efter vedtagelsen af dette lovforslag.
 Der henvises iøvrigt til de almindelige  

 bemærkninger.
 Til nr. 4 og 5.
Ændringen af § 15 b, stk. 4, og forslaget til nyt  

 stk. 5, indebærer en teknisk ændring af reglerne om tinglysning.  

 Efter den gældende lovs § 15 b, stk. 4, skal miljø- og  

 energiministeren lade klitfrednings- og strandbeskyttelseslinien tinglyse  

 på de berørte ejendomme.
Matrikelkortet i digital form omfatter  

 nu hele landet.
Ved fremover at lade matriklen være det centrale  

 register for klitfrednings- og strandbeskyttelseslinien sikres det, at der  

 til stadighed, uanset matrikulære ændringer, eksisterer  

 præcise oplysninger i form af matrikelkort og matrikelregistre, der  

 viser de områder, der er omfattet af klitfredning og  

 strandbeskyttelse.
En sådan registrering af klitfrednings- og  

 strandbeskyttelseslinien i matriklen indebærer, at en tinglysning  

 på de berørte ejendomme ikke længere kan anses for  

 nødvendig.
Matrikelmyndigheden vil i stedet videregive oplysninger om  

 klitfredning og strandbeskyttelse til tinglysningskontorerne, således  

 at oplysningerne i form af notering i tingbogen fortsat også er  

 umiddelbart tilgængelige her.
Denne metode skaber et bedre overblik for  

 de berørte lodsejere.
Samtidig opnås der ved anvendelsen af kopi  

 af de digitale matrikelkort betydelige lettelser for myndighederne i deres  

 administration af bestemmelserne.
 Den foreslåede metode er allerede taget i anvendelse  

 i skovloven for såvidt angår fredskovpligten og i landbrugsloven  

 vedrørende landbrugsejendomme.
 Der henvises til bemærkningerne under § 1, nr.  

 1.
 Til nr. 6.
 Efter lovens § 15b, stk. 1, skal de lodsejere, der  

 berøres af kommissionens forslag til beskyttelsesliniernes  

 forløb, orienteres direkte og individuelt om forslaget.
Efter de gældende regler skal Kommissionens  

 sekretariat anmode hver enkelt kommune (175), som registeransvarlig for det  

 fælleskommunale ejendomsdatasystem om at få adgang til de  

 nødvendige ejeroplysninger, ligesom man samtidig søger  

 tilslutning til, at disse oplysninger videregives til kommissionen gennem Den nuværende procedure er en tidskrævende  

 formalitet, fordi lovens krav om individuel orientering af ejerne ikke  

 gør det muligt for kommunerne at modsætte sig kommissionens  

 anmodninger om registeradgang.
Kommissionen har ikke kunnet opnå  

 tilslutning til andre mere generelle måder at indhente tilladelse til  

 registeradgang på.
 Der er derfor med lovforslaget foreslået en teknisk  

 ændring af proceduren for indhentning af disse registeroplysninger,  

 hvorefter kommissionen efter ministerens bemyndigelse vil kunne henvende sig  

 direkte til Kommunedata og trække oplysninger om navne og adresser  

 på de berørte ejere.
 Kommissionen vil fortsat skulle følge By- og  

 Boligministeriets retningslinier for opbevaring og brug af ejendomsdata.
 Registeradgangen gælder, indtil miljø- og  

 energiministeren har taget stilling til alle kommissionens indstillinger og  

 de nye strandbeskyttelses- og klitfredningslinier er trådt i kraft.
 Til nr. 8.
 Den foreslåede bestemmelse i § 69, stk. 4-5, er en  

 lovfæstelse af miljø- og energiministerens tilsagn af 18.  

 februar 1998 om, at ministeren (Skov- og Naturstyrelsen) på  

 byzonearealer i den udvidede beskyttelseszone i en overgangsperiode efter  

 anmodning fra en kommune vil udnytte sin beføjelse til at ophæve  

 og reducere gældende beskyttelseslinier, når dette er  

 nødvendigt for at realisere en før lovens ikrafttræden  

 planlagt byudvikling.
Der er tale om en overgangsordning, som skal gælde  

 12 år fra kystlovens ikrafttræden den 1. august 1994.  

 Overgangsperiodens længde på 12 år en ændring i  

 forhold til ministerens tilsagn, hvor perioden var 10 år.  

 Overgangsperioden på 12 år svarer til den tidshorisont, der efter  

 planloven er forudsat for kommuneplanens rammedel. 12-års fristen og  

 kravet om, at der skal være udarbejdet en lokalplan, er opstillet som  

 betingelser for at sikre, at der er tale om et aktuelt behov for  

 byudvikling I følge bestemmelsen i den foreslåede § 69,  

 stk. 4 og 5, skal der skal være tale om et område, der den  

 1. august 1994 var beliggende i byzone og var omfattet af kommuneplanrammer  

 for almindelig byudvikling.
 Med  almindelig byudvikling  menes arealer udlagt til  

 boligbyggeri, erhvervsbyggeri, institutionsbyggeri, hotelbyggeri og lignende,  

 men ikke arealer udlagt til offentlige rekreative formål, som  

 grønne områder og lignende.
 Anmodningen skal være baseret på et  

 lokalplanforslag, der udlægger området til almindelig byudvikling  

 i overensstemmelse med førnævnte kommuneplanrammer og være  

 indsendt inden den 1. august 2006.
 Overgangsordningen indeholder således en egentlig  

 ret for kommunerne til at få linierne ophævet, når de i  

 bestemmelsen nævnte betingelser er opfyldt.
Efter den 1. august 2006 vil anmodninger om  

 ophævelse blive behandlet efter de sædvanlige kriterier.
Skov- og  

 Naturstyrelsen ophæver normalt kun strandbeskyttelseslinien, når  

 der foreligger ganske særlige forhold.
Adgangen til ophævelse  

 bruges i første række i forbindelse med lokalplanlægning  

 for allerede bebyggede områder, hvor lokalplanerne regulerer samme  

 forhold, som beskyttelseslinier.
Et andet område, hvor ophævelse  

 af strandbeskyttelseslinien kan komme på tale, er i forbindelse med  

 anvendelse af havne og havnearealer til andre formål end  

 havneformål, jf. beskrivelsen af havne under bemærkningerne til  

 forslagets § 2. nr. 1 og 2. Ansøgning om ophævelse vil normalt  

 følge lokalplanforslagene ved deres behandling i Skov- og  

 Naturstyrelsen, således at eventuelle betingelser for ophævelsen  

 kan indarbejdes i lokalplanen.
 Ministeren vil i øvrigt ved udøvelsen af sin  

 kompetence til at ophæve strandbeskyttelseslinien være  

 opmærksom på, at der kan være et hensyn at tage til  

 kommuner, hvor fastholdelsen af kystarealer i landzone giver ganske  

 særlige problemer.
 Strandbeskyttelseskommissionen vil under sit arbejde med  

 fastlæggelsen af de udvidede beskyttelseslinier på baggrund af  

 oplysninger fra amter og kommuner registrere de byzonearealer, som vil  

 være relevante at undtage fra beskyttelsen.
Til § 2 Til nr. 1 og 2.
Lovforslagets § 2, nr. 1 og 2, om klitfrednings- og  

 strandbeskyttelseslinien vedrører alene ændring af de udvidede  

 beskyttelsesliniers forløb i byzone.
Der er således indsat et  

 nyt stykke i de nævnte bestemmelser om fastlæggelsen af  

 beskyttelseslinierne i byzone, jf. formuleringen af § 8, stk. 4, og § 15,  

 stk. 3, som således er nye bestemmelser i forhold til gældende  

 lov.
Formuleringen af § 8 og § 15 i forslagets § 2, nr. 1 og 2, er imidlertid  

 af lovtekniske grunde indsat i fuld tekst.
Med kystloven blev klitfrednings- og  

 strandbeskyttelseslinien udvidet fra 100 til 300m.
For sommerhusområder  

 skulle 100 m linien fortsat være gældende.
Det foreslåede ændring, jf. § 8, stk. 4, og §  

 15, stk. 3, indeholder en særregel for fastlæggelsen af  

 beskyttelseslinien i byzone. Ændringen indebærer, at lovens  

 hovedregel om en 300 m beskyttelseslinie, jf. naturbeskyttelseslovens § 8,  

 stk. 2, og § 15, stk. 1, fraviges, når der er tale om ubebyggede  

 byzonearealer, som er beliggende i tilknytning til eksisterende  

 bymæssig bebyggelse.
Ministeren bestemmer, at sådanne  

 arealer ikke skal omfattes af den udvidede beskyttelse, medmindre der er tale  

 om større åbne arealer af væsentlig betydning for  

 kystlandskabet.
 For byzonearealer, der herefter undtages fra den udvidede  

 beskyttelseslinie, vil den gældende klitfrednings- og  

 strandbeskyttelseslinie på 100 m således blive fastholdt,
dog således at disse i overensstemmelse med forslagets § 2, nr. 1  

 og 2, (naturbeskyttelseslovens § 8, stk.5, og § 15, stk.4), skal  

 indskrænkes under hensyn til eksisterende bebyggelse.
Kun åbne og i det væsentlige ubebyggede  

 arealer, der er af væsentlig betydning for kystlandskabet, vil efter  

 forslaget blive pålagt 300 m beskyttelseslinie.
Der vil være tale  

 om større åbne arealer primært foran eller i udkanten af  

 byen, samt relativt større landskabskiler med naturpræg f.eks.  

 å-omgivelser, skove, marker og enge.
 Derimod vil idrætsanlæg, byparker,  

 campingpladser, koloni- og nyttehaver og lignende, samt en række  

 arealer bag eksisterende bebyggelse og en række mindre betydningsfulde  

 kiler mellem eksisterende bebyggelse i byzone ikke vil blive omfattet af de  

 udvidede beskyttelseslinier.
Havne udgør ofte et markant element i landskabet,  

 og derfor vil deres udnyttelse kunne indebære en betydelig  

 påvirkning af oplevelsen af kystlandskabet.
Havne, dvs.  

 havneanlæg og de landarealer, der ved lokalplan er udlagt til  

 havneformål, jf. § 8, stk. 7, nr. 4, og § 15, stk. 5, nr. 5, vil blive  

 omfattet af de udvidede beskyttelseslinier, hvis de kan siges at være  

 af væsentlig betydning for kystlandskabet.
Det vil f.eks. sige, at  

 havne vil blive omfattet af den udvidede beskyttelseslinie, hvis de ligger  

 på en ellers temmelig åben kyststrækning, eller hvis de  

 ligger fremskudt eller afgrænset fra en by eller bymæssig  

 bebyggelse.
 Sædvanlige byhavne, der ligger som en integreret del  

 af byen, vil derimod ikke blive omfattet af de udvidede  

 beskyttelseslinier.
Beskyttelseslinien indebærer ingen  

 begrænsninger i havnens udnyttelse til havnerelaterede formål,  

 idet lovens forbud ikke gælder for ovennævnte
havnearealer, når de er lokalplanlagte og anvendes til de  

 nævnte formål.
Hvis havnen nedlægges og/eller anvendes til  

 andet end havneformål, får restriktionerne i lovens § 8 og § 15  

 effekt.
Dette vil i praksis indebære, at der vil kunne udøves en  

 kontrol med omfanget og karakteren af mulighederne for anden anvendelse af  

 havnene.
Miljø- og Energiministeriet (Skov- og Naturstyrelsen)
vil i den kommende vejledning om administrationen af beskyttelseslinierne  

 beskrive de særlige hensyn, der bør varetages i  

 forbindelse med ændret anvendelse af havnearealer, og som vil  

 indgå i grundlaget for udøvelsen af ministerens  

 ophævelseskompetence efter naturbeskyttelseslovens § 69.
De byzonearealer, der omfattes af den udvidede  

 beskyttelse, er arealmæssigt begrænsede, idet der dog er  

 forskelle fra kommune til kommune.
Væsentlige dele af byzonen vil ikke  

 blive omfattet, allerede fordi områder med sammenhængende  

 bebyggelse eller anden intensiv udnyttelse efter § 8, stk. 5, og § 15, stk.  

 4, lovforslaget, som svarer til § 8, stk. 4 og § 15, stk. 3 i de  

 gældende regler, vil blive undtaget.
Hertil kommer, at de nye regler  

 indebærer at ubebyggede byzonearealer, der ligger i tilknytning til  

 eksisterende bebyggelse ikke omfattes.
Endelig kan vedtagne lokalplaner kan  

 udnyttes efter deres indhold, og at de kan ændres indenfor  

 kommuneplanens rammer efter den 12 årige overgangsregel i forslagets §  

 1, nr. 7.
 Specielt for klitfredede arealer gælder, jf. § 8,  

 stk. 5, at hvis der er klitdannelser i området, kan beskyttelseslinien  

 ikke fastlægges nærmere end 100 m fra de strandbredder, der er  

 nævnt i § 8, stk. 2 (den jyske vestkyst). Der sker ingen ændring  

 i denne bestemmelse.
Til § 3 Det foreslås, at loven træder i kraft dagen  

 efter bekendtgørelsen i lovtidende.
 Om ikrafttrædelse af lovforslagets § 1, nr. 1, om  

 ophævelse af naturbeskyttelseslovens § 10 om tinglysning af  

 klitfredning, henvises til bemærkningerne under § 1, nr. 1.
BILAG Vurdering af konsekvenser af lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og amtskommuner nej nej Administrative konsekvenser for stat, kommuner og amtskommuner Administrative lettelser af beskedent omfang for amt og kommune, da  

 færre arealer omfattes i byzone.
 Beskeden lettelse for Strandbeskyttelseskommissionen hvis der opnås  

 registeradgang efter § 15b, stk. 7.
nej Økonomiske konsekvenser for erhvervslivet nej nej Administrative konsekvenser for erhvervslivet nej nej Miljømæssige konsekvenser nej nej Administrative konsekvenser for borgerne nej nej Forholdet til EU-retten ingen EU retlige aspekter Bilag Lovforslaget sammenholdt med gældende lov Gældende formulering Lovforslaget § 1 I lov om naturbeskyttelse, jf. lovbekendtgørelse  

 nr. 835 af 1. november 1997, som ændret ved § 2, lov nr. 478 af 1. juli  

 1998, foretages følgende ændringer:
 § 10. Klitfredning tinglyses på ejendommen.
 1. § 10 ophæves.
§ 15a.
Miljø- og energiministeren nedsætter en  

 midlertidig kommission vedrørende strandbeskyttelse.
2. I § 15a, stk. 2, ændres i 1. pkt. »jf. § 8,  

 stk. 2, nr. 2, stk. 3 og stk. 4, og af strandbeskyttelseslinien, jf. § 15,  

 stk. 1,2 og 3« til: »jf. § 8, stk. 2, nr. 2, stk. 3-5, og af  

 strandbeskyttelseslinien, jf. § 15, stk. 1-4,« og i 2. pkt.  

 ændres »§ 15, stk. 1 og 2, eller ophæves, jf. stk. 3« til: »§ 15,  

 stk. 1-3, eller ophæves, jf. stk. 4.« Stk. 2. Kommissionen gennemgår de danske kyster med henblik  

 på en landsdækkende fastlæggelse af klitfredningslinien ,  

 jf. § 8, stk. 2, nr. 2, stk. 3, og stk. 4, og af strandbeskyttelseslinien,  

 jf. § 15, stk. 1, 2 og 3. Kommissionen gennemgår herunder de  

 kyststrækninger, der er berørt af bebyggelse og lignende, med  

 henblik på at vurdere, hvor klitfredningslinien kan fastlægges  

 nærmere kysten end fastsat i § 8, stk. 2, nr. 2, og stk. 3, og hvor  

 strandbeskyttelseslinien kan fastlægges nærmere kysten end  

 fastsat i § 15, stk. 1, og 2, eller ophæves, jf. stk. 3. Kommissionen  

 fremsætter indstilling herom til miljø- og energiministeren, jf.  

 § 15b, stk. 3.
§ 15b.
Når kommissionen har foretaget den i § 15a, stk. 2,  

 nævnte gennemgang og vurdering af klitfredningsliniens og  

 strandbeskyttelsesliniens forløb i en amtskommune, foretager  

 kommissionen offentlig bekendtgørelse af, hvor forslaget ligger til  

 gennemsyn,. Samtidig sendes forslaget til de berørte lodsejere.
 3. I § 15b, stk. 3, ændres i 1. pkt. »fra  

 samtlige amtsråd« til: »i et amt«, og i 2. pkt. indsættes  

 efter »forløb«: »i det pågældende amt«.
 Stk. 2.  Indsigelser mod kommissionens forslag skal  

 fremsættes skriftligt overfor vedkommende amtsråd inden 4 uger  

 fra offentliggørelsen.
Stk. 3. Når kommissionen har vurderet de indkomne indsigelser  

 fra samtlige amtsråd, afgiver denne indstilling til miljø- og  

 energiministeren vedrørende fastlæggelsen af klitfredningslinien  

 og strandbeskyttelseslinien.
Herefter træffer miljø- og  

 energiministeren afgørelse om beskyttelsesliniernes endelige  

 forløb.
 4. § 15b, stk. 4, affattes således:
 Stk. 4. Miljø- og energiministeren bekendtgøre den  

 endeligt fastlagte klitfrednings- og strandbeskyttelseslinie og lader  

 foretage tinglysning på de pågældende ejendomme af, at de  

 er omfattet af § 8 henholdsvis § 15.
»Stk. 4. Miljø- og energiministeren bekendtgør de  

 endeligt fastlagte klitfrednings- og strandbeskyttelseslinier i det enkelte  

 amt og drager omsorg for, at de registreres i matriklen på de  

 berørte ejendomme.« 5. I § 15b indsættes efter stk. 4, som nyt  

 stykke:
Stk. 5. Miljø- og energiministeren kan fastsætte  

 nærmere retningslinier for klitfredningsliniens- og  

 strandbeskyttelsesliniens fastlæggelse.
Miljø- og  

 energiministeren kan endvidere fastsætte nærmere bestemmelser om  

 kommissionens arbejde, herunder om fornødent en forretningsorden for  

 kommissionen.
»Stk. 5. På grundlag af oplysninger fra matrikelmyndigheden  

 foretages notering i tingbogen på de ejendomme, som helt eller delvis  

 er omfattet af § 8 henholdsvis § 15.« Stk. 5 bliver herefter stk. 6.
 6. I § 15b, indsættes efter stk. 6 som nyt  

 stykke:
»Stk. 7. Indtil de endeligt fastlagte linier er bekendtgjort, jf.  

 stk. 4, kan miljø- og energiministeren indhente oplysninger fra  

 offentlige registre, herunder i elektronisk form, om navne og adresser  

 på ejere af ejendomme, der er omfattet af kommisssionens forslag efter  

 stk. 1. Miljø- og Energiministeren kan bemyndige kommissionens  

 sekretariat til at indhente de nævnte oplysninger.« § 15d.
Miljø- og energiminsteren kan fastsætte  

 nærmere regler om, at strandbeskyttelseskommissionen kan gøre  

 undtagelse fra forbudet mod beplantning, jf. § 8, stk. 6, nr. 2, og § 15,  

 stk. 4, nr. 1, når det er af væsentlig betydning for en ejendoms  

 drift som jordbrugsejendom.
 7. I § 15d, stk. 1, ændres, »jf. § 8, stk. 6, nr. 2 og  

 § 15, stk. 4, nr. 1« til: »jf. § 8, stk. 7, nr. 2, og § 15, stk. 5, nr.  

 1«.
Stk. 2. - - Stk. 3. - - § 69. Miljø- og energiministeren kan bestemme, at reglerne i  

 §§ 15-18 ikke skal gælde for nærmere angivne områder.  

 Ministeren kan ændre grænserne for beskyttelsen efter § 18,  

 såfremt det beskyttede areal ikke derved forøges.
 7. I § 69 indsættes efter stk. 3, som nye  

 stykker:
 Stk. 2. Ministeren kan revidere strandbeskyttelseslinien, jf. § 15,  

 når der er sket en væsentlig tilbagerykning eller tilvækst  

 af kysten.
 Stk. 3. Miljø- og energiministeren kan fastsætte  

 regler om kommunalbestyrelsens offentliggørelse af ministerens  

 afgørelser i henhold til stk. 1.
 Stk. 4. Miljø- og energiminsteren ophæver efter  

 anmodning de udvidede beskyttelseslinier på arealer, jf. § 8 og § 15,  

 når følgende betingelser er opfyldt:
1)	Arealet skal den 1. august 1994 være beliggende i byzone, 2)	arealet skal i en kommuneplans rammer for lokalplanlægningen  

 være udlagt til almindelig byudvikling, og 3)	kommeplanrammerne skal være vedtaget før den 1. august  

 1994 Stk. 5. Anmodning om ophævelse, jf. stk. 4, skal være  

 indsendt til miljø- og energiministeren inden 1. august 2006 og  

 være baseret på et lokalplanforslag, der udlægger  

 området til almindelig byudvikling i overensstemmelse med de i stk. 4,  

 nævnte kommuneplanrammer.
§ 2 I lov nr. 439 af 1. juni 1994 om ændring af lov om planlægning  

 og lov om naturbeskyttelse (Beskyttelse af kystområderne) foretages  

 følgende ændringer:
 1. § 2, nr. 1, affattes således:
 »1. § 8 affattes således:
§ 8. Der må ikke foretages ændring i tilstanden af  

 klitfredede arealer.
Der må ikke etableres hegn, og arealerne må  

 ikke afgræsses.
Der må ikke placeres campingvogne og lignende.  

 Der må heller ikke foretages udstykning, matrikulering eller  

 arealoverførsel, hvorved der fastlægges skel.
§ 8. Der må ikke foretages ændring i tilstanden af  

 klitfredede arealer.
Der må ikke etableres hegn, og arealerne må  

 ikke afgræsses.
Der må ikke placeres campingvogne og lignende.  

 Der må heller ikke foretages udstykning, matrikulering eller  

 arealoverførsel, hvorved der fastlægges skel.
 Stk. 2. Følgende arealer er klitfredede:
 Stk. 2. Følgende arealer er klitfredede:
2)	arealer inderfor 300 m fra den inderste grænse af de  

 strandbredder, der er nævnt i nr. 1, og 3)	arealer, der er klitfredede i henhold til den hidtidige lovgivning  

 om sandflugtens bekæmpelse.
1)	Strandbredden langs Skagerak og Vesterhavet i Nordjyllands, Viborg,  

 Ringkøbing og Ribe amtskommuner og strandbredden på  

 Rømø i Sønderjyllands amtskommune, 2)	arealer inderfor 300 m fra den inderste grænse af de  

 strandbredder, der er nævnt i nr. 1, og 3)	arealer, der er klitfredede i henhold til den hidtidige lovgivning  

 om sandflugtens bekæmpelse.
 Stk. 3. For områder, der er fastlagt som  

 sommerhusområder, er den i stk. 2, nr. 2, nævnte  

 klitfredningslinie 100 m, jfr. dog stk. 4.
 Stk. 3. For områder, der er fastlagt som  

 sommerhusområder, er den i stk. 2, nr. 2, nævnte  

 klitfredningslinie 100 m, jfr. dog stk. 5.
 Stk. 4. For særligt udpegede områder, der er  

 berørt af bebyggelse og lignende, bestemmer miljø- og  

 energiministeren, at klitfredningslinien forløber nærmere kysten  

 end fastsat i stk. 2, nr. 2, og stk. 3. Hvis der er klitdannelser i  

 området, kan linien dog ikke fastlægges nærmere end 100 m  

 fra de strandbredder, der er nævnt i stk. 2, nr. 1.
 Stk. 4. For ubebyggede byzonearealer, som er beliggende i  

 tilknytning til eksisterende bymæssig bebyggelse, bestemmer ministeren  

 efter anmodning fra den pågældende kommune, at disse arealer ikke  

 omfattes af den udvidede klitfredningslinie, medmindre der er tale om  

 større åbne arealer af væsentlig betydning for  

 kystlandskabet.
Stk. 5. De grænser, der er nævnt i stk. 2, 3 og 4, skal  

 være afmærket på stedet.
Grænserne revideres  

 løbende.
 Stk. 5. For særligt udpegede områder, der er  

 berørt af bebyggelse og lignende, bestemmer miljø- og  

 energiministeren, at klitfredningslinien forløber nærmere kysten  

 end fastsat i stk. 2, nr. 2, og stk. 3. Hvis der er klitdannelser i  

 området, kan linien dog ikke fastlægges nærmere end 100 m  

 fra de strandbredder, der er nævnt i stk. 2, nr. 1.
Stk. 6. Forbudet i stk. 1 gælder ikke for Stk. 6. De grænser, der er nævnt i stk. 2 -5, skal  

 være afmærket på stedet.
Grænserne revideres  

 løbende.
1)	foranstaltninger til dæmpning af sandflugt, 2)	landbrugsmæssig drift bortset fra tilplantning af arealer, der  

 hidtil lovligt har været udnyttet landbrugsmæssigt, 3)	genplantning af skovarealer og beplantning i eksisterende haver, 4)	havneanlæg og de landarealer, der ved lokalplan er udlagt til  

 havneformål, og 5)	byggeri, der er erhvervsmæssigt nødvendigt for den  

 pågældende ejendoms drift som landbrugs- eller skovbrugsejendom  

 eller for udøvelse af fiskerierhvervet, og som opføres i  

 umiddelbar tilknytning eksisterende bygninger.
Der kræves dog  

 miljø- og energiministerens tilladelse, for så vidt angår  

 de nævnte bygningers nærmere beliggenhed og ydre  

 udformning.
 Stk. 7. Arealer, der i medfør af § 1, stk. 2, i lov nr. 163  

 af 11. maj 1935 om tillæg til lov af 29. marts 1867 angående  

 sandflugtens dæmpning mm. er undtaget fra klitfredning efter de  

 dagældende regler, omfattes ikke af reglerne i stk. 1 -6.
Stk. 7. Forbudet i stk. 1 gælder ikke for 1)	foranstaltninger til dæmpning af sandflugt, 2)	landbrugsmæssig drift bortset fra tilplantning af arealer, der  

 hidtil lovligt har været udnyttet landbrugsmæssigt, 3)	genplantning af skovarealer og beplantning i eksisterende haver, 4)	havneanlæg og de landarealer, der ved lokalplan er udlagt til  

 havneformål, og 5)	byggeri, der er erhvervsmæssigt nødvendigt for den  

 pågældende ejendoms drift som landbrugs- eller skovbrugsejendom  

 eller for udøvelse af fiskerierhvervet, og som opføres i  

 umiddelbar tilknytning eksisterende bygninger.
Der kræves dog  

 miljø- og energiministerens tilladelse, for så vidt angår  

 de nævnte bygningers nærmere beliggenhed og ydre  

 udformning.
 Stk. 8. Miljø- og energiministeren kan fastsætte  

 regler om, at stk. 1, ikke skal gælde for diger, høfter,  

 bølgebrydere og andre anlæg, der kræver tilladelse i  

 henhold til lov om kystbeskyttelse.
 Stk. 8. Arealer, der i medfør af § 1, stk. 2, i lov nr. 163  

 af 11. maj 1935 om tillæg til lov af 29. marts 1867 angående  

 sandflugtens dæmpning mm. er undtaget fra klitfredning efter de  

 dagældende regler, omfattes ikke af reglerne i stk. 1 - 8.
 Stk. 9. Miljø- og energiministeren kan fastsætte  

 regler om anvendelse af de klitfredede arealer, herunder forbyde bestemte  

 former for anvendelse.
 Stk. 9. Miljø- og energiministeren kan fastsætte  

 regler om, at stk. 1, ikke skal gælde for diger, høfter,  

 bølgebrydere og andre anlæg, der kræver tilladelse i  

 henhold til lov om kystbeskyttelse.
Stk. 10. Miljø- og energiministeren kan fastsætte  

 regler om anvendelse af de klitfredede arealer, herunder forbyde bestemte  

 former for anvendelse.« 2. § 2, stk. 2 affattes således:
 »2. § 15 og overskriften dertil affattes således:
Beskyttelse af kystområderne § 15. Der må ikke foretages ændring i tilstanden af  

 strandbredder og andre kyststrækninger, der ligger i en afstand af 300  

 m fra begyndelsen af den sammenhængende landvegetation.
Der må  

 ikke etableres hegn, placeres campingvogne og lignende.
Der må heller  

 ikke foretages udstykning, matrikulering eller arealoverførsel,  

 hvorved der fastlægges skel.
§ 15. Der må ikke foretages ændring i tilstanden  

 af strandbredder og andre kyststrækninger, der ligger i en afstand af  

 300 m fra begyndelsen af den sammenhængende landvegetation.
Der  

 må ikke etableres hegn, placeres campingvogne og lignende.
Der må  

 heller ikke foretages udstykning, matrikulering eller arealoverførsel,  

 hvorved der fastlægges skel.
 Stk. 2. For områder, som er fastlagt som  

 sommerhusområder, er den i stk. 1, nævnte strandbeskyttelseslinie  

 100 m, jfr. dog stk. 3.
 Stk. 2. For områder, som er fastlagt som  

 sommerhusområder, er den i stk. 1, nævnte strandbeskyttelseslinie  

 100 m, jfr. dog stk. 4.
 Stk. 3. På særligt udpegede områder, der er  

 berørt af bebyggelse og lignende, bestemmer miljø- og  

 energiministeren, at strandbeskyttelseslinien forløber nærmere  

 kysten end fastsat i stk. 1, og stk. 2, eller at strandbeskyttelseslinien  

 ikke gælder.
 Stk. 3. For ubebyggede byzonearealer, som er beliggende i  

 tilknytning til eksisterende bymæssig bebyggelse, bestemmer ministeren  

 efter anmodning fra den pågældende kommune, at disse arealer ikke  

 omfattes af den udvidede strandbeskyttelseslinie, medmindre der er tale om  

 større åbne arealer af væsentlig betydning for  

 kystlandskabet.
Stk. 4. Forbudet i stk. 1, jf. stk. 2, gælder ikke  

 for 1)	landbrugsmæssig drift bortset fra tilplantning, 2)	genplantning af skovarealer og beplantning i eksisterende haver, 3)	sædvanlig hegning på jordbrugsejendomme, 4)	bestående forsvarsanlæg, der anvendes til  

 forsvarsformål, 5)	havneanlæg og de landarealer, der ved lokalplan er udlagt til  

 havneformål, 6)	kyststrækninger, der er klitfredede, jf. §§ 8 og 9, og 7)	byggeri, der er erhvervsmæssigt nødvendigt for den  

 pågældende ejendoms drift som landbrugs- eller skovbrugsejendom  

 eller for udøvelse af fiskerierhvervet, og som opføres i  

 umiddelbar tilknytning eksisterende bygninger.
Der kræves dog  

 amtsrådets tilladelse, for så vidt angår de nævnte  

 bygningers nærmere beliggenhed og ydre udformning.
 Stk. 4. På særligt udpegede områder, der er  

 berørt af bebyggelse og lignende, bestemmer miljø- og  

 energiministeren, at strandbeskyttelseslinien forløber nærmere  

 kysten end fastsat i stk. 1 -3, eller at strandbeskyttelseslinien ikke  

 gælder.
 Stk. 5. Miljø- og energiministeren kan fastsætte  

 regler om, at stk. 1, og 2, ikke skal gælde for nærmere angivne  

 arter af anlæg, der tillige vedrører søterritoriet.  

 Tilsvarende gælder for diger, høfter, bølgebrydere og  

 andre anlæg, som kræver tilladelse i henhold til lov om  

 kystbeskyttelse.
Stk. 5. Forbudet i stk. 1, jf. stk. 2 og 3, gælder ikke  

 for 1)	landbrugsmæssig drift bortset fra tilplantning, 2)	genplantning af skovarealer og beplantning i eksisterende haver, 3)	sædvanlig hegning på jordbrugsejendomme, 4)	bestående forsvarsanlæg, der anvendes til  

 forsvarsformål, 7)	byggeri, der er erhvervsmæssigt nødvendigt for den  

 pågældende ejendoms drift som landbrugs- eller skovbrugsejendom  

 eller for udøvelse af fiskerierhvervet, og som opføres i  

 umiddelbar tilknytning eksisterende bygninger.
Der kræves dog  

 amtsrådets tilladelse, for så vidt angår de nævnte  

 bygningers nærmere beliggenhed og ydre udformning.
Stk. 6. Miljø- og energiministeren kan fastsætte  

 regler om, at stk. 1 - 3, ikke skal gælde for nærmere angivne  

 arter af anlæg, der tillige vedrører søterritoriet.  

 Tilsvarende gælder for diger, høfter, bølgebrydere og  

 andre anlæg, som kræver tilladelse i henhold til lov om  

 kystbeskyttelse.« 3. § 3, stk. 2, affattes således:
 Stk. 1. Loven træder i kraft den 1. august 1994, jf. dog stk.  

 2.
 Stk. 2. Miljø- og energiminsteren fastsætter  

 tidspunktet for ikrafttræden af § 2, nr. 1, 2 og 4.
 »Stk. 2. Miljø- og energiministeren fastsætter  

 tidspunktet for ikrafttrædelsen af § 2, nr. 1, 2 og 4, og kan bestemme,  

 at ikrafttrædelsen skal ske på forskellige tidspunkter i de  

 enkelte amter.
Stk. 3. - - Stk. 4. - - Stk. 5. - - § 3 Loven træder i kraft dagen efter  

 bekendtgørelsen i lovtidende.
 Stk. 2. § 1, stk. 1, træder dog først i kraft i de  

 enkelte amter ved miljø- og energiministerens bestemmelse om  

 ikrafttrædelse af de udvidede beskyttelseslinier i de enkelte  

 amter.
