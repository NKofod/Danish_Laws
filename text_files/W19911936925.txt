 En 20-årig kvinde K der led af Føllings sygdom (phenylketonuri, PKU),  

 var ikke berettiget til hjælp efter bistandslovens § 48, stk.
 4, til dækning af merudgifter til diætkost.
 K fandtes omfattet af personkredsen i bistandslovens § 48, stk. 4, men  

 efter oplysningerne om hendes funktionsniveau kunne hun ikke anses for  

 vidtgående handicappet som følge af lidelsen.
 SAGSFREMSTILLING:
 En nu 20-årig kvinde, K, havde siden fødslen været i diætbehandling som  

 følge af, at hun led af Føllings sygdom (phenylketonuri, PKU).
 Lidelsen indebærer, at den sygdomsramte vedvarende skal overholde en nøje  

 fastlagt diæt for at undgå udvikling af hjerneskade.
John F.
Kennedy Instituttet havde for K opgjort merudgiften til diætkost  

 til ca. 800,- kr. månedlig.
 K var efter det oplyste intellektuelt velfungerende og lidelsen  

 velreguleret på den fastlagte diæt.
 K ansøgte kommunen om hjælp efter bistandslovens § 48, stk. 4, til dækning  

 af merudgifterne ved forsørgelsen som følge af den fastlagte diæt.
 Amtsankenævnet tiltrådte kommunens afslag på ansøgningen med henvisning  

 til, at K efter de foreliggende oplysninger var velfungerende, herunder  

 intellektuelt, hvorfor nævnet ikke fandt, at hun kunne anses for at være  

 vidtgående handicappet, således som det forudsættes i bistandslovens § 48,  

 stk. 4.
 Amtsankenævnet havde forud for sin afgørelse spurgt Socialministeriet, om  

 intellektuelt velfungerende PKU-personer kunne henføres til bistandslovens §  

 48, stk. 4.
Socialministeriet havde udtalt, at det ville være en for snæver  

 fortolkning at udelukke de pågældende fra § 48, stk. 4, allerede af den  

 grund, at de ikke var åndssvage og derfor ikke hørte til bestemmelsens  

 personkreds.
Afgørende måtte være, om de pågældende kunne anses for  

 vidtgående handicappede som følge af lidelsen.
 Sagen er behandlet på principielt ankemøde med henblik på afklaring af, om  

 personer over 18 år, der lider af Føllings sygdom, er omfattet af  

 personkredsen i bistandslovens § 48, stk. 4, og dermed har mulighed for at få  

 hjælp til dækning af nødvendige merudgifter ved forsørgelsen, der er en følge  

 af handicappet.
 AFGØRELSE:
 Ankestyrelsen fandt, at K var omfattet af den personkreds, der har ret til  

 bistand efter bistandslovens § 48, stk. 4, når der er tale om et vidtgående  

 fysisk eller psykisk handicap.
 På grundlag af de foreliggende oplysninger om K's funktionsevne fandt  

 Ankestyrelsen imidlertid, at K ikke kunne anses for vidtgående handicappet  

 som følge af sin lidelse.
 K var derfor ikke berettiget til hjælp efter bistandslovens § 48, stk. 4,  

 til dækning af nødvendige merudgifter ved forsørgelsen i form af kosttilskud.
 Ankestyrelsen tiltrådte således Amtsankenævnets afgørelse.
