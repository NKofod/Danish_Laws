Cirkulære om trikinundersøgelse (Til samtlige  

 fødevareregioner) I Kommissionens forordning (EF) Nr. 2075/2005 af 5.  

 december 2005 om særlige bestemmelser om offentlig kontrol af trikiner i kød  

 samt i cirkulære af 23. december 2005 om udøvelse af kødkontrol, § 23, er  

 fastsat, at på slagterier skal fersk kød af svin og heste samt andre arter  

 der  

 er modtagelige for trikinose undersøges for tilstedeværelse af trikiner eller  

 frysebehandles efter Fødevarestyrelsens bestemmelser.
 Metoder  

 til undersøgelse for trikiner er fastsat i Kommissionens forordning (EF) Nr.  

 2075/2005 af 5. december 2005 om særlige bestemmelser om offentlig kontrol af  

 trikiner i kød.
Kapitel 1 Generelt om embedsdyrlægens kontrol § 1.  

  

 Embedsdyrlægen skal stikprøvevis overvåge prøvetagningen.
Det skal  

 kontrolleres, at prøvetagningen gennemføres i fuld overensstemmelse med  

 gældende bestemmelser på området.
Prøvematerialet skal bestå af 1 g af  

 mellemgulvspillerne udtaget fra dyrets dorsale ende så tæt på  

 senetilhæftningen  

 som muligt.
Hvis mellemgulvspiller er fjernet kan alternativt tages prøve af  

 intercostalmuskulatur eller, afhængig af omstændighederne, af kæbemuskulatur,  

 tungemuskulatur eller bugmuskulatur.
§ 2.  

  

 Embedsdyrlægen skal kontrollere, at der er entydig identifikation af det  

 udtagne prøvemateriale i forhold til den pågældende slagtekrop.
Det skal  

 således sikres, at den udtagne prøve til undersøgelse for tilstedeværelse af  

 trikiner entydigt kan spores tilbage til slagtekroppen, hvorfra prøven er  

 udtaget, jf. dog den ved fordøjelsesmetoden foretagne pooling, hvor  

 sporbarheden er tilknyttet batches á 100 enkeltprøver fra 100 slagtekroppe.  

 Det  

 skal kontrolleres, at der ikke er afvigelser imellem prøveantal i forhold til  

 antal godkendte slagtekroppe.
Endelig skal det kontrolleres, at tilbageholdte  

 slagtekroppe, der efterfølgende godkendes, er blevet undersøgt for trikiner  

 med  

 negativt resultat.
§ 3.  

  

 Embedsdyrlægen skal overvåge trikinlaboratoriets funktion.
Det skal  

 kontrolleres, at trikinundersøgelserne gennemføres i fuld overensstemmelse  

 med  

 gældende bestemmelser på området.
Det skal f.eks. kontrolleres, at  

 fordøjelsesvæske med eventuelle trikiner kun filtreres én gang igennem den  

 samme si, da filtrering to gange igennem den samme si formentlig vil medføre,  

 at eventuelle trikinlarver bliver holdt tilbage i den tilstoppede si.
Desuden  

 skal det jævnligt kontrolleres, at andre tekniske procedurer, som beskrevet i  

 ovennævnte kommissionsforordning vedrørende godkendte metoder, bliver  

 omhyggeligt overholdt.
Såfremt der sker fejl i fordøjelsesprocessen af et  

 batch, skal ekstra prøvemateriale udtages fra de 100 svin, som indgår i det  

 pågældende batch, med henblik på fornyet undersøgelse (1 g pr. svin, dvs. i  

 alt  

 100 g).
Kapitel 2 Beskrivelse af den praktiske procedure for  

 trikinundersøgelse § 4.  

  

 Embedsdyrlægen skal udarbejde en beskrivelse af den praktiske procedure for  

 undersøgelse af trikiner på den enkelte virksomhed.
Der skal af beskrivelsen  

 fremgå alle relevante forhold af betydning for den praktiske procedure.  

 Beskrivelsen skal som minimum omfatte følgende forhold:
·  

  

 	  

 hvilke metoder, der anvendes, ·  

  

 	  

 hvilken person(er), der foretager  

 prøveudtagning, ·  

  

 	  

 hvor prøven udtages (prøvetagningssted), ·  

  

 	  

 hvad der udtages, såfremt der ikke kan  

 udtages prøve af diafragmas hovedmuskler, ·  

  

 	  

 hvem der foretager laboratorieundersøgelsen, ·  

  

 	  

 hvad der foretages med nedfaldne  

 slagtekroppe, ·  

  

 	  

 hvad der foretages ved afvigelser af  

 prøveantal i forhold til antal godkendte slagtekroppe og ·  

  

 	  

 hvad der skal foretages ved et eventuelt  

 positivt/formodet positivt fund.
Kapitel 3 Procedurer for stabilisering af prøve ved  

 mistanke om trikiner ved laboratorieundersøgelsen § 5.  

  

 Hvis der opstår mistanke om trikiner ved laboratorieundersøgelsen, skal  

 prøven  

 straks stabiliseres med henblik på fremsendelse til DFVF (Danmarks  

 Fødevareforskning). Stabilisering af prøven er nødvendig for at standse  

 yderligere fordøjelse af larven og skal foregå efter følgende retningslinjer:
 Vandet fra larvetællebassinet skal straks hældes via  

 glastragt til et 50 ml spidsbundet centrifugerør med skruelåg, hvorefter der  

 fyldes vand på op til 50 ml mærket (med dette vand skylles bassin og tragt  

 meget omhyggeligt samtidigt, så en eventuel trikinlarve ikke bliver  

 hængende).  

 Larvebassin og glastragt undersøges efterfølgende i trikiniskop eller  

 stereolup  

 for at sikre, at larven er skyllet væk.
 Det spidsbundede 50 ml centrifugerør henstår i 30  

 minutter for sedimentation af bundfaldet (med eventuelle trikiner).
 Derefter afsuges fra overfladen af væsken forsigtigt,  

 for ikke at skabe turbulens i centrifugerøret, cirka 40 ml væske af.
Derpå tilsættes sprit (99,9 % ethanol) til 50 ml  

 mærket, skruelåg anbringes på centrifugerøret og det stilles i køleskab,  

 indtil  

 det skal sendes til DFVF.
Forsendelse bør ske, så prøven modtages på DFVF  

 senest næste dag.
Kapitel 4 Øvrige procedurer ved mistanke om trikiner § 6.  

  

 Hvis der er opstået mistanke om trikiner ved laboratorieundersøgelsen, skal  

 prøven straks stabiliseres (jf. kap. 3), og prøven skal fremsendes til DFVF  

 med  

 henblik på eventuel bekræftelse af diagnosen.
Desuden skal følgende  

 procedurer  

 iværksættes:
 Tilbageholdelse  

 af slagtedyr:
  

 Den ansvarlige embedsdyrlæge skal sørge for at  

 identificere og tilbageholde det berørte slagtedyr eller batch af slagtedyr  

 på  

 slagteriet.
 Kontakt til  

 DFVF:
  

 Den ansvarlige embedsdyrlæge skal rette henvendelse til DFVF,  

 Afd. for Patologi og Epidemiologi, direkte telefon nr.: 72346213, med henblik  

 på aftale om, hvordan prøven med den mistænkte trikin skal fremsendes.
Kontakt til  

 fødevareregionen og Fødevarestyrelsen:
  

 Den ansvarlige embedsdyrlæge  

 skal underrette den for slagteriet ansvarlige fødevareregion og  

 Fødevarestyrelsen i Mørkhøj om  

 mistanken  

 om trikiner.
Denne underretning skal både være telefonisk (til  

 Fødevarestyrelsen: hovedtelefon nr. 33 95 60 00) og pr. e-mail (til  

 Fødevarestyrelsen til samtlige disse adresser: Afd.postkasse  

 8.kontor@fvst.dk  

 ; Afd.postkasse  

 4.kontor@fvst.dk  

 ;  

 Sagsstyringsenheden@fvst.dk.
 Stop for levering af slagtedyr:
  

 Embedsdyrlægen skal i samarbejde med den ansvarlige fødevareregion sørge for,  

 at de berørte besætninger identificeres og at yderligere leverancer stoppes  

 indtil videre.
 DFVF meddeler resultatet af undersøgelsen:
  

 DFVF skal meddele resultatet af undersøgelsen til den ansvarlige  

 embedsdyrlæge på pågældende slagteri og Fødevarestyrelsen.
 Hvis resultatet er negativt,  

  

 kan tilbageholdelsesforanstaltningerne nævnt i pkt. 1 og 4 ophæves  

 øjeblikkeligt.
 Hvis  

 resultatet er positivt,
  

 skal der foretages udvidede undersøgelser af de  

 berørte slagtedyr og besætninger efter videre aftale med Fødevarestyrelsen.
 Hvis  

 resultatet er inkonklusivt,
  

 f.eks. pga. henfald af larve, så endegyldig  

 identifikation ikke er mulig, men mistanken om trikin-fund ikke kan afvises,  

 skal der foretages udvidede undersøgelser af de berørte slagtedyr og  

 besætninger efter videre aftale med Fødevarestyrelsen.
Kapitel 5 Ikrafttræden og ophævelse § 7.  

  

 Cirkulæret træder i kraft den 1. januar 2006. Samtidig ophæves cirkulære 9604  

 af 2002 om trikinundersøgelse.
