 8.  

 ANDRE UDTALELSER OG AFGØRELSER  





  

 Om et tilsynsråds annullation af en kommunalbestyrelses afgørelse om at  

 indskrænke åbningstiden for fire natrestauranter.  




  

 Generelt udtalt, at afgørelsen af, hvorvidt en forvaltningsakt, herunder en  

 tilladelse, kan tilbagekaldes eller ændres til ugunst for adressaten, er en  

 udpræget skønsmæssig afgørelse, der beror på en afvejning af modstående  

 hensyn:  

 på den ene side hensynet til adressaten og dennes berettigede forventning om  

 den fortsatte gyldighed af en tilladelse, som vedkommende har indrettet sig  

 på,  

 og på den anden side de hensyn, som i det konkrete tilfælde taler for  

 tilbagekaldelse eller ændring af tilladelsen.
 De  

 hensyn, som kan begrunde en tilbagekaldelse af en tilladelse, skal ud over at  

 være hensyn, som det er sagligt at inddrage i forbindelse med den afgørelse,  

 der er tale om, tillige have større vægt i sagen end hensynet til adressaten.  

 I  

 den forbindelse antages det, at bl.a. hensyn til menneskers liv og sundhed og  

 til opretholdelse af ro og orden er tungtvejende hensyn, som vil kunne  

 begrunde  

 en tilbagekaldelse.
Det er  

 også af betydning for vægten af de pågældende hensyn, hvilke forhold der  

 begrunder ønsket om tilbagekaldelse.
Således taler faktiske oplysninger, der  

 er  

 nye i forhold til det, der forelå, da myndigheden meddelte tilladelsen,  

 stærkere for tilbagekaldelse, end myndighedens ændrede vurdering af de samme  

 faktiske oplysninger.
Hensynet  

 til adressaten kan også have forskellig vægt.
Er en tilladelse meddelt  

 adressaten med en tidsbegrænsning, vil hensynet til adressatens forventning  

 om,  

 at tilladelsen er gældende i den angivne periode, ofte være mere tungtvejende  

 end i tilfælde, hvor der er meddelt en tilladelse uden tidsbegrænsning.  

 Forvaltningens fastsættelse af en tidsbegrænsning af en tilladelse antages  

 således at begrænse adgangen til at tilbagekalde eller ændre tilladelsen i  

 den  

 angivne periode.
I det  

 omfang, der er adgang til at fastsætte tilbagekaldelsesforbehold i en  

 tilladelse, vil fastsættelse af sådanne forbehold udvide myndighedens adgang  

 til  

 at tilbagekalde tilladelsen.
Dette gælder dog kun i det omfang, det er  

 angivet,  

 under hvilke omstændigheder der kan eller vil ske tilbagekaldelse.  

 Tilbagekaldelsesforbeholdet skal således være konkretiseret og præciseret,  

 for  

 at det kan betyde en udvidelse af tilbagekaldelsesadgangen.
 Endvidere  

 må der ved vurderingen af, hvorvidt tilbagekaldelse eller ændring kan ske,  

 lægges vægt på intensiteten af det påtænkte indgreb.
 I den  

 foreliggende sag havde et tilsynsråd annulleret en kommunalbestyrelses  

 afgørelse om at begrænse åbningstilladelserne for fire natrestauranter fra  

 kl.  

 05 til kl. 04. Afgørelse om de fire omhandlede restaurationers åbningstid.
 I  

 afgørelserne om de fire omhandlede restaurationers åbningstid var ikke  

 angivet,  

 at åbningstilladelserne var tidsbegrænsede.
 Uanset  

 at det fremgik af udskrift af bevillingsregistret, at åbningstilladelserne  

 udløb samtidig med alkoholbevillingerne, og uanset at det formentlig også ved  

 beslutningen i 1999 om begrænsningen af åbningstilladelserne til kl. 04 var  

 kommunens opfattelse, at tilladelserne var tidsbegrænsede, var det på  

    

 baggrund af indholdet af de meddelte  

 afgørelser Indenrigs- og Sundhedsministeriets opfattelse, at restauratørerne  

 ikke kunne anses at have nogen berettiget forventning om, at deres  

 åbningstilladelse var tidsbegrænset på samme måde som alkoholbevillingerne.
 Åbningstilladelserne  

 var endvidere ikke blevet ændret, herunder gjort tidsbegrænsede i forbindelse  

 med de senere meddelte tidsbegrænsede alkoholbevillinger, ligesom de meddelte  

 åbningstilladelser var selvstændige afgørelser, der ikke bortfaldt ved udløb  

 af  

 restaurationernes alkoholbevillinger.
 Det var  

 derfor ministeriets opfattelse, at kommunen havde en videre adgang til at  

 tilbagekalde eller ændre de tidsubegrænsede tilladelser, end kommunen ville  

 have haft, hvis tilladelserne - således som tilsynsrådet havde lagt til grund  

 -  

 var meddelt med tidsbegrænsning.
På den  

 anden side var adgangen til tilbagekaldelse ikke udvidet i forhold til det,  

 der  

 ellers gælder for tidsubegrænsede tilladelser.
Angivelsen af, at  

 åbningstilladelserne var meddelt "indtil videre" gav således ikke  

 oplysning om, under hvilke omstændigheder, der kunne eller ville ske  

 tilbagekaldelse af tilladelserne.
Det forhold, at åbningstilladelserne var  

 meddelt "indtil videre", udgjorde således ikke et  

 tilbagekaldelsesforbehold med et så præcist indhold, at det medførte en  

 udvidelse af kommunens adgang til at ændre tilladelserne.
 De  

 almindelige ulovbestemte regler om tilbagekaldelse og ændring af  

 begunstigende  

 forvaltningsakter fandt således efter ministeriets opfattelse anvendelse.
De  

 hensyn, som lå bag kommunalbestyrelsens beslutning om begrænsning af  

 åbningstiden for de omhandlede fire restauranter, var hensyn til at undgå  

 voldsepisoder og uro samt at begrænse affald i gaderne m.v.
Dette var hensyn,  

 som efter restaurationslovens § 28, stk. 4, kunne varetages i forbindelse med  

 meddelelse af tilladelser efter bestemmelsen, og det var således også hensyn,  

 som det var sagligt at varetage i forbindelse med overvejelser om ændring af  

 de  

 pågældende tilladelser.
 De  

 hensyn, som kommunalbestyrelsen havde lagt vægt på ved tilbagekaldelsen af  

 tilladelserne, var endvidere, navnlig for så vidt angik hensynet til at undgå  

 voldsepisoder og uro, hensyn til menneskers liv og sundhed og til ro og  

 orden,  

 og dermed tungtvejende hensyn ved vurderingen af, om tilbagekaldelse eller  

 ændring af en tilladelse kunne ske.
Om end  

 en ændring af restaurationernes åbningstid fra kl. 05 til kl. 04 var en  

 ændring, der havde betydning for restaurationernes indtjeningsmuligheder, var  

 der endvidere tale om en mere begrænset indskrænkning af åbningstiden, end  

 tilfældet var i sagen omhandlet i UfR 1993, side 835 H, hvor åbningstiden  

 blev  

 indskrænket fra kl. 05 til kl. 02. Det kunne, jf.
UfR 1993, side 835 H,  

 endvidere ikke tillægges betydning, at ulemperne ved åbningstiden kl. 05 ikke  

 kunne bebrejdes restauratørerne, og at restauratørerne ikke havde tilsidesat  

 de  

 pligter, der påhvilede dem.
 Der var  

 således meget, der talte for, at kommunalbestyrelsens afgørelse om at  

 begrænse  

 åbningstilladelserne for de fire natrestauranter fra kl. 05 til 04 kunne  

 anses  

 for lovlig.
På den  

 anden side tydede de for ministeriet foreliggende oplysninger i sagen ikke på  

 væsentlige ændringer (forværrelse) af de faktiske forhold vedrørende  

 voldsepisoder og uro mv. i kommunens natteliv eller vedrørende de fire  

 restauranter.
Også i 1993 havde politimesteren udarbejdet et notat om vold  

 m.v.  

 i byen og anmodet byrådet om at overveje, hvorvidt åbningstilladelserne til  

 kl.  

 05 skulle begrænses til kl. 04. I politimesterens notat af 9. februar 1998  

 var  

 det nævnt, at "gå-i-byen-mentaliteten" de seneste år havde ændret  

 sig  

 væsentligt, men der blev ikke foretaget en sammenligning af de faktiske  

 forhold  

 i 1998 med forholdene tidligere.  

    

 Hverken  

 ministeriet eller tilsynsrådet havde imidlertid været i besiddelse af  

 oplysninger, som fuldt ud muliggjorde en sammenligning af oplysninger om de  

 faktiske forhold, som kommunen var i besiddelse af, da åbningstilladelserne  

 til  

 kl. 05 blev givet i 1994, og de tilsvarende oplysninger om forholdene, da  

 tilladelserne i 1999 blev begrænset til kl. 04.
 Det  

 kunne således efter ministeriets opfattelse give anledning til tvivl, i  

 hvilket  

 omfang der i forhold til de oplysninger, der forelå, da åbningstilladelserne  

 blev meddelt, forelå nye faktiske oplysninger om forværring af forholdene  

 vedrørende voldsepisoder og uro mv., da åbningstilladelserne blev begrænset  

 fra  

 kl. 05 til kl. 04. Dette talte for, at kommunalbestyrelsens afgørelse om at  

 begrænse åbningstilladelserne for de fire natrestauranter fra kl. 05 til kl.  

 04  

 i 1999 muligvis ikke kunne anses for lovlig.
Herudover  

 kunne det efter ministeriets opfattelse give anledning til overvejelser, i  

 hvilket omfang der af byrådet var foretaget den fornødne individuelle  

 vurdering  

 af netop de ulemper, som de fire omhandlede restaurationers kl.  

 05-tilladelser  

 gav anledning til.
Det fremgik af byrådets begrundelse for begrænsningen af  

 åbningstilladelserne, at ændringen efter kommunens opfattelse var nødvendig  

 for  

 at afhjælpe problemer vedrørende vold, uro og affald mv. i forbindelse med  

 restaurations- og nattelivet i en bestemt del af kommunen, som efter  

 kommunens  

 opfattelse i særlig grad var ramt heraf.
De fire omhandlede restauranter var  

 de  

 eneste i den pågældende del af kommunen, som havde åbningstilladelse til kl.  

 05.
 Forholdene  

 vedrørende de fire restauranter adskilte sig således fra forholdene  

 vedrørende  

 de øvrige restauranter i området, og kommunalbestyrelsen vurderede, at det  

 forhold, at de fire restauranter havde åbningstilladelse til kl. 05, var  

 medvirkende til de problemer, der efter kommunalbestyrelsens opfattelse var i  

 området.
Uanset  

 at kommunalbestyrelsen således efter de for ministeriet foreliggende  

 oplysninger ikke havde foretaget en vurdering af, om det var gæster fra de  

 pågældende restauranter, som forårsagede problemerne, var det på denne  

 baggrund  

 Indenrigs- og Sundhedsministeriets opfattelse, at individuelle forhold  

 vedrørende de fire restauranter havde været inddraget i vurderingen af,  

 hvorvidt åbningstilladelserne skulle begrænses.
Ministeriet havde endvidere  

 lagt vægt på, at kravene til den individuelle vurdering af de fire  

 restaurationers konkrete forhold skulle ses i lyset af, at det ikke kunne  

 tillægges betydning, om ulemperne ved åbningstiden kl. 05 kunne bebrejdes  

 restauratørerne, og om restauratørerne havde tilsidesat de pligter, der  

 påhvilede dem.
Dette talte således for, at kommunalbestyrelsens afgørelse om  

 at  

 begrænse åbningstilladelserne for de fire natrestauranter i 1999 kunne anses  

 for lovlig.
 På  

 baggrund af det anførte og under hensyn til, at afgørelsen af, hvorvidt  

 ændringen af åbningstilladelserne kunne ske, har udpræget skønsmæssig  

 karakter,  

 var det Indenrigs- og Sundhedsministeriets opfattelse, at  

 kommunalbestyrelsens  

 afgørelse om at begrænse åbningstilladelserne for de fire i sagen omhandlede  

 restauranter fra kl. 05 til kl. 04 i hvert fald ikke var klart ulovlig.
 Det var  

 således ministeriets opfattelse, at tilsynsrådet ikke har været berettiget  

 til  

 at annullere kommunalbestyrelsens afgørelse.
Udtalelse afgivet af Indenrigs- og Sundhedsministeriet  

 om  

    

 et tilsynsråds annullation af en  

 kommunalbestyrelses afgørelse om at indskrænke åbningstiden for fire  

 natrestauranter Sønderborg Byråd  

  

 Rådhustorvet 10  

  

 6400 Sønderborg I brev af 28. februar 2000  

 med bilag har Sønderborg Byråd indbragt Tilsynsrådet for Sønderjyllands Amts  

 afgørelse af 15. oktober 1999, hvorved tilsynsrådet annullerede byrådets  

 beslutning af 24. februar 1999 om at fastholde Sønderborg Kommunes  

 bevillingsnævns  

 afgørelser om at indskrænke åbningstiden for fire natrestauranter fra kl.  

 05.00  

 til kl. 04.00, for Indenrigsministeriet (nu Indenrigs- og  

 Sundhedsministeriet).
Ministeriet har nu afsluttet  

 behandlingen af sagen.
Den sene besvarelse beklages.
Det er Indenrigs- og  

 Sundhedsministeriets opfattelse, at Sønderborg Byråds afgørelse om at  

 begrænse  

 åbningstilladelserne for de fire i sagen omhandlede restauranter fra kl. 05  

 til  

 kl. 04 i hvert fald ikke var klart ulovlig.
Det er derfor ministeriets  

 opfattelse,  

 at Tilsynsrådet for Sønderjyllands Amt ikke var berettiget til at annullere  

 Sønderborg Byråds afgørelse af 24. februar 1999.
 Her følger en gennemgang af  

 sagens baggrund og en nærmere begrundelse for ministeriets afgørelse.
 Sagens baggrund:
Indtil den 1. august 1993  

 var det i henhold til den dagældende restaurationslov politimesteren, der  

 traf  

 afgørelse om meddelelse af åbningstilladelse til restaurationer.
I Sønderborg  

 var det fast praksis, at åbningstilladelser blev tidsbegrænset og meddelt med  

 virkning for et år ad gangen.
Restaurant Zanzibar,  

 diskotek Galaxy (nu Roosevelt), Diskotek Smedien og Christian d.
II var i  

 1993  

 alle meddelt tilladelse til at holde åbent til kl. 05. Ud over de fire  

 restaurationer var der alene enkelte andre restaurationer, der havde  

 tilladelse  

 til at holde åbent til kl. 05.
I brev af 24. maj 1994 til  

 restaurant Zanzibar, diskotek Galaxy (nu Roosevelt), Diskotek Smedien og  

 Christian d.
II  

    

 meddelte  

 Bevillingsnævnet i Sønderborg Kommune, der efter ændringen af  

 restaurationsloven havde overtaget kompetence til at meddele  

 åbningstilladelse,  

 at restauranterne fortsat og indtil videre havde åbningstilladelse til kl.  

 05.00. Efterfølgende ansøgte Diskotek Smedien om at åbningstilladelsen til  

 kl.  

 05 blev meddelt for en tidsbestemt periode på 8 til 10 år.
Dette afslog  

 bevillingsnævnet i brev af 8. december 1994.
Det fremgår af de seneste  

 alkoholbevillinger, bevillingsnævnet har meddelt de pågældende restauranter,  

 at  

 Christian d.
II´s alkoholbevilling  

    

 meddelt den 9. februar 1994 udløber ved udgangen af januar kvartal 2002,  

 at Diskotek Smediens alkoholbevilling meddelt den 20. juni 1995 udløber ved  

 udgangen af april kvartal 2003, at Diskotek Roosevelts alkoholbevilling  

 meddelt  

 den 27. juni 1996 udløber ved udgangen af juni måned 2004 og at Diskotek  

 Zanzibars alkoholbevilling meddelt den 22. september 1997 udløber ved  

 udgangen  

 af september måned 2005. Spørgsmålet om åbningstilladelse nævnes ikke i  

 alkoholbevillingerne.
Af en udskrift af 9. februar  

 1998 fra bevillingsregister vedrørende åbningstilladelser fremgår, at  

 Discoteque Roosevelt, Discoteque Smedien, Christian d.
II og Zanzibar havde  

 åbningstilladelser til kl. 05, og at tilladelserne udløb henholdsvis den 30.  

 juni  

 2004, den 30. marts 2003, den 31. marts 2000 og den 30. september 2005.
Til brug for et møde i  

 bevillingsnævnet, hvor spørgsmålet om åbningstilladelser til byens  

 restaurationer skulle drøftes, fremsendte politimesteren i Sønderborg et  

 notat  

 af 9. februar 1998 om udvidet åbningstid til bevillingsnævnet.
Af notatet  

 fremgår bl.a., at politimesteren den 25. november 1993 skrev til byrådet og  

 orienterede om den nye restaurationslov og bad byrådet overveje, om de  

 eksisterende tilladelser til kl. 05 skulle bibeholdes eller eventuelt afløses  

 af åbningstilladelser til kl. 04, idet han samtidig fremsendte et notat om  

 vold  

 m.v. i byen.
Det fremgår videre af politimesterens notat af 9. februar 1998,  

 at  

 det er politimesterens opfattelse, at "gå-i-byen-mentaliteten" har  

 ændret sig væsentligt de seneste år, idet søgningen til værtshusene  

 torsdag/fredag/lørdag har koncentration omkring midnat, men at gæsterne til  

 gengæld holder længere ud.  

    

 Det fremgår  

 endvidere, at der er ulemper ved at operere med forskellig lukketid for  

 restauranterne, idet det kan medføre "vandring mellem værtshusene"  

 og  

 dermed forøge støj og uro i kvarteret, men at der også er ulemper ved  

 "ens  

 lang lukketid", idet det kan give anledning til, at  

 restaurationsgæsterne  

 generelt bliver længere i miljøet, og det kan give ordensmæssige problemer,  

 når  

 alle skal hjem på én gang.
 Efter afholdelse af bl.a.  

 debatmøde om åbningstilladelser til restaurationslivet i kommunen traf  

 bevillingsnævnet den 9. juni 1998 afgørelse om ændring af tilladelserne fra  

 kl.  

 05 til kl. 04. Efter at spørgsmålet om muligheden for at påklage  

 bevillingsnævnets afgørelser til byrådet var blevet afklaret, og  

 bevillingsnævnet - efter anbefaling fra Tilsynsrådet for Sønderjyllands Amts  

 sekretariat - havde partshørt de fire berørte restaurationer, traf  

 bevillingsnævnet på ny afgørelse i sagen på et møde den 26. januar 1999. Af  

 referatet af bevillingsnævnets møde den 26. januar 1999 fremgår følgende:
"Der meddeles  

 tilladelse til, at restauranterne Zanzibar, Chr. d.
II, Smedien og Roosevelt  

 holder åbent til kl. 04.00, jfr.
Restaurationslovens § 28, stk. 4.
Tilladelsen er gældende  

 indtil udgangen af september måned 1999." Bevillingsnævnets afgørelse  

 blev meddelt advokat Kjeld Christensen ved nævnets brev af 27. januar 1999.  

 Om  

 begrundelsen for afgørelsen fremgår heraf bl.a. følgende:
"Bevillingsnævnet skal  

 i henhold til restaurationslovens § 28, stk. 4, varetage miljø- og  

 samfundsmæssige samt ordens- og ædruelighedsmæssige hensyn, når det med  

 politiets samtykke tillader, at visse restaurationer har åbent i den  

 almindelige lukketid.
Bevillingsnævnet er enigt i, at der ikke i  

 restaurationslovgivningen er hjemmel til at tilbagekalde en tilladelse til  

 udvidet åbningstid.
Bevillingsnævnet finder imidlertid, at der i denne  

 situation ud fra almindelige forvaltningsretlige principper er hjemmel til at  

 tilbagekalde Deres ... klienters tilladelser til at holde åbent til kl. 05.00  

 og i stedet meddele tilladelse til kl. 04.00, idet inddragelsen er begrænset  

 til en time, og idet inddragelsen af åbningstiden fra kl. 05.00 til kl. 04.00  

 foretages fordi bevillingsnævnet skønner, at inddragelsen af hver af Deres  

 klienters åbningstilladelser med en time er nødvendig, for at få nedbragt de  

 uacceptable forhold, der i mange år har været i den indre by i de sene  

 nattetimer, særligt natten efter torsdag, fredag og lørdag med hensyn til  

 voldsepisoder, uroligheder, affald på gader og fortove o.lign.
Hertil kommer at indgrebet  

 er nødvendiggjort på baggrund af de virkemidler, den gældende  

 restaurationslov  

 stiller til rådighed for bevillingsnævnet.
Bevillingsnævnet har således  

 måttet  

 konstatere, at der ikke kan stilles krav om, at restauranter, som har  

 åbningstilladelse til kl. 05.00, også rent faktisk lukker kl. 05.00 om  

 morgenen.
Udgangspunktet i Restaurationsloven er nemlig, at restauranter kan  

 åbne kl. 05.00 om morgenen, jfr.
Restaurationslovens § 28, stk. 1, 1. pkt.  

 Herved er der skabt mulighed for, at restaurationslivet kan køre i døgndrift  

 med deraf følgende gener, især for de omkringboende borgere, når blot en  

 enkelt  

 restaurant har tilladelse til at holde åbent til kl. 05.00.
 Ved at inddrage  

 05.00-tilladelserne for hver af Deres klienter og i stedet meddele tilladelse  

 til, at de kan holde åbent til kl. 04.00, opnås, at alle restauranter i  

 midtbyen skal lukke senest kl. 04.00, og at ingen kan åbne igen før kl.  

 05.00.  

 På denne måde har bevillingsnævnet villet tilgodese, at nattelivet og de  

 medfølgende uroligheder kan ophøre før dagen begynder.
De har anført, at  

 bevillingsnævnet ikke har dokumenteret, at der er en sammenhæng mellem  

 urolighederne m.v. og restauranternes åbningstider.
Bevillingsnævnet finder  

 imidlertid, at det er utvivlsomt, at der er en sådan sammenhæng.
Dette er  

 også  

 kommet til udtryk ved formuleringen af bestemmelsen i restaurationslovens §  

 28,  

 stk. 4, jfr. de ... hensyn, som skal indgå i overvejelserne om, hvorvidt der  

 skal meddeles tilladelse til at holde åbent i den almindelige lukketid.
Der  

 henvises i den forbindelse også til den tidligere fremsendte notits af 11.  

 december 1998 fra Ordenspolitiet i Sønderborg, hvorefter der siden  

 indførelsen  

 af de nye lukketider, hvor ingen restauranter længere har tilladelse til at  

 holde åbent længere end til kl. 04.00, ikke længere spredes nær så meget  

 affald, især glasskår som tidligere, ligesom det er oplyst, at kommunens  

 gartnerafdeling nu har langt færre opgaver med genplantning af kummer med  

 granbeplantning.
Som det er Dem og Deres  

 klienter bekendt har bevillingsnævnet meddelt tilladelse til, at andre  

 restauranter i midtbyen, som tidligere havde tilladelse til at holde åbent  

 til  

 kl. 02.00, kan få udvidet åbningstilladelse til kl. 03.00, ligesom  

 pizzeriaer,  

 pølsevogne o. lign. serveringssteder, som ikke har alkoholbevilling, får  

 ensartet lukketid kl. 03.00. Begrundelsen er, at bevillingsnævnet herved  

 tilstræber, at gæsterne fordeles i flere restauranter og derved, bl.a. af  

 brandsikkerhedshensyn, får mere plads til rådighed.
Samtidig opnås, at  

 lukketiden i midtbyen generelt koncentreres omkring kl. 03.00-04.00,  

 formentlig  

 med den virkning, at en stor del af gæsternes vandringer fra den ene  

 restaurant  

 til den anden undgås, med henblik på mulighederne for at der opstår  

 voldssituationer og anden uorden i denne forbindelse nedsættes.
 Bevillingsnævnet følger  

 udviklingen i nattelivet i midtbyen i Sønderborg meget nøje med henblik på,  

 at  

 det inden udgangen af september 1999 kan afgøres, hvorvidt de nugældende  

 åbningstilladelser i midtbyen bør fastholdes eller ændres ud fra de hensyn,  

 som  

 er nævnt ovenfor i restaurationslovens § 28, stk. 4.
Bevillingsnævnets afgørelse  

 kan inden 4 uger indbringes for Sønderborg Byråd ..." Af den af bevillingsnævnet  

 omtalte notits af 11. december 1998 fra ordenspolitiet i Sønderborg fremgår,  

 at  

 en kommunal gadefejer på forespørgsel fra en politiassistent har oplyst, at  

 der  

 efter indskrænkningen af restaurationernes lukketider med virkning fra 1.  

 oktober 1998 ikke var så meget affald i gaderne - herunder især flaskeskår,  

 og  

 at dette var den generelle opfattelse i afdelingen.
Det fremgår videre, at  

 den  

 pågældende var bekendt med, at lederen af kommunens gartneriafdeling havde  

 langt færre opgaver med genplantning af kummer med granbevoksning Ved brev af 29. januar 1999  

 indbragte advokat Kjeld Christensen bevillingsnævnets afgørelse for byrådet.  

 Af  

 brevet fremgik bl.a. følgende:
"Jeg læser med nogen  

 forundring bevillingsnævnets bemærkninger om, at alle lukketider i midtbyen  

 herefter er kl. 04.00, idet Hotel Scandic mig bekendt ikke har fået inddraget  

 sin 05.00-bevilling.
Hotel Scandic må om noget siges at ligge i midtbyen og  

 en  

 begunstigelse af denne virksomhed, til skade for de øvrige, kunne lede  

 tankerne  

 hen på, at kommunen ikke alene forvalter i strid med reglerne for  

 tilbagekaldelse af begunstigende forvaltningsakter, men også udøver  

 magtfordrejning." Den 24. februar 1999 traf  

 Sønderborg Byråd beslutning om at fastholde bevillingsnævnets afgørelse af  

 26.  

 januar 1999 om ændring af de omhandlede restaurationers åbningstilladelser og  

 tiltræde nævnets begrundelse.
 Af den sagsfremstilling, som  

 blev forelagt byrådet, fremgår bl.a. følgende:
"Det kan ... bemærkes,  

 at "midtbyen" ifølge bevillingsnævnets definition i denne sag er  

 området beliggende nord for Hotel Scandic afgrænset mod nord af Jernbanegade,  

 med vest af havnen, mod syd af Sønderbro, Brogade og Mellemgade og mod øst af  

 Lille Rådhusgade, Rådhustorvet og Perlegade.
Det er i dette område,  

 bevillingsnævnet  

 finder, at det er nødvendigt at indskrænke åbningstiderne, idet det er dette  

 område, der i særlig grad er ramt af voldsepisoder, uroligheder, affald på  

 gader og fortove o.l.
Disse forhold gør sig ikke gældende i området omkring  

 Hotel Scancic og Interscan, som begge fortsat har tilladelse til at holde  

 åbent  

 til kl. 05.00." Byrådets afgørelse og  

 begrundelsen herfor blev ved kommunens brev af 3. marts 1999 meddelt advokat  

 Kjeld Christensen.
 Ved brev af 16. marts 1999  

 klagede advokat Kjeld Christensen til Tilsynsrådet for Sønderjyllands Amt.
 Ved brev af 19. marts 1999  

 anmodede tilsynsrådet Sønderborg Byråd om en udtalelse til brug for  

 behandlingen af sagen.
 Byrådet behandlede sagen den  

 21. april 1999 og vedtog at henholde sig til bevillingsnævnets afgørelse af  

 26.  

 januar 1999 og byrådets egen afgørelse af 24. februar 1999, hvilket blev  

 meddelt tilsynsrådet i brev af 27. maj 1999.
Ved brev af 10. juni 1999  

 til tilsynsrådet kommenterede advokat Kjeld Christensen byrådets udtalelse.  

 Af  

 brevet fremgår bl.a., at den ændrede åbningstid havde betydet et drastisk  

 fald  

 i omsætningen for de fire restauranter, at diskotek Smedien var gået konkurs,  

 at omsætningen i Diskotek Roosevelt var under halvdelen af den tidligere  

 omsætning, idet der var en tilbagegang i omsætningen på ca. 4 mio kr., og at  

 den samme tendens gjorde sig gældende for Christian d.
II, hvor  

 omsætningstabet  

 var ca. 2 mio kr.
Endvidere fremgår det, at det var restauratørernes  

 opfattelse, at hverken antallet af voldstilfælde eller uro og hærværk i  

 Sønderborgs  

 natteliv var blevet mindre, idet caféerne, der nu havde tilladelse til at  

 holde  

 åbent til kl. 03.00, tiltrak et stadigt yngre publikum, som var uden opsyn,  

 idet caféerne ikke havde pligt til at have dørmænd.
 Ved brev af 21. juni 1999  

 anmodede tilsynsrådet Erhvervs- og Selskabsstyrelsen, hvorunder  

 restaurationslovgivningen henhører, om en udtalelse.
 Af Erhvervs- og  

 Selskabsstyrelsens brev af 26. juli 1999 til tilsynsrådet fremgår bl.a.  

 følgende:
 "Efter Erhvervs- og  

 Selskabsstyrelsens opfattelse indeholder restaurationsloven ikke hjemmel til  

 at  

 foretage en generel indskrænkning i åbningstiden fra kl. 05.00 til kl. 04.00,  

 heller ikke for en prøveperiode af 1 eller 2 år.
Skal en allerede givet  

 tilladelse til at holde åbent efter kl. 02.00 indskrænkes, må det ske under  

 iagttagelse af de almindelige forvaltningsretlige regler om tilbagekaldelse  

 af  

 en begunstigende forvaltningsakt.
Det indebærer efter styrelsens opfattelse,  

 at  

 der må foretages en individuel vurdering af de 4 natrestauranters forhold,  

 jf.  

 i øvrigt Erhvervs- og Selskabsstyrelsens brev af 20. oktober 1998 i denne sag  

 til tilsynsrådet.
Til orientering kan  

 styrelsen oplyse, at der tidligere er afsagt en højesteretsdom (U.1993.835H)  

 om  

 adgangen til at tilbagekalde en nattilladelse.
Lovgrundlaget var den  

 tidligere  

 restaurationslov af 1970. Problemstillingen var dog den samme som i  

 nærværende  

 sag, og i lighed med den gældende restaurationslov var spørgsmålet om  

 tilbagekaldelse af nattilladelse heller ikke omtalt i den tidligere lov.
Med hensyn til en generel  

 udvidelse af åbningstiden til længere end kl. 02.00 (for caféejere og andre  

 restauranter i Sønderborg), kan det oplyses, at § 28, stk. 1, ikke indeholder  

 hjemmel til, at Byrådet kan træffe en sådan beslutning.
En tilladelse til at  

 udvide åbningstiden til efter kl. 02.00 gives individuelt og efter politiets  

 samtykke, jf. § 28, stk. 4." Ved brev af 11. august 1999  

 anmodede tilsynsrådet om Sønderborg Byråds bemærkninger til Erhvervs- og  

 Selskabsstyrelsens udtalelse af 26. juli 1999, og om byrådets stillingtagen  

 til, hvorvidt udtalelsen gav byrådet anledning til en ændret vurdering af  

 sagen.
Byrådet behandlede sagen den  

 18. august 1999 og afgav ved brev af 19. august 1999 udtalelse til  

 tilsynsrådet.
Af brevet fremgår bl.a. følgende:
"Som det fremgår af  

 (beslutningsprotokollen fra byrådets møde) har byrådets flertal vedtaget at  

 meddele tilsynsrådet, at Sønderborg Byråd er enigt med Erhvervs- og  

 Selskabsstyrelsen i, at der ikke i restaurationsloven er hjemmel til at  

 foretage en generel indskrænkning af åbningstiden fra kl. 05.00 til kl.  

 04.00,  

 ej heller for en prøveperiode af 1 eller 2 år.
Skal en allerede givet  

 tilladelse til at holde åbent efter kl. 02.00 indskrænkes, må det ske under  

 iagttagelse af de almindelige forvaltningsretlige regler om tilbagekaldelse  

 af  

 en begunstigende forvaltningsakt.
Det indebærer, at der må foretages en  

 individuel vurdering af de enkelte restauranters forhold.
 Dette er i øvrigt også i  

 tråd med, hvad Byrådet har anført i sin begrundelse til advokaten for de 4  

 restauratører, og hvad Byrådet har meddelt Tilsynsrådet, hvor det bl.a.  

 anføres, at bevillingsnævnet og Byrådet er enig i, at der ikke i  

 restaurationslovgivningen er hjemmel til at tilbagekalde en tilladelse til  

 udvidet åbningstid, og at man imidlertid finder, at der i den foreliggende  

 situation ud fra almindelige forvaltningsretlige principper er hjemmel  

 hertil.
Byrådet er også enigt i, at  

 der må foretages en individuel vurdering i hvert enkelt tilfælde.
Dette er i  

 første omgang sket ved, at bevillingsnævnet har afgrænset det område i byen,  

 hvor de ordensmæssige problemer m.v. er særligt udtalte.
Bevillingsnævnet har  

 benævnt området "midtbyen" og afgrænset det mod nord af  

 Jernbanegade,  

 mod vest af havnen, mod syd af Sønderbro, Brogade og Mellemgade og mod øst af  

 Lille Rådhusgade, Rådhustorvet og Perlegade.
 Det er i dette område,  

 bevillingsnævnet har fundet, at det var nødvendigt at indskrænke  

 åbningstiderne, idet det er dette område, der i særlig grad er ramt af  

 voldsepisoder, uroligheder, affald på gader og fortove og lignende.
Disse forhold gør sig ikke  

 gældende i området omkring Hotel Scandic og Hotel Interscan, som begge  

 fortsat  

 har tilladelse til at holde åbent til kl. 05.00. En individuel vurdering af  

 hver enkelt af de 4 restauranter i dette afgrænsede område, som tidligere  

 havde  

 tilladelse til at holde åbent til kl. 05.00 fører til, at nattelivet i den  

 indre by kan køre i døgndrift, med deraf følgende gener, især for de  

 omkringboende borgere, når blot en enkelt restaurant har tilladelse til at  

 holde åbent til kl. 05.00. Ved at inddrage 05.00-tilladelserne for hver  

 enkelt  

 af de 4 restauranter, som tidligere havde tilladelse til at holde åbent til  

 kl.  

 05.00, opnås, at alle restauranter i midtbyen skal lukke senest kl. 04.00 og  

 at  

 ingen kan åbne igen før kl. 05.00. Formålet hermed er at søge at opnå, at  

 nattegæsterne forlader midtbyen senest, når restauranterne lukker kl. 04.00,  

 således at der kan blive ro i midtbyen før restauranterne må åbne igen kl.  

 05.00. Bevillingsnævnet har skønnet, at det ikke er nødvendigt at inddrage  

 05.00-tilladelserne for virksomheder uden for midtbyen, som f.eks.
Hotel  

 Scandic og Hotel Interscan for at tilgodese dette.
 Byrådet kan endvidere  

 tilslutte sig Erhvervs- og Selskabsstyrelsens opfattelse om, at  

 restaurationslovens § 28, stk. 1, ikke indeholder hjemmel til, at Byrådet kan  

 træffe en beslutning om en generel åbningstid til længere end kl. 02.00 for  

 caféejere og andre restauranter i Sønderborg.
 I denne forbindelse skal det  

 imidlertid præciseres, at der ikke i Sønderborg er truffet en sådan  

 beslutning.  

 Bevillingsnævnet har efter ansøgning og individuelt meddelt tilladelse til,  

 at  

 nogle restauranter i midtbyen, som tidligere havde tilladelse til at holde  

 åbent til kl. 02.00, har fået udvidet åbningstilladelse til kl. 03.00. Der er  

 således stadig restauranter i området, som skal lukke kl. 02.00. Dels  

 restauranter, som ikke har ansøgt om udvidet åbningstid og dels restauranter,  

 som ud fra en konkret vurdering har fået afslag på en ansøgning herom.
Det kan imidlertid  

 konstateres, at antallet af åbningstilladelser fra kl. 02.00 til kl. 03.00 er  

 udvidet.
Formålet hermed har været at tilstræbe, at gæsterne fordeles i flere  

 restauranter og derved bl.a. af brandsikkerhedshensyn får mere plads til  

 rådighed,  

 jf. den tidligere meddelte begrundelse.
Alt i alt kan det  

 konkluderes, at Byrådet deler Erhvervs- og Selskabsstyrelsens opfattelse  

 således som den er kommet til udtryk i skrivelse af 26.07.1999 til  

 tilsynsrådet, og at udtalelsen ikke giver anledning til en ændret vurdering  

 af  

 sagen, som for tiden evalueres af bevillingsnævnet med henblik på, at der kan  

 træffes afgørelser om restauranternes åbningstid med virkning fra  

 01.10.1999." Af tilsynsrådets  

 telefonnotat vedrørende en samtale den 7. september 1999 mellem  

 sagsbehandleren  

 i tilsynsrådets sekretariat og en ansat i Sønderborg Kommune fremgår bl.a.  

 følgende:
"(Den ansatte i  

 kommunen) oplyser, at der ikke i de meddelte alkoholbevillinger er taget  

 decideret stilling til udløb af natbevillingerne.
Da alkoholbevillingerne  

 løber  

 over 8 år er det imidlertid nærliggende at tro, at restauratørerne er gået ud  

 fra, at der er tale om en tilsvarende forlængelse af natbevillingerne, hvad  

 der  

 svarer til oversigten "nattilladelser udskrevet fra  

 Bevillingsregistret".
Der er ifølge (den ansatte i  

 kommunen) ikke tale om nogen bevilling "indtil videre" bortset fra  

 restaurant Smedien på grund af uro omkring restauranten.
Der er heller ikke  

 skrevet ud til restauratørerne om nattilladelser "indtil videre",  

 som  

 politimesteren tidligere har bedt kommunen om." I brev af 9. september 1999  

 til tilsynsrådet anførte advokat Kjeld Christensen bl.a., at der ikke var  

 sket  

 nogen individuel vurdering af de enkelte serveringssteder, før  

 bevillingsnævnet  

 den 9. juni 1998 traf afgørelse om indskrænkning af åbningstiden fra kl. 05  

 til  

 kl. 04 og om at udvide caféernes åbningstid fra kl. 02 til kl. 03, men at der  

 var tale om generelle retningslinier for restaurationernes åbningstider, og  

 at  

 dette forhold - uanset en ændret formulering af beslutningen og uanset  

 begrundelsen for bevillingsnævnets og byrådets afgørelser af henholdsvis 26.  

 januar og 24. februar 1999 samt byrådets udtalelse af 19. august 1999 - ikke  

 var ændret.
Kjeld Christensen anførte videre, at indskrænkningen i de fire  

 restauranters åbningstid fra kl. 05 til kl. 04 ikke var sket efter en  

 individuel vurdering og derfor var ulovlig, og at tilsagnet om en generel  

 udvidelse af åbningstiderne for caféer mv. ikke havde hjemmel i loven og  

 derfor  

 var ulovligt.
 Af referat af  

 bevillingsnævnets møde den 21. september 1999 fremgår, at bevillingsnævnet  

 traf  

 beslutning om at genindføre åbningstilladelserne til 05, dog med den  

 begrænsning, at der senest ved fornyelse vil blive stillet krav om genåbning  

 tidligst kl. 10 om formiddagen.
 Af tilsynsrådets afgørelse  

 af 15. oktober 1999 fremgår bl.a. følgende:
 "Tilbagekaldelse eller  

 ændringer i vilkårene for en natbevilling afgøres med udgangspunkt i  

 restaurationsloven efter almindelige forvaltningsretlige regler om  

 tilbagekaldelse af begunstigende forvaltningsakter.
 Tilsynsrådet lægger til  

 grund, at der efter praksis kun kan gøres indgreb i den enkelte restauratørs  

 næringsadkomst, hvis der foreligger særligt tungtvejende grunde, hvor  

 kommunens  

 interesse i ændringer er mere væsentlige end den enkelte restauratørs  

 berettigede  

 forventninger og tillid til den givne tilladelse.
 I tilfælde, hvor der som i  

 den omhandlede sag er tale om tidsbegrænsede tilladelser, er muligheden for  

 ændringer i vilkårene efter forvaltningsretlig praksis yderligere  

 indskrænket.
 Tilsynsrådet anser det for  

 tvivlsomt, om der i forhold til tidspunkterne for de meddelte  

 alkoholbevillinger og nattilladelser senere er fremkommet nye oplysninger af  

 så  

 tungtvejende, ordensmæssig karakter, at der har været grundlag for et indgreb  

 i  

 næringsadkomsten for den enkelte restauratør.
 Tilsynsrådet lægger  

 endvidere til grund, at det ifølge udtalelsen fra Erhvervs- og  

 Selskabstyrelsen  

 efter forvaltningsretlige regler og domspraksis er en forudsætning for at  

 ændre  

 en allerede udstedt tilladelse, at der er foretaget en individuel vurdering  

 af  

 forholdene omkring den enkelte restaurant.
 Tilsynsrådet konstaterer i  

 denne forbindelse, at de meddelte afgørelser til de 4 restauranter alle er af  

 generel karakter med et enslydende indhold og begrundelse.
 Byrådets henvisning til, at  

 den individuelle vurdering har fundet sted ved en afgrænsning af  

 restauranternes beliggenhed til "Midtbyen", kan efter tilsynsrådets  

 opfattelse ikke tillægges betydning.
 Da byrådet således ikke har  

 foretaget de individuelle vurderinger, der er forudsat i praksis, er byrådets  

 afgørelse om at indskrænke åbningstiden ikke lovlig.
Tilsynsrådet bemærker, at  

 der i forvaltningsretten ikke findes regler om forsøgsvise indskrænkninger  

 (prøveperioder) i udstedte tilladelser.
I det omfang det ikke i lovgivningen  

 er  

 direkte udelukket at indgå aftaler om næringsretlige tilladelser, må  

 eventuelle  

 særlige forsøgsordninger efter tilsynsrådets opfattelse forudsætte samtykke  

 fra  

 de involverede parter.
 Tilsynsrådet annullerer  

 derfor efter styrelseslovens § 61 byrådets beslutning af 24. februar 1999,  

 hvorefter byrådet har vedtaget at fastholde bevillingsnævnets afgørelse(r) om  

 at indskrænke åbningstiden for de omhandlede 4 natrestauranter.
 For så vidt angår  

 spørgsmålet om udvidelse af åbningstiden for caféer og andre restauranter fra  

 kl. 02.00 til kl. 03.00, lægger tilsynsrådet til grund, at der i følge  

 Erhvervs- og Selskabsstyrelsens opfattelse efter restaurationslovens § 28,  

 stk.  

 1, ikke er hjemmel til at træffe sådanne generelle beslutninger.
 Tilsynsrådet lægger  

 endvidere til grund, at det efter § 28, stk. 4, kun er visse restauranter  

 (f.eks. med gode lokaleforhold til spisning eller underholdning), der med  

 politiets tilladelse kan bevilges tilladelse til at holde åbent efter kl.  

 02.00.
 Det vil derfor være i strid  

 med loven at give tilladelse til et større antal caféer og restauranter i  

 byen.
 Byrådet har i sin seneste  

 redegørelse til tilsynsrådet oplyst, at beslutningen om udvidelse af  

 åbningstiden fra kl. 02.00 til kl. 03.00 er truffet af bevillingsnævnet efter  

 ansøgning og efter en individuel vurdering.
 Da byrådet efter det oplyste  

 ikke har truffet nogen afgørelse i disse sager, der alle har karakter af  

 begunstigende forvaltningsakter, er tilsynsrådet afskåret fra at anvende  

 eventuelle sanktioner efter styrelseslovens § 61.
Tilsynsrådet er gennem  

 oplysninger fra dagspressen bekendt med, at der senere er truffet beslutning  

 om  

 at udvide åbningstiden for de 4 natrestauranter.
Tilsynsrådet anmoder byrådet  

 om at bekræfte dette." Sønderborg Byråd vedtog den  

 23. februar 2000 på grundlag af et brev og et notat af 27. januar 2000 fra  

 advokat Andreas Fischer at indbringe tilsynsrådets afgørelse om annullation  

 for  

 Indenrigsministeriet.
 Af advokat Andreas Fischers  

 brev af 27. januar 2000 til byrådet fremgår bl.a. følgende konklusioner:
 "Tilsynsrådet burde  

 ikke den 15. oktober 1999 have truffet beslutning om annullation af Byrådets  

 afgørelse, dels fordi åbningstiden på dette tidspunkt var tilbageført til kl.  

 05.00, dels fordi der manglede den klarhed i retsgrundlaget, som er nødvendig  

 for at annullation kan komme på tale.
 Hvad angår lovligheden af  

 bevillingsnævnets afgørelse om indskrænkning af åbningstiden for de 4  

 restaurationer til kl. 04.00, og byrådets efterfølgende godkendelse heraf, er  

 det min opfattelse, at beslutningerne var fuldt lovlige.
Et væsentligt element i denne  

 vurdering er selvsagt, at det har vist sig, at nattilladelserne, som blev  

 meddelt ved bevillingsnævnets skrivelser af 24. maj 1994 var givet  

 "indtil  

 videre", medens tilsynsrådet har lagt til grund, at tilladelserne var  

 gældende i samme periode som alkoholbevillingerne.
Disse skrivelser var  

 tilsynsrådet ikke bekendt med.
Derimod forelå skrivelse af 8. december 1994  

 fra  

 bevillingsnævnet til Revisionsfirmaet Niels Kristian Ladefoged for  

 tilsynsrådet, og af denne skrivelse fremgår klart, at åbningstilladelsen - i  

 hvert fald til Diskotek Smedien - var meddelt "indtil videre". De  

 tidligere af politimesteren meddelte nattilladelser var derimod givet for et  

 kalenderår ad gangen.
Jeg har i øvrigt ved  

 konstateringen af lovligheden af bevillingsnævnets og byrådets afgørelser  

 lagt  

 vægt på, at  

  

 der er tale om en  

 løbende næringsretlig tilladelse, som efter sagens natur ikke kan betragtes  

 som  

 permanente, evigtvarende tilladelser, og for hvilke der derfor efter den  

 forvaltningsretlige teori er en udvidet adgang til tilbagekaldelse.
at  

  

 der med klausulen  

 "indtil videre" er taget et forbehold om revurdering og  

 tilbagekaldelse af tilladelsen, således at restauratørerne ikke kunne have  

 nogen berettiget forventning om tilladelsens permanens, at  

  

 bevillingsnævnet  

 og byrådet på grundlag af de 6 hensyn, som restaurationslovens § 28, stk. 4,  

 foreskriver varetaget, var berettiget til at ændre åbningstiden, især når  

 ændringen var af begrænset omfang, at  

  

 bevillingsnævnets  

 vedtagelse af 9. juni 1998 om begrænsning af åbningstiden var begrundet i  

 voldsepisoder, uroligheder, affald m.v. i de sene nattetimer, forhold som var  

 generelle og derfor ikke kunne give anledning til en individuel bedømmelse af  

 hver enkelt restauration og at  

  

 nævnet og byrådet  

 således har foretaget en konkret vurdering af de ifølge loven afgørende  

 hensyn  

 for nattilladelser." Af advokat Andreas Fischers  

 notat af 27. januar 2000 fremgår bl.a. følgende:
"Det er en forudsætning  

 for tilsynsmyndighedens anvendelse af sanktioner .., at sanktioner i det  

 konkrete tilfælde må anses for påkrævet.
Det kan i høj grad diskuteres, om  

 annullation var "påkrævet" på et tidspunkt, hvor virkningerne af  

 byrådets beslutning var ophørt.
Såfremt tilsynsrådet ikke desto mindre fandt  

 beslutningen ulovlig, kunne dette have været udtrykt ved en påpegelse over  

 for  

 byrådet, jfr. i det hele Lov om kommunernes styrelse med kommentarer, side  

 245.
 ...
Konklusion Det kan lægges til grund, at  

 tilsynsrådet har været fejlunderrettet om en væsentlig faktisk oplysning,  

 nemlig at de oprindelige åbningstilladelser var meddelt "indtil  

 videre" og ikke for en tidsbegrænset periode.
 Af tilsynsrådets afgørelse  

 fremgår endvidere, at fejloplysningen om, at tilladelserne skulle være  

 tidsbegrænsede danner grundlag for forkerte forvaltningsretlige slutninger,  

 der  

 leder til konklusionen: at byrådets beslutning var ulovlig.
Dertil kommer, at  

 tilsynsrådet ikke har været tilstrækkelig detaljeret i sin vurdering af, i  

 hvilket omfang en række forvaltningsretlige begreber kan finde anvendelse på  

 de  

 faktiske omstændigheder i sagen.
Det gælder i vurderingen af, -  

 	  

    

 om der er tale om en  

 begunstigende forvaltningsakt - det er der formentlig kun delvis, -  

 	  

    

 i hvilket omfang  

 (delvis) begunstigende forvaltningsakter kan tilbagekaldes - det kan de  

 navnlig, hvis tilladelsen er meddelt "indtil videre" (svarer til et  

 tilbagekaldelsesforbehold), og hvor dette forbehold er lovhjemlet (som i  

 restaurationslovens § 33) -  

 	  

    

 om der lovligt kan  

 foretages indgreb i "næringsadkomsten" næringsretlige tilladelser  

 nyder næppe særlig beskyttelse, når de er meddelt med  

 tlbagekaldelsesforbehold,  

 samt når indgrebet alene har virkning for fremtiden, -  

 	  

    

 hensynet til  

 restauratørernes "berettigede forventninger" - restauratørerne  

 kunne  

 ikke med rette gå ud fra, at åbningstilladelserne gjaldt i samme periode som  

 alkoholbevillingerne, -  

 	  

    

 om der forelå nye  

 oplysninger - det gjorde der i et vist omfang.
I øvrigt er nye oplysninger  

 ikke  

 afgørende for, om tilladelserne kan ændres.
... Kravet om  

 individualisering må tilpasses efter bl.a. hjemmelsloven (udgangspunktet i  

 henhold til restaurationslovens forarbejder er ens lukketid) og afstemmes med  

 det forvaltningsretlige krav om ligebehandling.
Det vurderes, at individuelle  

 forhold kun i meget begrænset omfang kan tænkes at have betydning for den  

 afvejning, der ligger til grund for byrådets beslutning, samt at byrådet ikke  

 har foretaget en fuldstændig afskæring af det forvaltningsmæssige skøn.
Der  

 er  

 derfor efter omstændighederne taget tilstrækkeligt hensyn til  

 individualiseringskravet.
 Med i den samlede vurdering  

 af, hvorvidt byrådets beslutning hviler på et forvaltningsretligt korrekt og  

 lovligt beslutningsgrundlag, hører at byrådet/bevillingsnævnet forud for  

 beslutningen om indskrænkning af åbningstilladelserne havde foretaget  

 omhyggelige undersøgelser og høring af alle relevante parter, herunder ved  

 indhentelse af redegørelse fra politimesteren, ved afholdelse af møde med  

 alle  

 restaurationsejere og ved drøftelser med initiativgruppen "Natteliv og  

 Dialog".
 Af sagsfremstillingen  

 vedrørende byrådets beslutning af 23. februar 2000 om at indbringe  

 tilsynsrådets afgørelse om annullation for ministeriet fremgår bl.a.  

 følgende:
"Forvaltningen skal  

 bemærke, at det er korrekt, at bevillingsnævnets brev af 24. maj 1994, hvor  

 det  

 til restauratørerne er meddelt, at nattilladelserne er gældende indtil  

 videre,  

 ikke er indgået i sagen som blev rejst i 1997. Brevet er ej heller fremsendt  

 til tilsynsrådet, hvilket det burde have været.
I forbindelse med advokat  

 Fischers forespørgsel til forvaltningen er man imidlertid blevet opmærksom på  

 sagen med det pågældende brev til restauratører med nattilladelser." I anledning af Sønderborg  

 Byråds klage anmodede Indenrigsministeriet ved brev af 8. marts 2000  

 Tilsynsrådet for Sønderjyllands Amt om en udtalelse.
 I den anledning anmodede  

 tilsynsrådet advokat Kjeld Christensen om bemærkninger til det i Sønderborg  

 Byråds klage anførte.
Advokat Kjeld Christensen  

 anførte i sin udtalelse af 6. april 2000 til tilsynsrådet bl.a., at det af  

 byrådet anførte ikke gav ham anledning til yderligere bemærkninger, idet det  

 efter hans opfattelse ikke kan tillægges nogen betydning, at der i brev af  

 24.  

 maj 1994 til bevillingshaverne er anført, at nattilladelserne er gældende  

 indtil videre, da forvaltningsretlige principper for tilbagekaldelse af  

 begunstigende forvaltningsakter ikke har været fulgt.
Det fremgik videre, at  

 der efter advokat Kjeld Christensens opfattelse måtte lægges vægt på, at det  

 i  

 forvaltningens administration af natbevillingerne tilsyneladende havde været  

 opfattelsen, at de var givet på tid og knyttet til udløbet af  

 alkoholbevillingerne.
 Tilsynsrådet anmodede  

 endvidere Erhvervs- og Selskabsstyrelsen om en supplerende udtalelse i sagen.  

 Af styrelsens udtalelse af 3. maj 2000 fremgår bl.a. følgende:
 "Erhvervs- og  

 Selskabsstyrelsen har ved brev af 20. marts 2000 fra Tilsynsrådet for  

 Sønderjyllands Amt modtaget en forespørgsel om, hvorvidt der i  

 restaurationsloven eller i forarbejder hertil er hjemmel til at indsætte  

 tilbagekaldelsesforbehold i forbindelse med, at der gives nattilladelse, jf.  

 §  

 28, stk. 4, i restaurationsloven.
 Styrelsen har tidligere ved  

 brev af 26. juli 1999 udtalt sig i sagen .... Styrelsen udtalte dengang, at  

 restaurationsloven efter styrelsens opfattelse ikke indeholder hjemmel til at  

 foretage en generel tilbagekaldelse af en række restauranters nattilladelser,  

 men at en eventuel tilbagekaldelse må foretages på grundlag af en individuel  

 vurdering af de pågældende natrestauranters forhold.
 Tilsynsrådets fornyede  

 henvendelse af 20. marts 2000 giver anledning til følgende supplerende  

 kommentarer:
 En bestemmelse om  

 tilbagekaldelse af nattilladelse fandtes i § 31 i beværterloven (nr. 129 af  

 15.  

 marts 1939), som trådte i kraft den 1. juni 1939. Det hed: "Tilladelsen  

 kan til enhver tid tilbagekaldes af politiet, såfremt dens benyttelse giver  

 anledning til uorden eller ulemper." Bestemmelsen er gentaget i den  

 senere  

 beværterlov (nr. 207 af 7. juni 1958).
 Kriterierne for  

 tilbagekaldelse er ikke nærmere uddybet i lovenes forarbejder.
 Den udtrykkelige bestemmelse  

 om tilbagekaldelse er ikke gentaget i lov om restaurations- og  

 hotelvirksomhed  

 m.v. (nr. 121 af 25. marts 1970).
I forarbejderne til  

 1970-lovens § 28, stk. 3, forudsættes det, at bevillingerne "vil kunne  

 betinges således, at de i tilfælde af misbrug bortfalder eller vil kunne  

 tilbagekaldes". Der er imidlertid ikke i forarbejderne holdepunkter for  

 at  

 antage, at dette skal forstås som en begrænsning af den adgang til  

 tilbagekaldelse af natbevillinger, som bestod efter beværterlovens § 30, stk.  

 2, (lov nr. 207 af 7. juni 1958). Selv om det kan forekomme mindre heldigt,  

 at  

 tilbagekaldelsesadgangen ikke er omtalt i loven, må det derfor antages, at  

 nattilladelser, uanset hvilke vilkår der måtte være fastsat i den enkelte  

 bevilling, fortsat kan tilbagekaldes af politiet, hvis den sene åbningstid  

 giver anledning til væsentlig uorden eller væsentlige ulemper, jf.
UfR  

 1993.835  

 H.
 Ved en vurdering af,  

 hvorvidt tilbagekaldelse kan finde sted, kan formentlig indgå overvejelser  

 om,  

 hvorvidt tilladelsen ville have været givet, hvis man ved tilladelsens  

 givelse  

 havde kunne forudse den udvikling, tilladelsen har medført.
 Styrelsen er endvidere af  

 den opfattelse, at bevillingsmyndigheden kan tidsbegrænse en nattilladelse.  

 Loven indeholder ikke en direkte hjemmel hertil, men da bevillingsmyndigheden  

 kan undlade at give en tilladelse, hvis dette kan begrundes i de hensyn, som  

 skal varetages med loven, kan en tilladelse også tidsbegrænses ud fra de  

 samme  

 hensyn.
Det er imidlertid styrelsens  

 opfattelse, at en sådan tidsbegrænsning bør angives konkret.
Et udsagn om, at  

 en tilladelse er givet "indtil videre", er efter styrelsens  

 opfattelse ikke tilstrækkeligt konkret til at kunne danne grundlag for en  

 tilbagekaldelse af en nattilladelse, men kan alene betragtes som en  

 henvisning  

 til den almindelige tilbagekaldelsesadgang ved begunstigende  

 forvaltningsakter.
Styrelsen har i brev af 9.  

 februar 2000 til Århus Kommune nærmere redegjort for sin opfattelse af  

 tilbagekaldelsesadgangen ved nattilladelser.
Kopi af brevet er vedlagt og der  

 henvises hertil." Af Erhvervs- og  

 Selskabsstyrelsens brev af 9. februar 2000 til Århus Kommune fremgår bl.a.  

 følgende:
 "Med den nuværende lov  

 om restaurations- og hotelvirksomhed m.v., jf. lovbekendtgørelse nr. 203 af  

 31.  

 marts 1998, overgik kompetencen til at meddele "nattilladelse" fra  

 politimesteren til kommunalbestyrelsen.
 ...
Der er således lagt op til,  

 at (alkohol)bevillingen og spørgsmålet om "nattilladelse" kan  

 behandles samlet.
Der er dog fortsat tale om to forskellige tilladelser.
 For så vidt angår bortfald  

 af en bevilling fremgår det af § 18, stk. 1, nr. 2, at en alkoholbevilling  

 bortfalder, når bevillingens gyldighedstid udløber, uden at fornyelse finder  

 sted.
En tilsvarende bestemmelse  

 om bortfald af "nattilladelse" findes ikke i loven.
I mangel af  

 særlig bestemmelse herom kan det efter styrelsens opfattelse næppe antages,  

 at  

 det tillige har været hensigten, at "nattilladelse" uden videre  

 bortfalder  

 ved bevillingens udløb.
Den naturlige sammenhæng  

 mellem alkoholbevillingen og "nattilladelsen" ved bevillingens  

 givelse er efter styrelsens opfattelse først og fremmest af praktisk karakter  

 -  

 således som det fremgår af lovbemærkningerne - og medfører således ikke i sig  

 selv, at der ved fornyelse af en bevilling samtidig kan ske indskrænkninger i  

 en eventuel "nattilladelse". En indskrænkning er et indgreb i en  

 tilladelse, som restauratøren har indrettet sig på.
De almindelige  

 forvaltningsretlige regler om tilbagekaldelse af en begunstigende  

 forvaltningsakt skal derfor efter styrelsens opfattelse iagttages.
 Indskrænkninger i en  

 "nattilladelse" samtidig med fornyelse af bevillingen må derfor  

 bero  

 på en selvstændig vurdering af, om der er grundlag for denne indskrænkning i  

 f.eks. restauratørens hidtidige tilladelse.
I en vurdering af, hvorvidt  

 tilbagekaldelse kan finde sted, kan formentlig også indgå overvejelser om,  

 hvorvidt en tilladelse ville have været givet, hvis man ved tilladelsens  

 givelse havde kunne forudse den udvikling, tilladelsen har medført.
Hvis den  

 sene  

 åbningstid har givet anledning til væsentlig uorden eller væsentlige ulemper,  

 eller hvis tilladelsen indeholder en betingelse herom, kan tilladelsen  

 tilbagekaldes.
 Det er ikke en betingelse  

 for tilbagekaldelse af en "nattilladelse", at det kan lægges  

 bevillingshaveren til last, at "nattilladelsen" giver anledning til  

 gener.
 ...
 Da  

    

 miljømæssige hensyn således indgår med  

 væsentlig vægt (ved afgørelse af om nattilladelse skal gives og ved afgørelse  

 om en endnu ikke påbegyndt restaurationsvirksomhed skal lukke tidligt samt  

 ved  

 kommunalbestyrelsens fastsættelse af den almindelige lukketid) - og da der  

 ikke  

 er tale om indskrænkning i den almindelige åbningstid - er styrelsen  

 tilbøjelig  

 til at mene, at det ikke vil stride imod lovens sigte at lade miljømæssige  

 hensyn indgå i en vurdering af, om en "nattilladelse" bør  

 tilbagekaldes.
I den forbindelse finder  

 styrelsen, at tidspunktet for fornyelse af den almindelige bevilling kan være  

 et velegnet tidspunkt for en vurdering af "nattilladelsen",  

 herunder  

 om forholdene har ændret sig på en sådan måde, at "nattilladelsen"  

 bør indskrænkes af miljømæssige hensyn." Ved brev af 5. maj 2000  

 afgav tilsynsrådet udtalelse til Indenrigsministeriet.
Af udtalelsen fremgår  

 bl.a. følgende:
 "Indledningsvis  

 bemærkes, at tilsynsrådet ikke på tidspunktet for rådets afgørelse havde fået  

 nogen meddelelse fra byrådet eller kommunen om, at bevillingsnævnet på ny  

 havde  

 ændret åbningstiden.
 Blandt andet på baggrund af  

 Erhvervs- og Selskabsstyrelsens udtalelser i sagen har tilsynsrådet anset  

 byrådets afgørelse for at være i klar modstrid med lovgivningen.
 Tilsynsrådet har derfor  

 anset det for påkrævet at annullere beslutningen, i hvilken forbindelse det  

 bemærkes, at bevillingsnævnets og byrådets skiftende holdninger til  

 forsøgsordningens tidsmæssige udstrækning har forøget behovet for at skabe  

 klarhed på området.
 Tilsynsrådet er forundret  

 over, at der efter en meget omfattende korrespondance med kommunen først  

 efterfølgende er fremkommet oplysninger om bevillingsnævnets breve af 24. maj  

 1994.
 Tilsynsrådet lægger  

 imidlertid til grund, at den kommunale forvaltning, indtil de nye oplysninger  

 kom frem primo 2000 har været af den klare opfattelse, at natbevillingerne  

 til  

 de omhandlede 4 natrestauranter udløb svarende til det, der var gældende for  

 alkoholbevillingerne.
 Denne opfattelse af  

 retstilstanden er med oversigten "Nattilladelser udskrevet fra  

 Bevillingsregistret", som knytter sig til et notat fra politimesteren af  

 9. februar 1998, efter det oplyste kommunikeret videre til restauratørerne,  

 som  

 derfor må anses for at have indrettet driften af natrestauranterne i tillid  

 hertil.
 Bevillingsnævnets breve af  

 24. maj 1994 om åbningstid "indtil videre", som ikke senere er  

 fulgt  

 op eller nærmere præciseret, heller ikke under møder med restauratørerne, bør  

 derfor ikke tillægges nogen selvstændig betydning.
Det er fortsat tilsynsrådets  

 opfattelse, at tilbagekaldelsesforbehold af den omhandlede, upræcise karakter  

 uden angivelse af under hvilke omstændigheder, forbeholdet kan gøres gældende  

 ikke vil kunne udvide tilbagekaldelsesadgangen udover, hvad der følger af de  

 almindelige forvaltningsretlige principper for tilbagekaldelse.
Der henvises  

 til Forvaltningsret, Almindelige emner, s. 455 og til Karsten Loiborg i  

 Gammeltoft-Hansen m.fl., Forvaltningsret, s. 623.
 Tilsynsrådet deler således  

 ikke den opfattelse, som kommer til udtryk på s. 9 i redegørelsen fra  

 kommunens  

 advokat, hvorefter forbeholdet "indtil videre" kan begrunde  

 tilbagekaldelse efter et i princippet frit skøn med hjemmel i  

 restaurationslovens  

 § 33.
 Med henvisning til 1993. 835  

 H mener tilsynsrådet fortsat, at en ændring af den hidtidige åbningstid i  

 overensstemmelse med sædvanlige forvaltningsretlige principper forudsætter en  

 individuel vurdering af forholdene omkring den enkelte restaurant.
 Det vil derfor efter  

 tilsynsrådets opfattelse være i strid med praksis gennem generelle  

 beslutninger  

 at foretage indgreb i de enkelte restauratørers berettigede forventninger til  

 åbningstiden.
Tilsynsrådet fastholder  

 derfor afgørelsen, da der ikke er fremkommet nye faktiske eller retlige  

 forhold, der ændrer grundlaget for tilsynsrådets vedtagelse af 15. oktober  

 1999." Indenrigs- og Sundhedsministeriets afgørelse:
 Tilsynsmyndighedernes  

 kompetence:
 De for hvert amt nedsatte  

 tilsynsråd fører tilsyn med, at kommunerne overholder lovgivningen, jf. § 61  

 i  

 lov om kommunernes styrelse (lovbekendtgørelse nr. 629 af 29. juni 2001).
 Tilsynsrådene kan ikke tage  

 stilling til, om kommunernes sagsbehandling er rimelig eller hensigtsmæssig,  

 eller til spørgsmål vedrørende skønsudøvelse, så længe skønnet udøves inden  

 for  

 de rammer, der er fastsat i lovgivningen.
At lovgivningen overlader  

 kommunalbestyrelsen et skøn, er ikke ensbetydende med, at kommunen er retlig  

 ubunden i sin administration.
Kommunen er således som enhver  

 forvaltningsmyndighed forpligtet til at overholde forvaltningsretlige  

 grundsætninger, herunder alene inddrage saglige/lovlige kriterier i sin  

 skønsudøvelse.
Visse kriterier kan endvidere være obligatoriske at inddrage i  

 skønsudøvelsen, og der er grænser for adgangen til at sætte skøn under regel  

 m.v.
Kommunernes overholdelse af de retlige grænser, som sådanne  

 retsgrundsætninger  

 og principper sætter, kan tilsynsmyndigheden tage stilling til.
Virksomhed, der udøves af  

 myndigheder med tilknytning til en kommune, men med selvstændig kompetence -  

 nævn, kommissioner mv. - falder uden for de kommunale tilsynsmyndigheders  

 kompetence.
Dette gælder bl.a. bevillingsnævn.
Der henvises til lov om  

 kommunernes  

 styrelse med kommentarer, 2000, side 234, og betænkning nr. 1395/2000 om  

 Statens tilsyn med kommunerne, side 95.
Efter § 10, stk. 4, i lov om  

 restaurationsvirksomhed (lovbekendtgørelse nr. 203 af 31. marts 1998) kan  

    

 et bevillingsnævns afslag indbringes for  

 kommunalbestyrelsen.
Hvis kommunalbestyrelsen har taget stilling til et  

 bevillingsnævns afgørelse, kan de kommunale tilsynsmyndigheder tage stilling  

 til kommunalbestyrelsens behandling og afgørelse af sagen.
Efter de foreliggende  

 oplysninger er beslutningen om udvidelse af åbningstiderne for visse  

 restauranter i Sønderborg fra kl. 02 til kl. 03 truffet af bevillingsnævnet,  

 og  

 Sønderborg Byråd har ikke truffet afgørelser herom.
På den baggrund er det  

 Indenrigs- og Sundhedsministeriets opfattelse, at det falder uden for  

 tilsynsmyndighedernes kompetence at tage stilling til lovligheden af de  

 nævnte  

 afgørelser.
Ministeriet har i dag meddelt tilsynsrådet sin retsopfattelse  

 vedrørende dette spørgsmål.
 Tilsynsrådet for  

 Sønderjyllands Amt har derimod - som sket ved tilsynsrådets afgørelse af 15.  

 oktober 1999 - kompetence til at tage stilling til Sønderborg Byråds  

 afgørelse  

 af 24. februar 1999 om indskrænkning af åbningstiden for de fire i sagen  

 omhandlede restauranter fra kl. 05 til kl. 04.
 Ifølge § 47, stk. 3, jf. §  

 61, stk. 7, i lov om kommunernes styrelse kan tilsynsrådenes afgørelser om  

 annullation efter § 61, stk. 1, af kommunalbestyrelsen påklages til  

 Indenrigs-  

 og Sundhedsministeriet.
 Ministeriet kan i  

 forbindelse med en sådan klage ikke alene tage stilling til, hvorvidt  

 tilsynsrådet ved sin afgørelse har tilsidesat lovgivningen, herunder om  

 betingelserne for at annullere kommunalbestyrelsens beslutning var opfyldt,  

 men  

 foretage en fuld prøvelse af tilsynsrådets afgørelse, herunder af  

 rimeligheden  

 af et af tilsynsrådet udøvet skøn.
Tilsynsrådets  

 afgørelse om annullation Betingelser for annullation § 61, stk. 1, i lov om  

 kommunernes styrelse har følgende ordlyd:
"§ 61. Har  

 kommunalbestyrelsen truffet en beslutning, der strider mod lovgivningen, kan  

 tilsynsmyndigheden sætte beslutningen ud af kraft.
Under behandlingen af  

 sagen  

 kan tilsynsmyndigheden midlertidigt suspendere den pågældende beslutning.
Er  

 beslutningen bragt til udførelse, kan den dog kun suspenderes eller sættes ud  

 af kraft, hvis 1)  

 	  

    

 en part over for  

 tilsynsmyndigheden skriftligt fremsætter begæring herom, 2)  

 	  

    

 der ikke efter anden  

 lovgivning er en klageinstans og 3)  

 	  

    

 væsentlige hensyn,  

 særlig til private interesser, ikke taler herimod." Det er en forudsætning for  

 anvendelse af sanktioner, herunder annullationsbeføjelsen, at sanktioner i  

 det  

 konkrete tilfælde må anses for påkrævet.
 Det er endvidere i såvel  

 administrativ praksis som i domspraksis antaget, at det er en betingelse for  

 anvendelse af annullationsbeføjelsen i § 61, stk. 1, at der foreligger den  

 fornødne klarhed, dvs. at der ikke må være rimelig tvivl om, at lovgivningen  

 er  

 tilsidesat.
 Der kan nærmere henvises til  

 betænkning nr. 996/1983 om ansvarsplacering og reaktionsmuligheder i  

 kommunestyret, side 71 f, og betænkning nr. 1395/2000 om Statens tilsyn med  

 kommunerne, side 119ff.
Lov om  

 restaurationsvirksomhed §§ 10, stk. 1-3, 28, stk. 1  

 og 4, og 33 i lov om restaurationsvirksomhed (lovbekendtgørelse nr. 203 af  

 31.  

 marts 1998) er sålydende:
"Alkoholbevilling ...
Bevillingsmyndigheden § 10.  

  

    

 Stærke drikke må kun  

 serveres i virksomheder  

    

 med  

 alkoholbevilling, jf. dog kapitel 4 og 5.
Stk. 2. Alkoholbevilling  

 gives og fornys af kommunalbestyrelsen efter forhandling med politiet.
For  

 virksomheder omfattet  

    

 af § 11, stk. 2,  

 gives og fornys bevilling dog af Landsbevillingsnævnet.  

    

 Bevillingen gælder et bestemt forretningssted  

 og for et tidsrum af 8 år.
Bevillingen kan efter omstændighederne begrænses  

 og  

 betinges.
Stk. 3.  

    

 Kommunalbestyrelsen kan nedsætte et  

    

 bevillingsnævn til at træffe afgørelser, der  

 efter denne lov er henlagt til  

    

 kommunalbestyrelsen. bevillingsnævnet består af politimesteren og indtil  

 6 andre medlemmer.
Personer, der ikke er medlemmer af kommunalbestyrelsen,  

 kan  

    

 være medlem af nævnet. ...
Lukketid § 28.  

  

    

 Restaurationer og  

 andre serveringssteder, hvortil der er offentlig adgang, skal være lukket i  

 tiden fra kl. 24 til kl. 5. Kommunalbestyrelsen kan fastsætte, at den  

 almindelige lukketid kan være kortere, dog skal der være lukket i tiden fra  

 kl.  

 2 til kl. 5. Kommunalbestyrelsens beslutninger om ændring af den almindelige  

 lukketid skal offentliggøres mindst 2 gange i et eller flere blade, der har  

 almindelig  

    

 udbredelse i kommunen.
I  

 lukketiden kan servering ske for overnattende gæster uden for de almindelige  

 restaurationslokaler.
Den almindelige lukketid gælder  

    

 ikke for tog, busser, fly og skibe i fart,  

 jf. § 11, stk. 2, nr. 3 og 4.
 ...
 Stk. 4. Den stedlige  

 bevillingsmyndighed kan med  

    

 politiets  

 samtykke tillade, at visse restaurationer har åbent i den  

    

 almindelige lukketid, jf. stk. 1, såfremt det  

 ud fra miljø- og samfundsmæssige samt ordens- og ædruelighedsmæssige hensyn  

 sammenholdt med virksomhedens karakter og driftsform skønnes forsvarligt.
 ...
 Begrænsninger og betingelser  

 for tilladelser m.v.
§ 33  

                                                                         .  

                                                                               

    

 Tilladelser og  

 dispensationer, der gives i medfør af loven, kan efter vedkommende myndigheds  

 bestemmelse begrænses og betinges." Af bemærkningerne til §§ 28  

 og 33 i loven (Folketingstidende år 1992-93, Tillæg A, sp. 237 f. og sp. 240)  

 fremgår bl.a. følgende:
"Til § 28 ...
 Efter stk. 4, kan den  

 stedlige bevillingsmyndighed med politiets samtykke tillade, at et mindre  

 antal  

 restaurationer har åbent hele døgnet, men det fremgår af bestemmelsens  

 udformning, at bevillingsmyndighedens kompetence hertil er mere snæver end  

 den  

 kompetence, der tilkommer kommunalbestyrelse og politi efter den gældende  

 lovs  

 § 28, stk. 3. Restaurationer omfattet af denne bestemmelse kan f.eks. være  

 restaurationer med gode lokaleforhold, hvor der er mulighed for spisning  

 eller  

 en vis underholdning.
 Tilladelse efter stk. 4 kan  

 eventuelt begrænses til kun at gælde nætterne efter fredage og lørdage og før  

 helligdage.
Da kompetencen til at  

 meddele tilladelse i medfør af stk. 3 og 4 er tillagt den stedlige  

 bevillingsmyndighed, kan den, der søger alkoholbevilling, i almindelighed  

 søge  

 tilladelse til forlænget åbningstid hos samme myndighed og få svar på begge  

 ansøgninger samtidig, hvilket har betydning for en eventuel beslutning om køb  

 af restaurationsvirksomhed.
Da også politimæssige hensyn har betydning  

 foreslås, at afgørelsen træffes med politiets samtykke.
 ...
Til § 33 Bestemmelsen svarer til den  

 gældende lovs § 10, stk. 1. Ændringen er af redaktionel karakter.  

 Bestemmelsen  

 giver mulighed for at stille begrænsninger eller betingelser, der er  

 motiveret  

 af de hensyn som loven skal varetage." Den gældende  

 restaurationslov indeholder - ligesom den tidligere lov af 1970 - ikke regler  

 om tilbagekaldelse af tilladelser til at holde åbent i den almindelige  

 lukketid.
I betænkning nr. 539/1969 afgivet af Handelsministeriets  

 beværterlovudvalg er imidlertid anført, at tilladelser til at holde åbent  

 uden  

 for den af udvalget foreslåede almindelige lukketid (kl. 24 til 05) skulle  

 kunne tilbagekaldes.
Udvalgets forslag var medtaget i handelsministerens  

 forslag (af 13. januar 1970) til den senere vedtagne lov af 1970, og der  

 anførtes her tilsvarende bemærkninger som i udvalgsbetænkningen, jf.  

 Folketingstidende 1969-70, tillæg A, sp. 16, s. 1708-09. Restaurationsloven  

 indebærer således ikke, at almindelige forvaltningsretlige regler om  

 tilbagekaldelse og ændring af forvaltningsakter ikke finder anvendelse.
Generelt om adgangen til at tilbagekalde og ændre  

 begunstigende forvaltningsakter Afgørelsen af, hvorvidt en  

 forvaltningsakt, herunder en tilladelse, kan tilbagekaldes eller ændres til  

 ugunst for adressaten, er en udpræget skønsmæssig afgørelse, der beror på en  

 afvejning af modstående hensyn: på den ene side hensynet til adressaten og  

 dennes berettigede forventning om den fortsatte gyldighed af en tilladelse,  

 som  

 vedkommende har indrettet sig på, og på den anden side de hensyn, som i det  

 konkrete tilfælde taler for tilbagekaldelse eller ændring af tilladelsen.
De hensyn, som kan begrunde  

 en tilbagekaldelse af en tilladelse, skal ud over at være hensyn, som det er  

 sagligt at inddrage i forbindelse med den afgørelse, der er tale om, tillige  

 have større vægt i sagen end hensynet til adressaten.
I den forbindelse  

 antages  

 det, at bl.a. hensyn til menneskers liv og sundhed og til opretholdelse af ro  

 og orden er tungtvejende hensyn, som vil kunne begrunde en tilbagekaldelse.
Det er også af betydning for  

 vægten af de pågældende hensyn, hvilke forhold der begrunder ønsket om  

 tilbagekaldelse.
Således taler faktiske oplysninger, der er nye i forhold til  

 det, der forelå, da myndigheden meddelte tilladelsen, stærkere for  

 tilbagekaldelse,  

 end myndighedens ændrede vurdering af de samme faktiske oplysninger.
Hensynet til adressaten kan  

 også have forskellig vægt.
Er en tilladelse meddelt adressaten med en  

 tidsbegrænsning, vil hensynet til adressatens forventning om, at tilladelsen  

 er  

 gældende i den angivne periode, ofte være mere tungtvejende end i tilfælde,  

 hvor der er meddelt en tilladelse uden tidsbegrænsning.
Forvaltningens  

 fastsættelse af en tidsbegrænsning af en tilladelse antages således at  

 begrænse  

 adgangen til at tilbagekalde eller ændre tilladelsen i den angivne periode.
I det omfang, der er adgang  

 til at fastsætte tilbagekaldelsesforbehold i en tilladelse, vil fastsættelse  

 af  

 sådanne forbehold udvide myndighedens adgang til at tilbagekalde tilladelsen.  

 Dette gælder dog kun i det omfang, det er angivet, under hvilke  

 omstændigheder  

 der kan eller vil ske tilbagekaldelse.
Tilbagekaldelsesforbeholdet skal  

 således  

 være konkretiseret og præciseret, for at det kan betyde en udvidelse af  

 tilbagekaldelsesadgangen.
 Endvidere må der ved  

 vurderingen af, hvorvidt tilbagekaldelse eller ændring kan ske, lægges vægt  

 på  

 intensiteten af det påtænkte indgreb.
 Der henvises til Karsten  

 Revsbech i Forvaltningsret, Almindelige Emner, 1997, 435 ff., Karsten Loiborg  

 i  

 Forvaltningsret, 1994, side 616 ff., og Bent Christensen, Forvaltningsret,  

 Prøvelse, 1994, side 189 ff.
Særligt om adgangen til at tilbagekalde og ændre  

 afgørelser om åbningstilladelser til restaurationer Der er i domme gengivet i  

 UfR 1985, side 85 Ø, samt i UfR 1993, side 835 H, taget stilling til adgangen  

 til at tilbagekalde og ændre afgørelser om åbningstilladelser til  

 restaurationer.
I dommen UfR 1985, side 85 Ø  

 havde tre restaurationer tilladelse til at holde åbent til kl. 03 lørdage og  

 til kl. 02 øvrige dage.
Henholdsvis 1, 2 og 3 år efter den meddelte  

 tilladelse  

 traf kommunalbestyrelsen beslutning om generelt at ændre kommunens  

 restaurationsvirksomheders åbningstid, således at der natten efter fredag og  

 lørdag kunne holdes åbent længst til kl. 03 og natten efter øvrige ugedage  

 længst til kl. 01. De tre restaurationers tilladelser blev ændret i  

 overensstemmelse hermed.
Kommunalbestyrelsens beslutning var truffet efter  

 aftale med to nabokommuner om indførelse af ensartede åbningstider for de tre  

 kommuners restaurationsvirksomheder, og var begrundet i dels et ønske om at  

 undgå gæsternes kørsel, undertiden i spirituspåvirket tilstand fra en  

 restauration  

 til en anden med længere åbningstid, dels et ønske om en enklere  

 administration, hvor de enkelte kommunalbestyrelser ikke kunne blive  

 "spillet ud" mod hinanden.
 Østre Landsret fandt, at  

 ingen af de anførte hensyn kunne begrunde det foretagne indgreb i  

 restaurationernes  

 hidtidige næringsadkomst, der hvilede på en natbevilling, som de havde  

 indrettet sig efter.
 I dommen  

  

 UfR 1993, side  

 835 H  

  

 , havde en restauration åbningstilladelse til kl. 05 alle ugens dage.  

 Efter ca. 2 år blev tilladelsen ændret til en tilladelse til at holde åbent  

 til  

 kl. 02 alle ugens dage.
 Baggrunden for ændringen af  

 åbningstilladelsen var, at driften af restauranten efter udvidelsen af  

 åbningstiden havde påført kvarterets beboere meget væsentlige ulemper i form  

 af  

 nattestøj på gaden, hærværk på beboernes ejendomme og biler, urinering m.v.  

 samt forekomst af knuste flasker.
Højesteret fandt, at det  

 ikke kunne tillægges betydning, at ulemperne ikke havde kunnet hindres af  

 restauratøren, og at restauratøren ikke havde tilsidesat de pligter, der  

 havde  

 påhvilet ham som restauratør.
Herefter, og idet de ordens- og miljømæssige  

 hensyn,  

 som der var søgt varetaget ved at tilbagekalde bevillingen, hørte til de  

 hensyn, som skulle varetages ved administrationen af restaurationslovens,  

 fandtes tilbagekaldelsen for gyldig.
Lovligheden af Sønderborg Byråds afgørelse af 24.  

 februar 1999 Afgørelse om de fire  

 omhandlede restaurationers åbningstid er meddelt ved Sønderborg Kommunes  

 Bevillingsnævns brev af 24. maj 1994 til restauranterne.
I afgørelserne  

 angives  

 ikke, at åbningstilladelserne er tidsbegrænsede.
 Uanset at det fremgik af  

 udskrift af bevillingsregistret, at åbningstilladelserne udløb samtidig med  

 alkoholbevillingerne, og uanset at det formentlig også ved beslutningen i  

 1999  

 om begrænsningen af åbningstilladelserne til kl. 04 var kommunens opfattelse,  

 at tilladelserne var tidsbegrænsede, er det på  

    

 baggrund af indholdet af de meddelte afgørelser af 24. marts 1994  

 Indenrigs- og Sundhedsministeriets opfattelse, at restauratørerne ikke kan  

 anses at have nogen berettiget forventning om, at deres åbningstilladelse var  

 tidsbegrænset på samme måde som alkoholbevillingerne.
 Åbningstilladelserne er  

 endvidere ikke blevet ændret, herunder gjort tidsbegrænsede i forbindelse med  

 de senere meddelte tidsbegrænsede alkoholbevillinger, ligesom de meddelte  

 åbningstilladelser er selvstændige afgørelser, der ikke bortfalder ved udløb  

 af  

 restaurationernes alkoholbevillinger.
 Det er derfor ministeriets  

 opfattelse, at Sønderborg Kommune havde en videre adgang til at tilbagekalde  

 eller ændre de tidsubegrænsede tilladelser, end kommunen ville have haft,  

 hvis  

 tilladelserne - således som tilsynsrådet har lagt til grund - var meddelt med  

 tidsbegrænsning.
På den anden side er  

 adgangen til tilbagekaldelse ikke udvidet i forhold til det, der ellers  

 gælder  

 for tidsubegrænsede tilladelser.
Angivelsen af, at åbningstilladelserne var  

 meddelt "indtil videre" giver således ikke oplysning om, under  

 hvilke  

 omstændigheder, der kunne eller ville ske tilbagekaldelse af tilladelserne.  

 Det  

 forhold, at åbningstilladelserne var meddelt "indtil videre", udgør  

 således ikke et tilbagekaldelsesforbehold med et så præcist indhold, at det  

 medfører en udvidelse af kommunens adgang til at ændre tilladelserne.
 De almindelige ulovbestemte  

 regler om tilbagekaldelse og ændring af begunstigende forvaltningsakter  

 finder  

 således efter ministeriets opfattelse anvendelse.
De hensyn, som ligger bag  

 Sønderborg Byråds beslutning om begrænsning af åbningstiden for de omhandlede  

 fire restauranter, er hensyn til at undgå voldsepisoder og uro samt at  

 begrænse  

 affald i gaderne m.v.
Dette er hensyn, som efter restaurationslovens § 28,  

 stk.  

 4, kan varetages i forbindelse med meddelelse af tilladelser efter  

 bestemmelsen, og det er således også hensyn, som det er sagligt at varetage i  

 forbindelse med overvejelser om ændring af de pågældende tilladelser.
 De hensyn, som Sønderborg  

 Byråd har lagt vægt på ved tilbagekaldelsen af tilladelserne, er endvidere,  

 navnlig for så vidt angår hensynet til at undgå voldsepisoder og uro, hensyn  

 til menneskers liv og sundhed og til ro og orden, og dermed tungtvejende  

 hensyn  

 ved vurderingen af, om tilbagekaldelse eller ændring af en tilladelse kan  

 ske.
Om end en ændring af  

 restaurationernes åbningstid fra kl. 05 til kl. 04 er en ændring, der har  

 betydning for restaurationernes indtjeningsmuligheder, er der endvidere tale  

 om  

 en mere begrænset indskrænkning af åbningstiden, end tilfældet var i sagen  

 omhandlet i UfR 1993, side 835 H, hvor åbningstiden blev indskrænket fra kl.  

 05  

 til kl. 02. Det kan, jf.
UfR 1993, side 835 H, endvidere ikke tillægges  

 betydning, at ulemperne ved åbningstiden kl. 05 ikke kan bebrejdes  

 restauratørerne, og at restauratørerne ikke har tilsidesat de pligter, der  

 påhviler dem.
 Der er således meget, der  

 taler for, at Sønderborg Byråds afgørelse af 24. februar 1999 kan anses for  

 lovlig.
På den anden side tyder de  

 for ministeriet foreliggende oplysninger i sagen ikke på væsentlige ændringer  

 (forværrelse) af de faktiske forhold vedrørende voldsepisoder og uro mv. i  

 Sønderborgs natteliv eller vedrørende de fire restauranter.
Også i 1993 havde  

 politimesteren udarbejdet et notat om vold m.v. i byen og anmodet Sønderborg  

 Byråd om at overveje, hvorvidt åbningstilladelserne til kl. 05 skulle  

 begrænses  

 til kl. 04. I politimesterens notat af 9. februar 1998 nævnes det, at  

 "gå-i-byen-mentaliteten" de seneste år havde ændret sig væsentligt,  

 men der foretages ikke en sammenligning af de faktiske forhold i 1998 med  

 forholdene tidligere.  

    

 Hverken  

 ministeriet eller tilsynsrådet har imidlertid været i besiddelse af  

 oplysninger, som fuldt ud muliggør en sammenligning af oplysninger om de  

 faktiske forhold, som Sønderborg Kommune var i besiddelse af, da  

 åbningstilladelserne til kl. 05 blev givet i 1994, og de tilsvarende  

 oplysninger om forholdene, da tilladelserne i 1999 blev begrænset til kl. 04.
 Det kan således efter  

 ministeriets opfattelse give anledning til tvivl, i hvilket omfang der i  

 forhold til de oplysninger, der forelå, da åbningstilladelserne blev meddelt,  

 forelå nye faktiske oplysninger om forværring af forholdene vedrørende  

 voldsepisoder og uro mv., da åbningstilladelserne blev begrænset fra kl. 05  

 til  

 kl. 04. Dette taler for, at Sønderborg Byråds afgørelse af 24. februar 1999  

 muligvis ikke kan anses for lovlig.
Herudover kan det efter  

 ministeriets opfattelse give anledning til overvejelser, i hvilket omfang der  

 af byrådet er foretaget den fornødne individuelle vurdering af de netop de  

 ulemper, som de fire omhandlede restaurationers kl. 05-tilladelser gav  

 anledning til.
Det fremgår af Sønderborg Byråds begrundelse for begrænsningen  

 af åbningstilladelserne, at ændringen efter kommunens opfattelse var  

 nødvendig  

 for at afhjælpe problemer vedrørende vold, uro og affald mv. i forbindelse  

 med  

 restaurations- og nattelivet i en bestemt del af Sønderborg, som efter  

 kommunens opfattelse i særlig grad var ramt heraf.
De fire omhandlede  

 restauranter var de eneste i den pågældende del af Sønderborg, som havde  

 åbningstilladelse til kl. 05.
 Forholdene vedrørende de  

 fire restauranter adskilte sig således fra forholdene vedrørende de øvrige  

 restauranter i området, og Sønderborg Byråd vurderede, at det forhold, at de  

 fire restauranter havde åbningstilladelse til kl. 05, var medvirkende til de  

 problemer,  

 der efter byrådets opfattelse var i området.
Uanset at Sønderborg Byråd  

 således efter de for ministeriet foreliggende oplysninger ikke har foretaget  

 en  

 vurdering af, om det var gæster fra de pågældende restauranter, som  

 forårsagede  

 problemerne, er det på denne baggrund Indenrigs- og Sundhedsministeriets  

 opfattelse, at individuelle forhold vedrørende de fire restauranter har været  

 inddraget i vurderingen af, hvorvidt åbningstilladelserne skulle begrænses.  

 Ministeriet har endvidere lagt vægt på, at kravene til den individuelle  

 vurdering af de fire restaurationers konkrete forhold skal ses i lyset af, at  

 det ikke kan tillægges betydning, om ulemperne ved åbningstiden kl. 05 kan  

 bebrejdes restauratørerne, og om restauratørerne har tilsidesat de pligter,  

 der  

 påhviler dem.
Dette taler således for, at Sønderborg Byråds afgørelse af 24.  

 februar 1999 kan anses for lovlig.
 På baggrund af det anførte  

 og under hensyn til, at afgørelsen af, hvorvidt ændringen af  

 åbningstilladelserne kunne ske, har udpræget skønsmæssig karakter, er det  

 Indenrigs- og Sundhedsministeriets opfattelse, at Sønderborg Byråds afgørelse  

 om at begrænse åbningstilladelserne for de fire i sagen omhandlede  

 restauranter  

 fra kl. 05 til kl. 04 i hvert fald ikke var klart ulovlig.
 Det er således ministeriets  

 opfattelse, at Tilsynsrådet for Sønderjyllands Amt ikke var berettiget til at  

 annullere Sønderborg Byråds afgørelse af  

    

 24. februar 1999. Ministeriet har i dag meddelt tilsynsrådet sin afgørelse.
 Da Sønderborg Byråds  

 afgørelse af 24. februar 1999 ikke kan anses for klart ulovlig, har  

 ministeriet  

 ikke fundet anledning til at tage stilling til, hvorvidt det forhold, at de  

 fire omhandlede restaurationer på tidspunktet for Tilsynsrådet for  

 Sønderjyllands Amts afgørelse i sagen, den 15. oktober 1999, igen havde fået  

 åbningstilladelse til kl. 05 i sig selv indebærer, at tilsynsrådet ikke burde  

 have annulleret byrådets afgørelse af 24. februar 1999.
 Kopi af dette brev er sendt  

 til advokat Kjeld Christensen og Erhvervs- og Selskabsstyrelsen.
