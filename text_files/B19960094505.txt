 I medfør af § 4, stk. 2 og § 9 i lov om erhvervsuddannelser, jf.  

 lovbekendtgørelse nr. 814 af 11. september 1996, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som film-, tv- og  

 videomedarbejder med et af følgende specialer:
 Stk. 2.  Speciale vælges ved indgåelse af  

 uddannelsesaftale med en godkendt praktikvirksomhed inden for det pågældende  

 speciale.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelsen om  

 eksamensordningen for erhvervsuddannelser (eksamensbekendtgørelsen) samt de  

 regler, som Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 § 3.  Det faglige udvalg for uddannelsen, jf. § 37 i  

 erhvervsuddannelsesloven, er Billedmediernes Faglige Udvalg.
 Uddannelsens varighed og struktur m.v.
 § 4.  Uddannelsen varer i alt 4 år og 6 måneder.
 Stk. 2.  Uddannelsen indledes i praktikvirksomheden  

 eller med 2. skoleperiode.
 § 5.  Skoleundervisningen varer 55 uger.  

 Skoleundervisningen veksler med praktikuddannelse som vist i figuren og som  

 anført nedenfor:
Stk. 2.  For elever med uddannelsesaftale efter § 7 kan  

 skolen efter samråd med det faglige udvalg tilrettelægge et særligt  

 uddannelsesforløb bestående af perioder med henholdsvis skoleundervisning og  

 praktikuddannelse.
Den samlede varighed af skoleundervisningen, inklusive  

 eventuelle kurser efter erhvervsuddannelseslovens § 16, må ikke overstige  

 varigheden af skoleundervisningen, der er nævnt i stk. 1. Det faglige udvalg  

 skal godkende fastsættelsen af praktikperioder.
Model for film-, tv- og videomedarbejderuddannelsen Adgangsbegrænsning § 6.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i det  

 omfang, der svarer til en procentdel af det antal elever, som skolen året før  

 optog i 2. skoleperiode med uddannelsesaftale.
 Stk. 3.  Procentsatsen, jf. stk. 2, fastsættes af  

 Undervisningsministeriet efter indstilling fra det faglige udvalg og  

 Erhvervsuddannelsesrådet hvert år inden 31. december gældende for det  

 følgende kalenderår og for alle skoler, der udbyder uddannelsen.
Stk. 4.  De elever, som skolen optager efter stk. 2,  

 skal være de ansøgere, som skolen finder bedst egnede til uddannelsen.
Hvis  

 der er flere ansøgere uden uddannelsesaftale, end der kan optages ifølge stk.  

 2, træffer skolen afgørelse om, hvem der skal optages, ud fra en vurdering af  

 ansøgerens egnethed for uddannelsen på grundlag af ansøgerens hidtidige  

 uddannelsesforløb og eventuelle beskæftigelse.
 Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelsen af elever uden  

 uddannelsesaftale.
 Stk. 6.  Skolen kan ved første optag efter  

 bekendtgørelsens ikrafttræden kun optage elever uden uddannelsesaftale til  

 påbegyndelse af uddannelsens 2. skoleperiode i et omfang, der svarer til en  

 procentdel af det antal elever, der som et gennemsnit af de 3 foregående års  

 tilgang, har været optaget på skolen på 3. skoleperiode.
Fritagelse for dele af uddannelsen § 7.  For personer over 25 år kan der indgås  

 uddannelsesaftaler med afkortning af uddannelsestiden med normalt indtil 2/3  

 af den tid, den pågældende forud for indgåelsen af uddannelsesaftalen har  

 gennemgået relevant uddannelse eller har været beskæftiget med arbejde, som i  

 det væsentligste er sammenfaldende med det, som er fastsat for  

 praktikuddannelsen for det valgte speciale, jf. bilag 1. Det faglige udvalg  

 træffer afgørelse efter indhentet udtalelse fra skolen, jf. stk. 3.  

 Uddannelsestiden skal mindst udgøre længden af den afsluttende skoleperiode i  

 det valgte speciale.
Kursus i henhold til erhvervsuddannelseslovens § 16 kan  

 være omfattet af uddannelsesaftalen, jf. lovens § 48, stk. 2.
 Stk. 2.  Udvalget kan i særlige tilfælde dispensere fra  

 alders- og beskæftigelseskravet efter samråd med praktikvirksomheden.
 Stk. 3.  Det er en forudsætning, at eleven efter skolens  

 vurdering vil kunne gennemføre skoleundervisningen, evt. efter § 5, stk. 2,  

 inden for den fastsatte uddannelsestid.
 Stk. 4.  Afgørelser efter stk. 1-3 og efter § 5, stk. 2,  

 skal så vidt muligt træffes inden indgåelse af uddannelsesaftalen.
 Stk. 5.  Elever kan i øvrigt fritages for dele af  

 uddannelsen efter bekendtgørelse om erhvervsuddannelser  

 (hovedbekendtgørelsen), bekendtgørelse om reglerne om merit for visse fag og  

 bekendtgørelsen om grundfag.
Uddannelsens mål og indhold § 8.  Den uddannede film-, tv- og videomedarbejder  

 skal, under iagttagelse af gældende miljø- og sikkerhedsbestemmelser, kunne  

 udføre alle arbejdsprocesser, der forekommer inden for den branche, som  

 specialet retter sig imod.
 Stk. 2.  Den uddannede med specialet AV-assistent skal:
Stk. 3.  Den uddannede med specialet  

 medieteknikmekaniker skal Stk. 4.  Den uddannede skal have indsigt i og forståelse  

 for beskæftigelsesområdets miljømæssige forhold, herunder håndtering af  

 miljømæssige problemstillinger i forbindelse med materialeanvendelse.
Skoleundervisningen § 9.  Undervisningen skal på en helhedsorienteret måde  

 omfatte både praktisk og teoretisk undervisning med henblik på at give  

 eleverne fornødne generelle og specielle kvalifikationer, herunder  

 forudsætninger for at varetage de funktioner, uddannelsen tager sigte på.  

 Undervisningen skal samtidig give forudsætninger for ved efter- og  

 videreuddannelse at udbygge kvalifikationerne og at bidrage til elevernes  

 personlige udvikling og forståelse af samfundet og dets udvikling.
Stk. 2.  For elever, der optages efter § 7,  

 tilrettelægges undervisningen efter elevens forudsætninger og behov, i det  

 den vejledende uddannelsestid kan fraviges i fornødent omfang og under  

 respekt af de angivne mål for undervisningen.
Uddannelsestiden for det  

 enkelte specialefag kan dog ikke fraviges.
Undervisningen skal omfatte  

 valgfag.
 § 10.  Skoleundervisningen omfatter grundfag,  

 områdefag, specialefag og valgfag med følgende fordeling på skoleperioder og  

 vejledende uddannelsestid i uger:
 Samlet fagrækker og vejledende uddannelsestider, grundfag.
 Stk. 2.  For de enkelte grundfag og valgfag følger mål  

 og øvrige rammer for undervisning-ens indhold samt vejledende uddannelsestid  

 reglerne for disse fag.
 Stk. 3.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
 § 11.  Undervisningen i 2. skoleperiode har følgende  

 formål:
 § 12.  Undervisningen i områdefag (vejledende  

 omfang 6 uger) på 2. skoleperiode har følgende mål og øvrige rammer for  

 indholdet:
 Eleven skal opnå begyndende kendskab til almindeligt forekommende  

 professionelt optageudstyr med gængse tilbehør, dets funktionsbetjeninger og  

 sikkerhedsregler ved brug af udstyret.
 Eleven skal kende principperne ved optisk og elektronisk billeddannelse,  

 samt gældende standarder og normer for optagelse på gængse formater.
 Eleven skal kende den grundlæggende optiklære og have viden om gængse  

 objektivers opbygning, funktion og karakteristika.
 Eleven skal kende grundregler for billedkomposition, billedskæring og  

 visuel kontinuitet.
 Eleven kan anvende almindelige kamerametodikker, -rutiner og bevægelser  

 til gennemførelse af enkle en-kameraproduktioner.
 Eleven skal opnå begyndende kendskab til almindeligt forekommende lamper,  

 lampetilbehør, armaturer og deres karakteristika.
 Eleven skal kende den nødvendige el-lære og sikkerhedsreglerne ved brug af  

 udstyret.
Eleven skal kende grundprincipperne for lyssætning, lys- og farvelære og  

 anvendelsen af almindeligt forekommende måleudstyr.
Eleven skal kende  

 grundregler for lyssætningens betydning for og indvirkning på det visuelle  

 udtryks stemning og hensigt.
 Eleven kan sætte lys til enkle, almindeligt forekommende optagesituationer  

 i dags-, kunst- og blandingslys.
Eleven skal opnå begyndende kendskab til almindeligt forekommende  

 mikrofontyper og deres karakteristika.
Eleven lærer funktionsbetjeninger og  

 justeringsmuligheder på gængs optageudstyr.
 Eleven skal introduceres for normer og standarder for lydoptagelse og  

 bearbejdning og opnå forståelse for lydens betydning i det samlede,  

 audiovisuelle udtryk, samt kende grundlæggende principper vedrørende akustik  

 og lydbilleder.
 Eleven kan udføre enkle lydoptagelser og lydbearbejdning ved almindeligt  

 forekommende optagelser og redigering.
 Eleven skal opnå begyndende kendskab til almindeligt forekommende  

 redigeringssystemer og arbejdsmetodikker i analog og digital form.
 Eleven skal indtroduceres for gængse normer og standarder, og skal kende  

 systemopbygning, betjeningsfunktioner og arbejdsprocedurer vedrørende  

 signalkontrol og -monitering og opnå kendskab til grundregler for visuel  

 kontinuitet, klipperytme m.v.
 Eleven kan arbejde med enkle redigeringsmetodikker og -rutiner og opnå  

 basal forståelse for kontinuitet.
Eleven skal opnå begyndende kendskab til journalistik og andre  

 tilrettelæggelsesmæssige metoder, principper og grundregler.
Eleven skal  

 introduceres til tv-journalistisk research, kildekritik og  

 væsentlighedskriterier, samt etiske problemstillinger.
 Eleven kan medvirke ved planlægning, optagelse og redigering af  

 programindslag af kortere varighed.
 Eleven skal opnå grundlæggende forudsætninger for at kunne medvirke ved  

 udvikling og tilrettelæggelse af produktioner.
 § 13.  Undervisningen på 3. skoleperiode har følgende  

 formål:
§ 14.  I undervisningen i områdefag på 3.  

 skoleperiode skal eleverne opnå det fornødne kendskab til  

 teknologi/elektronik og relevante principper, samt kendskab til almindeligt  

 forekommende udstyr.
Herudover har undervisningen følgende mål og rammer for  

 indholdet:
 Kamera:
 Eleven skal kunne anvende gængse, professionelle videokameraer,  

 båndmaskiner og øvrigt almindeligt forekommende tilbehør, under iagttagelse  

 af sikkerhedsregler og ergonomi.
 Eleven skal opnå kendskab til forskellige genremæssige udtryk og kunne  

 medvirke ved valg af billedkomposition og -beskæring ved en given opgave.
 Følgende niveaukrav skal være opfyldt:
 Eleven skal kende almindeligt forekommende professionelt optageudstyr,  

 dets funktionsbetjeninger og sikkerhedsregler ved bruge af udstyret.
 Eleven skal kende principperne ved elektronisk og optisk billeddannelse,  

 gængse standarder og normer for videosignaler samt gængse optageformater og  

 deres karakteristika.
Eleven skal kende gængse objektivers opbygning, karakteristik, virkemåde  

 og anvendelsesmuligheder.
Eleven skal opnå grundlæggende kendskab til  

 billedkomposition og -beskæring.
 Eleven skal kunne anvende almindelige kamerametodikker, -rutiner og  

 bevægelser.
 Lys:
Eleven skal kunne medvirke ved arbejde med belysning på gængse on-location  

 og studieproduktioner.
Under iagttagelse af sikkerhedsregler og ergonomi skal  

 eleven kunne medvirke ved valg og anvendelse af relevant udstyr til en given  

 opgave.
 Følgende niveaukrav skal være opfyldt:
 Eleven skal kende almindeligt forekommende lamper, amaturer, lampetilbehør  

 og filtre, deres karakteristika og typiske anvendelsesmuligheder.
 Eleven skal kende den nødvendige el-lære og fysiske og mekaniske forhold  

 af betydning for egen og andres sikkerhed.
 Eleven skal kende sikkerhedsregler og metoder til forebyggelse af ulykker  

 med personer og udstyr.
Eleven skal kende grundprincipperne for lyssætning.
Derudover skal eleven  

 kende lys- og farvelærens grundregler og kunne anvende normalt forekommende  

 måleudstyr.
 Lyd:
Eleven skal kunne medvirke ved lydoptagelse og -bearbejdning ved gængse  

 optagelser og redigering af videoproduktioner.
Eleven skal kunne medvirke ved  

 udvælgelse, sammenkobling og anvendelse af relevant udstyr til en given  

 opgave i monoteknik.
 Følgende niveaukrav skal være opfyldt:
 Eleven skal kende almindeligt forekommende mikrofoner og deres egenskaber.
 Eleven skal kunne anvende gængse audio- og videooptageudstyr, kende  

 udstyrets betjeningsfunktioner og justeringsmuligheder samt sikkerhedsregler  

 ved brug af udstyret.
 Eleven skal kende de grundlæggende principper for akustik og lydbilleder  

 og opnå en begyndende forståelse for akustiske forholds betydning ved  

 lydoptagelser.
 Eleven skal opnå kendskab til gældende normer og standarder for  

 lydoptagelse og -bearbejdning i video/tv-branchen.
 Eleven skal opnå kendskab til de grundlæggende principper ved  

 lydbearbejdning og opnå forståelse for lydens betydning i det samlede udtryk.
 Redigering:
Eleven skal kunne arbejde med gængse, professionelle videoredigeringsanlæg  

 med tilbehør.
Eleven skal opnå grundlæggende kendskab til forskellige  

 genremæssige udtryk og metodikker, kunne medvirke ved line-up procedurer og  

 signalkorrektion og kunne betjene gængse editorer, signalkorrektions-,  

 keying- og billedmixerudstyr.
 Følgende niveaukrav skal være opfyldt:
 Eleven skal kende professionelt redigeringsudstyr, såvel analoge,  

 båndbaserede som digitale, harddiskbaserede systemer, inklusive udstyr til  

 billedmixing, keying og lydmixning.
 Eleven skal kende principperne ved systemopbygningen af gængse  

 redigeringssystemer, udstyrets betjeningsfunktioner og sikkerhedsregler ved  

 dets anvendelse.
 Eleven skal kende mulighederne for signalkontrol og -korrektion og for  

 brugen af waveformmonitor, vectorskop og andre gængse  

 moniteringsinstrumenter.
 Eleven skal kunne arbejde med enkle redigeringsmetodikker og -rutiner og  

 opnå en grundlæggende forståelse for lyd- og billedkomposition og  

 kontinuitet.
Journalistik, programtilrettelæggelse og produktionsplanlægning Følgende niveaukrav skal være opfyldt:
Eleven skal opnå kendskab til journalistiske og andre  

 tilrettelæggelsesmæssige metoder, principper og grundregler.
Eleven kender  

 til tv-journalistisk research, kildekritik og væsentlighedskriterier, samt  

 etiske problemstillinger.
 § 15.  Undervisningen på 4. skoleperiode har følgende  

 formål:
 § 16.  Undervisningen i områdefag på 4.  

 skoleperiode har følgende mål og rammer for indholdet.
 Kamera:
 Eleven skal selvstændigt kunne anvende gængse, professionelle  

 videokameraer, kunne medvirke ved up-lining og indjustering af kameraer med  

 tilbehør, samt opnå kendskab til en- og flerkamerametodik og teknik.
 Eleven skal opnå kendskab til forskellige genremæssige udtryk og  

 selvstændigt kunne foretage bevidste valg af billedkomposition og beskæring i  

 forhold til en given produktionsopgave.
 Eleven kan anvende gængs kameratilbehør og bevægelsesmidler.
 Eleven kan foretage grundlæggende dramaturgiske, æstetiske og perceptuelle  

 overvejelser over kameraarbejdets indvirkning på det samlede, audiovisuelle  

 udtryk.
 Følgende niveaukrav skal være opfyldt:
Eleven skal kunne anvende gængse, professionelle video-kameraer i typisk  

 forekommende optagesituationer.
Eleven kan arbejde med håndholdt kamera og  

 anvende gængse kamerabevægelsesmidler.
 Eleven skal kende en- og flerkamera metodik, opsætningsprocedurer og  

 funktionsbetjening, kunne anvende tone- og effektfiltre og opnå begyndende  

 rutine i billedsbeskæring og -komposition.
Eleven kender flerkameraproduktionens metodik og arbejdsgange og kan  

 medvirke ved tilrigning og opjustering af kameraer.
Eleven kan foretage  

 gængse CCU-korrektioner og kender gængse arbejdsrutiner ved billedmixing.  

 Eleven kan anvende et intercomsystem og kan arbejde efter producerens  

 anvisninger.
 Lys:
 Eleven skal kunne arbejde med belysning på gængse on-location og  

 studieproduktioner og træffe bevidste valg ved anvendelsen af forskellige  

 gængse lampetyper, specialamaturer, lyseffekter og filtre.
 Eleven skal kune foretage grundlæggende dramaturgiske, æstetiske og  

 pereceptuelle overvejelser over lyssætningens betydning for det samlede  

 audio-visuelle udtryk.
 Følgende niveaukrav skal være opfyldt:
 Eleven skal kende farveperspektiv og filtreringsteknikker samt kunne  

 arbejde med blandingslys, farvetoninger og forskellige former for effektlys.  

 Eleven skal kunne opnå rutine i lyssætningsopgaver i forbindelse med  

 en-kamera optagelser og kunne separere planer og afstande med lys.
 Eleven skal opnå kendskab til lysdæmpere og styrepulte,  

 funktionsbetjeningen heraf samt kendskab til støjmæssige,  

 farvetemperaturmæssige og andre typiske problemer ved anvendelsen af  

 lysdæmpningsudstyr.
 Eleven skal kunne udføre en lysplan og en belastningsplan.
 Eleven kan forme og filtrere lys og separere planer og afstande.
 Lyd:
Eleven skal kunne arbejde med lydoptagelser og -bearbejdning ved gængse  

 rutiner ved optagelse og redigering af videoproduktioner.
Eleven kan medvirke  

 ved udvælgelse, sammenkobling og anvendelse af relevant udstyr til optagelser  

 ved flerkameraproduktioner.
 Eleven kan foretage grundlæggende dramaturgiske, æstetiske og perceptuelle  

 overvejelser over lydarbejdets indvirkning på det samlede udtryk.
 Eleven skal opnå kendskab til musikkens grundbegreber og anvendelsen af  

 musik i forbindelse med film-, tv- og videoproduktion.
 Følgende niveaukrav skal være opfyldt:
 Eleven skal kunne optage med flere mikrofoner samtidig, i forskellige  

 lydmiljøer.
 Eleven skal kunne anvende mikrofonmixere, splitboxe, trådløst udstyr samt  

 andet gængs lydudstyr, kende dets betjeningsfunktioner og relevante  

 up-liningsprocedurer, under hensyntagen til fase- og impedansproblemer.
 Eleven skal kunne anvende optageudstyret under hensyntagen til  

 optagemiljøets akustik og muligheder.
Eleven skal kunne anvende tidskodesynkroniseret hjælpeudstyr til  

 lydbearbejdning, kunne anvende equalizere, kompressorer,  

 støjreduktionssystemer og andet relevant hjælpeudstyr, samt foretage korrekt  

 lydmonitering.
Eleven skal kende udstyrets funktionsbetjeninger og kunne  

 vurdere og korrigere forhold, der har betydning for den optimale tekniske og  

 udtryksmæssige kvaltitet.
 Redigering:
 Eleven skal kunne arbejde med gængse professionelle redigeringsanlæg med  

 tilbehør, samt kunne foretage dramaturgiske, æstetiske og perceptuelle  

 overvejelser over redigeringens betydning for det samlede udtryk.
 Følgende niveaukrav skal være opfyldt:
 Eleven skal kunne arbejde med gængse analoge og digitale  

 redigeringssystemer, kunne foretage uplining og løbende korrektion under  

 redigering samt kunne betjene udstyr til billedmixing, keying og grafik.
 Eleven skal opnå kendskab til forskellige genremæssige udtryk og  

 redigeringsmetodikker.
 Eleven skal kunne foretage kvalificerede valg under hensyntagen til de  

 udtryksmæssige fordringer og den optimale tekniske kvalitet ved en given  

 produktionsopgave.
 Eleven skal kende systemopsætningen, funktionsbetjeninger og gængse  

 opsætningsprocedurer, kontrol- og justeringsmuligheder samt relevante  

 fremgangsmåder for korrekt signalmonitering.
 Eleven skal kunne anvende gængs redigeringsmetodik, herunder off-line  

 redigering med efterfølgende on-line konfirmering.
 Eleven skal opnå en begyndende rutine i arbejdet med lyd- og  

 billedkomposition og kontinuitet.
Integreret medieproduktion Eleven skal kunne arbejde med typisk forekommende computerplatforme og  

 tilhørende programmer til fremstilling af produktioner, der integrerer  

 skreven tekst, grafik, lyd og billeder.
 Følgende niveaukrav skal være opfyldt:
 Eleven skal kende principper og virkemåde i typisk forekommende  

 computerplatforme til multimedieproduktion, herunder forskellige normer og  

 arbejdsmetoder for digitalisering og komprimering samt lagringsmetoder og  

 -medier.
 Eleven skal kunne udvælge og anvende relevant software og programmer til  

 udarbejdelse af integrerede medieproduktioner.
 § 17.  Undervisningen i 5. skoleperiode i  

områdefag har følgende formål:
 § 18.  Undervisningen i områdefag på 5.  

 skoleperiode har følgende mål og øvrige rammer for indholdet:
 Kamera:
Eleven skal selvstændigt kunne anvende gængse professionelle videokameraer  

 og kunne gennemføre uplinings- og indjusteringsprocedurer på kameraer med  

 tilbehør.
Eleven skal kunne anvende gængs kameratilbehør og bevægelsesmidler  

 og kunne foretage kvalificerede valg i henhold til produktionsøkonomien og  

 den udtryksmæssige fordring i en given opgave.
 Følgende niveaukrav skal være opfyldt:
 Eleven skal selvstændigt kunne tilrigge, opjustere og betjene gængse  

 professionelle kameraer med almindeligt forekommende tilbehør, til en- og  

 flerkameraproduktion.
 Eleven skal kunne arbejdede bevidst med billedbeskæring, billedkomposition  

 og stemningsskabende elementer, i forhold til en given opgave og  

 optagemiljøets muligheder.
 Eleven skal:
- kunne foretage nødvendige signalkorrektioner under optagelser, - kende almindeligt forekommende billedmixere, deres betjeningsfunktioner,  

 programmuligheder og styringsparametre, - i samarbejde med producer kunne vælge den rigtige billedbeskæring og  

 kamerabevægelse i forhold til en given opgave.
 Eleven skal kende produktionsforløb, arbejdsrutiner og ansvarsfordeling  

 ved en- og flerkameraproduktioner.
 Lys:
Eleven skal kunne træffe kvalificerede valg imellem, og kunne anvende  

 forskellige lampetyper, specialarmaturer, lyseffekter og filtre.
Eleven skal  

 endvidere kunne foretage dramaturgiske, æstetiske og perceptuelle  

 overvejelser over lyssætningens betydning for det samlede indtryk.
 Følgende niveaukrav skal være opfyldt:
 Eleven skal kunne udarbejde lysplaner og selvstændigt kunne forme og  

 filtrere lys, til en given opgave under hensyntagen til den ønskede stemning  

 og økonomi samt optagemiljøets muligheder.
 Eleven skal kende og kunne anvende alle gængse lampetyper, herunder  

 følgespot, HMI-lamper og andre specialarmaturer, samt kunne anvende  

 almindeligt forekommende korrektions- og effektfiltre, reflektions- og  

 opblødningsmaterialer og kunne fejlrette til brugerniveau på normalt  

 forekommende lysudstyr.
 Lyd:
 Eleven skal selvstændigt kunne udvælge, sammenkoble og anvende relevant  

 udstyr til en given opgave i mono og stereo.
 Følgende niveaukrav skal være opfyldt:
 Eleven skal kunne foretage stereooptagelse ved hjælp af M-S, X-Y, A-B og  

 andre relevante teknikker og kunne arbejde bevidst med akustik, lydbilleder  

 og stemning i forhold til et givet oplæg.
 Redigering:
Eleven skal selvstændigt kunne betjene gængse professionelle  

 videoredigeringsanlæg i analog og digital teknik.
Eleven kan foretage  

 up-lining og signalkorrektion og kan betjene billedmanipulations-, keying- og  

 grafikudstyr.
Eleven har kendskab til genrespecifikke klippemetoder.
 Følgende niveaukrav skal være opfyldt:
 Eleven skal selvstændigt kunne betjene og arbejde med  

 videoredigeringsanlæg med typisk forekommende udstyr til billed- og  

 lydmixning, digitale effekter, tekstning og grafik, samt eksternt  

 synkroniseret lydudstyr.
 Eleven skal kende principperne for systemopbygningen af professionelle  

 redigeringsanlæg, kende gængse upliningsprocedurer og kunne monitere og  

 korrigere signaler i henhold til normer, standarder og optimal teknisk  

 kvalitet samt fejlrette til brugerniveau.
Eleven skal selvstændigt kunne arbejde med klippemetodikker i forbindelse  

 med off- og online redigering.
Eleven kan arbejde bevidst med lyd- og  

 billedkomposition og kontinuitet ud fra et givet oplæg.
 § 19.  Undervisningen i specialefag på 5.  

 skoleperiode inden for specialet AV-assistent har følgende formål:
 § 20.  Undervisningen i specialefag på 5.  

 skoleperiode inden for specialet AV-assistent har følgende mål og rammer for  

 indholdet:
 Filmproduktion:
Gennem teoretisk læring og praktiske øvelser at give eleven kendskab til  

 filmproduktion og dertil anvendt udstyr, materialer, arbejdsmetodik,  

 terminologi og arbejdsfunktioner.
Eleven skal opnå et grundlæggende kendskab  

 til produktions-økonomiske, tekniske, kvalitetsmæssige, æstetiske og andre  

 fordele og ulemper ved filmteknologien, i relation til videoteknologi.
 Følgende niveaukrav skal være opfyldt:
 Filmproduktion:
 Eleven kan betjene:
- 16 mm filmkameraer m. tilhørende filtre - lys- og farvetemperaturmålere - filmklippeborde - lydoptagelsesudstyr til filmproduktion - bearbejdningsapparatur med tilbehør.
 Eleven skal opnå et grundlæggende kendskab til filmmaterialer, deres  

 egenskaber og karakteriska, gængse filmformater og deres anvendelse og  

 processen fra optagelse til færdig visningskopi.
 Teknologikendskab:
Eleven skal opnå grundlæggende kendskab til produktionsøkonomiske,  

 æstetiske og andre fordele, muligheder og ulemper ved filmteknologien, set i  

 relation til videoteknologi.
Eleven skal opnå kendskab til EFC og andre  

 gængse blandings- og konverteringsformer.
 § 21.  Undervisningen i specialefag på 5.  

 skoleperiode for specialet medieteknikmekaniker har følgende formål:
Systemteknologi Eleven skal kunne - sammenkoble branchens elektroniske udstyr til funktionsdygtige systemer,  

 der opfylder de stillede specifikationer samt krav, stillet af lovgivningen, - medvirke ved systemplanlægning og opbygning af produktionsanlæg, såvel  

 transportable som stationære, - kunne foretage afprøvning af et færdigt anlæg, herunder medvirke ved  

 udarbejdelse af brugerinformationer, - finde funktionsfejl på branchens elektroniske udstyr og indkredse fejlen  

 på modulniveau, - justere det reparerede, så udstyret opfylder gældende specifikationer.
 Følgende niveau skal være opfyldt:
 Eleven skal opnå det nødvendige kendskab til blokfunktioner, HF-teknik,  

 impuls- og digital, microprocessor- og datateknik i forbindelse med  

 systemopbygning og modulfejlfinding.
 Endvidere skal eleven opnå kendskab til analog teknik og elektroakustik  

 samt LF-teknik.
Eleven skal kunne - udføre mekanisk og elektrisk fejlfinding - medvirke til udbedring af konstaterede fejl til modulniveau - opnå kendskab til stærkstrømsreglementet - beregne effektforbrug - kontrollere, at udstyret opfylder de givne specifikationer - vælge egnet måleudstyr - foretage logisk fejlsøgning til modulniveau på følgende udstyr:
- lysudstyr - videokameraer - båndmaskiner - lydudstyr - redigeringsudstyr - kommunikationsudstyr § 22.  Undervisningen på 6. skoleperiode inden for  

 specialet AV-assistent har følgende formål:
 § 23.  Undervisningen i specialefag på 6. skoleperiode  

 inden for specialet AV-assistent har følgende mål og rammer for indholdet:
Produktion, planlægning og projektgennemførelse:
 Eleven skal selvstændigt, med udgangspunkt i given oplæg, kunne abrejde  

 med ideudvikling, planlægning, tilrettelæggelse, optagelse og redigering af  

 produktioner.
 Følgende niveaukrav skal være opfyldt:
 Planlægning:
Med udgangspunkt i et givet oplæg, skal eleven kunne planlægge et  

 produktionsforløb, herunder kunne medvirke ved fremskaffelse af udstyr,  

 tilladelser, rekvisitter og medvirkende.
Eleven skal kunne gennemføre en  

 relevant research.
 Tilrettelæggelse:
 Eleven skal kunne udforme synopsis og drejebog med  

 indstillingsbeskrivelser, lyd- og billedsideangivelser.
 Produktion:
 Eleven skal selvstændigt kunne udføre de indenfor specialet beskrevne  

 arbejdsdiscipliner vedrørende kamera-, belysnings-, lyd- og  

 redigeringsarbejde under hensyntagen til branchens gældende normer og  

 standarder.
 § 24.  Undervisningen i 6. skoleperiode inden for  

 specialet medieteknikmekaniker har følgende formål:
 Gennem teoretisk og praktisk, projektorganiseret undervisning at lære  

 eleven at planlægge, optage og redigere en videoproduktion, herunder lægge  

 lys samt udføre kamera-, lyd- og redigeringsarbejde.
 Følgende niveaukrav skal være opfyldt:
Teknisk tilrettelæggelse og produktion Eleven skal selvstændigt kunne tilrettelægge og gennemføre optagelse og  

 redigering med udgangspunkt i et givet oplæg samt med overholdelse af  

 branchens normer og standarder.
Praktikuddannelsen § 25.  Virksomheden skal gennemføre praktikuddannelsen  

 således, at eleven kan nå uddannelsens mål, jf. § 8.
 Stk. 2.  I den første praktikperiode (før 2.  

 skoleperiode) skal eleven orienteres om de arbejdsopgaver, som forekommer  

 under uddannelsen og det valgte speciale, og under instruktion beskæftiges  

 med ukomplicerede arbejdsdiscipliner.
Stk. 3.  I de praktikperioder, der følger efter en  

 skoleperiode, skal skoleundervisningen og praktikuddannelsen supplere  

 hinanden, således at eleven videreudvikler de færdigheder og rutiner, der er  

 gennemført i den forudgående skoleperiode, samt lærer de discipliner, som  

 alene forekommer i den enkelte praktikvirksomhed.
I praktikperioden  

 introduceres eleven endvidere til discipliner, som forekommer i den følgende  

 skoleperiode.
 Stk. 4.  Det skal tilstræbes, at uddannelsen i  

 virksomheden tilrettelægges således, at der arbejdes efter stigende  

 sværhedsgrad, og således at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet med det pågældende speciale.
Stk. 5.  Under praktikuddannelsen arbejdes der med de  

 normalt forekommende arbejdsopgaver inden for uddannelsen.
I øvrigt kan  

 eleven beskæftiges med arbejdsopgaver og discipliner, der er relevante og  

 værdifulde for uddannelsen.
 Stk. 6.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed over for udstyr, værktøj og maskiner, efterleves.
Stk. 7.  I den sidste praktikperiode arbejdes  

 selvstændigt med alle de produktionsmaskiner, der findes i virksomheden, og  

 med vedligeholdelses- og reparationsopgaver inden for det pågældende  

 speciale.
Eleven anvender alle former for arbejdsdiscipliner og metoder og  

 udfører arbejdet ud fra sit kendskab til det gældende kvalitetsniveau.
2. praktikperiode § 26.  I 2. praktikperiode (mellem 2. og 3.  

 skoleperiode) skal eleven assistere generelt i virksomheden og indføres i  

 dens arbejdsområder, organisation og jobfunktion.
Eleven deltager under  

 vejledning i produktionen.
3. praktikperiode § 27.  I 3. praktikperiode (mellem 3. og 4.  

 skoleperiode) skal eleven kunne anvende gængse professionelle videokameraer,  

 båndmaskiner og øvrigt almindeligt forekommende tilbehør, opnå kendskab til  

 enkamerametodik og teknik.
 Eleven skal opnå kendskab til forskellige genremæssige udtryk og kunne  

 medvirke ved valg af billedkomposition og -beskæring ved en given opgave.
Eleven skal kunne medvirke ved arbejde med belysning på gængse on-location  

 og studieproduktioner.
Eleven skal kunne medvirke ved valg og anvendelse af  

 relevant udstyr til en given opgave.
Eleven skal kunne medvirke ved lydoptagelse og -bearbejdning ved gængse  

 optagelser og redigering af videoproduktioner.
Eleven skal kunne medvirke ved  

 udvælgelse, sammenkobling og anvendelse af relevant udstyr til en given  

 opgave i monoteknik.
 Eleven skal kunne arbejde med gængse, professionelle videoredigeringsanlæg  

 med tilbehør.
 Eleven skal opnå grundlæggende kendskab til forskellige genremæssige  

 udtryk og metodikker, kunne medvirke ved line-up procedurer og  

 signalkorrektion og kunne betjene gængse editorer, signalkorrektions- keying-  

 og billedmixerudstyr.
 Eleven skal kunne medvirke ved research, programtilrettelæggelse og  

 planlægning, i forbindelse med optagelse og redigering af programindslag af  

 kortere varighed.
4. praktikperiode § 28.  I 4. praktikperiode (mellem 4. og 5.  

 skoleperiode) skal eleven, under vejledning, selvstændigt kunne anvende  

 gængse, professionelle videokameraer, kunne medvirke ved up-lining og  

 indjustering af kameraer med tilbehør, samt opnå kendskab til en- og  

 flerkamera metodik og teknik.
 Eleven skal selvstændigt kunne foretage bevidste valg af billedkomposition  

 og beskæring i forhold til en given produktionsopgave.
 Eleven skal kunne anvende gængse kameratilbehør og bevægelsesmidler.
 Eleven skal kunne arbejde med belysning på gængse on-location og  

 studieproduktioner og træffe bevidste valg ved anvendelsen af forskellige  

 gængse lampetyper, specialarmaturer, lyseffekter og filtre.
Eleven skal kunne arbejde med lydoptagelser og bearbejdning ved gængse  

 rutiner ved optagelse og redigering af videoproduktioner.
Eleven kan medvirke  

 ved flerkameraproduktioner.
 Eleven skal kunne arbejde med gængse analoge og digitale  

 redigeringssystemer, kunne foretage uplining og løbende korrektion under  

 redigering samt kunne betjene udstyr til billedmixing, keying og grafik.
 Eleven skal kunne arbejde med typisk forekommende computerplatforme og  

 tilhørende programmer til fremstilling af produktioner, der integrerer  

 skreven tekst, grafik, lyd og billeder.
5. praktikperiode § 29.  I 5. praktikperiode inden for specialet  

AV-assistent (mellem 5. og 6. skoleperiode) skal eleven selvstændigt  

 kunne anvende gængse professionelle videokameraer og kunne gennemføre  

 uplinings- og indjusteringsprocedurer på kameraer med tilbehør.
Eleven skal  

 kunne anvende gængs kameratilbehør og bevægelsesmidler og kunne foretage  

 kvalificerede valg i henhold til produktionsøkonomien og den udtryksmæssige  

 fordring i en give opgave.
 Eleven skal kunne træffe kvalificerede valg imellem, og kunne anvende,  

 forskellige lampetyper, specialarmaturer, lyseffekter og filtre.
 Eleven skal selvstændigt kunne udvælge, sammenkoble og anvende relevant  

 udstyr til en given opgave i mono og stereo.
Eleven skal selvstændigt kunne betjene gængse professionelle  

 videoredigeringsanlæg i analog og digital teknik.
Eleven kan foretage  

 uplining og signalkorrektion og kan betjene billedmanipulations-, keying- og  

 grafikudstyr.
Eleven har kendskab til genrespecifikke klippemetoder.
 Eleven skal kunne medvirke ved filmproduktion og den hermed forbundne  

 teknologi, materialer, terminologi og arbejdsrutiner.
 Eleven skal kunne medvirke ved budgettering, kalkulation og regnskab i  

 forbindelse med film-, tv- og videoproduktioner.
 § 30.  I 5. praktikperiode inden for specialet  

medieteknikmekaniker skal eleven kunne træffe kvalificerede valg  

 imellem, og selvstændigt kunne anvende, følgende udstyr:
- videokameraer - tilbehør og bevægelsesmidler - gængse lampetyper - lyseffekter og filtre - lydapparatur (mono/stereo) - redigeringsanlæg.
- signalkorrektions-, billedmanipulations-, keying- og grafikudstyr.
 Stk. 2.  Eleven skal kunne foretage dramaturgiske,  

 æstetiske og perceptuelle overvejelser i forbindelse med det samlede udtryk.
 Stk. 3.  Eleven skal:
- opnå kendskab til såvel en- som flerkamerametodik og teknik - kunne gennemføre uplinings- og indjusteringsprocedurer på kameraer med  

 tilbehør - kunne sammenkoble branchens elektroniske udstyr til funktionsdygtige  

 systemer, der opfylder de stillede specifikationer samt krav, stillet af  

 lovgivningen - medvirke ved systemplanlægning og opbygning af audio- og  

 videoproduktionsanlæg, såvel transportable som stationære - medvirke ved foretagelse af afprøvning af et færdigt anlæg, herunder  

 udarbejde brugerinformationer - finde og medvirke til udbedring af funktionsfejl på branchens udstyr, så  

 udstyret opfylder gældende specifikationer.
6. praktikperiode § 31.  I 6. praktikperiode (efter 6. skoleperiode og  

 indtil udløbet af uddannelsestiden) skal eleven kunne træffe kvalificerede  

 valg imellem, og selvstændigt kunne anvende, branchens professionelle udstyr  

 inden for det valgte speciale.
Øvrige regler vedrørende praktikuddannelsen § 32.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3 i hovedbekendtgørelsen.
§ 33.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en afsluttende  

 praktikerklæring i overensstemmelse med § 24 i hovedbekendtgørelsen ved  

 praktiktidens afslutning.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbevis m.v.
Uddannelsesbevis § 34.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 35, og afsluttende praktikerklæring er udstedt, jf. § 33, stk.  

 2, og når den eksamen (svendeprøve), der er beskrevet i §§ 41-44, er bestået.
 Stk. 3.  Uddannelsesbeviset for elever med specialet  

 AV-assistent, der affattes i overensstemmelse med § 29 i  

 hovedbekendtgørelsen, skal angive uddannelsens betegnelse, jf. § 1, stk. 1,  

 og uddannelsens speciale, jf. § 1, stk. 2.
 Stk. 4.  Uddannelsesbeviset for elever med specialet  

 Medieteknikmekaniker, der affattes i overensstemmelse med § 29 i  

 hovedbekendtgørelsen, skal angive uddannelsens betegnelse og speciale, jf. §  

 1, stk. 2, samt oplysning om den opnåede karakter, fastsat i henhold til §  

 40, stk. 3.
 Det faglige udvalg opbevarer fortegnelse over udstedte uddannelsesbeviser  

 i 20 år.
Skolebevis § 35.  Når alle skoleperioder i uddannelsen med det  

 valgte speciale er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 38,  

 stk. 3.
 Stk. 6.  Hvis en elev ophører med skoleundervisningen  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.m.
 § 36.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 valgte grundfag eller valgfag, som er afsluttet med eksamen.
Stk. 2.  Ved skoleperiodens afslutning udsteder skolen,  

 hvis eleven anmoder om det, eksamensbevis for grundfag og valgfag, som er  

 afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemførte undervisning.
Skolens bedømmelse § 37.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven, at give grundlag for udstedelse af skolevejledning  

 samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 35, stk. 2, nr. 1.
Skolevejledning § 38.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 35, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 39.  Ved karaktergivning anvendes 13-skalaen, jf. §  

 17 i eksamensbekendtgørelsen.
Afsluttende bedømmelse § 40.  Der afholdes eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 41-43.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter for hvert af  

 fagene i forhold til slutmålene for undervisningen i disse fag på grundlag af  

 en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 41.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af følgende  

 prøver:
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om udpegelsen.
Stk. 5.  Elevernes løsning af opgaverne bedømmes efter  

 reglerne i § 43 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  For elever i uddannelsen under specialet  

 AV-assistent, bedømmnes opgaveløsningerne efter reglerne i § 43 af 4  

 censorer.
 Stk. 7.  For elever i uddannelsen under specialet  

 Medieteknikmekaniker, bedømmes opgaveløsningerne efter reglerne i § 43 af 2  

 censorer.
 Stk. 8.  Elever der ønsker det, kan få opgaverne læst  

 op.
 § 42.  Eksamensopgaverne (svendeprøven), jf. § 41,  

 består af opgaver inden for områdefag og opgaver i emner inden for det  

 pågældende speciale.
Stk. 2.  Den tilladte tid til løsning af opgaverne  

 fastsættes, når opgaverne stilles.
Samtidig fastsættes, hvilke hjælpemidler  

 eleven kan benytte.
 Stk. 3.  Ved bedømmelsen af den bundne og den fri  

 praktiske opgave for specialet Medieteknikmekaniker, skal censorerne være  

 tilstede i de 2 sidste dage af prøvens afholdelse.
 § 43.  Ved bedømmelsen af eksamensopgaverne, jf. § 42,  

 giver læreren og censorerne hver en karakter for henholdsvis den skriftlige  

 opgave, den bunde praktiske projektopgave og for den frie praktiske  

 projektopgave.
 Stk. 2.  Eksamenskarakteren for hver af opgaverne  

 fremkommer ved et gennemsnit af de afgivne karakterer.
 Stk. 3.  Slutkarakteren (svendeprøvekarakteren)  

 fremkommer som et gennemsnit af de 3 afgivne eksamenskarakterer for  

 henholdsvis den skriftlige opgave og de praktiske opgaver.
 Stk. 4.  For at bestå eksamen, kræves at eleven har  

 opnået mindst 6 i såvel den skriftlige opgave, den bundne praktiske  

 projektopgave og den frie praktiske projektopgave.
 Stk. 5.  Ved beregning af eksamenskaraktererne følges  

 reglerne i eksamensbekendtgørelsen.
Stk. 6.  Den beregning, som er nævnt i stk. 3, foretages  

 af det faglige udvalg.
Skolen indsender oplysninger om de afgivne karakterer,  

 som er givet efter stk. 2, til det faglige udvalg.
§ 44.  Skolen skal tilbyde elever, som ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange.
Skolen kan dog efter samråd med det faglige udvalg tillade, at eleven  

 deltager i eksamen påny, hvis der foreligger ganske særlige omstændigheder.
 Stk. 2.  Adgang til sygeeksamen følger  

 eksamensbekendtgørelsen.
Ikrafttrædelse og bestemmelse § 45.  Bekendtgørelsen træder i kraft den 15. november  

 1996.
 Stk. 2.  Bekendtgørelse nr. 66 af 12. februar 1996 om  

 uddannelsen til film-, tv- og videomedarbejder ophæves.
 Stk. 3.  Skolen fastsætter efter samråd med det lokale  

 uddannelsesudvalg fornødne overgangsregler for elever, der på  

 ikrafttrædelsestidspunktet er i gang med uddannelsen efter bekendtgørelsen  

 nævnt i stk. 2.
