Bekendtgørelse om  

 notarialforretninger I medfør af § 14, stk. 2, i lov om rettens pleje, jf.  

 lovbekendtgørelse nr. 752 af 15. august 1996, og arvelovens § 41,  

 stk. 2, jf. lovbekendtgørelse nr. 584 af 1. september 1986,  

 fastsættes:
Kapitel 1 Kompetence § 1. Notaren har til opgave at overvære  

 eller selv at foretage handlinger af retlig betydning for ved sin  

 bekræftelse at sikre en dokumentation, der efter lovgivning eller  

 praksis tillægges særlig beviskraft.
 § 2. Notarialforretninger hører under  

 byretterne og foretages på dommerkontoret.
 Stk. 2. Når hensynet taler herfor, kan notaren foretage  

 notarialforretninger et andet sted inden for retskredsen.
 Stk. 3. Er det ikke muligt at skaffe en notar fra retskredsen  

 til stede, kan notarialforretningen om nødvendigt udføres af en  

 notar fra en anden byret.
 Stk. 4. Notaren foretager notarialforretninger for enhver,  

 uanset dennes tilknytning til retskredsen.
Kapitel 2 Fremgangsmåden ved notarialforretninger § 3. Den, der anmoder om foretagelse af en  

 notarialforretning, skal give notaren de oplysninger, som er  

 nødvendige til sagens behandling.
Notaren kan bestemme, at anmodningen  

 skal være skriftlig og vedlagt de dokumenter, som notaren finder  

 nødvendige.
 § 4. Den, der anmoder om foretagelse af en  

 notarialforretning, skal om nødvendigt sørge for medvirken af  

 en tolk eller døvetolk, som notaren kan godkende.
 § 5. Notaren fastsætter tid og sted for  

 notarialforretningen og underretter den, der har anmodet om forretningens  

 foretagelse, herom.
 § 6. Notaren vejleder i fornødent omfang om  

 betydningen af handlingen eller dokumentets indhold og af notarens  

 medvirken.
Kapitel 3 Godtgørelse af identitet § 7. Den, der ønsker at få foretaget  

 en notarialforretning, skal ved forevisning af pas, kørekort, ved  

 bekræftelse af en advokat eller på anden betryggende måde  

 godtgøre sin identitet over for notaren.
Stk. 2. Ved oprettelse af testamente eller tilkendegivelse om  

 forældremyndighed efter § 15 i lov om forældremyndighed og  

 samvær skal opretteren tillige godtgøre sit personnummer,  

 såfremt vedkommende er registreret i Det Centrale Personregister.
Er  

 dette ikke tilfældet, skal vedkommende godtgøre sin  

 fødselsdato.
Kapitel 4 Notarialprotokoller § 8. Enhver notarialforretning noteres i en  

 notarialprotokol, der skal indeholde en kort beskrivelse af  

 notarialforretningen.
Kapitel 5 Notarialattest § 9. Hvis notarialforretningen angår et  

 dokument, forsyner notaren dokumentet med en beskrivelse af  

 notarialforretningen (notarialattest).
 Stk. 2. I andre tilfælde kan notarialattesten  

 udfærdiges som en selvstændig skrivelse, eventuelt som en  

 udskrift af notarialprotokollen.
§ 10. Notarialattesten skal indeholde oplysning  

 om 1)	tid og sted for notarialforretningen, 2)	hvordan identiteten på den, der har anmodet om  

 notarialforretningens foretagelse, er godtgjort, 3)	rettelser eller tilføjelser i dokumentet, og 4)	særlige oplysninger af betydning for  

 notarialforretningen.
 Stk. 2. Ved oprettelse af en testamentarisk disposition  

 bør notarialattesten tillige indeholde oplysning om notarens vurdering  

 af, om opretteren var i stand til fornuftmæssigt at foretage den  

 pågældende handling.
Kapitel 6 Fremmede sprog § 11. Notaren kan attestere underskrift på  

 eller vedkendelse af indholdet i dokumenter på et sprog, der er fremmed  

 for notaren eller den, der har anmodet om notarialforretningens foretagelse,  

 når den, der har anmodet om notarialforretningen, erklærer sig  

 bekendt med indholdet.
 § 12. Notaren kan udfærdige notarialattesten  

 på et fremmed sprog, som notaren behersker i fornødent  

 omfang.
Kapitel 7 Genparter § 13. Ønskes en genpart af et testamente  

 eller et andet dokument, der er underskrevet eller vedstået for en  

 notar, opbevaret på dommerkontoret, skal genparten være  

 udfærdiget på det af Justitsministeriet godkendte genpartpapir,  

 jf. stk. 2. Genpart af testamenter og tilkendegivelser om  

 forældremyndighed efter § 15 i lov om  

 forældremyndighed og samvær skal have en forside udformet i  

 overensstemmelse med bilag 1.
 Stk. 2. Genparter fremstilles af papir, der er forsynet med  

 vandmærket AUTORISERET GENPARTPAPIR, og som er godkendt af  

 Justitsministeriet.
§ 14. Genparten skal være tydelig og  

 letlæselig.
En maskinskreven genpart skal være det første  

 eksemplar eller det første gennemslag.
Genparten skal gengive teksten  

 uden overflødige mellemrum, og den må ikke afbrydes af blanke  

 sider, herunder ubeskrevne bagsider.
Genpart i form af fotokopi kan anvendes,  

 såfremt genparten er fremstillet på det af Justitsministeriet  

 godkendte genpartpapir, og dokumentet er skrevet på maskine, ved  

 anvendelse af stempel eller lignende.
 § 15. Genparter opbevares på betryggende  

 måde på dommerkontoret.
 Stk. 2. Genparter kan efter Justitsministeriets bestemmelse  

 opbevares i elektronisk form.
Kapitel 8 Udskrifter af notarialprotokoller m.v.
 § 16. Den, der har fået foretaget en  

 notarialforretning, samt andre, der har en retlig interesse i forretningen,  

 kan efter reglerne i retsplejelovens § 41 hos notaren få  

 udleveret en udskrift af notarialprotokollen og af de øvrige  

 dokumenter vedrørende notarialforretningen, som opbevares på  

 dommerkontoret.
Kapitel 9 Centralregistret for Testamenter § 17. Testamenter og tilkendegivelser om  

 forældremyndighed efter § 15 i lov om  

 forældremyn-dighed og samvær, der er oprettet for en dansk notar,  

 registreres i Centralregistret for Testamenter.
§ 18. Registret føres ved Københavns  

 Byret.
Præsidenten for Københavns Byret er ansvarlig for  

 registret.
§ 19. Notaren foretager indberetning til  

 centralregistret.
Indberetningen sker elektronisk eller ved brug af et  

 indberetningskort godkendt af Justitsministeriet.
Kapitel 10 Lodtrækninger § 20. Notaren foretager lodtrækninger enten  

 manuelt eller ved hjælp af edb.
 Stk. 2. Notaren kan forlange, at de i en lodtrækning  

 deltagende lodder skal være fortløbende nummereret.
 § 21. Såfremt der til lodtrækningen  

 anvendes et edb-program, der stilles til rådighed af den, der har  

 anmodet om lodtrækningens foretagelse, kan notaren forlange en  

 sagkyndig erklæring om, at programmet opfylder de krav, der med  

 rimelighed kan stilles til tilfældig udvælgelse af vindende  

 numre.
 § 22. Notaren skal i notarialprotokollen  

 indføre en beskrivelse af, hvorledes lodtrækningen er foretaget  

 og angive de udtrukne numre.
Kapitel 11 Ikrafttrædelse § 23. Bekendtgørelsen træder i kraft  

 den 1. januar 1999.
 Stk. 2. Instruks nr. 288 af 28. november 1924 for Notaren og  

 Undernotarerne i København og bekendtgørelse nr. 306 af 13.  

 juli 1942 om foretagelse af Notarialforretninger uden for København  

 ophæves.
 § 24. Bekendtgørelsen gælder ikke for  

 Færøerne.
Bilag 1 Opretterens fulde navn samt fødenavn Efternavn Cpr.nr.
Samtlige fornavne Bopæl Medopretterens fulde navn samt fødenavn Efternavn Cpr.nr.
Samtlige fornavne [ ]	Testamente eller kodicil [ ]	Testamente eller kodicil indeholdende en  

 	tilkendegivelse efter § 15 i lov om  

 	forældremyndighed og samvær  

 	(børnetestamentarisk 	disposition) [ ]	Tilkendegivelse efter § 15 i lov om  

 	forældremyndighed og samvær  

 	(børnetestamente) [ ]	Annullation Tidligere testamente/kodicil/tilkendegivelse efter § 15 i lov om  

 forældremyndighed og samvær/annullation; senest       /       -19     , oprettet i Anmelder:
 Originalen stemplet med kr.:
