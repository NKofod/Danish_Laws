 I medfør af § 52, § 148 og § 149, stk. 10, i lov om luftfart, jf.  

 lovbekendtgørelse nr. 162 af 7. marts 1994, fastsætter Statens Luftfartsvæsen  

 herved efter bemyndigelse fra Trafikministeriet, jf. bekendtgørelse nr. 170  

 af 28. april 1985 om specifikationer for flyvepladser, § 1, og efter  

 forhandling med Færøernes Landsstyre og Grønlands Hjemmestyre følgende:
 1. I afsnit 2, Definitioner, tilføjes følgende:
 Hindringsbegrænsende flader (Obstacle limitation surface):
 Flere flader etableret omkring en flyveplads med det formål at skabe  

 hindringsfrihed for luftfartøjers manøvrering i forbindelse med start og  

 landing.
 2. Der indsættes et nyt pkt. 3.5.2.2 med følgende  

 ordlyd:
 3.5.2.2 For flyvepladser med kodeciffer 1, 2 eller 3, som er beliggende på  

 Færøerne eller i Grønland, og til hvis baner der er knyttet en  

 instrumentindflyvningsprocedure, gælder for sikkerhedszoner og  

 sikkerhedsområder ved baneender dog følgende uanset de bestemmelser, der er  

 indeholdt i ICAO Annex 14, Volume I:
a.
Hvis indflyvningsprocedurens laveste beslutningshøjde er lavere end 500  

 ft over flyvepladsens niveau, gælder bestemmelserne i bilaget til denne BL.
b.
Hvis indflyvningsprocedurens laveste beslutningshøjde er på 500 ft over  

 flyvepladsens niveau eller derover, gælder bestemmelserne i BL 3-1, afsnit 7  

 og afsnit 8.
3. Bilaget til BL 3-2 affattes som vedlagte 4. Afsnit 10 affattes således:
10. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet, der træffer afgørelse efter  

 forhandling med Færøernes Landsstyre, når afgørelsen vedrører færøske  

 flyvepladser, og efter forhandling med Grønlands Hjemmestyre, når afgørelsen  

 vedrører grønlandske flyvepladser.
5. Ikrafttræden Denne BL træder i kraft den 1. februar 1995.
Statens Luftfartsvæsen, den 15. december  

 1994 V.K.H.
Eggers /M.
Dambæk 1.1 Generelt En bane og en eventuel stopvej skal omkranses af en sikkerhedszone.
 Anm.: Ved flyvepladser uden fast belægning (f.eks. grusbaner) kan  

 sikkerhedszonen under visse betingelser anvendes til sideforskydning af banen  

 for at mindske sliddet på overfladen.
1.2 Sikkerhedszonens længde Sikkerhedszonens ydre begrænsning i banens længderetning skal være  

 beliggende i mindst følgende afstand fra baneenderne/stopvejenderne:
1.3 Sikkerhedszonens bredde På begge sider af banen og i hele sikkerhedszonens længde skal dens ydre  

 begrænsning være beliggende i mindst følgende afstand fra banens centerlinie:
 dog at afstanden på præcisionslandingsbaner med kodeciffer 3 kan reduceres  

 til mindst 75 m på den ene side af sidelinien, når de topografiske forhold  

 nødvendiggør dette.
 Hvor de hindringsbegrænsende flader gennemskæres af fjeldterræn, skal  

 afstanden fra kanten af sikkerhedszonens ydre begrænsning til det punkt, hvor  

 terrænet gennemskærer den hindringsbegrænsende flade, være mindst 3 gange  

 terrænets maksimale højde over flyvepladsens niveau inden for flyvepladsens  

 indflyvningsplan.
1.4 Sikkerhedszonens beskaffenhed 1.4.1 Sikkerhedszonen skal være planeret i mindst følgende afstand fra  

 banecenterlinien:
 1.4.2 Planeringen og bæreevnen skal være således, at risikoen for skader  

 reduceres mest muligt på de luftfartøjer, som banen er beregnet til at  

 betjene, hvis disse kører af banen.
 Anm.: Det anbefales, at arealet behandles således, at kørsel med  

 brand- og redningskøretøjer under optimale forhold kan gennemføres.
1.4.3 Hvor sikkerhedszonen støder op til en bane med fast belægning, må  

 sikkerhedszonens tilslutning ikke ligge højere end baneoverfladen af hensyn  

 til en effektiv dræning af vand.
Overgangen mellem bane og sikkerhedszone  

 skal være jævn.
 1.4.4 Ved enden af en bane med fast belægning skal sikkerhedszonens  

 overflade være i niveau med banens overflade.
 Anm.: For at sikre en jævn overgang mellem banens og sikkerhedszonens  

 bæreevne anbefales det, at banens bærelag udstrækkes 5-10 m ind under  

 sikkerhedszonens overflade.
 1.4.5 Sikkerhedszonen i banens forlængelse skal ud til en afstand af  

 mindst 30 m have en sådan beskaffenhed, at erosion hidrørende fra lufttrykket  

 fra startende luftfartøjer forhindres.
1.5 Sikkerhedszonens længdehældning 1.5.1 Sikkerhedszonens længdehældning inden for den planerede del af  

 sikkerhedszonen skal så vidt muligt følge banens hældning og må ikke  

 overstige følgende værdier:
 1.5.2 Hældningsændringer skal være så små som muligt, og bratte overgange  

 skal undgås.
1.6 Sikkerhedszonens tværhældning 1.6.1 Sikkerhedszonens tværhældning inden for den planerede del af  

 sikkerhedszonen skal være tilstrækkelig til, at ansamling af vand på  

 overfladen forhindres, og skal være beliggende mellem følgende værdier:
1.6.2 De inderste 3 m fra banens kant skal have negativ hældning, der dog  

 ikke må overstige 5% målt udefter fra banens kant.
Bratte ændringer i  

 hældningen skal undgås.
 Anm.: Dette område indgår som en del af skuldrene, hvor sådanne er  

 etableret.
 1.6.3 Uden for den planerede del af en sikkerhedszone skal tværhældningen  

 være beliggende mellem + 5% og - 30%, og ændringer må ikke overstige 10% pr.  

 10 m.
2. Sikkerhedsområder ved baneende 2.1 Et plant område ved baneenden, sikkerhedsområdet, skal forefindes ved  

 baner med kodeciffer 3.
2.2 Sikkerhedsområdets bredde skal være mindst den dobbelte af  

 banebredden.
Længden, som måles fra sikkerhedszonens ophør, skal være så stor  

 som muligt, dog mindst 90 m.
 2.3 Genstande i sikkerhedsområdet, som kan udgøre en fare for  

 luftfartøjer, skal betragtes som hindringer og om muligt fjernes.
 2.4. Sikkerhedsområdets overflade må ikke gennemskære start-/stigefladen.  

 Negativ hældning må højst udgøre 5%. Overgangen mellem hældninger skal være  

 så gradvis som muligt.
 2.5 Tværhældningen på sikkerhedsområdet skal ligge mellem + 5% og - 5%.
 2.6 Planeringen og bæreevnen skal være således, at risikoen for skader  

 reduceres mest muligt for de luftfartøjer, som banen er beregnet til at  

 betjene, hvis disse kører af banen eller foretager en utilsigtet kort  

 indflyvning.
 Anm.: Det anbefales, at arealet behandles således, at kørsel med  

 brand- og redningskøretøjer under optimale forhold kan gennemføres.
