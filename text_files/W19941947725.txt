Kommentar - Kommentar til bindende forhåndsbesked af 27. september 1994 om  

 afskrivning på filmrettigheder - offentliggjort i Tidsskrift for  

 Skatter og Afgifter 1994-669.
Ref.: LL § 16 E-F Sagens omstændigheder var følgende:
A A-S overvejede at etablere et kommanditselskab, der skulle købe  

 råfilmen samt alle rettigheder til visuelle medier.
Filmen var  

 produceret af et amerikansk selskab.
Filmen erhvervedes umiddelbart efter  

 produktionens afslutning, men før verdenspremieren.
Købsprisen  

 var omkring 20 mio.
USD, som dækkede de samlede produktionsomkostninger  

 samt fortjeneste til producenterne.
Købesum men betaltes enten kontant  

 eller over en årrække med en forrentning svarende til  

 markedsrenten.
 Producenterne ville få tillagt en option til at generhverve  

 rettighederne efter en årrække.
Det var tanken, at kommanditselskabet skulle indgå en eller flere  

 aftaler med udenlandske distributionsselskaber, f.eks.
Paramount, hvorefter  

 disse forestod distributionen af filmen over hele verden.  

 Distributionsselskaberne, der øvrigt ikke havde produceret filmen, var  

 uafhængige af det danske kommanditselskab.
Filmrettighederne omfattede alle rettigheder til filmen, herunder  

 filmforevisning gennem biografer i de enkelte lande og gennem TV-kanaler,  

 videoindspilninger mv.
Alle udgifter, der var forbundet med udleje m.v.,  

 afholdtes af distributionsselskaberne.
Distributionsselskaberne betalte en  

 filmlejeindtægt til kommanditselskabet, svarende til disse selskabers  

 nettoindtægt fra filmen minus en distributions-fee på 25  

 pct..
Det ville være muligt at opgøre, hvor stor en del af  

 nettoindtægterne, der kunne henføres til de væsentligste  

 lande.
Aftalen ville muligvis indeholde en passus om, at eventuelle skatter i  

 form af royalty eller lign., der pålagdes nettolejeindtægten,  

 afholdtes af distributionsselskaberne.
Det var tanken at indgå aftale  

 om minimumsindtægt, som distributionsselskaberne garanterede, dog max.  

 80 pct. af købsprisen.
 Ligningsrådet anså filmrettighederne for at være et  

 immaterielt aktiv, som er omfattet af ligningslovens § 16 F, stk. 2, jf. § 16  

 E, stk. 1, nr. 2, hvorefter erhververen, hvis rettighederne var  

 tidsbegrænsede, var berettiget til at afskrive det ydede vederlag i den  

 skattepligtige indkomst (for personer i den personlige indkomst) med lige  

 store årlige beløb over et til rettigheden svarende  

 åremål, eller, hvis rettighederne var tidsubegrænsede over  

 en periode på 10 år med 10 pct. årligt.
 Bestemmelsen i ligningslovens § 16 F, stk. 2, jf. § 16 E, stk. 1, nr. 2,  

 svarer til den tidligere bestemmelse i lov om særlig indkomstskat § 2,  

 nr. 4 og § 15.
 Ligningsrådet har i 3 tidligere, ikke offentliggjorte bindende  

 forhåndsbeskeder taget stilling til den skattemæssige behandling  

 af vederlag for erhvervelse af filmrettigheder.
 I 1985 tillod rådet for en konkret skatteyder ligestilling mellem  

 den skattemæssige behandling af vederlag for filmrettigheder og  

 driftsudgifter, der tager sigte på at sikre indkomsten over en periode,  

 svarende til filmens levetid (jf. statsskattelovens § 6a).
 I en bindende forhåndsbesked fra 1991 tillod rådet samme  

 ligestilling som i den bindende forhåndsbesked fra 1985. I en bindende  

 forhåndsbesked i 1992 ændrede Ligningsrådet (iøvrigt  

 overfor samme skatteyder som forespurgte i 1991) den tidligere ligestilling,  

 idet rådet fandt, at erhvervelse af filmrettigheder skulle behandles  

 efter reglerne for tidsbegrænsede rettigheder, jf. lov om særlig  

 indkomstskat § 2, nr. 4 og § 15. Dog kunne skatteyderen vælge mellem  

 afskrivning efter lov om særlig indkomst § 15 og fradrag efter de  

 retningslinier, som er anført i ligningsvejledningen for 1993.
I Ligningsvejledningen i perioden 1986 til 1993 har retningslinierne fra  

 den første bindende forhånds besked været delvist  

 refereret.
Formuleringen har været uændret i hele perioden.
 Efter fornyet overvejelse har skatteministeriet fundet, at de bindende  

 forhåndsbeskeder ikke kan antages at være i overensstemmelse med  

 bestemmelsen i den dagældende lov om særlig indkomst skat § 2,  

 nr. 4 og § 15.
Praksis er kun ændret i de tilfælde, hvor regnskabsprincippet  

 i ligningsvejledningen for indkomståret 1993 har kunnet finde  

 anvendelse.
Det vil sige, hvor der er tale om erhvervelse af rettigheder til  

 nye film, der skal have premiere, og hvor der er en tæt  

 tidsmæssig sammenhæng mellem erhvervelses tidspunktet og  

 premieretidspunktet.
Desuden medfører princippet, at der skal ske en  

 periodisering af indtægter og udgifter, således at udgifter til  

 erhvervelse af rettighederne først kan bringes til fradrag, når  

 filmen får premiere, dvs. når indtægterne indkommer fra  

 førstegangsforevisningen.
 Praksisændringen har ikke tilbagevirkende kraft for tidligere  

 indkomster, da der er tale om en praksisskærpelse.  

 Praksisændringen indtrådte ved offentliggørelsen af den  

 bindende forhåndsbesked i TfS, 1994, 669. Dette indebærer, at  

 skattemyndighederne må acceptere allerede indgåede  

 rettighedserhvervelser, der er baseret på nye film, og hvor der er en  

 tæt tidsmæssig sammenhæng mellem på den ene side  

 erhvervelsestidspunktet og på den anden side premieren og dermed  

 indtægterne.
I andre tilfælde, f.eks. hvor der er tale om erhvervelse af  

 rettigheder til film, som allerede har haft premiere, er praksis ikke  

 ændret.
Disse udgifter skulle indtil den 19. maj 1993 behandles i  

 henhold til lov om særlig indkomst, og efter den 19. maj 1993 efter  

 ligningslovens § 16 E-F.
 Skattemyndighederne skal derfor ikke acceptere straksfradrag for udgifter  

 til rettigheder til gamle film, idet den nævnte tætte  

 tidsmæssige sammenhæng ikke er til stede, ligesom det er op til  

 skattemyndighederne at foretage en konkret vurdering af, om arrangementerne  

 har et reelt indhold, der berettiger til af skrivning efter de nævnte  

 bestemmelser.
Det skal i den forbindelse bemærkes, at det kun er spørgeren,  

 der kan påberåbe sig de to bindende forhåndsbeskeder fra  

 1991 og 1992. Andre skatteydere, og det gælder altså også  

 investorerne i skattearrangementerne, kan ikke påberåbe sig en  

 afgørelse, der ikke er offentliggjort, og som efterfølgende  

 ikke anses at være i overensstemmelse med en lovbestemmelse, heller  

 ikke ud fra en lighedsgrundsætning.
Andre end spørgeren kan kun  

 støtte ret på ligningsvejledningen for indkomstårene  

 1986-1993, der på dette punkt som anført ovenfor udelukkende  

 bygger på den bindende forhåndsbesked fra 1985, og derfor  

 vedrører premierefilm.
