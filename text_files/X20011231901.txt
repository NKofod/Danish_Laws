Beskatning af helårsbolig  

 direktør   bestemmende indflydelse Referancer LL § 16 Ligningsvejledningens Alm. del 2000 afsnit A.B.1.9.5 Beskrivelse Ligningsrådet har den 18. september 2001 givet  

 bindende forhåndsbesked, hvorefter den øverste direktør i  

 en  koncern blev anset for at tilhøre den personkreds, der har  

 bestemmende indflydelse på egen aflønningsform, og han skulle  

 derfor beskattes af værdien af en helårsbolig efter reglerne i  

 ligningslovens § 16, stk. 9, hvis koncernen stillede den til rådighed  

 for ham.
Der blev ved afgørelsen lagt vægt på, at  

 direktøren sad i en højt placeret stilling, med en høj  

 løn i størelsesordenen over 5 mill. kr. plus andre  

 personalegoder, og at den bolig, der var påtænkt stillet til  

 rådighed, havde en værdi af et tocifret millionbeløb.
 Der gælder efter ligningslovens § 16, stk. 5 for  

 denne persongruppe en formodning for at boligen stilles til rådig hele  

 året, hvis den er stillet til rådighed en del af året.
 Direktøren kunne ikke undgå beskatning efter  

 ligningslovens § 16, stk. 9 ved at leje helårsboligen af koncernen til  

 den objektive leje (leje baseret på eksperters udtalelse).  

 Afgørelsen herom lagde til grund, at en af begrundelserne for at  

 Folketinget indførte bestemmelsen i ligningslovens § 16, stk. 9, netop  

 var, at forhindre at hovedaktionærer og andre med bestemmende  

 indflydelse på egen aflønningsform skulle kunne udnytte, at der  

 ikke altid findes et marked for udlejning af meget dyre boliger til en pris,  

 der står i forhold til værdien af disse boliger.
