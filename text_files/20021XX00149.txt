Skriftlig fremsættelse (5. december  

 2002) Videnskabsministeren Herved tillader jeg mig for Folketinget at  

 fremsætte:
 Forslag til lov om et videnskabsetisk komitesystem og  

 behandling af biomedicinske forskningsprojekter.
(Lovforslag nr.
L 107).
 Med henblik på at gennemføre EU-direktivet om  

 god klinisk praksis ved forsøg med lægemidler til human brug i  

 dansk ret og på baggrund af anbefalingerne i betænkning 1413 om  

 de videnskabsetiske komiteer fremsætter jeg hermed forslag om en ny lov  

 om et videnskabsetisk komitesystem og behandling af biomedicinske  

 forskningsprojekter.
Med lovforslaget indføres et generelt bedre  

 beskyttelsesniveau for forsøgspersoner.
Endvidere skærpes  

 beskyttelsen af særligt sårbare forsøgsgrupper såsom  

 de mindreårige og demente.
 I forslaget findes en nyskabelse i forhold til den  

 gældende komitélov og en forbedring for sundheden på lang  

 sigt, idet der gives adgang til under specifikke og restriktive  

 forudsætninger at kunne forske på forsøgspersoner i akutte  

 situationer, uanset det ikke er muligt at indhente et informeret samtykke.
Lovforslaget lægger op til en mere forudsigelig  

 sagsbehandling i komitesystemet, idet der indføres faste og ensartede  

 sagsbehandlingstider for alle typer af biomedicinske forsøg.
Det  

 betyder hurtigere og lettere godkendelsesprocedurer for forskere og  

 erhvervsliv ved ansøgning om godkendelse af biomedicinske  

 forskningsprojekter.
Endvidere vil der med lovforslaget blive en mulighed for  

 politisk at tage stilling til nye forskningsområder som f.eks.  

 genterapi, xenoterapi, stamcelleterapi og gendiagnostik, inden de behandles i  

 komitesystemet.
Forslaget tænkes gennemført som en mulighed for  

 ministeren til at suspendere behandlingen af sådanne sager, sådan  

 at vi får den nødvendige tid til de principielle overvejelser.
 Idet jeg i øvrigt henviser til lovforslaget med  

 bemærkninger, tillader jeg mig hermed at anbefale lovforslaget til  

 velvillig behandling i det høje ting.
