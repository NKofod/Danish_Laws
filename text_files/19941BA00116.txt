Nr BSF 116 Forslag til folketingsbeslutning om indførelse af et statskontrolleret  

 økologisk tøjmærke Fremsat af Jørn Jespersen (SF) Steen Gade (SF) Anni Svanholt (SF) den 4. maj 1995 Folketinget opfordrer regeringen til at foranstalte en sammenlignende,  

 uafhængig undersøgelse af tekstilprodukter, som på det danske marked  

 markedsføres som miljøvenlige, naturlige, økologiske el.lign., for på denne  

 baggrund at optage forhandlinger med branchen, Forbrugerrådet og  

 Tekstilarbejderforbundet om udformningen af et statskontrolleret økologisk  

 tøj- og tekstilmærke.
Bemærkninger til forslaget Erfaringerne med salget af økologiske fødevarer i Danmark har vist, at et  

 statskontrolleret økologi-mærke dels kan sikre troværdigheden, dels forhindre  

 at forbrugerne bliver vildledt af upræcise eller ligefrem fejlagtige mærker  

 og anprisninger.
Også på tøj- og tekstilområdet er den økologiske bevidsthed hos forbrugere  

 og producenter i fremvækst.
I den senere tid er der således markedsført  

 mærker, der i forskelligt omfang lever op til et økologisk koncept, f.eks.  

 »Nature Calling«, »Natural Concept«, »Cotton  

 Nature«, »Green Nature« osv.
 Forbrugerne har imidlertid ingen mulighed for at vurdere, i hvor høj grad  

 de enkelte mærker lever op til en miljørigtig produktionsform.
 Der eksisterer derfor et stigende behov for, at miljøbevidste forbrugere  

 får mulighed for hurtigt at kunne finde frem til økologisk produceret tøj og  

 tekstiler, og for at sikre ensartede og høje standarder for disse varer, så  

 vildledning og »øko-plat« forhindres.
 Den danske tekstilindustri får samtidig et konkurrencemæssigt forspring,  

 hvis Danmark sikrer et økologisk hjemmemarked for tøj ud fra klare og  

 troværdige kriterier.
 Kravene til et økologisk tøjmærke bør som udgangspunkt være:
at bomulden er dyrket efter økologiske principper uden brug af  

 kunstgødning, kemiske sprøjtegifte (bl.a.
DDT) og afløvningsmidler, at der ikke er anvendt klor eller klor-organiske forbindelser (f.eks.
PCP)  

 til blegning eller andre formål i selve produktionsprocessen, at tekstilfarverne ikke indeholder tungmetaller som kobber, crom, cadmium,  

 bly, nikkel og zink m.v., at tøjet er fremstillet ved en ressourcebesparende produktionsform, og at der er fastlagt faste og høje standarder for arbejdsmiljøet, f.eks.  

 påvirkning fra giftige stoffer og for undgåelse af gentaget, ensidigt  

 arbejde.
 Da markedet for miljøvenlige tekstil-kollektioner er kraftigt voksende,  

 opfordres regeringen til at foranstalte en uvildig undersøgelse af de  

 eksisterende mærker med henblik på dels at danne sig et overblik over, hvilke  

 økologiske kriterier de grønne mærker i dag opfylder, dels at kunne få  

 erfaringer med, hvilke undersøgelser der skal udføres af bl.a. uvildige  

 laboratorier for at kunne opfylde kravene til et statskontrolleret økologisk  

 tøjmærke.
EU har også et miljømærke for tekstilprodukter under forberedelse.
Hvis  

 EU's miljømærke kommer til at leve op til de kriterier, som en dansk  

 undersøgelse må opstille for et økologisk tekstil-mærke, og hvis EU-mærket  

 implementeres hurtigt, kan det overvejes at erstatte et statskontrolleret  

 dansk mærke med EU-mærket.
Men hvis EU-mærket ikke er tilfredsstillende, således som det har været  

 tilfældet mht.
EU's miljømærke for maling og lak - så vil et dansk mærke dels  

 sikre forbrugerne den nødvendige forbrugervejledning, dels være et stående  

 argument for en opstramning af kriterierne for EU's mærke.
Det er muligt efter Rådets forordning nr. 880/92 »om en EF-ordning  

 for tildeling af et miljømærke« at opretholde en uafhængig national  

 mærkningsordning.
Hvis EU-mærket ikke bliver tilfredsstillende, er der behov  

 for, at Danmark også på dette område indtager en grøn førerposition.
