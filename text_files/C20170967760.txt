 Vejledning til ansøgning om støtte fra ansøgningspuljen udviklingsstøtte til projekter målrettet socialt udsatte grupper § 15.75.75.14.
Ansøgningsfrist den 8. august kl. 12.00 INDHOLDSFORTEGNELSE 1. Indledning 2. Ansøgningspuljens formål 3. Ansøgningspuljens målgruppe 4. Ansøgerkreds 5. Forventede resultater 6. Projektperiode 7. Tildelingskriterier for tilskud fra ansøgningspuljen 8. Budget 9. Ansøgningsprocedure 10 Hvis projektet får tilskud 11 Statsstøtte 12 Ophævelse af tidligere vejledning 1 Indledning I forbindelse med satspuljeaftalen for 2017 er der afsat i alt 20 mio. kr. i 2017 til at hjælpe socialt udsatte grupper og borgere i risiko for social marginalisering, der har gavn af den indsats, som frivillige aktører gennemfører.
2 Ansøgningspuljens formål Formålet med ansøgningspuljen er at støtte nye indsatser på socialområdet, som udvikles og afprøves i regi af frivillige organisationer, NGOer og andre private aktører, med henblik på at skabe bedre vilkår for socialt udsatte grupper.
 Det er ansøgningspuljens mål, gennem støtte til konkrete projekter, at fastholde og styrke den rolle, NGOer, frivillige organisationer og private aktører har i forhold til udvikling og afprøvning af nye ideer, tilgange og metoder til at skabe en bedre social indsats blandt socialt udsatte grupper og borgere i risiko for social marginalisering.
3 Ansøgningspuljens målgruppe Ansøgningspuljens målgruppe er socialt udsatte grupper og borgere i risiko for social marginalisering, som har gavn af den indsats, frivillige aktører gennemfører.
4 Ansøgerkreds Ansøgningspuljens ansøgerkreds er frivillige organisationer, NGOer og andre private aktører.
5 Forventede resultater Det forventes, at ansøgningspuljen vil sikre udvikling af indsatserne forankret i de frivillige organisationer, NGOer og andre private aktører med henblik på at skabe bedre vilkår for socialt udsatte grupper.
6 Projektperiode Midlerne skal anvendes i perioden 1. oktober 2017 til 30. september 2021.
7 Tildelingskriterier for tilskud fra ansøgningspuljen 7.1 Vurdering af ansøgninger Ansøgninger om tilskud fra ansøgningspuljen vurderes på baggrund af nedenstående tildelingskriterier.
Vurderingen er inddelt i seks områder.
De enkelte vurderingsområder uddybes nedenfor efter den skematiske oversigt.
Tabel 1 illustrerer, hvordan den samlede ansøgning bliver vurderet.
Tabel 1: Vurdering og tildelingskriterier Nedenfor uddybes vurderingerne samt hvilke oplysninger, som ansøger kan beskrive.
 Ad 1) Relevans:
 På baggrund af ansøgers beskrivelse af formål og målgruppe vil det blive vurderet, hvorvidt projektets formål og målgruppe ligger inden for puljens formål og målgruppe.
Til brug for vurderingen skal det beskrives, hvilket problem projektet skal løse for målgruppen, og hvilken forandring det skal medføre for målgruppen.
Det er vigtigt, at det sandsynliggøres, hvordan projektet medvirker til at fremme ansøgningspuljens formål.
Projektets målgruppe skal beskrives kort og præcist.
Beskrivelsen skal indeholde følgende oplysninger:
o Hvem indgår i målgruppen, og hvordan er målgruppen socialt udsat? o Hvor mange er omfattet af målgruppen? o Hvor mange fra målgruppen forventes at være omfattet af projektet? Hvordan vil antal deltagere i projektet blive opgjort/dokumenteret? Det skal beskrives, hvordan antallet af borgerne systematisk opgøres.
 o Er der relevante undergrupper? Det skal overvejes, om der er særlige kønsmæssige, aldersmæssige, handicap, etniske eller andre perspektiver, der skal tages højde for i projektet i forhold til relevante undergrupper.
 Ad 2) Sammenhæng:
 På baggrund af den samlede projektbeskrivelse og dertilhørende budget vil det blive vurderet, hvorvidt projektet beskriver projektets formål, målsætninger, aktiviteter, tidsplan, organisering, ressourcer mv., samt om der er sammenhæng mellem disse.
Til brug for vurderingen skal der opstilles klare og præcise mål på borgerniveau.
Målene på borgerniveau skal afspejlede konkrete resultater eller forandringer, som projektet forventes at opnå i relation til borgerne, og det er således ikke tilstrækkeligt kun at opstille mål med fokus på gennemførelse af aktiviteter.
Det anbefales, at de opstillede mål er SMART-sikrede.
Et SMART sikret mål er et mål, som er specifikt, målbart, accepteret, realistisk og tidsafgrænset.
Målet skal opfylde alle fem nedenstående betingelser:
 S  Specifikt: (konkret, præcist, detaljeret) Hv-spørgsmål kan hjælpe med at gøre målet tilstrækkeligt specifikt.
F.eks.: Hvordan får borgeren det bedre og/eller på hvilke områder får borgeren det bedre?  M  Målbart: Et mål skal kunne måles, og det kræver, at målemetoden er klar og beskrevet.
Hvordan måles det, om ændringen er indtrådt?  A  Accepteret: Er der enighed om målet blandt de vigtigste aktører og i målgruppen? Er det et godt mål for, hvad der vil blive opfattet som en succes?  R  Realistisk: Et accepteret mål er ikke nødvendigvis realistisk.
Er det sandsynligt, at målet kan nås med de ressourcer, der er til rådighed? Er der en klar og logisk sammenhæng mellem mål og midler?  T  Tidsafgrænset: Hvornår skal det måles, om målet er nået? Tidsfristen skal være realistisk og opnåelig.
 Et SMART sikret mål kan fx være følgende: 75 pct. af deltagerne oplever, at de er mindre socialt isolerede et halvt år efter, at de er blevet tilknyttet projektet - målt ved netværkskortlægning i dialog med borgeren i opstartsfasen og efter et halvt år.
Derudover vil det indgå i vurderingen, om det er sandsynliggjort, at de beskrevne aktiviteter vil føre til opfyldelse af de opstillede målsætninger på borgerniveau.
De planlagte aktiviteter skal være klart beskrevet, og aktiviteterne skal hænge sammen med målene på borgerniveau.
Projektet skal ud fra en karakteristik af målgruppen og dens problemer beskrive indholdet af disse aktiviteter, så det kan ses, hvordan de modsvarer problemerne.
Projektets tidsplan skal ligeledes beskrives, herunder om nogle aktiviteter tidsmæssigt skal placeres før andre, og om der er særlige kritiske betingelser, der skal være opfyldt, før projektet fortsættes.
Det er således vigtigt, at det sandsynliggøres, at projektets mål og aktiviteter bidrager til at fremme puljens formål.
Ansøger skal gøre sig klart, hvilke aktiviteter, der er centrale for, at formålet med projektet kan opfyldes, dvs. for at der skabes en forandring eller resultater for borgerne.
 Ad 3) Udviklingsprojekt:
 På baggrund af den samlede projektbeskrivelse vil det blive vurderet, hvorvidt projektet er et udviklingsprojekt.
 Til brug for vurderingen skal det beskrives, hvorledes projektet enten:
o udvikler nye indsatser, der ikke metodemæssigt har lighed med projekter, der tidligere er gennemført, o videreudvikler eksisterende indsatser, hvor der forekommer en reel udvikling af indsatsen, der i projektet medvirker til at skabe positive forandringer for brugerne, eller o afprøver eksisterende indsatser til nye målgrupper.
 Derudover vil det indgå i vurderingen, om det sandsynliggøres, at der er et dokumenteret behov for indsatsen i projektet, og at behovet ikke er tilstrækkeligt dækket af eksisterende indsatser.
Ad 4) Organisation og dokumentation På baggrund af den samlede projektbeskrivelse, vil det blive vurderet, hvorvidt projektet har en organisationskapacitet, som muliggør gennemførelse af projektet samt sikrer projektets kvalitet, således at projektet kan leve op til de kvalitets-, dokumentations- og forankringsmæssige kriterier for ansøgningspuljen.
Til brug for vurderingen skal projektets organisation og ledelse beskrives, herunder projektets organisationsstruktur og opgavefordeling.
Dette kan fx gøres ved en beskrivelse af projektets ansatte, herunder antallet af ansatte og deres kompetencer, hvilken beføjelse projektlederen har, hvem der har det overordnede ansvar for projektet, samt projektets samarbejdsparter og deres bidrag til projekte På baggrund af den samlede projektbeskrivelse, vil det endvidere blive vurderet, hvorvidt projektet bidrager til viden om området, om metoder på området og virkninger af disse, der vil kunne anvendes til udvikling af området.
Det vurderes således, hvorvidt projektet har en dokumentationskapacitet, som muliggør indsamling og behandling af relevante data.
Herunder vil det indgå i vurderingen, hvordan projektet vil opgøre antallet af deltagere i projektet, samt hvordan projektet vil dokumentere aktiviteterne og resultaterne.
 Ad 5) Forankring:
På baggrund af den samlede projektbeskrivelse vil det blive vurderet, hvorvidt projektet har beskrevet en realistisk forankringsplan efter tilskudsperiodens ophør.
Det skal i den forbindelse beskrives, hvordan projektet kan videreføres efter tilskudsperiodens udløb.
 Ad 6) Budget:
På baggrund af den samlede projektbeskrivelse og dertilhørende budget vil det blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet.
Budgettet skal være realistisk, sparsommeligt og leve op til de krav, der er til udgiftstyper og niveauer, som fremgår af vejledningens afsnit 8.
8 Budget 8.1 Tilskudsberettigede udgifter Projektets udgifter skal anføres under specifikke budgetposter i budgettet.
Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:
1. Lønudgifter til aflønning af medarbejdere i projektet.
Lønniveauet må ikke være højere end det, der er aftalt i de statslige overenskomster for tilsvarende arbejde.
 2. Udgifter til honorarer til konsulenter.
 3. Udgifter til revisor.
 4. Lovpligtige forsikringer, herunder arbejdsskadeforsikringer.
5. Udgifter til transport i egen bil.
Transportudgiften skal beregnes på baggrund af statens lave takst pr. km., som er 1,93 kr. pr. km, jf.
Moderniseringsstyrelsens Cirkulære om satsregulering for tjenesterejser.
Udgifterne skal budgetteres med antal kilometer og takst pr. km.
 6. Udgifter til offentlig transport.
 7. Udgifter til aktiviteter.
 8. Udgifter til formidling.
 9. Udgifter til lokaler.
10. Udgifter til småanskaffelser, herunder kontorhold (f.eks. mindre kontorartikler, porto mv.) 8.2 Ikke tilskudsberettigede udgifter Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:
 1. Materialeanskaffelser for over 50.000 kr. pr år.
 2. Køb af fast ejendom.
 3. Anlægsudgifter (f.eks. ombygning og renovering).
 4. Dækning af underskud eller anden gæld.
 5. Støtte til enkeltpersoners underhold.
 6. Aktiviteter, der fuldt ud er finansieret fra anden side.
 7. Uddannelsesmæssige aktiviteter for frivillige.
 8. Aktiviteter eller tilsvarende til personer uden lovligt ophold.
 9. Projekter forankret i udlandet.
8.3 Udarbejdelse af budget I forbindelse med ansøgning om støtte fra Socialstyrelsens ansøgningspuljer skal der udarbejdes budget for projekterne, der ansøges om støtte til.
 Budgettet oprettes automatisk, når ansøgningen udfyldes elektronisk på Tilskudsportalen.
 Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter, som er afstemt i forhold til projektets aktivitetsniveau, tidsplan og organisationsstrutkur.
Budgettet skal kun indeholde tilskudsberettigede udgifter, som direkte kan henføres til det konkrete projekts gennemførsel.
Således må der ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til (se afsnit 8.1 og 8.2). Udgifter skal specificeres i budgettet, og udgifter kan ikke samles i overordnede budgetposter.
 Det er vigtigt, at følgende oplysninger angives i budgettet:
 Projektets titel  Ansøgers identifikation (CVR-nummer eller CPR-nummer)  Ansøgers navn og adresse 8.3.1 Nødvendige udgifter Tilskud kan ydes til fremtidige, projektrelaterede udgifter.
Det skal være udgifter, der er nødvendige for at projektet kan gennemføres.
Det skal også være udgifter, som afholdes, når der er modtaget tilskud.
Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis de har en klar tilknytning til projektet.
8.3.2 Periodiserede budgetter 8.3.2.1 100.000 kr. eller derover Udgifterne i det enkelte årsbudget skal fordeles på de måneder, hvor de enkelte udgifter forventes at falde.
Hvis der f.eks. er en ansat projektleder i projektet, opgøres lønnen som den afholdes, én gang om måneden.
Gennemsnitstal kan således ikke anvendes.
 8.3.2.2 Under 100.000 kr.
Hvis det ansøgte beløb er mindre end 100.000 kr., behøves projektudgifter ikke at være opdelt i måneder.
De kan samles i den første måned, hvor projektet har udgifter.
8.3.3 Lønudgifter Lønudgifter skal budgetteres med antal timer og sats pr. time for ansatte medarbejdere og/eller timelønnede eksterne konsulenter mv.
Lønudgifter må ikke inkluderes under andres budgetposter.
Lønniveauet må ikke være højere end det, der er aftalt i de statslige overenskomster for tilsvarende arbejde.
Relevant information kan findes på Moderniseringsstyrelsens hjemmeside www.moderniseringsstyrelsen.dk og/eller ved henvendelse til de relevante fagforeninger.
8.3.4 Enhedspriser Alle udgiftsposter skal så vidt muligt udspecificeres i antal enheder og pris pr. enhed.
Hvis projektet f.eks.
 indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i den eller de måneder, hvor konferencerne og dermed udgifterne forventes afholdt.
8.3.5 Noter til budgettet Der skal udarbejdes forklarende noter til de udgiftsposter, som anføres i budgettet.
Hvis en af budgetposterne f.eks. er Seminar, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv.
Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.
8.3.6 Moms Kommuner og regioner kan ikke få tilskud til dækning af moms, da momsen refunderes af momsudligningsordningen.
Alle udgifter skal derfor i budgettet være ekskl. moms.
9 Ansøgningsprocedure Ansøgningsfristen er den 8. august 2017 kl. 12.00. Efter dette tidspunkt kan ansøgninger ikke længere fremsendes.
 Ansøgerne kan forvente svar på ansøgningen primo november 2017.
Socialfaglige spørgsmål kan stilles til Anne Marie Overgaard i Socialstyrelsen via amov@socialstyrelsen.dk Spørgsmål om administration af ansøgningspuljen behandles af Center for Økonomi og Tilskudsforvaltning i Socialstyrelsen.
Spørgsmål kan stilles via tlf. : 91 37 02 00, mandagfredag mellem kl. 10.0014.00, eller e-mail: tilskudsforvaltning@socialstyrelsen.dk Ansøgningsskemaet skal udfyldes elektronisk via Tilskudsportalen.
For yderligere information om brug af Tilskudsportalen se under vejledninger på Tilskudsportalens forside.
Når Socialstyrelsen har modtaget ansøgningen, vil dette fremgå af status under Min tilskudssag.
Tekniske spørgsmål i forhold til anvendelse af Tilskudsportalen kan sendes til portal@socialstyrelsen.dk 9.1 NemID Ansøgere med CVR-nummer skal ved oprettelse og indsendelse af ansøgninger anvende en NemId medarbejdersignatur tilknyttet det relevante CVR-nummer.
Den tilskudsansvarlige såvel som den medarbejder, der opretter ansøgningen, skal have en NemId medarbejdersignatur.
Ansøgere, som ikke er CVR-registrerede, kan søge vha. en NemID signatur tilknyttet deres CPR-nummer.
Kun personer, som er fritaget fra tilslutning til digital post, behøver ikke at søge gennem Tilskudsportalen.
10 Hvis projektet får tilskud Hvis projektet får tilskud, gælder der en række forpligtelser, som står i bekendtgørelse om udviklingsstøtte til projekter målrettet socialt udsatte grupper, af afgørelsen (tilskudsbrevet), og af vejledningen om betingelser for tilskud.
Der er f.eks. tale om pligt til at indsende relevante dokumenter, rapporter, udbetalingsanmodning og regnskab.
 Hvis ikke forpligtelserne overholdes, kan Socialstyrelsen f.eks. beslutte tilbageholdelse, bortfald eller tilbagebetaling af tilskud.
 Nedenfor nævnes puljespecifikke forpligtelser:
10.1 Rapport Projektet skal løbende forholde sig til, om det opnår sine mål og i modsat fald justere projektet.
Det skal desuden være muligt for Socialstyrelsen at følge med i, om projektets indsats har den tilsigtede virkning for borgerne.
Derfor skal det rapporteres til Socialstyrelsen om projektets opstillede mål er/bliver opfyldt.
Skabelonen for afrapportering er standardrapport og kan hentes på Socialstyrelsens tilskudsportal under Min tilskudssag.
Rapporten skal udfyldes elektronisk og indsendes via Socialstyrelsens tilskudsportal.
Fristerne for indsendelse af rapporter fremgår af det tilskudsbrev, som tilskudsmodtagere modtager fra Socialstyrelsen.
11 Statsstøtte Socialstyrelsen udmønter ansøgningspuljen i henhold til de EU-retlige statsstøtteregler, som indeholder et generelt forbud mod statsstøtte, jf.
TEUF artikel 107, stk. 1. Der kan fx. være tale om ulovlig statsstøtte, hvis støtten gives til et projekt, der indeholder en økonomisk aktivitet fx i form af salg af et produkt eller en ydelse, hvor støtten fordrejer eller truer med at fordreje konkurrencen på et marked og støtten potentielt kan påvirke samhandlen i det indre marked.
 Socialstyrelsen foretager alene en vurdering af, om de projekter, der lever op til tildelingskriterierne og vurderes støtteegnet, er i overensstemmelse med de EU-retlige statsstøtteregler.
 For yderligere viden om de EU-retlige statsstøtteregler henvises til Erhvervsstyrelsen.
12 Ophævelse af tidligere vejledning Vejledning nr. 9549 af 14/06/2017 bortfalder.
