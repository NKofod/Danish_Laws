Formålet med registeret er at danne grundlag for Sundhedsstyrelsens, Sundhedsministeriets, Sygesikringens Forhandlingsudvalgs og DIKE's udarbejdelse af statistik om virksomheden inden for den offentlige sygesikring, at tilvejebringe de nødvendige oplysninger til at løse Sundhedsstyrelsens, Sundhedsministeriets, Sygesikringens Forhandlingsudvalgs og DIKE's overordnede forsknings-, planlægnings- og styringsopgaver på sygesikrings- og sundhedsområdet, samt at tilvejebringe oplysninger til brug for Sundhedsstyrelsens varetagelse af administrative opgaver i relation til primærsektoren.
Personkreds: Registeret må kun indeholde oplysninger om den yder, der udøver virksomhed i henhold til lov om offentlig sygesikring, herunder oplysninger om ydere, der praktiserer for den offentlige sygesikring (i amtskommunerne/Københavns og Frederiksberg Kommuner), og om sygesikrede personer.
 Ikrafttrædelsesdato: 23/07/1997. Erstatter tidligere forskrifter.
