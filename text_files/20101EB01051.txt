Bilag 1 Beretning afgivet af Erhvervsudvalget den 26. maj 2011 Beretning over Forslag til folketingsbeslutning om frivillig samling af mindre, inaktive pensionsopsparinger hos ATP [af Orla Hav (S) m.fl.] 1. Udvalgsarbejdet Beslutningsforslaget blev fremsat den 29. marts 2011 og var til 1. behandling den 19. maj 2011. Beslutningsforslaget blev efter 1. behandling henvist til behandling i Erhvervsudvalget.
Møder Udvalget har behandlet beslutningsforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget en skriftlig henvendelse fra PensionDanmark.
 Beskæftigelsesministeren har over for udvalget kommenteret den skriftlige henvendelse til udvalget.
Spørgsmål Udvalget har stillet 1 spørgsmål til beskæftigelsesministeren til skriftlig besvarelse, som denne har besvaret.
2. Politiske bemærkninger Udvalget har taget til efterretning, at beskæftigelsesministeren har givet tilsagn om:
 at foranstalte en analyse af små og inaktive pensionsdepoters omfang og indvirkning på opsparerens fremtidige pensionsvilkår, og  at nedsætte en arbejdsgruppe bestående af arbejdsmarkedets parter, ATP/LD, Forsikring og Pension, Økonomi- og Erhvervsministeriet og Beskæftigelsesministeriet til at undersøge problemstillingen nærmere.
Udvalget opfordrer beskæftigelsesministeren til i det kommende folketingsår  at fremkomme med løsningsforslag, der sikrer den enkelte pensionsindskyder maksimalt udbytte af sin opsparing gennem en pensionsordning, uanset at denne af forskellige årsager måtte være blevet inaktiv,  at fremme ubureaukratiske og prisbillige forslag i pensionsindskyderens interesse, og  at sikre bred opbakning i Folketinget til en sådan løsning af ovennævnte problematikker.
 P. u. v.
