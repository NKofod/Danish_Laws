 Vedlagt følger til orientering aftale mellem finansministeriet og  

 Kammeradvokaten af 21. december 1984.
 Aftalen, der afløser det nuværende aftalegrundlag, som går tilbage til  

 1935, træder i kraft den 1. januar 1985 og er blevet til på baggrund af  

 beretning nr. 30, 1982 fra rigsrevisor om kammeradvokatordningen og statens  

 benyttelse af anden advokatbistand samt finansministerens redegørelse i  

 tilslutning hertil.
 Nedenstående oversigt angiver de områder, hvor aftalen og  

 finansministerens redegørelse pr. 1. januar 1985 får umiddelbar betydning for  

 statsinstitutionernes brug af kammeradvokatordningen og anden advokatbistand.
 Finansministeriet vil på et senere tidspunkt udsende et cirkulære om  

 kammeradvokatordningen m.v.
 Det fremgår af aftalens § 1, stk. 1, sidste punktum, at statsinstitutioner  

 er berettigede til at søge anden advokatbistand (end Kammeradvokaten) i  

 mindre inkassosager og lignende, når direkte antagelse af lokal advokat må  

 anses for mest hensigtsmæssig.
Det henstilles, at institutionerne i sådanne tilfælde benytter sig af de  

 advokater, som er omfattet af inkassatorordningen under Kongeriget Danmarks  

 Hypotekbank og Finansforvaltning.
Nærmere oplysning om inkassatorordningen og  

 de tilknyttede advokater kan fås ved henvendelse til Hypotekbankens  

 sekretariatskontor.
Udgifterne ved Kammeradvokatens responderende virksomhed har hidtil været  

 afholdt af finansministeriet.
Pr. 1. januar 1885 indføres et  

 selvbetalingsprincip, hvorefter statsinstitutionerne selv afholder udgifterne  

 ved udarbejdelse af responsa og mere omfattende ankeindstillinger med 2/3 af  

 sædvanligt advokatsalær. (Jfr. aftalens § 2, stk. 2).
 For så vidt angår finansåret 1985 vil udgifterne til responsa om fornødent  

 kunne optages direkte på forslag til lov om tillægsbevilling for 1985.
 Anmodninger om udarbejdelse af responsa henstilles begrænset til større  

 sager og sager, hvor der består rimelig begrundet tvivl om resultatet.
 Det fremgår af aftalens § 4, at Kammeradvokaten ved udgangen af hvert  

 kalenderår til finansministeriet afgiver en opgørelse over de i årets løb  

 debiterede salærer i statens sager fordelt på ministerområder og  

 statsvirksomheder.
 På denne baggrund anmodes institutionerne om - med virkning fra 1. januar  

 1985 - i hver enkelt sag at oplyse vedkommende finanslovkonto (hovedkonto)  

 over for Kammeradvokaten.
 Det er i en række tilfælde konstateret, at institutioner har bogført  

 advokatsalærer med fradrag af den del af omkostningerne, som er pålagt  

 modparten og betalt af denne.
 Man skal på denne baggrund indskærpe, at advokatsalærer i overensstemmelse  

 med budgetvejledningens almindelige bruttoprincip skal udgiftføres fuldt ud  

 på standardkonto 12.
 Der henvises til medfølgende bilag, som indeholder en oversigt over  

 kontering af advokatudgifter m.v.
P.
M.
V.
Karsten Olsen /Ib Katznelson Aftale mellem finansministeriet og Kammeradvokaten.
1. Kammeradvokaten varetager udførelsen af retssager  

 for og anden advokatmæssig bistand til staten.
Det påhviler kammeradvokaten  

 at afgive juridiske responsa til samtlige statsinstitutioner.
Sager for DSB  

 og de af inkassatorordningen under Kongeriget Danmarks Hypotekbank omfattede  

 sager er dog ikke omfattet af kammeradvokatordninqen.
Endvidere er  

 statsinstitutioner berettigede til at søge anden advokatbistand i mindre  

 inkassosager og lignende, når direkte antagelse af lokal advokat må anses for  

 mest hensigtsmæssig.
 Såfremt en statsinstitution i øvrigt i særlige tilfælde og med en konkret  

 begrundelse ønsker at anvende anden advokatbistand, kan dette alene ske med  

 godkendelse fra finansministeriet efter høring af kammeradvokaten.
2. Kammeradvokaten oppebærer et årligt honorar på  

 75.000 kr. excl. moms for at stå til rådighed med telefonisk og ånden  

 kortvarig mundtlig rådgivning.
Honoraret reguleres efter de regler, der til  

 enhver tid gælder for tilsvarende statslige honorarer.
I øvrigt oppebærer kammeradvokaten salær for den enkelte sag - herunder  

 for udarbejdelse af responsa og mere omfattende ankeindstillinger - med 2/3  

 af sædvanligt advokatsalær.
Salæret omfatter sædvanlige udgifter til porto og  

 copialia.
3. Staten tilhørende pengemidler og værdipapirer, der  

 beror hos kammeradvokaten, er omfattet af de for advokater gældende regler.  

 Statslige pengemidler anbringes på en separat klientkonto i bank eller  

 sparekasse, hvoraf den tilskrevne rente fuldt ud afregnes til  

 finansministeriet hvert år i januar måned.
Der skal således ikke afregnes  

 rente til de enkelte statsinstitutioner af midler, der har indestået på denne  

 konto.
Deponerede købesummer og andre beløb, hvoraf rente helt eller delvis kan  

 tilkomme andre end staten, kan dog indsættes på særskilte konti.
Staten  

 tilkommende rente på sådanne konti afregnes til den pågældende  

 statsinstitution.
Tilsvarende ordning kan i særlige tilfælde etableres, når  

 kammeradvokaten medvirker til anbringelse afbetydelige beløb i længere tid  

 for en statsinstitution.
Kammeradvokaten opretter en særlig kassekredit, hvorpå der kan hæves, i  

 den udstrækning det samlede mellemværende mellem staten og kammeradvokaten,  

 exclusive indeståender på separate klientkonti, udviser en saldo i  

 kammeradvokatens favør.
Rente og provision af den nævnte kassekredit  

 fradrages i det rentebeløb, som kammeradvokaten skal afregne til  

 finansministeriet.
 4. Ved udgangen af hvert kalenderår afgiver  

 kammeradvokaten til finansministeriet en opgørelse over de i årets løb  

 debiterede salærer i statens sager fordelt på ministerområder og  

 statsvirksomheder og hovedkonti ifølge finansloven tilligemed en angivelse  

 pr. 31. december over statens tilgodehavende hos eller gæld til  

 kammeradvokaten fordelt som ovenfor.
 5. Såvel finansministeriet som kammeradvokaten kan  

 bringe nærværende aftale til ophør med et års varsel til udgangen af et  

 kalenderår.
 6. Nærværende aftale træder i kraft den 1. januar  

 1985.
 Ved ikrafttrædelsen af nærværende aftale bortfalder kammeradvokatens  

 hidtidige honorar og hans ret til refusion af portoudgifter.
København, den 21. december 1984 Karsten Olsen København, den 23. december 1984 Ole Fentz Bilag Kontering af advokatudgifter m.v.
 Udgiftens/indtægtens art: Standard/bevillingskonto:
