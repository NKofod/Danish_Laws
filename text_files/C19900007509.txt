 I medfør af § 9 i Justitsministeriets bekendtgørelse af 21. juni 1973 om  

 fuldbyrdelse af frihedsstraf fastsættes følgende regler om lægeundersøgelse  

 mv. ved indsættelse i kriminalforsorgens anstalter og arresthusene:
 § 1.  Den indsatte skal snarest muligt efter  

 indsættelsen have tilbud om en samtale med institutionens læge eller  

 sygeplejerske.
 Stk. 2.  Reglen i stk. 1 finder dog ikke anvendelse,  

 hvis opholdet må antages at blive af ganske kort varighed, eller den indsatte  

 er overført fra en anden af kriminalforsorgens institutioner, hvor samtale  

 har fundet sted.
 § 2.  Ved samtalen skal institutionens læge eller  

 sygeplejerske vurdere, om der bør tilbydes den indsatte en konsultation hos  

 lægen.
 Stk. 2.  Lægen foretager de undersøgelser, som i det  

 enkelte tilfælde findes påkrævet.
 § 3.  Der skal foretages notat om lægeundersøgelse mv.
 § 4.  Cirkulæret træder i kraft den 1. maj 1990.
 Stk. 2.  Direktoratets cirkulære nr. 174 af 20.  

 september 1978 om lægeundersøgelse ved indsættelse i kriminalforsorgens  

 anstalter og arresthusene ophæves.
E.
B.
