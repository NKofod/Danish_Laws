Bekendtgørelse om Fødevareministeriets Klagecenters opgaver og beføjelser I medfør af § 9 i lov nr. 1081 af 22. december 1993 om ophørsstøtte til erhvervsfiskere, som ændret ved lov nr. 404 af 1. juni 2005, § 16 i lov om ophørsstøtte til jordbrugere, jf. lovbekendtgørelse nr. 676 af 9. august 1995, som ændret ved lov nr. 404 af 1. juni 2005, § 17, stk. 1, 3 og 4, i lov om støtte til jordbrugets strukturudvikling og til økologisk produktion inden for jordbrug og fiskeri m.v., jf. lovbekendtgørelse nr. 192 af 26. marts 1999, som ændret ved lov nr. 536 af 24. juni 2005, § 15 i lov nr. 421 af 31. maj 2000 om tilskud til fremme af innovation, forskning og udvikling m.v. i fødevare-, jordbrugs- og fiskerisektoren (innovationsloven), som ændret ved lov nr. 488 af 17. juni 2008, § 10, stk. 1, i lov om strukturforanstaltninger vedrørende fiskerisektoren, jf. lovbekendtgørelse nr. 316 af 3. maj 2001, § 66 i lov nr. 432 af 9. juni 2004 om hold af dyr, § 36 i lov nr. 433 af 9. juni 2004 om dyrlæger, § 58 i lov nr. 526 af 24. juni 2005 om fødevarer, som ændret ved lov nr. 163 af 17. februar 2010, § 13 i lov nr. 1552 af 20. december 2006 om udvikling af fiskeri- og akvakultursektoren (fiskeriudviklingsloven), § 13 i lov nr. 316 af 31. marts 2007 om udvikling af landdistrikterne (landdistriktsloven), § 110, stk. 2-3, i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, § 19, stk. 1-2 og 4-5, i lov om statsgaranti for lån til yngre jordbrugere m.v., jf. lovbekendtgørelse nr. 1202 af 10. januar 2009, § 16 i lov om drift af landbrugsjorder, jf. lovbekendtgørelse nr. 191 af 12. marts 2009, § 5 i lov om foderstoffer, jf. lovbekendtgørelse nr. 192 af 12. marts 2009, § 16, stk. 1-2, i lov om dyrkning m.v. af genetisk modificerede afgrøder, jf. lovbekendtgørelse nr. 193 af 12. marts 2009, § 10 i lov om gødning og jordforbedringsmidler m.m., jf. lovbekendtgørelse nr. 194 af 12. marts 2009, § 3, stk. 2-3, i lov om frø, kartofler og planter, jf. lovbekendtgørelse nr. 195 af 12. marts 2009, § 18 i økologiloven, jf. lovbekendtgørelse nr. 196 af 12. marts 2009, § 17 i lov om biavl, jf. lovbekendtgørelse nr. 197 af 12. marts 2009, § 12 i lov om planteskadegørere, jf. lovbekendtgørelse nr. 198 af 12. marts 2009, § 19 i lov nr. 1502 af 27. december 2009 om Grønt Udviklings- og Demonstrationsprogram, § 4 i lov om journal over brug af plantebeskyttelsesmidler og eftersyn af udstyr til udbringning af plantebeskyttelsesmidler i jordbruget, jf. lovbekendtgørelse nr. 19 af 8. januar 2010, § 22, stk. 2, i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 445 af 23. april 2010, § 27, stk. 1 og 3, i lov om jordfordeling og offentligt køb og salg af fast ejendom til jordbrugsmæssige formål m.m. (jordfordelingsloven), jf. lovbekendtgørelse nr. 1275 af 2. november 2010, fastsættes:
Opgaver § 1. Fødevareministeriets Klagecenter er en myndighed under Ministeriet for Fødevarer, Landbrug og Fiskeri (Fødevareministeriet).
 Stk. 2. Fødevareministeriets Klagecenter behandler klager over afgørelser truffet af institutioner under Fødevareministeriet i første instans efter de i § 2 nævnte love.
 Stk. 3. Fødevareministeriets Klagecenter behandler klager over afgørelser efter de i § 2 nævnte love truffet af andre myndigheder og private eller offentlige institutioner, der har fået delegeret beføjelser på ministeriets område, medmindre andet følger af lovgivningen.
 Stk. 4. Fødevareministeriets Klagecenter behandler klager over afgørelser, der er truffet af de i stk. 2 og 3 nævnte myndigheder og institutioner som led i sagsbehandlingen, herunder afgørelser om aktindsigt og partsstatus.
 § 2. Fødevareministeriets Klagecenter behandler klager over afgørelser truffet i medfør af følgende love:
1) Lov om superficiære Fæste- og Lejeforhold 2) Lov om tilskud til produktions-, beskæftigelses- og miljøfremmende foranstaltninger i det private skovbrug (skovstøttelov) 3) Lov om tilskud til vikarordninger inden for jordbruget 4) Lov om hegn (Hegnslov) 5) Lov om mark- og vejfred (Mark- og Vejfredsloven) 6) Lov om indkøbsforeninger for mindre virksomheder i landdistrikterne 7) Lov om læhegn og tilskud til læplantning 8) Lov om ophørsstøtte til erhvervsfiskere 9) Lov om ophørsstøtte til jordbrugere 10) Lov om støtte til jordbrugets strukturudvikling og til økologisk produktion inden for jordbrug og fiskeri m.v.
11) Lov om tilskud til fremme af innovation, forskning og udvikling m.v. i fødevare-, jordbrugs- og fiskerisektoren (innovationsloven) 12) Lov om strukturforanstaltninger vedrørende fiskerisektoren 13) Lov om hold af dyr 14) Lov om dyrlæger 15) Lov om fødevarer 16) Lov om udvikling af fiskeri- og akvakultursektoren (fiskeriudviklingsloven) 17) Lov om udvikling af landdistrikterne (landdistriktsloven) 18) Lov om fiskeri og fiskeopdræt (fiskeriloven) 19) Lov om statsgaranti for lån til yngre jordbrugere m.v.
20) Lov om drift af landbrugsjorder 21) Lov om foderstoffer 22) Lov om dyrkning m.v. af genetisk modificerede afgrøder 23) Lov om gødning og jordforbedringsmidler m.m.
24) Lov om frø, kartofler og planter 25) Økologiloven 26) Lov om biavl 27) Lov om planteskadegørere 28) Lov om Grønt Udviklings- og Demonstrationsprogram 29) Lov om journal over brug af plantebeskyttelsesmidler og eftersyn af udstyr til udbringning af plantebeskyttelsesmidler i jordbruget 30) Lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven) 31) Lov om jordfordeling og offentligt køb og salg af fast ejendom til jordbrugsmæssige formål m.m. (jordfordelingsloven) Klageadgang m.v.
 § 3. Klagefristen er 4 uger for afgørelser truffet efter de i § 2, nr. 3, eller 7-31, nævnte love.
Stk. 2. Klage over afgørelser truffet efter de i § 2, nr. 1-6, nævnte love kan indgives gennem den myndighed eller institution, der har truffet afgørelsen.
Klage over afgørelser truffet efter de i § 2, nr. 7-31, nævnte love skal indgives gennem den myndighed eller institution, der har truffet afgørelsen.
 Stk. 3. Klagen skal være skriftlig, hvis der er fastsat bestemmelser herom for det pågældende lovgivningsområde.
 Stk. 4. For afgørelser truffet efter de i § 2, nr. 7-31, nævnte love kan Fødevareministeriets Klagecenter inden for 6 måneder efter afgørelsen se bort fra overskridelse af klagefristen, når overskridelsen af særlige grunde er undskyldelig.
 Stk. 5. Afgørelser truffet af Fødevareministeriets Klagecenter efter de i § 2, nr. 8-31, nævnte love kan ikke indbringes for anden administrativ myndighed.
 Ikrafttrædelse m.v.
 § 4. Bekendtgørelsen træder i kraft den 8. april 2011.
 Stk. 2. Samtidig ophæves bekendtgørelse nr. 48 af 19. januar 2011 om Fødevare- og Veterinærklager.
