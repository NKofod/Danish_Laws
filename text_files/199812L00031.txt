Fremsat den 8. oktober 1998 af  

 arbejdsministeren (Ove Hygum) Forslag til Lov om ændring af lov om en aktiv  

 arbejdsmarkedspolitik.
 (Tidlig aktivering m.v.).
§ 1 I lov om en aktiv arbejdsmarkedspolitik, jf. lovbekendtgørelse nr.  

 533 af 8. juli 1998, foretages følgende ændringer:
 1. I § 11, stk. 4, ændres »§ 32 b og  

 kapitel 12, jf. dog stk. 5« til: » § 32 b, § 32 c, kapitel 12  

 og 12 a, jf. dog stk. 5.«.
 2. § 14, stk. 3,  2. og 5. pkt.  

 ophæves.
 3. I § 14, stk. 3, 3. pkt., der bliver 2. pkt.,  

 ændres »jf. § 55, stk. 2,« til: »jf. § 52 a,  

 stk. 2, og § 55, stk. 2,«.
 4. I § 14, stk. 4, og i § 23, stk. 2,  

 ændres »lov om kommunal aktivering« til: »lov om aktiv socialpolitik«.
 5. § 15 ophæves.
 6. I § 16, stk. 1, indsættes som 2.  

 pkt.:
 »Uddannelsen skal udvikle den lediges kompetence i forhold  

 til konkrete behov på arbejdsmarkedet.«.
 7. § 18 affattes således:
 »§ 18. Ledige dagpengemodtagere, som  

 på grund af manglende danskkundskaber kun vanskeligt kan opnå  

 beskæftigelse, kan af arbejdsformidlingen få tilbud om en  

 indledende sproglig vurdering, sprogundervisning og en afsluttende  

 sprogtest.
 Stk. 2. Arbejdsministeren fastsætter nærmere  

 regler om tilbud efter stk. 1.
 Stk. 3. Ledige dagpengemodtagere kan modtage  

 uddannelsesgodtgørelse under deltagelse i sprogundervisning, jf.  

 § 17.«.
 8. I § 19 indsættes efter »de herom  

 gældende regler«: »i lov om orlov.«.
 9. § 19 a affattes således:
»§ 19 a.
Arbejdsmarkedsrådene kan  

 indgå aftaler med uddannelsesinstitutioner om særlige  

 erhvervsrettede uddannelsesforløb, som ledige i dagpengeperioden kan  

 tilmelde sig uden forudgående udarbejdelse af en individuel  

 handlingsplan.
 Stk. 2. Arbejdsministeren fastsætter de nærmere  

 rammer for anvendelse af stk. 1«.
 10. I § 23, stk. 3, indsættes efter »og  

 deltidsforsikrede«: »og til 82 pct. af højeste dagpenge, for ledige  

 under 25 år, der er optaget i en arbejdsløshedskasse i henhold  

 til § 41, stk.1, nr. 3, litra b, i lov om  

 arbejdsløshedsforsikring m.v.«.
 11. § 24 a, stk. 1, affattes således:
»§ 24 a.
Ledige dagpengemodtagere i  

 aktivperioden og ledige, der modtager dagpenge efter § 55, stk. 4,  

 i lov om arbejdsløshedsforsikring m.v., kan få tilbud om  

 beskæftigelse inden for de særlige puljejob, som er oprettet  

 inden for offentlige serviceområder efter de herom gældende  

 regler.
Tilbudet kan, jf. § 33, stk. 2, afgives i  

 dagpengeperioden.«.
 12. I § 24 a, stk. 5, 1. pkt., indsættes  

 efter »§ 47 og § 70«: »og til 82 pct. af højeste dagpenge,  

 for ledige under 25 år, der er optaget i en arbejdsløshedskasse  

 i henhold til § 41, stk. 1, nr. 3, litra b, i lov om  

 arbejdsløshedsforsikring m.v.«.
 13. I § 27, stk. 2, ændres »eller i et  

 puljejob« til: », i et puljejob eller er i jobtræning hos offentlige  

 arbejdsgivere i aktivperioden.«.
 14. I § 27 b ændres »kapitel 11, 11 a og 12« til:  

 »kapitel 11, 11 a, 12 og 12 a«.
 15. § 28 affattes således:
 »§ 28. Ledige dagpengemodtagere under 60  

 år, der er i dagpengeperioden, jf. § 52 a, stk. 1, og  

 § 55, stk. 1, i lov om arbejdsløshedsforsikring m.v., og som  

 selv fremsætter ønske herom, har, når de har opbrugt deres  

 adgang til orlov til uddannelse i op til 6 uger, jf. § 2, stk. 4, i  

 lov om orlov, eller deres adgang til arbejdsmarkedsuddannelse i op til 6  

 uger, jf. § 3 a, stk. 4, i lov om arbejdsmarkedsuddannelser, ret  

 til at få udarbejdet en handlingsplan, jf. § 11, med henblik  

 på yderligere uddannelse.
Stk. 2. I handlingsplanen beskrives den lediges uddannelses-  

 og beskæftigelsesmål.
Arbejdsformidlingen har pligt til med  

 udgangspunkt i den lediges ønsker og forudsætninger at vurdere  

 den lediges uddannelsesønsker i forhold til konkrete behov for  

 opkvalificering inden for områder på arbejdsmarkedet med behov  

 for arbejdskraft.
 Stk. 3. Arbejdsministeren kan fastsætte nærmere  

 regler om tilbud efter dette kapitel.«.
 16. § 29 affattes således:
 »§ 29. Ledige dagpengemodtagere under 60 år,  

 har i dagpengeperioden, jf. § 52 a, stk. 1, og § 55,  

 stk. 1, ret til, uden at der er udarbejdet en handlingsplan, at  

 søge optagelse på de særlige erhvervsrettede  

 uddannelsesforløb, der er oprettet ved aftale mellem  

 Arbejdsmarkedsrådet og uddannelsesinstitutioner, jf. § 19 a.«.
 17. Overskriften til Kapitel 11 a affattes således:  

 »Rettigheder og tilbud til unge ledige under 25 år«.
 18. I § 32 a, stk. 1, ændres »efter en  

 samlet ledighedsperiode på 6 måneder inden for de seneste 9  

 måneder« til: »i aktivperioden«og »§ 52 b« til: »§ 52 a«.
 19. I § 32 a indsættes som stk. 4:
 »Stk. 4. Ydelserne ved deltagelse i et uddannelsestilbud  

 afhænger af valg af uddannelse.«.
 20. I § 32 b, stk. 1, ændres »jf. § 52  

 b i lov om arbejdsløshedsforsikring m.v. og som har ret og pligt til  

 tilbud efter § 32 a, stk. 1, kan der i stedet for uddannelse gives  

 tilbud om jobtræning i op til 18 måneder hos offentlige  

 arbejdsgivere efter lovens kapitel 5« til: »jf. § 52 a i lov om  

 arbejdsløshedsforsikring m.v. og som har ret og pligt til tilbud efter  

 § 32 a, stk. 1, kan der i stedet for uddannelse gives tilbud efter  

 kapitlerne 5 - 7 og 9 - 10.«.
 21. § 32 c affattes således:
»§ 32 c.
Ledige dagpengemodtagere under 25  

 år, der har gennemført en uddannelse, som berettiger til  

 optagelse i en arbejdsløshedskasse, har i aktivperioden, jf. § 52  

 a i lov om arbejdsløshedsforsikring m.v., ret og pligt til et tilbud  

 på op til fuld tid efter kapitlerne 5-7 og 9-10.«.
 22. § 33, stk. 2, affattes således:
»Stk. 2. Ledige dagpengemodtagere under 60 år har i hele  

 aktivperioden, jf. § 52 a, stk. 2, og § 55, stk. 2, i lov  

 om arbejdsløshedsforsikring m.v. ret og pligt til tilbud op til fuld  

 tid.
Den ledige har ret og pligt til at modtage tilbud som afgives i  

 dagpengeperioden med henblik på pågyndelse i aktivperioden.  

 Arbejdsministeren kan fastsætte regler om, at retten og pligten til  

 tilbud nedsættes eller bortfalder, når ledige selv finder  

 ordinær beskæftigelse.
Der kan herunder fastsættes regler  

 om, at ledige ikke samtidig kan være i tilbud og i ordinær  

 beskæftigelse hos samme arbejdsgiver, samt regler om en  

 tidsbegrænsning af en kombination af støttet og ordinær  

 beskæftigelse.«.
 23. § 33, stk. 5, affattes således:
 »Stk.5. Ledige med mere end 2 års ledighed i aktivperioden  

 skal have tilbud om en revision af den individuelle handlingplan med henblik  

 på at der kan iværksættes særlige initiativer senest  

 26 uger før ydelsesperioden ophører.«.
 24. I § 34, stk. 1, indsættes efter 1. pkt.:  

 »Til ledige optaget i en arbejdsløshedskasse i henhold til § 41,  

 stk. 1, nr. 3, litra b, i lov om arbejdsløshedsforsikring m.v.,  

 og som er under 25 år, må ydelsen ikke overstige 82 pct. af  

 højeste dagpenge.«.
 25. § 34, stk. 1, 5. pkt., der bliver 6. pkt.,  

 affattes således:
 »Herudover kan der ydes befordringsgodtgørelse i  

 forbindelse med tilbud efter kapitel 6, 9, 9a og kapitel 12 i forbindelse med  

 jobtræning hos offentlige arbejdsgivere.«.
 26. I § 34, stk. 2, indsættes efter 1.  

 pkt.:
 »Til ledige optaget i en arbejdsløshedskasse i  

 henhold til § 41, stk. 1, nr. 3, litra b, og som er under 25  

 år, udgør beløbet 82 pct. af højeste  

 dagpenge.«.
 27. § 34, stk. 3, affattes således:
 »Stk.3. Arbejdsministeren fastsætter nærmere regler om  

 tilbud efter dette kapitel, herunder regler, der sikrer, at ledige kan  

 påbegynde et tilbud umiddelbart ved aktivperiodens begyndelse.«.
 28. § 34 a ophæves.
 29. Efter § 34 a, indsættes i kapitel 12 a:
»§ 34 b.
Ledige dagpengemodtagere, der  

 modtager dagpenge efter § 55, stk. 4, i lov om  

 arbejdsløshedsforsikring m.v., har ret og pligt til at modtage tilbud  

 om aktivering i op til fuld tid.
Retten og pligten til tilbud gælder  

 for hele perioden indtil det fyldte 60. år.
Bestemmmelserne i kapitel  

 12 om rettigheder og pligter i aktivperioden finder tilsvarende anvendelse.  

 En individuel handlingsplan skal udarbejdes eller revideres forud for  

 afgivelse af tilbud.
 Stk. 2. Arbejdsministeren fastsætter nærmere  

 regler om anvendelsen af stk. 1.«.
 30. I § 37, stk. 1, ændres »jf. reglerne  

 herom i lov om social bistand« til: »jf. reglerne herom i kapitel 4, 6 og 7 i  

 lov om aktiv socialpolitik«.
 31. § 38, stk. 4, affattes således:
 »Stk. 4. (Amts)kommunerne kan formidle arbejde til personer,  

 der modtager eller søger kontanthjælp, til revalidender, og til  

 personer, der skal have fleksjob eller skånejob, jf. lov om aktiv  

 socialpolitik.«.
 32. Efter § 39 og i Kapitel 15 indsættes som  

 ny paragraf:
»§ 39 a.
Arbejdsministeren kan  

 iværksætte forsøg med og kan fastsætte nærmere  

 regler for, hvorledes andre kan medvirke i og samarbejde med  

 arbejdsformidlingen om tilmelding, grundregistrering, indsatsen i  

 dagpengeperioden, jobsøgningsaktiviteter og vejledning m.v. i  

 forbindelse med den aktive arbejdsmarkedsindsats.«.
 33. I § 40, stk. 1, ændres »eller i et  

 puljejob« til: », i et puljejob eller er i jobtræning hos offentlige  

 arbejdsgivere i aktivperioden.«.
 34. § 57, stk. 2, stk. 4 og stk. 5, 2. og 3.  

 pkt. ophæves.
 Stk. 3 - 7 bliver herefter stk. 2 - 5.
 35. I § 57 indsættes efter stk. 7 der  

 bliver stk. 5, som nyt stykke:
»Stk. 6. De regionale arbejdsmarkedsråd får  

 indenfor en nærmere fastsat mindre del af bevillingen til  

 arbejdsmarkedsindsatsen mulighed for at iværksætte særlige  

 initiativer med henblik på at sikre et velfungerende arbejdsmarked  

 inden for det arbejdsmarkedspolitiske område.
Arbejdsministeren  

 fastsætter de nærmere regler.«.
 36. § 62, stk. 5, ophæves.
 37. I § 63, stk. 1, 2. pkt. ændres »hvis  

 klagen fastholdes« til: »hvis afgørelsen fastholdes«.
§ 2 Loven træder i kraft den 1. januar 1999.
§ 3 Stk. 1. § 32 c i lov om en aktiv  

 arbejdsmarkedspolitik, som affattet ved denne lovs § 1, nr. 21, finder  

 anvendelse for ledige under 25 år, der har gennemført en  

 uddannelse, som nævnt i § 41, stk. 1, nr. 3, litra b, i lov om  

 arbejdsløshedsforsikring m.v., og som før den 1. januar 1999 er  

 indplaceret i dagpengeperioden, jf. § 55, stk. 1 og 2, i lov om  

 arbejdsløshedsforsikring m.v., når de har haft 6 måneders  

 ledighed inden for 9 måneder regnet fra lovforslagets  

 fremsættelse.
 Stk. 2. Ledige, under 25 år, der bliver omfattet af § 32 c, i  

 lov om en aktiv arbejdsmarkedspolitik, som affattet ved denne lovs § 1, nr.  

 21, og som har modtaget eller har påbegyndt et tilbud om aktivering  

 inden lovens fremsættelse, kan fortsætte dette efter de hidtil  

 gældende regler.
 Stk. 3. § 34 b i lov om en aktiv arbejdsmarkedspolitik, som  

 affattet ved denne lovs § 1, nr. 29, har virkning for alle ledige, som ved  

 lovens ikrafttræden eller senere modtager dagpenge efter § 55, stk. 4,  

 i lov om arbejdsløshedsforsikring m.v.
 Stk. 4. Arbejdsministeren fastsætter nærmere regler om  

 overflytning fra dagpengeperioden til aktivperioden af unge ledige, der  

 bliver omfattet af § 32 c og af ledige, der har påbegyndt en  

 dagpengeperiode før den 1. januar 1999. Arbejdsministeren  

 fastsætter nærmere regler om afgivelse af tilbud om aktivering  

 til ledige, der bliver overflyttet til aktivperioden og til ledige, der  

 bliver omfattet af § 34 b.
Bemærkninger til lovforslaget Almindelige bemærkninger Lov nr. 434 af 30. juni 1993 om en aktiv  

 arbejdsmarkedspolitik (Folketingstidende 1992-93, FF sp. 8335, 8771, 11401 og  

 12017, tillæg A, sp. 8789, tillæg B, sp. 1975 og 3339,  

 tillæg C, sp. 1793) er senest bekendtgjort ved lovbekendtgørelse  

 nr. 533 af 8. juli 1998.
 Lovforslaget skal ses i sammenhæng med de samtidigt  

 fremsatte forslag til lov om ændring af lov om  

 arbejdsløshedsforsikring m.v. (Udvidet ungeindsats, afkortning af  

 dagpengeperioden, fremrykning af aktivperioden, m.v.) og forslag til lov om  

 ændring af lov om orlov og lov om arbejdsmarkedsuddannelser (Lediges  

 muligheder for selvvalgt orlov til uddannelse og selvvalgt deltagelse i  

 arbejdsmarkedsuddannelser).
 Lovforslaget vil umiddelbart efter fremsættelsen i  

 Folketinget blive tilsendt Landsarbejdsrådet med henblik på, at  

 Rådets bemærkninger vil kunne indgå i Folketingets  

 behandling af lovforslaget.
 De senere års kraftige vækst i  

 beskæftigelsen og det stærke fald i antallet af ledige stiller  

 krav om tilpasning og målretning af arbejdsmarkedspolitikken.
Dette skal udnyttes til at igangsætte nyskabende og  

 offensive tiltag på arbejdsmarkedet.
Regeringen har som  

 målsætning frem til år 2005 bl.a. 30.000 nye arbejdspladser  

 om året og at få ledigheden nedbragt yderligere til ca. 5  

 pct.
Ledigheden er nu på et niveau, hvor der med de  

 gældende strukturer på arbejdsmarkedet er risiko for mangel  

 på kvalificeret arbejdskraft inden for visse geografiske og faglige  

 områder.
Der er derfor allerede de første tegn på, at der  

 kan opstå uholdbare lønstigninger.
 For at den økonomiske vækst og fremgangen i  

 beskæftigelsen kan fortsætte, er det nødvendigt at  

 tilpasse arbejdsmarkedspolitikken.
 Samtidig er der behov for at styrke indsatsen overfor de  

 svagere grupper i dagpengesystemet, herunder gennem en effektivisering af  

 udpegningen af målgrupperne for den tidlige indsats samt forsøge  

 med kombination af opkvalificering, afklaring og jobafprøvning m.v.  

 Den gunstige økonomiske udvikling betyder, at der er ressourcer til at  

 gøre en ekstra indsats for at få de marginaliserede grupper  

 med.
Regeringen nedsatte derfor i efteråret 1997 et  

 embedsmandsudvalg - det såkaldte 2005-udvalg.
Udvalgets hovedopgave var  

 at udarbejde et grundlag for tilpasning, målretning og forenkling af  

 den aktive arbejdsmarkedspolitik og af den relevante  

 arbejdsmarkedslovgivning.
 Udvalget har foretaget en evaluering af de senere  

 års strukturreformer og er kommet med forslag til justeringer, der kan  

 forbedre og tilpasse arbejdsmarkedspolitikken til konjunkturerne på  

 arbejdsmarkedet.
 Udvalgets vurdering er, at de senere års  

 strukturreformer - herunder bl.a. den tidligere ret og pligt til aktivering,  

 større målretning af aktiveringsindsatsen mod arbejdsmarkedets  

 behov og styrket rådighed - har bidraget væsentligt til, at  

 strukturledigheden er blevet nedbragt, og beskæftigelsen er blevet  

 øget, uden at der i væsentlig grad er opstået  

 flaskehalse.
For at mindske det fortsatte pres på arbejdsmarkedet  

 har udvalget peget på, at det er nødvendigt at fortsætte  

 linien fra strukturreformerne.
Det indebærer særligt en  

 yderligere fremrykning af ret og pligt til aktivering, større  

 målretning af uddannelsesindsatsen og fortsættelse af  

 rådighedslinien.
Samtidig skal justeringer i indsatsen bidrage til, at  

 også svagere grupper af ledige får del i fremgangen gennem mere  

 aktiv deltagelse på arbejdsmarkedet.
De vil dermed i højere grad  

 indgå som en del af det effektive arbejdsudbud.
 2005-udvalgets rapporter har været drøftet  

 på møder mellem regeringen og arbejdsmarkedets parter.
Regeringen har herefter udarbejdet lovforslag.
Forslagene  

 skønnes at kunne bidrage til at nedbringe strukturledigheden  

 yderligere og at øge det effektive arbejdsudbud og arbejdsstyrken.  

 Ledige, som står forholdsvist svagt på arbejdsmarkedet, vil  

 få bedre muligheder for at komme i beskæftigelse på et mere  

 rummeligt og fleksibelt arbejdsmarked.
 Regeringens målsætning er, at Danmark med de  

 fremsatte lovforslag vil blive et af de første lande, som opfylder EU  

 s retningslinier om tilbud til voksne ledige ved 1 års ledighed og for  

 unge ledige under 25 år ved « års ledighed.
Hovedelementerne i denne 3. fase af  

 arbejdsmarkedsreformen er en videreførelse af den linie, der blev  

 indledt med arbejdsmarkedsreformen fra 1994 og de efterfølgende  

 justeringer.
Med de fremlagte forslag er der tale om en massiv satsning  

 på aktivlinien i arbejdsmarkedspolitiken.
 Der er tale om følgende:
 1. Fremrykning for voksne ledige:
 * aktivperiode ved 12 måneders ledighed.
 2. Fremrykning for unge ledige:
 * aktivperiode for unge under 25 år ved 6  

 måneders ledighed.
 3. Indførelse af en 4-årig ydelsesperiode.
 4. Indsatsen i dagpengeperioden:
 * øget anvendelse af individuelle kriterier i  

 målgruppeudpegningen i den tidlige fleksible indsats.
 5. Indsatsen for svagere ledige:
 * en styrket og mere målrettet og individualiseret  

 indsats for de svagere ledige i AF-systemet gennem bl.a.  

 iværksættelse af forløb med elementer af opkvalificering,  

 afklaring og jobafprøvning samt øget samarbejde om indsatsen  

 mellem AF, kommuner og a-kasser.
 6. Målretning af uddannelsesindsatsen for ledige:
 * større målretning af uddannelsesindsatsen  

 for ledige mod arbejdsmarkedets behov gennem en stærkere inddragelse af  

 AF i lediges uddannelsesvalg, og ret til selvvalgt uddannelse.
 7. Fortsat styrkelse af lediges rådighed.
 8. Særlig bevilling til Arbejdsmarkedsrådene til  

 iværksættelse af nyskabende og offensive initiativer samt  

 justeringer af styringssystemet.
 I reformen indgår iøvrigt:
* ophævelse af den forlængede dagpengeret for  

 50-54 årige i arbejdsløshedsforsikringslovens § 55,  

 stk. 4, * ret og pligt til aktivering ved dagpenge efter  

 § 55, stk. 4, * ændrede regler for sygeperioder i dagpenge- og i  

 aktivperioden, * aktiverings-/efteruddannelsestilbud til ældre  

 ledige på lige fod med andre, * sprogtest og danskundervisning som redskab til ledige  

 med manglende danskkundskaber, * hyppigere og mere målrettet kontakt til ledige i  

 dagpengeperioden og under tilbud i aktivperioden, * øget inddragelse af a-kasserne og andre  

 aktører i arbejdsmarkedsindsatsen, * forenklinger i administrationen af  

 arbejdsmarkedsindsatsen, 1. Fremrykning for voksne ledige Baggrunden for forslagene om en tidligere aktivering er at  

 udbygge indsatsen for at forebygge langtidsledighed gennem opkvalificering af  

 ledige til kravene på arbejdsmarkedet, og at give ledige en ekstra  

 motivation til at søge arbejde eller påbegynde en uddannelse.  

 Samtidig skal kontaktforløbet med de ledige styrkes, så der  

 tidligere og mere effektivt end i dag kan sættes ind over for svagere  

 grupper i dagpengesystemet.
 Analyser af effekterne af aktiveringsindsatsen tyder  

 på, at kombinationen af den fremrykkede ret og pligt til aktivering og  

 den stigende beskæftigelse har haft en positiv effekt på lediges  

 muligheder for at komme i ordinær beskæftigelse eller  

 uddannelse.
Det vurderes derfor, at en fremrykket indsats kan bidrage  

 til en fortsat forbedring af arbejdsmarkedets strukturer på to  

 områder.
For det første vil rådighedsforpligtelsen blive  

 mere reel, fordi nye grupper af ledige får afprøvet  

 rådigheden gennem pligt til deltagelse i et tilbud.
For det andet vil  

 det bidrage til en styrket opkvalificering af ledige og dermed forebygge  

 både langtidsledighed og flaskehalsproblemer på både kort  

 og langt sigt.
En fremrykning af aktiveringsindsatsen vil reducere den  

 strukturelle ledighed og have en række positive effekter på  

 arbejdsmarkedets funktionsmåde.
Samtidig bidrager en fremrykning til,  

 at længere tids passiv ledighed ikke fører til  

 marginalisering.
Den kontinuerlige aktivering i aktivperioden fastholdes.  

 Bestemmelsen er blevet administreret således, at der som hovedregel  

 maksimalt må gå 1 måned mellem tilbud i aktivperioden. 1  

 måneds-fristen har imidlertid i visse tilfælde givet problemer  

 med at tilvejebringe et passende tilbud.
Der vil derfor blive åbnet  

 mulighed for, at AF i helt særlige tilfælde efter en konkret  

 vurdering kan acceptere op til 2 måneders pause mellem  

 aktiveringstilbudene i tilfælde, hvor der er særlige problemer  

 med at få planlagt og tilvejebragt et passende tilbud med udgangspunkt  

 i den lediges ønsker og forudsætninger samt arbejdsmarkedets  

 behov.
Der vil blive stillet kvalitets- og effektivitetskrav til  

 aktiveringsindsatsen, således at det samlede aktiveringsomfang for den  

 enkelte udgør mindst 75 pct. af aktivperioden.
Sygdomsperioder, der  

 forbruger af ydelsesperioden, vil ikke indgå i beregningen.
Med henblik  

 på at følge dette opgøres den enkeltes aktiveringsomfang  

 med passende intervaller fx. årligt.
Målsætningen om en fremrykket  

 aktiveringsindsats fastholdes ved, at overgangen fra dagpengeperioden til  

 ret- og pligtaktivering fortsat vil træde klart frem.
Dette vil bl.a.  

 ske ved, at a-kassernes indberetningspligt vil blive præciseret.
Fremrykningen af aktivperioden og ret og pligt til  

 aktivering ved 1 års ledighed vil blive påbegyndt i 1. kvartal af  

 1999, som en naturlig fortsættelse af fremrykningen af aktivperioden  

 til efter 2 års ledighed.
Alle ledige med mere end 1 års ledighed  

 pr. 1. januar 1999 vil derfor blive indplaceret i aktivperioden efter  

 nærmere af ministeren fastsatte regler, jf. bemærkningerne til §  

 3, og vil efter nærmere fastsatte regler få et tilbud om  

 aktivering på op til fuld tid.
Ledige, der overflyttes til  

 aktivperioden, vil modtage individuelle dagpenge (82 pct. til personer, der  

 modtager dimittendsats) i aktivperioden, indtil et tilbud er påbegyndt  

 eller afslået.
Aktivperioden vil ikke blive forlænget med denne  

 »venteperiode«.
2. Fremrykning for unge ledige Den særlige indsats for unge uden  

 erhvervskompetencegivende uddannelse har med sin kombination af tidlig  

 aktivering og en halvering af ydelsen under aktivering vist sig at motivere  

 mange unge til af sig selv at gå i gang med en ordinær uddannelse  

 eller på anden måde komme ud af ledighed ved at finde  

 ordinært arbejde.
Samtidig med en fremrykning af aktiveringsindsatsen for  

 voksne ledige og på baggrund af de positive erfaringer fra den  

 gældende aktivering af unge uden kompetencegivende uddannelse vil  

 aktiveringsindsatsen for unge med en kompetencegivende uddannelse blive  

 fremrykket til « års ledighed.
Herved opfyldes målsætningen  

 fra regeringsgrundlaget om tilbud til alle unge inden « års ledighed  

 samt EU s retningslinier for beskæftigelsen.
 Som en konsekvens af, at alle unge hermed har ret og pligt  

 til tilbud om aktivering på op til fuld tid, foreslås det, at den  

 samlede dagpengeperiode hermed er en dagpengeperiode på « år og  

 en aktivperiode på 3« år, og at dette kommer til at gælde  

 for alle unge under 25 år og dermed også for de unge, der  

 allerede er omfattet af ungeindsatsen.
Der er aktuelt ca. 1.700 ledige i gruppen af forsikrede  

 unge med en erhvervskompetencegivende uddannelse, der har været ledige  

 i 6 mdr. inden for 9 mdr.
En tidlig aktivering vil dels medføre  

 øget opkvalificering og dels gøre rådighedsforpligtelsen  

 mere reel for alle unge.
Da gruppen allerede har en erhvervskompetencegivende  

 uddannelse, vil der ved tilbud til denne gruppe unge kunne anvendes alle de  

 redskaber, der kan tilbydes voksne ledige.
Tilbudene vil tage udgangspunkt i  

 den uddannelse den ledige allerede har således at den investering, der  

 ligger i de unges uddannelse ikke går tabt.
Der vil kunne suppleres med  

 jobtræning, puljejob eller supplerende uddannelse indenfor den unges  

 fagområde.
 Det foreslås, at ydelsen i aktivering skal svare til  

 82 pct. af højeste dagpenge, hvis den ledige ikke har haft  

 beskæftigelse i 52 uger inden for 3 år, der giver ret til ny  

 dagpengeperiode og individuelle dagpenge.
Når en ledig under aktivering fylder 25 år,  

 fortsætter aktiveringen efter de almindelige regler.
Det betyder, at  

 den ledige er berettiget til en ydelse, der (efter fradrag af  

 arbejdsmarkedsbidrag og evt. bidrag til arbejdsmarkedspension) ikke må  

 overstige dagpengenes højeste beløb for henholdsvis  

 fuldtidsforsikrede og deltidsforsikrede.
Dette vil samtidig betyde, at  

 arbejdstiden skal sættes op.
3. Indførelse af en 4-årig ydelsesperiode Samtidig med en fremrykning af aktivperioden  

 foreslås det, at ydelsesperioden afkortes fra 5 til 4 år, og at  

 dette af kapacitetsmæssige årsager sker over 2 år.
 For at forebygge, at langtidsledige mister kontakten med  

 det ordinære arbejdsmarked foreslås det, at der  

 gennemføres følgeinitiativer, da den overordnede  

 målsætning for reformen er at sikre, at arbejdsstyrken udvides,  

 og at der er plads til flere på arbejdsmarkedet.
Den enkelte ledige, der har mere end 2 års ledighed  

 i aktivperioden skal således have tilbud om en revision af den  

 individuelle handlingsplan med henblik på, at der kan  

 iværksættes særlige initiativer senest 26 uger før  

 ydelsesperioden ophører.
Ved fastsættelsen af den  

 nødvendige indsats prioriteres tilbud om ordinær  

 beskæftigelse, deltagelse i jobrotationsprojekter samt andre  

 aktiveringsforanstaltninger, der målretter sig mod ordinær  

 beskæftigelse.
 Der skal løbende gennemføres  

 kvalitetsmåling af aktiveringsindsatsen med vægt på  

 effekten af indsatsen, målretningen mod arbejdsmarkedets behov og den  

 lediges tilfredshed.
4. Indsatsen i dagpengeperioden Målgruppen for en tidlig fleksibel indsats reduceres  

 som følge af fremrykningen.
Samtidig med en fremrykning af  

 aktivperioden til ved 12 måneders ledighed, er det fundet  

 hensigtsmæssigt, at kontaktforløbet i dagpengeperioden i  

 højere grad knyttes op på en individuel vurdering af, om den  

 ledige umiddelbart kan formidles til et ledigt job eller om vedkommende evt.  

 skal visiteres til den tidlige fleksible indsats . Vurderingen  

 foretages af AF senest efter 3 måneders ledighed.
Udpegningen af hvilke ledige der skal aktiveres i den  

 tidlige indsats, sker i dag typisk i en to-delt proces: De regionale  

 Arbejdsmarkedsråd udpeger grupper som vurderes at have særlig  

 risiko for langtidsledighed.
Herefter foretager AF den endelige vurdering af,  

 hvilke ledige i de af Arbejdsmarkedsrådet udpegede grupper, der skal  

 aktiveres i den tidlige indsats.
I den individuelle vurdering bør  

 bl.a. tages højde for lediges »skjulte ledighedsperioder«, på  

 grund af lange opsigelsesvarsler.
 Det foreslås, at vurderingen sker dels med  

 udgangspunkt i de grupper, som Arbejdsmarkedsrådet har peget på,  

 og dels ved i vurderingen at inddrage mere individuelle kriterier.
Kontakten til de ledige skal styrkes såvel i  

 dagpengeperioden som i aktivperioden.
Derudover skal den  

 virksomhedsorienterede flaskehalsindsats for ledige i dagpengeperioden  

 fastholdes som et centralt element i arbejdsmarkedspolitiken.
Der vil blive iværksat forsøg med at inddrage  

 a-kasserne og andre aktører tættere i kontaktforløbet.  

 Dette kunne ske ved at etablere aftaler om regelmæssig kontakt om  

 støtte i forbindelse med de lediges jobsøgning (fx. via  

 jobsøgningskurser, -klubber, -samtaler etc.), og desuden via  

 vejlednings- og afklaringsforløb af en vis varighed, hvis der er  

 usikkerhed om den lediges kvalifikationer, motivation etc.
Det  

 foreslås, at der iværksættes forsøg med vejlednings-  

 og afklaringsforløb, forud for AF s udarbejdelse eller revision af  

 individuelle handlingsplaner.
Det foreslås, at ministeren får bemyndigelse  

 til at overlade opgaver, der varetages af AF til a-kasserne eller andre  

 aktører.
Der kan fx være tale om tilmelding,  

 grundregistrering af ledige, medarbejder- og udviklingssamtaler.
Arbejdsministeren bemyndiges i lov om en aktiv  

 arbejdsmarkedspolitik til at fastsætte nærmere retningslinier for  

 forsøg med både grundregistrering og opfølgning ved  

 medarbejder-/udviklingssamtaler.
AF har fortsat ansvaret for opgaven, og er  

 også ansvarlig for, at der indgås de fornødne aftaler.
 Det tværregionale samarbejde styrkes og intensiveres  

 og kan suppleres med eventuelle landsdækkende aktiviteter om formidling  

 og aktivering, herunder vedrørende indsatsen over for mindre  

 faggrupper.
5. Indsatsen for svagere ledige Der er i AF-systemet allerede opmærksomhed omkring  

 indsatsen overfor de svagere ledige.
I de fleste AF-regioner er der etableret  

 forskellige typer af aktiveringstilbud for denne gruppe af ledige.
En del af  

 disse tilbud er tilrettelagt i tæt samarbejde med kommunerne og  

 a-kasserne.
 Formålet med de pågældende  

 aktiveringsforløb er dels afklaring af den enkeltes kompetencer,  

 opkvalificering og jobafprøvning for at sikre en klarere  

 identifikation af gruppen med henblik på videre aktiveringsinitiativer  

 og ordinære job, dels i givet fald at etablere et grundlag for en  

 rådighedsvurdering i a-kassen.
Et tættere og mere fast samarbejde er  

 nødvendigt og hensigtsmæssigt for at sikre en bedre udnyttelse  

 og udveksling af arbejdsformidlingens, a-kassernes og kommunernes ekspertise  

 og erfaringer på området.
Men også for at sikre en mere  

 sammenhængende indsats for svagere ledige.
 Den styrkede indsats i AF-regi består konkret af 2  

 hovedelementer:
1)	Iværksættelse af forløb med elementer af  

 opkvalificering, afklaring og jobafprøvning for de svagere forsikrede  

 ledige, som det allerede sker i nogle AF-regioner.
Det er hensigten, at alle,  

 skal have et reelt tilbud.
 2)	Styrkelse af samarbejdet om indsatsen med kommunerne, a-kasserne og  

 andre aktører, bl.a. uddannelsesinstitutioner, og lokale virksomheder.  

 Det foreslås, at dette samarbejde styrkes gennem etablering af nye,  

 tættere og mere faste samarbejdsstrukturer omkring de svagere  

 ledige.
 En del af de svagere ledige, som efter en styrket indsats  

 og rådighedsvurdering alligevel ikke står til rådighed for  

 det ordinære arbejdsmarked, kan overgå fra dagpengesystemet til  

 det sociale system i kommunerne, som i højere grad råder over  

 redskaber, der kan målrettes problemer ud over ledighed.
Den nærmere tilrettelæggelse af indsatsen  

 fastholdes på det regionale niveau.
For at udvikle og afprøve  

 initiativer for de svagere ledige i AF-systemet iværksættes et  

 forsøg i 2 AF-regioner; en med relativ høj arbejdsløshed  

 og en med lav.
I forsøgene sættes fokus på at udvikle  

 metoder til at udpege de svagere ledige, at udvikle særlige  

 aktiveringsforløb med vægt på afklaring, opkvalificering  

 og rådighedsafprøvning samt at styrke, formalisere og  

 systematisere samarbejdet mellem AF, (amts)kommuner og a-kasser.
Herudover er der nedsat en »tekniker-gruppe«  

 bestående af Arbejdsministeriet, Socialministeriet, Finansministeriet,  

 og bl.a.
KL, ARF, DA og LO, som skal se på, hvordan især  

 samarbejdet mellem AF og kommunerne om indsatsen for de svagere ledige kan  

 udbygges.
Arbejdet forventes afsluttet i oktober med henblik på at  

 konkretisere samarbejdet.
Der indføres endvidere en generel ordning, hvor  

 ledige   danske såvel som udenlandske statsborgere   med manglende  

 danskkundskaber kan få tilbud om danskundervisning.
Forslaget  

 følger op på regeringens udspil i december 1997 om en  

 integrations- og udlændingepolitik med forslag om at forbedre lediges  

 danskkundskaber.
Baggrunden for forslaget er på den ene side den  

 uforholdsmæssigt høje ledighed for personer med en anden etnisk  

 baggrund end dansk.
På den anden side støder arbejdsformidlingen  

 i forbindelse med den ordinære formidling og aktiveringsindsatsen  

 på problemer med mangelfulde danskkundskaber.
Hensigten med forslaget  

 om at styrke ledige dagpengemodtageres danskkundskaber er at forbedre deres  

 muligheder for at opnå ordinær beskæftigelse og for at  

 deltage i ordinære aktiveringstilbud.
Med lov om undervisning i dansk  

 som andetsprog for voksne udlændinge m.fl. og sprogcentre (L 487 af 1.  

 juli 1998) skabes der et udbud af danskundervisning for ledige  

 dagpengemodtagere, arbejdsformidlingen kan anvende.
I den indledende og i den afsluttende sprogtest beskrives  

 den lediges danskkundskaber.
Der er ikke tale om at bestå eller ikke  

 bestå en prøve, men alene at sprogtesten/evalueringen af  

 undervisningen vil indgå som et element i en evt.  

 rådighedsvurdering.
 For ledige med dansk som modersmål, men hvis  

 danskkundskaber er mangelfulde, er det AF s opgave at tilvejebringe tilbud  

 inden for det almindelige uddannelsessystem.
 Af regeringsgrundlaget fremgår det, at de lidt  

 ældre ledige skal have aktive tilbud, herunder uddannelsestilbud  

 på lige fod med andre.
De forsikrede ledige mellem 50 og 59 år, der er i  

 dagpenge- eller aktivperioden, har efter de gældende regler ret og  

 pligt til aktivering på samme vilkår som andre ledige.
Der  

 gælder således ingen særregler i den almindelige 5  

 årige dagpenge/aktivperiode.
 På baggrund af arbejdet i et tværministerielt  

 udvalg om forskelsbehandling af ældre blev det besluttet, at indsatsen  

 over for de ældre skulle styrkes gennem en opprioritering inden for  

 mål- og rammestyringen af den aktive arbejdsmarkedsindsats.
 Gruppen af dagpengeberettigede ledige over 50 år er  

 derfor udpeget som et særligt indsatsområde for 1998 og 1999 for  

 at sikre, at flere ledige over 50 år overgår til ordinær  

 beskæftigelse.
Den eksisterende instrumentvifte, der indeholder en  

 række instrumenter, som kan anvendes enkeltvis eller i kombination med  

 hinanden, er vurderet at være tilstrækkelig til også at  

 kunne opfylde de over 50-åriges aktiveringsbehov.
Derudover vil den  

 generelle fremrykning af aktivperioden til ved 1 års ledighed sammen  

 med forslaget om, at arbejdsformidlingen skal kunne lægge vægt  

 på mere individuelle kriterier til grund for en tidlig indsats betyde,  

 at også denne gruppes muligheder for igen at komme i  

 beskæftigelse vil blive væsentlig forbedret.
 I forbindelse med, at det nu foreslås at  

 ophæve den i § 55, stk. 4, i lov om  

 arbejdsløshedsforsikring m.v. gældende særregel for  

 så vidt angår de 50 til 54 årige, da selve særreglens  

 eksistens har medvirket til en forøget langtidsledighed for gruppen  

 mellem 50 og 59 år, vil der blive iværksat en styrket indsats for  

 at bringe ældre ledige tilbage i beskæftigelse.
Samtidig foreslås det, at ledige mellem 55 og 59  

 år, der har ret til dagpenge efter § 55, stk. 4, får  

 ret og pligt til aktivering på linie med ledige i aktivperioden og i  

 hele perioden indtil det fyldte 60. år.
Hermed gennemføres  

 princippet om ret og pligt til aktivering i forbindelse med modtagelse af  

 dagpenge ud over den 1-årige dagpengeperiode.
 De 50-54 årige ledige ligestilles med andre ledige.  

 Medlemmer, der allerede nu er eller senere bliver omfattet af særreglen  

 vil fra 1. januar 1999 være omfattet at ret og pligt til aktivering  

 indtil det fyldte 60. år.
6. Målretning af uddannelsesindsatsen for ledige Som følge af den nuværende  

 konjunktursituation med høj beskæftigelse og stærkt  

 faldende ledighed er det fundet nødvendigt at begrænse lediges  

 adgang til selvvalgt uddannelse og deraf følgende fravær fra  

 arbejdsmarkedet.
Det er fundet nødvendigt, at der i højere grad  

 sker en målretning af uddannelsesindsatsen mod arbejdsmarkedets behov  

 via en øget inddragelse af AF og de regionale Arbejdsmarkedsråd  

 .
 Det foreslås derfor i det fremsatte forslag til lov  

 om ændring af lov om orlov og lov om arbejdsmarkedsuddannelser, at de  

 nuværende muligheder for selvvalgt uddannelse for ledige ændres,  

 således at ledige efter lov om orlov og lov om  

 arbejdsmarkedsuddannelser har ret til sammenlagt højst 6 ugers  

 selvvalgt uddannelse med orlovsydelse eller kursusgodtgørelse i  

 dagpengeperioden.
For at effektivisere den regionale uddannelsesindsats  

 foreslås det endvidere, at Arbejdsmarkedsrådene får  

 mulighed for at udpege potentielle flaskehalsområder samt områder  

 med gode beskæftigelsesmuligheder, ligesom Arbejdsmarkedsrådene  

 får mulighed for at indgå aftaler om indsatsen på disse  

 områder med de uddannelsesinstitutioner, der kan udbyde relevante  

 uddannelsesforløb.
Ledige i dagpengeperioden skal herefter kunne  

 påbegynde disse erhvervsrettede uddannelsesforløb uden  

 individuel handlingsplan.
Arbejdsmarkedsrådene prioriterer denne  

 indsats og vurderer behovet.
 Denne mulighed for iværksættelse af en  

 regional uddannelsesindsats medfører, at AF ikke belastes med  

 udarbejdelse af handlingsplaner ved lediges deltagelse i disse  

 uddannelsesforløb.
 Uddannelsesinstitutionerne optager på samme  

 måde som i dag deltagerne blandt de dagpengeberettigede ledige, der  

 selv søger optagelse.
 Uddannelsesinstitutionerne skal meddele AF hvilke ledige,  

 der er optaget på uddannelserne, og de ledige vil kunne modtage  

 uddannelsesgodtgørelse.
 Driften af uddannelserne finansieres fortsat af  

 taksttilskud til uddannelsesinstitutionerne og ikke af  

 arbejdsformidlingen.
Uddannelse herudover vil skulle ske efter aftale med  

 Arbejdsformidlingen som led i en handlingsplan.
Det betyder, at  

 Arbejdsformidlingen skal foretage en vurdering af, om et bestemt  

 uddannelsesforløb vil øge jobmulighederne mere end andet - og  

 om et uddannelsesforløb vil øge jobmulighederne mere end  

 fortsat jobsøgning på normale vilkår.
Endvidere indgår der bestemmelser i det fremsatte  

 forslag til lov om ændring af lov om orlov og lov om  

 arbejdsmarkedsuddannelser, som udelukker muligheden for at modtage  

 kursusgodtgørelse eller orlovsydelse i forbindelse med uddannelse, der  

 indgår som led i en handlingsplan.
Forsørgelsesgrundlaget i  

 forbindelse med deltagelse i uddannelse, der indgår som led i en  

 handlingsplan udarbejdet af AF, vil herefter være  

 uddannelsesgodtgørelse, som afholdes af Arbejdsmarkedsrådenes  

 aktiveringsbevilling.
Hermed samles finansieringen af uddannelse for de  

 forsikrede ledige i højere grad under Arbejdsmarkedsrådenes  

 aktiveringsbevilling.
Arbejdsmarkedsrådenes og AF s valg af  

 uddannelsestilbud til ledige kan hermed målrettes yderligere i forhold  

 til arbejdsmarkedsrelevante uddannelser, idet AF s og  

 Arbejdsmarkedsrådenes valg af uddannelse til de ledige i mindre grad  

 end nu vil være påvirket af forskellige finansieringsformer.
 I forbindelse med denne styrkelse af målretningen af  

 uddannelsesindsatsen i forhold til ledige er det samtidig hensigten, at de  

 ledige i højere grad skal have mulighed for at gennemføre  

 påbegyndte uddannelsesforløb.
Det foreslås derfor, at den ledige under den  

 selvvalgte uddannelse med orlovsydelse eller kursusgodtgørelse ikke  

 skal stå til rådighed for formidlet arbejde eller selv være  

 aktivt arbejdssøgende.
Forslaget vil blive udmøntet i  

 bekendtgørelsen om rådighed.
 I forbindelse med administrationen af  

 rådighedsforpligtelsen under deltagelse i uddannelse, der indgår  

 som led i en handlingsplan, skal AF foretage en afvejning mellem hensynet til  

 den pågældende lediges mulighed for at fuldføre et  

 påbegyndt uddannelsesforløb og hensynet til, at AF skal kunne  

 formidle arbejdssøgende til de ledige job i virksomhederne.
Uddannelsesmulighederne for ledige, der deltager i  

 uddannelse som led i en handlingsplan, bør fortsat være ganske  

 brede, idet AF i forbindelse med udarbejdelsen af handlingsplaner foretager  

 en individuel vurdering af, hvilket aktiveringstilbud der bedst kan bidrage  

 til at forbedre den pågældendes muligheder for varig  

 beskæftigelse.
Eksempelvis bør der for denne gruppe af ledige  

 fortsat være mulighed for deltagelse i almene og folkeoplysende  

 forløb.
Det foreslås, at ledige, der har anvendt deres ret  

 til selvvalgt uddannelse i dagpengeperioden i op til 6 uger herefter  

 får ret til at få udarbejdet en handlingsplan med henblik  

 på yderligere uddannelse.
Arbejdsformidlingen skal ved udarbejdelsen af  

 handlingsplanen vurdere den lediges uddannelsesønsker i forhold til  

 kompetenceudviklingen i arbejdsstyrken og ikke mindst behovene på  

 arbejdsmarkedet.
Ved iværksættelse af uddannelsesforløb  

 skal AF være særlig opmærksom på flaskehalsproblemer.
7. Fortsat styrkelse af lediges rådighed Rådighed er et vigtigt instrument til nedbringelse  

 af strukturledigheden, da en styrkelse af lediges rådighed øger  

 det effektive arbejdsudbud og dermed bidrager til at sikre, at virksomhederne  

 kan få den arbejdskraft, der er behov for.
Sikring af rådighed er  

 særligt vigtigt i en periode, hvor den registrerede ledighed er  

 tæt på strukturledigheden.
Samtidig er sikring af lediges  

 rådighed en forudsætning for de relativt høje  

 dagpengeydelser og den lange dagpengeperiode.
 Et centralt led i videreførelsen af  

 arbejdsmarkedsreformerne efter 1998 er derfor en fortsat sikring og styrkelse  

 af, at ledige står til rådighed for arbejdsmarkedet.
Administrationen af rådighedsreglerne, der  

 foregår i arbejdsløshedskasserne, har været i fokus i de  

 seneste års ændringer i arbejdsmarkedspolitikken.
Der er taget  

 initiativer, der sikrer et mere effektivt samarbejde mellem  

 arbejdsløshedskasserne og Arbejdsformidlingen, og der er skabt et mere  

 effektivt tilsyn med arbejdsløshedskassernes administration, bl.a.  

 gennem etableringen af en særlig tilsynsafdeling i Direktoratet for  

 Arbejdsløshedsforsikringen.
Disse initiativer har bidraget til en mere  

 effektiv administration.
Rådighedstilsynets undersøgelser viser, at  

 der er meget store forskelle i fejlniveauet fra kasse til kasse.
Nogle af  

 forskellene kan formentlig tilskrives de valgte  

 undersøgelsesprocedurer, men samlet set er forskellene så  

 betydelige, at der er behov for en nærmere opfølgning.
Direktoratet for Arbejdsløshedsforsikringen vil  

 arbejde videre med udvikling af en model for tværgående  

 sammenligning af arbejdsløshedskasserne, som tager højde for de  

 særlige forhold på de enkelte kasseområder, som fx brugen  

 af AF, ledighedsgrad og mønster i kassen.
Bench-markingen vil  

 første gang blive udført medio 1999 og vil indgå som led  

 i direktoratets rapportering til Tilsynsrådet.
Ud over den sikring af rådighed ved fremrykningen af  

 ret og pligt til aktivering og ændringerne i lov om orlov for lediges  

 ret til selvvalgt uddannelse, foreslås det at fortsætte linien  

 med at styrke lediges rådighed ved at sikre en mere effektiv  

 administration af rådighedsreglerne.
Der skal herunder ske en  

 væsentlig tydeliggørelse af eksisterende regler og sanktioner.  

 Endvidere skal der indføres kvalitetsmæssige krav til kassernes  

 administration på alle niveauer.
Administrationen skal varetages af  

 mere professionelle og veluddannede medarbejder.
Endelig vil der blive  

 arbejdet videre med at udvikle en model for tværgående  

 sammenligning af a-kassernes indsats for at kunne lære af indsatsen i  

 de bedst drevne kasser, herunder administrationen af rådighedsreglerne.
Endvidere foreslås det at grænsen for,  

 hvornår ledige kan formidles »rimeligt« arbejde (arbejde uden for den  

 lediges faglige område), fremrykkes fra de nugældende 6  

 måneder til efter 3 måneders ledighed.
Fremrykningen vil medvirke  

 til at øge den faglige mobilitet og vil samtidig være en fordel  

 i situationer, hvor der ikke er passende arbejdskraft i lokalområdet,  

 men dog ledige, der relativt nemt vil kunne overtage arbejdet og derfor vil  

 kunne formidles som rimelig arbejdskraft.
8. Særlig bevilling til Arbejdsmarkedsrådene samt  

 justeringer af styringssystemet Det nuværende styringssystem har generelt fungeret  

 godt, og det regionale og lokale engagement har medvirket til at skabe gode  

 resultater i arbejdsmarkedspolitikken de senere år.
Centrale elementer  

 i styringssystemet som partsindflydelse, regionalisering og mål- og  

 rammestyringen bør derfor fastholdes.
Udgangspunktet er forbedringer  

 af det eksisterende system fremfor en grundlæggende styringsreform.
Det  

 er væsentligt at fastholde arbejdsministerens mulighed for at styre  

 indsatsen.
 Der er dog fundet behov for justeringer af  

 styringssystemet med henblik på at forenkle systemet og skabe  

 større klarhed mellem de forskellige aktørers roller og  

 kompetencer.
 Det foreslås, at LAR knyttes tættere til  

 ministeren, og at LAR s rolle som rådgivende præciseres og kommer  

 til at gælde alle spørgsmål i relation til den  

 arbejdsmarkedspolitiske indsats.
 Det præciseres, at Arbejdsmarkedsrådene  

 fremlægger dels forslag til budget for den del af bevillingen til  

 driften af Arbejdsformidlingen, som vedrører arbejdsformidlingens  

 ordinære drift, dels forslag til dimensionering og prioritering af  

 arbejdsformidlingens ordinære aktiviteter.
 Der etableres en særskilt bevilling afgrænset  

 fra aktivbevillingen, som arbejdsmarkedsrådene administrerer og kan  

 anvende forholdsvis frit til fx nyskabende og offensive initiativer og  

 driftsprægede opgaver i forbindelse hermed.
Samarbejdet med andre aktører om løsningen  

 af arbejdsformidlingens opgaver vil blive søgt udvidet.  

 Arbejdsformidlingen anvender allerede i vidt omfang de eksisterende  

 muligheder for at udlægge/udlicitere blandt andet gennemførelsen  

 af aktiveringstilbud til andre fx uddannelsesinstitutioner.  

 Arbejdsformidlingen kan indgå samarbejdsaftaler med andre  

 aktører.
Forslag herom vil blive forelagt for  

 arbejdsmarkedsrådet.
 Budget- og planlægningsprocessen vil blive  

 forenklet.
* Forenklinger af administrationen af arbejdsmarkedsindsatsen I overvejelserne om forslagene til elementer i 3. fase af  

 arbejdsmarkedsreformen indgår som et selvstændigt formål at  

 opnå forenklinger i arbejdsmarkedsindsatsen.
Forslaget om målretning af uddannelsesindsatsen for  

 ledige indebærer en forenkling af finansieringen af forsikrede lediges  

 uddannelse.
Der er i dag flere forskellige ydelser i forbindelse med lediges  

 uddannelse.
Med forslaget samles det finansieringsmæssige ansvar for  

 uddannelsesindsatsen for forsikrede ledige i  

 Arbejdsmarkedsrådene/AF-systemet og finansieres inden for aktivrammen.  

 Der vil for de ledige blive tale om et enstrenget system - og hermed enklere  

 - godtgørelsessystem, idet forsørgelsen under  

 uddannelsesaktiveringen vil være uddannelsesgodtgørelse.
 Der er herudover iværksat overvejelser om visse forenklinger i  

 administrationen af redskaberne i arbejdsmarkedsindsatsen, især  

 jobrotation, jobtræning og puljejob.
 Dette lovforslag indeholder og lægger op til følgende  

 ændringer i den aktive arbejdsmarkedspolitik, idet der for de  

 iøvrige nævnte elementer i reformen henvises til de samtidigt  

 hermed fremsatte forslag til lov om ændring af lov om  

 arbejdsløshedsforsikring m.v. og lov om ændring af lov om orlov  

 og lov om arbejdsmarkedsuddannelser:
tilbud til unge ledige under 25 år med en kompetencegivende  

 uddannelse aktivering af dimittender på dimittendsats sprogtest og danskundervisning ved manglende danskkundskaber ret og pligt til aktivering for ledige med dagpenge efter § 55,  

 stk. 4, i arbejdsløshedsforsikringsloven øget anvendelse af individuelle kriterier i  

 målgruppeudpegningen i den tidlige fleksible indsats øget kontaktforløb i dagpengeperioden mellem den  

 ledige, AF og arbejdsløshedskassen styrket indsats for svagere ledige i AF-systemet ved styrkelse af  

 samarbejdet om indsatsen med bl.a. kommunerne og  

 arbejdsløshedskasserne inddragelse af arbejdsløshedskasserne eller andre  

 aktører i særlige opgaver, fx tilmelding, grundregistrering,  

 målgruppeudpegning for tidlig indsats efter individuelle kriterier,  

 vejlednings- og afklaringsforløb særlig bevilling til arbejdsmarkedsrådene og  

 justeringer/præciseringer af styringssystemet harmonisering af reglerne for  

 befordringsgodtgørelse.
Økonomiske og administrative konsekvenser for det  

 offentlige Det skønnes, at forslaget om en gradvis fremrykning  

 af ret- og pligt til aktivering fra efter 2 års ledighed til ved  

 ét års ledighed vil medføre et meraktiveringsbehov  

 på i gennemsnit ca. 5.000 personer i 1999, i gennemsnit ca. 15.000 i  

 år 2000 og i gennemsnit ca. 20.000 i de efterfølgende  

 år.
 Dette skønnes at medføre merudgifter fra  

 rammen til aktiv arbejdsmarkedspolitik på ca. 650 millioner kroner i  

 1999, ca. 2.000 millioner kroner i år 2000 og ca. 2.500 millioner  

 kroner i de efterfølgende år.
Forslaget om at fremrykke ret og pligt til aktivering til  

 ved 6 måneders ledighed for unge under 25 år med en  

 erhvervskompetencegivende uddannelse skønnes at medføre et  

 meraktiveringsbehov på i gennemsnit ca. 500 personer i 1999 og ca.  

 1.000 personer i de efterfølgende år.
Der er aktuelt ca. 1.700  

 forsikrede unge med en erhvervskompetencegivende uddannelse, der har mere end  

 6 måneders ledighed.
Denne målgruppe forventes i løbet af  

 1999 at falde til godt 1.000 som følge af det generelle ledighedsfald  

 samt en forøget motivation til på egen hånd at komme i  

 beskæftigelse.
 Fremrykningen for de unge skønnes at medføre  

 merudgifter fra rammen til aktiv arbejdsmarkedspolitik på ca. 50  

 millioner kroner i 1999 og 100 millioner kroner i de efterfølgende  

 år.
 Forslaget om at aktivere alle ledige mellem 50 og 59  

 år, der modtager dagpenge efter udløbet af aktivperioden  

 skønnes at medføre merudgifter fra aktivrammen på ca. 150  

 millioner kr. årligt.
 Den forstærkede aktiveringsindsats bidrager til at  

 mindske arbejdsmarkedets strukturproblemer, og de større udgifter til  

 aktivering modsvares derfor af mindre udgifter til passive ydelser -  

 først og fremmest dagpenge.
 De øvrige initiativer i lovforslaget skønnes  

 ikke at påvirke de offentlige udgifter direkte.
 Lovforslaget vil i sammenhæng med de øvrige  

 samtidigt fremsatte lovforslag på arbejdsmarkedsområdet samlet  

 medføre en væsentlig forbedring af strukturerne på  

 arbejdsmarkedet, hvilket vil give anledning til en højere  

 beskæftigelse og lavere ledighed.
Lovforslaget vil samlet medføre en betydelig  

 merbelastning af administrationen i arbejdsformidlingen, og der vil derfor  

 finde en ressourceforøgelse sted.
De forslag, der har størst  

 betydning for administrationen er:
Forslagene om en tidligere aktiveringsindsats  

 medfører, at arbejdsformidlingen skal udarbejde flere handlingsplaner  

 til ledige og placere flere ledige i tilbud.
Herudover kommer de  

 handlingsplaner som ledige, der har været i selvvalgt uddannelse i op  

 til 6 uger, ønsker udarbejdet med henblik på yderligere  

 uddannelse.
 Forslaget om, at arbejdsformidlingen skal foretage en  

 individuel vurdering af alle ledige i dagpengeperioden efter senest 3  

 måneders ledighed, vil medføre en betydelig merbelastning af  

 arbejdsformidlingen.
 Der kan herudover blive tale om en merbelastning af  

 a-kasserne i forbindelse med det øgede samarbejde om fx  

 målgruppeudpegning og indsats for svagere ledige.
 Forslaget vil endelig medføre en styrket kontakt  

 til kommunerne særligt i forbindelse med svagere ledige.
Forslaget om en forenkling af finansieringen af AF s  

 driftsudgifter indebærer en mindre administrativ lettelse for  

 både amtskommunerne og AF-regionerne, idet der ikke længere skal  

 foretages afregning af den amtskommunale refusion.
Forslaget vil forbedre  

 amtskommunernes økonomiske styringsmuligheder, ved at fjerne den  

 budgetusikkerhed, som medfinansieringen medfører.
Forslaget har samlet  

 set ikke økonomiske konsekvenser for det offentlige.  

 Overførslen af de amtskommunale udgifter til staten modsvares af en  

 nedsættelse af det amtskommunale bloktilskud.
Der er enighed med  

 Amtsrådsforeningen om beløbene.
Udgifterne til AF s nye  

 edb-system AMANDA indgår ikke i grundlaget for beregning af  

 DUT-kompensationen, idet systemet er en engangsinvestering.
Erhvervsmæssige konsekvenser Lovforslaget forventes ikke at have direkte  

 økonomiske eller administrative konsekvenser for erhvervslivet, men  

 der vil være positive strukturvirkninger m.v., som vil gøre det  

 lettere for virksomhederne at rekruttere arbejdskraft.
Ligestillingsmæssige konsekvenser Kvinders arbejdsløshedsprocent er højere end  

 mænds, ikke mindst i gruppen 25-34 årige, hvor barselsorlov og  

 børnepasningsorlov medfører forholdsmæssigt stort  

 fravær for mange kvinder.
Tidlig aktivering af denne aldersgruppe vil  

 kunne begrænse risikoen for marginalisering.
Lovforslaget indeholder en  

 styrkelse af de individuelle kriterier i den tidlige aktivering, og der vil  

 derfor med forslaget være øget mulighed for at tage  

 særlige hensyn til ledige inden for gruppen, og dermed forbedre deres  

 muligheder på arbejdsmarkedet.
Det har vist sig, at 50-årige mænd, der er  

 marginaliserede har særligt vanskeligt ved at komme tilbage på  

 arbejdsmarkedet.
Også for ledige i denne gruppe vil øget  

 vægt på individuelle kriterier kunne få betydning.
Forholdet til EU-retten Lovforslaget medfører ikke ændringer i de  

 betingelser EU-Kommissionen har stillet i forbindelse med godkendelsen af de  

 gældende støtteordninger for jobtræning hos private  

 arbejdsgivere.
Lovforslaget indeholder ikke nye støtteordninger og  

 indeholder dermed ikke EU-retlige aspekter.
Miljømæssige konsekvenser Lovforslaget findes ikke at medføre  

 miljømæssige konsekvenser.
 Bemærkninger til de enkelte bestemmelser.
Til § 1 Til nr. 1 Der er tale om en redaktionel ændring, idet den nye  

 bestemmelse i § 32 c om aktivering af unge under 25 år, skal  

 sættes ind i bestemmelsen om udarbejdelse af en handlingsplan forud for  

 afgivelse af tilbud.
Til nr. 2 og 5 Ændringerne er en følge af, at der for voksne  

 ledige bliver en dagpengeperiode på 12 måneder og en aktivperiode  

 på 36 måneder, og at der for unge ledige under 25 år bliver  

 en dagpengeperiode på 6 måneder og en aktivperiode på 42  

 måneder, jf. det samtidig fremsatte lovforslag om ændring af lov  

 om arbejdsløshedsforsikring m.v.
Efter de gældende bestemmelser om jobtræning i  

 lovens § 14, stk. 3, kan støtteperioden i det enkelte  

 ansættelsesforhold for ledige i dagpengeperioden maksimalt aftales til  

 1 år.
For ledige, der har ret og pligt til tilbud efter § 32 b,  

 kan støtteperioden hos offentlige arbejdsgivere maksimalt aftales til  

 18 måneder.
I lovens § 32 b, stk. 1, er det tilsvarende  

 fastsat, at der kan gives tilbud om jobtræning i op til 18  

 måneder hos offentlige arbejdsgivere.
Begrænsningen skal bl.a.  

 ses i sammenhæng med, at dagpengeperioden i dag er på 24  

 måneder.
I lovens § 15 er det fastsat, at jobtræning til  

 ledige dagpengemodtagere i dagpengeperioden sammenlagt kan gives i op til 1  

 år.
Til ledige i aktivperioden kan jobtræning gives i hele  

 aktivperioden.
 På grund af ændringerne i dagpengeperiodens  

 længde er det ikke hensigtsmæssigt at opretholde disse  

 bestemmelser.
Til nr. 3 Der er tale om konsekvensændringer, som følge  

 af ændringer i arbejdsløshedsforsikringsloven og bestemmelserne  

 heri om aktivperioden for unge ledige under 25 år og andre ledige.
Til nr. 4 Der er tale om redaktionelle ændringer, som  

 følge af vedtagelsen af lov om aktiv socialpolitik.
Til nr. 6 Med forslaget præciseres, at Arbejdsformidlingen ved  

 afgivelse af tilbud om uddannelse skal vurdere de lediges  

 uddannelsesønsker i forhold til kompetenceudviklingen i arbejdsstyrken  

 og ikke mindst behovene på arbejdsmarkedet.
Ved vurderingen skal der  

 således lægges afgørende vægt på, at  

 uddannelsen udvikler den lediges kompetence i forhold til konkrete behov  

 på arbejdsmarkedet, men der skal også tages hensyn til den  

 lediges ønsker og forudsætninger.
Til nr. 7 Med bestemmelsen indføres et nyt redskab -  

 sprogtest og -undervisning - som AF kan tilbyde ledige - danske såvel  

 som udenlandske statsborgere - med manglende danskkundskaber.
Hensigten med forslaget om at styrke ledige  

 dagpengemodtageres danskkundskaber er at forbedre deres muligheder for at  

 opnå ordinær beskæftigelse og for at deltage i  

 ordinære aktiveringstilbud.
Den lediges danskkundskaber skal vurderes  

 konkret i forhold til det arbejdsmarked, den ledige skal kunne stå til  

 rådighed for.
Tilbud om indledende sproglig vurdering, sprogundervisning  

 og afsluttende sprogtest, skal som andre tilbud indarbejdes i en individuel  

 handlingsplan, og de almindelige regler ved afslag på tilbud i en  

 handlingsplan, der er fastsat i bekendtgørelsen om rådighed, vil  

 finde anvendelse.
Til ledige med dansk som andet-sprog skal  

 Arbejdsformidlingen give tilbud om uddannelse på de sprogcentre, der er  

 oprettet i henhold til lov om undervisning i dansk som andetsprog for voksne  

 udlændinge m.fl. og sprogcentre.
Undervisningsministeren  

 fastsætter efter forhandling med arbejdsministeren nærmere regler  

 om fravær og underretning af arbejdsformidlingen for de personer, der  

 deltager i undervisningen.
Den afsluttende sprogtest skal - svarende til den  

 indledende sproglige vurdering - beskrive den lediges danskkundskaber i  

 forhold til målene for undervisningen.
Formålet med testen  

 (evalueringen) er at give AF et grundlag for den videre formidlings- og  

 aktiveringsindsats i forhold til den ledige.
Til nr. 8 Der er tale om en præcisering af den gældende  

 bestemmelse.
Til nr. 9 Som en konsekvens af, at bestemmelser om deltagerbetaling  

 på AMU blev ophævet med virkning fra 1. januar 1998  

 foreslås bestemmelsen ophævet, og i stedet indsættes den  

 nye bestemmelse, hvorefter arbejdsmarkedsrådene kan indgå aftaler  

 med uddannelsesinstitutionerne om særlige erhvervsrettede  

 uddannelsesforløb, som ledige kan tilmelde sig udenfor en  

 handlingsplan.
Der henvises til de almindelige bemærkninger pkt. 6.
Til nr. 10, 12, 24 og 26 Det foreslås, at aktivering af dimittender (ledige,  

 der har gennemført en erhvervsmæssig uddannelse af mindst 18  

 måneders varighed eller en erhvervsgrunduddannelse, jf. § 41, stk. 1,  

 nr. 3, litra b i lov om arbejdsløshedsforsikring m.v.) under 25  

 år sker på dimittendsats.
Det skal også gælde for  

 dimittender, der har fået beregnet en individuel dagpengesats efter  

 uddannelsens afslutning.
For dimittender under 25 år, der har haft  

 beskæftigelse i et omfang, som giver ret til en ny dagpengeperiode, jf.  

 arbejdsløshedsforsikringslovens § 53, stk. 2, gælder  

 dog de almindelige regler om ydelser ved tilbud.
 Forslaget betyder, at arbejdstiden for dimittender under  

 25 år, der deltager i tilbud om individuel jobtræning hos  

 offentlige eller private arbejdsgivere, skal fastsættes således,  

 at den samlede ydelse pr. uge efter fradrag af arbejdsmarkedsbidrag og  

 bortset fra eventuelt tilskud til befordring, maksimalt svarer til 82 pct. af  

 højeste dagpenge pr. uge for henholdsvis fuldtidsforsikrede og  

 deltidsforsikrede.
For dimittender, der ansættes i puljejob, skal den  

 samlede ydelse pr. uge efter fradrag af arbejdsmarkedsbidrag og eventuelt  

 bidrag til arbejdsmarkedspension og bortset fra eventuelt tilskud til  

 befordring svare til 82 pct. af højeste dagpenge for henholdsvis  

 fuldtidsforsikrede og deltidsforsikrede.
Arbejdstiden fastsættes under  

 hensyn hertil samt under hensyn til løn og tillæg m.v.
 Med den foreslåede ændring af lovens  

 § 34, stk. 1, fastsættes, at for dimittender, der deltager i  

 tilbud, bortset fra jobtræning hos private arbejdsgivere, må  

 ydelsen efter fradrag af arbejdsmarkedsbidrag og eventuelt bidrag til  

 arbejdsmarkedspension ikke overstige 82 pct. af dagpengenes højeste  

 beløb for henholdsvis fuldtidsforsikrede og deltidsforsikrede.  

 Arbejdstiden fastsættes under hensyn hertil samt under hensyn til  

 løn og tillæg m.v.
 Tilsvarende foreslås det fastsat i lovens § 34,  

 stk. 2, at dimittender, der deltager i tilbud, bortset fra tilbud efter  

 kapitel 6 om uddannelse, har ret til at modtage et beløb, der  

 sammenlagt med indtægten ved tilbudet svarer til 82 pct. af dagpengenes  

 højeste beløb pr. uge for henholdsvis fuldtidsforsikrede og  

 deltidsforsikrede.
Efter den gældende bestemmelse i lovens § 17,  

 stk. 2, udgør uddannelsesgodtgørelsen for unge under 25  

 år 50 pct. af højeste dagpenge for henholdsvis  

 fuldtidsforsikrede og deltidsforsikrede.
Denne bestemmelse, der omfatter alle  

 dagpengemodtagere under 25 år, opretholdes uændret.  

 Uddannelsesgodtgørelse til dimittender skal således fortsat  

 udgøre 50 pct. af højeste dagpenge.
Til nr. 11 Med forslaget åbnes der mulighed for, at ledige, der  

 modtager forlængede dagpenge efter  

 arbejdsløshedsforsikringslovens § 55, stk. 4, kan få  

 tilbud om puljejob.
Endvidere præciseres det, at tilbud om puljejob kan  

 afgives i dagpengeperioden med henblik på påbegyndelse i  

 aktivperioden.
Der henvises i øvrigt til bemærkningerne til nr.  

 22 og 28.
Til nr. 13, 25 og 33 Forslaget betyder en harmonisering af reglerne om  

 befordringsgodtgørelse.
Forslaget betyder, at der også kan ydes  

 befordringsgodtgørelse til ledige i jobtræning hos offentlige  

 arbejdsgivere i aktivperioden.
Efter de gældende regler kan der ydes  

 befordringsgodtgørelse til ledige, der deltager i uddannelse i henhold  

 til en handlings- eller uddannelsesplan, i puljejob og i individuel  

 jobtræning.
Der gælder for disse ledige i aktivering et  

 indtægtsloft på maksimale dagpenge.
Ledige, der i aktivperioden  

 er i jobtræning hos offentlige arbejdsgivere, er ligeledes omfattet af  

 indtægtsloftet.
Forslaget betyder, at der kan ydes  

 befordringsgodtgørelse til alle ledige, der under aktivering er  

 omfattet af et indtægtsloft på maksimale dagpenge.
Til nr. 14 Der er tale om en redaktionel ændring.
Til nr. 15 Det foreslås, at der gives de ledige, der har  

 benyttet sig af muligheden for selvvalgt uddannelse i sammenlagt op til 6  

 uger i dagpengeperioden efter bestemmelserne i lov om orlov eller lov om  

 arbejdsmarkedsuddannelser, ret til at få udarbejdet en handlingsplan  

 med henblik på yderligere uddannelse fx for at færdiggøre  

 den allerede påbegyndte uddannelse.
Det foreslås, at den ledige selv skal rette  

 henvendelse herom til arbejdsformidlingen, der skal gå ind og vurdere  

 den lediges uddannelsesønsker.
I vurderingen af, om og hvornår  

 der skal gives den ledige tilbud om yderligere uddannelse skal  

 arbejdsformidlingen tage hensyn til kompetenceudviklingen i arbejdsstyrken og  

 til konkrete behov på arbejdsmarkedet.
Arbejdsformidlingen skal ved  

 vurderingen være særlig opmærksom på  

 flaskehalsproblemer.
Til nr. 16 Forslaget skal ses i sammenhæng med forslaget i nr.  

 9 og betyder, at ledige i dagpengeperioden får ret til uden at der  

 udarbejdet en individuel handlingsplan at søge optagelse på de  

 særlige erhvervsrettede uddannelsesforløb, der oprettes ved  

 aftale mellem Arbejdsmarkedsrådet og uddannelsesinstitutioner.
Den  

 ledige kan modtage uddannelsesgodtgørelse under deltagelsen i  

 uddannelsesforløbet.
 Der henvises i øvrigt til de almindelige  

 bemærkninger, pkt. 6.
Til nr. 17 Der er tale om en redaktionel ændring.
Til nr. 18 I det samtidig fremsatte lovforslag om ændringer i  

 lov om arbejdsløshedsforsikring m.v. foreslås reglerne for den  

 gældende ungdomsindsats ændret således, at  

 dagpengemodtagere under 25 år uden en erhvervskompetencegivende  

 uddannelse får en dagpengeperiode på 6 måneder og en  

 aktivperiode på 42 måneder.
Det vil sige, at denne gruppe - i  

 lighed med unge under 25 år med en erhvervskompetencegivende uddannelse  

 - overgår til aktivperioden efter en samlet ledighedsperiode på 6  

 måneder inden for 9 måneder.
 De foreslåede ændringer er en konsekvens heraf  

 og betyder, at dagpengeperioden for alle unge under 25 år bliver  

 på 6 måneder.
Til nr. 19 Bestemmelsen står nu i lov om  

 arbejdsløshedsforsikring m.v. § 52 c.
Det er fundet mest  

 hensigtsmæssig at bestemmelsen indsættes i lov om en aktiv  

 arbejdsmarkedspolitik.
Til nr. 20 I forbindelse med, at der for unge med en  

 erhvervskompetencegivende uddannelse bliver mulighed for at anvende alle  

 tilbud om aktivering, foreslås det, at der også bliver mulighed  

 for at anvende hele redskabsviften for den gruppe af unge, der efter de  

 gældende regler i stedet for uddannelse har kunnet vælge  

 jobtræning hos offentlige arbejdsgivere.
Den nugældende  

 begrænsning i redskabsvalget skyldes bl.a., at den særlige  

 aktiveringsindsats for unge blev iværksat i dagpengeperioden.
I og med,  

 at aktivperioden for unge nu fremrykkes til ved 6 måneders ledighed, og  

 der derfor vil gælde et indkomstloft i hele aktiveringsperioden, findes  

 det hensigtsmæssigt at harmonisere reglerne for unge under 25 år  

 ved at ophæve begrænsningen i redskabsvalget for unge omfattet af  

 § 32 b uden erhvervskompetencegivende uddannelse, som har været i  

 beskæftigelse. Ændringerne er konsekvenser af ændringerne i  

 arbejdsløshedsforsikringsloven.
Til nr. 21 Bestemmelsen i den nugældende § 32 c er ved  

 fremrykningen af aktivperioden for unge under 25 år til ved 6 mdr.s  

 ledighed blevet overflødig.
Det foreslås derfor, at den nye  

 bestemmelse om ret og pligt til aktivering for unge med en  

 erhvervskompetencegivende uddannelse, indsættes her sammen med  

 bestemmelserne i § 32 a og 32 b om unge uden erhvervskompetencegivende  

 uddannelse.
I det samtidig fremsatte lovforslag om ændring af  

 lov om arbejdsløshedsforsikring m.v. foreslås, at unge under 25  

 år med en erhvervskompetencegivende uddannelse får en  

 dagpengeperiode på 6 måneder og en aktivperiode på 42  

 måneder.
Alle dagpengemodtagere under 25 år vil herefter  

 overgå til aktivperioden og få ret og pligt til tilbud efter en  

 samlet ledighedsperiode på 6 måneder inden for 9  

 måneder.
I indsatsen over for unge med en erhvervskompetencegivende  

 uddannelse vil hele redskabsviften kunne anvendes.
Baggrunden herfor er, at  

 denne gruppe unge allerede har en uddannelse, hvorfor der i stedet kan  

 være behov for jobtræning, puljejob eller kortere uddannelse, der  

 kan supplere/opkvalificere den uddannelse den unge allerede har.
Til nr. 22 Det foreslås, at de ledige får ret og pligt  

 til at modtage tilbud som afgives i dagpengeperioden med henblik på  

 påbegyndelse i aktivperioden.
Med forslaget sikres, at ledige kan  

 påbegynde et tilbud umiddelbart ved aktivperiodens begyndelse, jf.  

 forslaget i nr. 27. Afslag på at modtage tilbudet kan medføre,  

 at dagpengeretten bortfalder, jf. arbejdsløshedsforsikringslovens  

 § 55, stk. 3.
Nedsættelsen af retten og pligten til tilbud for  

 ledige i aktivperioden, der selv finder ordinær beskæftigelse,  

 har givet vanskeligheder med at finde et passende tilbud, når den  

 ledige har ordinært deltidsarbejde af et sådant omfang, at det  

 supplerende tilbud kun skal udgøre ganske få timer.
Med  

 forslaget åbnes der mulighed for, at retten og pligten til tilbud kan  

 bortfalde i tilfælde, hvor deltidsbeskæftigelsen vanskeligt kan  

 kombineres med et aktiveringstilbud.
Der vil blive fastsat nærmere  

 regler herfor.
Til nr. 23 Forslaget skal ses i sammenhæng med, at den samlede  

 ydelsesperiode afkortes til 4 år, jf. det samtidig fremsatte lovforslag  

 om ændringer i lov om arbejdsløshedsforsikring m.v.
En  

 afkortning af ydelsesperioden forudsætter gennemførelse af  

 initiativer, der forebygger, at langtidsledige mister kontakten med det  

 ordinære arbejdsmarked.
 Med forslaget sikres, at ledige med mere end 2 års  

 ledighed i aktivperioden får tilbud om en revision af den individuelle  

 handlingsplan med henblik på, at der kan iværksættes  

 særlige initiativer senest 26 uger før ydelsesperiodens  

 ophør.
 Ved iværksættelse af særlige initiativer  

 prioriteres tilbud om ordinær beskæftigelse, deltagelse i  

 jobrotationsprojekter samt andre tilbud, der er målrettet ordinær  

 beskæftigelse.
Til nr. 27 Der er tale om en præcisering af den gældende  

 bestemmelse.
Der bliver herved mulighed for, at der kan fastsættes  

 regler, der sikrer, at den ledige kan få tilbud og påbegynde  

 dette, så snart den ledige overgår til aktivperioden.
Til nr. 28 Det foreslås, at § 34 a ophæves.
I § 34 a, der trådte i kraft den 1. april 1998,  

 er det fastsat, at ledige dagpengemodtagere, der afmeldes på grund af  

 sygdom i dagpengeperioden, og som først raskmeldes på et  

 tidspunkt, hvor dagpengeperioden ville være opbrugt, hvis der blev set  

 bort fra sygeperioden, har ret og pligt til aktiveringstilbud ved  

 raskmelding, uanset at dagpengeperioden ikke er udløbet.
Retten og  

 pligten til tilbud gælder for den resterende del af dagpengeperioden.  

 Bestemmelserne skal ses i sammenhæng med, at sygeperioder anses for at  

 være »døde perioder« i arbejdsløshedsforsikringslovens  

 forstand, hvilket betyder, at overgangen til aktivperioden udskydes.
I det samtidig fremsatte lovforslag om ændring af  

 lov om arbejdsløshedsforsikring foreslås lovens § 55,  

 stk. 7, og § 55 a ændret, således at sygdomsperioder,  

 bortset fra barsel, barselsrelateret sygdom eller uarbejdsdygtighed, ikke  

 udskyder overgangen til aktivperioden.
For at sikre, at ledige med  

 længerevarende sygdomsperioder ikke reelt mister muligheden for  

 aktivering foreslås det samtidig, at sygdomsperioder ud over 6 ugers  

 varighed forlænger aktivperioden.
 Der vil som følge heraf ikke længere  

 være behov for særlige bestemmelser i lov om en aktiv  

 arbejdsmarkedspolitik om ret og pligt til aktivering ved raskmelding.
Til nr. 29 Bestemmelsen skal ses i sammenhæng med  

 ændringen af § 55, stk. 4, i lov om  

 arbejdsløshedsforsikring m.v., hvorefter den forlængede  

 dagpengeret alene omfatter medlemmer, der ved udløbet af aktivperioden  

 er fyldt 55 år.
Det foreslås, at også denne gruppe af  

 ledige, der har ret til dagpenge, får ret og pligt til aktivering i  

 hele perioden indtil det fyldte 60. år, således at også  

 denne gruppe omfattes af ret- og pligtprincippet i forbindelse med dagpenge.  

 Retten og pligten til aktivering omfatter endvidere ledige, som ved lovens  

 ikrafttræden eller senere modtager dagpenge efter  

 arbejdsløshedsforsikringslovens § 55, stk. 4, jf.  

 lovforslagets § 3, stk. 3.
Til nr. 30 og 31 Der er tale om redaktionelle ændringer som  

 følge af vedtagelsen af lov om aktiv socialpolitik.
Til nr. 32 Forslaget betyder, at arbejdsministeren kan  

 fastsætte nærmere regler om at andre aktører, herunder  

 arbejdsløshedskasserne og uddannelsesinstitutioner, kan medvirke i og  

 samarbejde med AF om arbejdsmarkedsindsatsen.
Der henvises herom til de  

 almindelige bemærkninger pkt. 4.
Til nr. 34 Til stk. 2 Forslaget er udslag af ønske om justeringer af  

 styringssystemet, jf. de almindelige bemærkninger pkt. 8. I den  

 gældende bestemmelse er fastsat nærmere regler om budget- og  

 planlægningsprocessen.
De mange frem- og tilbagespil mellem det  

 centrale og det regionale niveau omkring mål- og resultatkravene  

 foreslås reduceret.
Forslaget betyder, at  

 Arbejdsmarkedsrådene-forslag fremover vil blive inddraget i  

 møder mellem ministeren, Landsarbejdsrådet og  

 Arbejdsmarkedsrådene om planlægningen.
Til stk. 4 og 5 Efter gældende lov fordeles udgifterne til drift af  

 arbejdsformidlingen med 3/4 til staten og uden for  

 Københavnsområdet med 1/4 til amtskommunen.
I  

 Københavnsområdet fordeles den kommunale andel på 1/4  

 mellem Københavns Amtskommune og Københavns og Frederiksberg  

 Kommuner.
 Som et led i de økonomiske forhandlinger mellem  

 staten og Amtskommunerne er der indgået aftale om, at den amtskommunale  

 medfinansiering bortfalder med virkning fra 1. januar 1999.
Til nr. 35 Der etableres en særskilt bevilling, afgrænset  

 fra aktivbevillingen, som arbejdsmarkedsrådene administrerer og kan  

 anvende forholdsvis frit til fx nyskabende og offensive initiativer.  

 Arbejdsministeren fastsætter de nærmere regler herom.
 Der henvises i øvrigt til de almindelige  

 bemærkninger, pkt. 8.
Til nr. 36 Det foreslås, at bestemmelsen ophæves.  

 Forslaget skal ses i sammenhæng med forslaget i nr. 27 om, at de ledige  

 skal kunne aktiveres umiddelbart ved aktivperiodens begyndelse.
Bestemmelsen om opsættende virkning har givet  

 anledning til store administrative vanskeligheder, herunder på grund af  

 manglende samspil med dagpengereglerne.
Endvidere giver den opsættende  

 virkning mulighed for, at ledige gang på gang kan undgå at komme  

 i aktivering ved at klage over tilbudet.
Til nr. 37 Ændringen er redaktionel.
Til § 2 Det foreslås, at loven træder i kraft den 1.  

 januar 1999.
Til § 3 Til stk. 1 Tilbud til unge ledige med en kompetencegivende uddannelse  

 skal gives fra 6 måneder efter lovens fremsættelse, hvilket vil  

 sige fra begyndelsen af april måned 1999.
Til stk. 3 Forslaget betyder, at alle ledige mellem 50 og 59  

 år, der efter udløbet af den samlede dagpengeperiode modtager  

 dagpenge efter arbejdsløshedsforsikringslovens § 55, stk. 4, fra 1.  

 januar 1999 får ret og pligt til aktivering efter reglerne om  

 aktivering i aktivperioden.
Til stk. 4 Der vil blive fastsat nærmere regler om overflytning  

 fra dagpengeperioden til aktivperioden af unge ledige og ledige over 25  

 år som følge af fremrykning af aktivperioden til efter 1  

 års ledighed.
Det vil endvidere af kapacitetsmæssige grunde  

 være nødvendigt at fastsætte nærmere regler om,  

 hvornår der skal gives tilbud til ledige, der flyttes fra  

 dagpengeperioden til aktivperioden.
Der vil endelig blive fastsat regler om,  

 hvornår der skal gives tilbud til ledige, der er over 50 år og  

 som modtager dagpenge efter § 55, stk. 4, i lov om  

 arbejdsløshedsforsikring m.v.
Det er hensigten, at fremrykningen af aktivperioden til  

 ved 1 års ledighed sker over 2 år.
Fremrykningen sker  

 således at alle ledige, der den 1. januar 1999 har mellem 1« og 2  

 års ledighed straks indplaceres i aktivperioden.
De ledige, der i  

 løbet af 1. halvår 1999 vil have modtaget dagpenge i 1«  

 år, overgår løbende til aktivperioden.
Den 1. januar 2000  

 indplaceres alle ledige, der denne dato har mellem 1 og 1« års ledighed  

 i aktivperioden.
De ledige, der i løbet af 1. halvår 2000 vil  

 have modtaget dagpenge i 1 år, overgår løbende til  

 aktivperioden.
Ved udgangen af 2000 vil alle ledige have 1 års  

 dagpengeperiode og 3 års aktivperiode.
 Der vil endvidere blive fastsat nærmere regler om,  

 hvornår de ledige, der pr. 1. januar 1999 og pr. 1. januar 2000 flyttes  

 fra dagpengeperioden til aktivperioden, og hvornår de ledige, der  

 løbende overgår til aktivperioden ved 1« års ledighed i  

 1999 og ved 1 års ledighed i 2000, skal have modtaget tilbud  om  

 aktivering.
