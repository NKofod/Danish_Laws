I.
INDLEDNING Denne cirkulæreskrivelse udgør et supplement til Kirkeministeriets  

 cirkulære af 14. august 1987 om folkekirkens og de anerkendte trossamfunds  

 ministerialbøger.
Ved nævnte cirkulære, der træder i kraft den 1. januar 1988, er der sket  

 en samling af alle væsentlige bestemmelser vedrørende  

 ministerialbogssystemet.
Den bestående ordning, hvorefter ministerialbøgerne  

 føres i protokoller, er opretholdt, men i forbindelse med regelsaneringen er  

 der gennemført en række ændringer og tilpasninger, som vil blive nærmere  

 berørt i den efterfølgende gennemgang og behandling af forskellige  

 enkeltbestemmelser.
 Cirkulæret gælder for alle anerkendte trossamfund uanset tidligere  

 fastsatte særbestemmelser.
For så vidt angår folkekirken bemærkes, at cirkulæret også omfatter de ministerialbøger, der føres af præsten for Skt.
Petri Tyske Menighed i København.
II.
BEMÆRKNINGER TIL FORSKELLIGE ENKELTBESTEMMELSER Ad § 3, nr. 3. Optagelser i og udtrædelser af folkekirken 1. Optagelse i folkekirken, der ikke sker ved dåb,  

 herunder genoptagelse, registreres efter følgende regler:
Det påhviler ministerialbogsføreren på bopælsstedet at foretage  

 tilbagemelding om optagelsen m.v. til førerne af de ministerialbøger i  

 folkekirken, hvor den optagnes fødsel og navngivelse/dåb er registreret, samt  

 at afgive indberetning om optagelsen til folkeregistret.
Opmærksomheden  

 henledes på, at der også skal foretages tilbagemelding i de tilfælde, hvor  

 optagelse sker ved konfirmation i folkekirken.
 Ved optagelse/genoptagelse i folkekirken udsteder ministerialbogsføreren  

 på fødselsregistreringsstedet en (ny) fødsels- og dåbsattest til den optagne.
2. Udtrædelse af folkekirken sker ved anmeldelse til  

 ministerialbogsføreren i det sogn, hvor den udtrædende bor, og registreres i  

 dette sogns ministerialbøger.
Om udtrædelsen afgives der tilbagemelding til  

 ministerialbogsførerne på fødselsregistreringsstedet og dåbsstedet samt  

 indberetning til folkeregistret.
 Der henvises i øvrigt til Kirkeministeriets cirkulærskrivelse af 15. maj  

 1973 om udtrædelse af folkekirken.
Ad § 3, nr. 4. Kirkelige handlinger Registrering af kirkelige handlinger skal med enkelte ændringer ske efter  

 samme regler som hidtil.
A.
Folkekirken 1. Kirkelige handlinger i folkekirken - jf. dog  

 nedenfor om begravelser - tilføres ministerialbøgerne for det sogn, hvor  

 handlingen er forrettet.
Dette gælder også i tilfælde, hvor et barn, der er  

 fødselsregistreret i et af et pastorats sogne, døbes i et andet sogn i samme  

 pastorat.
Med hensyn til registrering af begravelser i folkekirken gælder fortsat  

 Kirkeministeriets cirkulære af 15. november 1978, dog med den væsentlige  

 ændring for så vidt angår bestemmelsen i afsnit I,  pkt. 1a, at der i alle  

 tilfælde, hvor begravelsen foregår fra en  kirke, fremtidig skal ske  

 tilførsel om begravelsen såvel til ministerialbøgerne på  

 dødsregistreringsstedet som til ministerialbøgerne i det sogn, hvor kirken er  

 beliggende.
Dette gælder, selvom begge sogne hører under samme pastorat.
2. Kirkelige handlinger i valgmenighederne og  

 døvemenighederne tilføres vedkommende menigheds ministerialbog.
Er der tale  

 om en dåbshandling, afgives der samtidig tilbagemelding om dåben til  

 ministerialbogføreren på fødselsregistreringsstedet.
Hvad dåbshandlinger angår bemærkes endvidere, at der ikke som hidtil skal  

 foretages anmeldelse til ministerialbogsføreren i det sogn, hvor dåben har  

 fundet sted.
Det påhviler derfor fremtidig ministerialbogføreren på  

 fødselsregistreringsstedet at afgive indberetning til folkeregistret om den  

 ved dåben stedfundne navngivning.
Hvad ægtevielser angår, skal der derimod stadig foretages anmeldelse til  

 ministerialbogføreren i det sogn, hvor vielsen har fundet sted.
Vielsen  

 tilføres sognets ministerialbøger og indberettes til folkeregistret.
 Med hensyn til registrering af begravelser henvises til afsnit I, pkt. 5,  

 i Kirkeministeriets fornævnte cirkulære af 15. november 1978.
B.
De anerkendte trossamfund Kirkelige handlinger inden for de anerkendte trossamfund, herunder  

 begravelser, tilføres ministerialbøgerne for den anerkendte menighed, i hvis  

 område handlingen er foretaget.
Er handlingen foretaget på et sted, hvor trossamfundet ikke har en  

 anerkendt menighed, sker tilførsel til ministerialbøgerne for den anerkendte  

 menighed, som efter forholdene må anses for det mest naturlige  

 registreringssted.
Der skal ikke som hidtil foretages anmeldelse til  

 folkekirkens ministerialbogsfører på stedet.
 Om dåb/navngivelse inden for de anerkendte trossamfund afgives der  

 tilbagemelding til ministerialbogsføreren på fødselsregistreringsstedet.
Ad § 5, stk. 2. Folkekirkens kontraministerialbøger Opmærksomheden henledes på, at der i pastorater med to eller flere sogne  

 er åbnet adgang til at foretage beskikkelse af en fælles  

 kontraministerialbogsfører.
Ad § 6, stk. 2. De anerkendte trossamfunds kontraministerialbøger Opmærksomheden henledes på, at valget af kontraministerialbogsførere inden  

 for de anerkendte trossamfund ikke som hidtil skal godkendes af statsamterne,  

 i København magistraten.
Ad § 7. Ministerialbogsskemaer 1. Kirkeministeriet har godkendt nyt titelblad samt  

 nye ministerialbogsskemaer til registrering af fødsler, konfirmationer,  

 ægtevielser og dødsfald.
Til brug i folkekirken er der desuden godkendt skema  

 til registrering af optagelser i og udtrædelser af folkekirken.
Alle  

 skemaerne er indrettede med fortrykte rubrikker.
Ved tilførsel om  

 dødsfald/begravelse skal de rubrikker, der er afsat til oplysninger om  

 ægtefælle, kun udfyldes, såfremt afdøde var gift/separeret eller  

 enke/enkemand.
2. I tilslutning til ministerialbøgernes afdeling for  

 ægtevielser skal der forefindes mindst 3 blanke blade til særlige tilførsler.  

 Disse blade skal anvendes til registrering af a) lysninger til ægteskab og b)  

 kirkelig velsignelse af borgerligt indgåede ægteskaber.
Ved tilførsel herom  

 skal anføres parternes fulde navn, personnummer og fødselsregistreringssted.  

 Desuden anføres i tilfælde af lysning sted og dato for denne og i tilfælde af  

 kirkelig velsignelse af borgerligt indgået ægteskab sted og dato for  

 ægteskabets indgåelse og sted og dato for ægteskabets velsignelse samt  

 præstens navn.
3. Tilførsler til ministerialbøgernes afdelinger for  

 fødsler, ægtevielser og dødsfald skal forsynes med løbenummer, begyndende  

 hvert år med nr. 1 i hver afdeling.
I folkekirken skal tilførsler om dåb og  

 begravelse som hidtil nummereres med O, hvis de sker til ministerialbøgerne  

 for et andet sogn end det, hvor fødslen/dødsfaldet er registreret.
4. Ministerialbogsskemaerne forhandles af  

 Provins-Forlaget A/S i Randers.
Der henvises herom til Kirkeministeriets  

 meddelelse af 27. september 1982, der er aftrykt som bilag til denne  

 skrivelse.
 5. Anskaffelse af ministerialbøger med nye skemaer  

 sker, når de bestående ministerialbøger er udskrevet, dog senest den 1.  

 januar 1991.
Ad § 8. Autorisation af ministerialbøger Opmærksomheden henledes på, at de anerkendte trossamfunds ministerialbøger  

 fremtidig skal autoriseres af landsarkiverne og ikke som hidtil af  

 statsamterne, i København magistraten.
Ad § 9. Blæk og kuglepen Til førelse af ministerialbøgerne skal benyttes enten blæk af mærket  

 »Pelikan Urkunden Tinte« eller kuglepen af mærket »Securo  

 Signatur 3«.
Blæk og kuglepen forhandles af Barfod & I.
Chr.
Petersen A/S,  

 Fabriksparken 56, 2600 Glostrup (telefon 02-451516) og Provins-Forlaget A/S,  

 Århusvej 67, 8900 Randers (telefon 06-423466).
Ad § 10. Indberetninger og tilbagemeldinger A.
Indbetalinger til borgerlige myndigheder Der afgives indberetninger til nedennævnte borgerlige myndigheder:
1. Embedslægeinstitutionerne Folkekirkens ministerialbogsførere uden for Sønderjylland afgiver  

 månedlige indberetninger om antallet af fødte og døde ved benyttelse af den  

 blanket, som Sundhedsstyrelsen har foreskrevet (Form. 1006).
 I Københavns Kommune afgives der dog ugentlige indberetninger i  

 overensstemmelse med stadslægens anvisninger.
2. Folkeregistrene Indberetning afgives snarest muligt til folkeregistret i moderens  

 bopælskommune.
 Udfyldelse af blanketten og anvendelse af blanketsættets bane 3  

 (Fødselsmeddelelse) sker i overensstemmelse med de hidtil fulgte anvisninger.  

 Opmærksomheden henledes på, at rubrikken til oplysning om folkekirkeforhold  

 skal udfyldes med bogstavet U, såfremt fødselsanmeldelsen også omfatter  

 navngivelse af barnet, og denne ikke er sket ved hjemmedåb i folkekirken.
 Indberetning afgives inden 8 dage til folkeregistret i bopælskommunen.
Udfyldelse af blanketterne sker i overensstemmelse med anvisningerne i den  

 påtrykte vejledning.
Med hensyn til blanket CPR-N2 bemærkes at rubrikken til  

 oplysning om folkekirkeforhold skal udfyldes med bogstavet U, såfremt barnet  

 ikke er navngivet ved dåb i folkekirken.
I Sønderjylland anvendes blanket CPR-N2 ikke, og blanket CPR-N1 anvendes  

 kun for så vidt angår antagelse og ændring af giftenavn.
Foretages der i  

 Sønderjylland dåb af et barn, der er fødselsregistreret i folkekirkens  

 ministerialbøger, skal indberetning om navngivelsen og om eventuel senere  

 navneændring derfor fremtidig foretages af ministerialbogsføreren på  

 fødselsregistreringsstedet.
Valgmenighedspræsterne og døvepræsterne skal ikke afgive de omhandlede  

 indberetninger.
Denne opgave påhviler ministerialbogsføreren for det sogn, i  

 hvis ministerialbøger fødslen eller vielsen er registreret, jf. afsnit A,  

 pkt. 2, i bemærkningerne ad § 3, nr. 4. Navngives et barn ved dåb i en  

 valgmenighed, skal folkekirkerubrikken i blanket CPR-N2 ikke som hidtil  

 henstå tom, men udfyldes med bogstavet M (koden for valgmenighedsmedlem).
 Indberetning afgives inden 8 dage til folkeregistret i bopælskommunen.
Udfyldelse af blanketten sker i overensstemmelse med anvisningerne i den  

 påtrykte vejledning.
Opmærksomheden henledes på, at blanketten kun kan  

 anvendes ved indberetning om folkekirkeforhold for personer, der i forvejen  

 er navngivet.
 Med hensyn til indberetning om optagelse bemærkes, at blanketten anvendes  

 såvel i tilfælde, hvor navngivne personer - børn som voksne - optages ved  

 dåb, som i tilfælde, hvor personer, der er døbt i et kristent trossamfund  

 uden for folkekirken, optages i henhold til begæring herom eller ved  

 konfirmation.
 I Sønderjylland kan indberetning om folkekirkeforhold udelukkende ske ved  

 benyttelse af blanket CPR-D8.
 3. Folkeregistrene og skifteretterne m.fl.
 Folkekirkens ministerialbogførere i og uden for Sønderjylland afgiver  

 indberetninger om anmeldte dødsfald som foreskrevet i afsnit II, pkt. 6, i  

 Kirkeministeriets cirkulære af 1. december 1977 om anmeldelse af fødsler og  

 dødsfald.
---------- Det bemærkes, at indberetningerne til Rigsregistraturen - jf. afsnit IX,  

 pkt. 8, i Kirkeministeriets cirkulære af 1. marts 1982 om ændring af  

 lovgivningen om personnavne - er bortfaldet.
B.
Tilbagemeldinger til andre ministerialbogførere Med hensyn til foretagelse af tilbagemeldinger til andre  

 ministerialbogsføre bemærkes følgende:
 1. Tilbagemeldinger har til formål at sikre, at der i  

 tilfælde, hvor samme hændelse er registreret i flere ministerialbøger, altid  

 er fuld overensstemmelse mellem de pågældende ministerialbogstilførsler,  

 således at der ved hvert registreringssted kan udfærdiges korrekt attest.
 2. Foretages der supplerende tilførsel eller notering  

 ved et af de berørte registreringssteder, påhviler der derfor vedkommende  

 ministerialbogfører samtidig at afgive tilbagemelding herom til de øvrige  

 registreringssteder.
 3. En tilbagemelding skal indeholde alle de  

 oplysninger, som er nødvendige for at foretage den supplerende tilførsel  

 eller notering på forskriftsmæssig og fyldestgørende måde.
4. Foretagelse af tilbagemeldinger har i praksis først  

 og fremmest betydning for så vidt angår ministerialbogstilførsler om fødsler  

 m.v., og det er derfor af afgørende vigtighed, at tilbagemeldingspligten  

 overholdes.
Det bemærkes herved, at der med hensyn til fødselstilførsler også  

 gælder pligt til foretagelse af tilbagemeldinger mellem  

 ministerialbogsførerene i folkekirken og de anerkendte trossamfund.
5. Det skønnes ikke hensigtsmæssigt eller påkrævet at  

 give detaljerede anvisninger for foretagelse af tilbagemeldinger.
Derimod  

 overvejer ministeriet ved forhandling med Indenrigsministeriet at søge nogle  

 af CPR-indberetningsblanketterne suppleret med yderligere rubrikker, således  

 at de også kan anvendes til foretagelse af visse almindelige  

 tilbagemeldinger.
 Ad § 11. Konferering m.v.
 Hoved- og kontraministerialbøgerne skal fortsat konfereres med hinanden,  

 men der er gennemført en betydelig forlængelse af tidsfristerne herfor, da  

 det ikke skønnes nødvendigt med så hyppige konfereringer som hidtil  

 foreskrevet (hvert kvartal på landet og hver måned i byerne).
 Efter bestemmelsen i § 11, stk. 1, skal konferering af ministerialbøgerne  

 fremtidig ske mindst hvert år i de mindre sogne og menigheder og mindst hvert  

 halve år i sogne med over 1.500 indbyggere og i menigheder med over 1.500  

 medlemmer.
 Opmærksomheden henledes endvidere på bestemmelsen i § 11, stk. 2. Herefter  

 skal valgmenighedspræsterne og døvepræsterne, der - bortset fra  

 konfirmationer - kun fører ministerialbøgerne i eet eksemplar, fremtidig  

 mindst hvert år foretage et kontrolgennemsyn af de skete  

 ministerialbogstilførsler.
Ad § 12. Berigtigelse af fejl Ministerialbogsførerne kan efter den nævnte bestemmelse i videre omfang  

 end hidtil foretage berigtigelse på egen hånd af fejl i ministerialbøgerne.
 Det er en forudsætning for at foretage rettelse, at fejlen er klart  

 dokumenteret, og at den opdages under indskrivningen eller senest ved  

 konfereringen/kontrolgennemsynet, jf. bemærkningerne ad § 11.
Medfører en foretaget rettelse, at den tidligere udstedte attest er  

 fejlagtig, må der udleveres en ny attest med meddelelse om det passerede.
Den  

 fejlagtige attest skal søges inddraget.
 En anmodning om berigtigelse, der af rette vedkommende fremsættes i  

 tidsrummet inden konfereringen/kontrolgennemsynet er afsluttet, kan også  

 ekspederes af ministerialbogsføreren på egen hånd under forudsætning af, at  

 fejlen er klart dokumenteret.
Ad § 13, stk. 2. Blanketter Med bestemmelsen i § 13, stk. 2, er der indført samme ordning for  

 ministerialbøgerne, som gælder for de sønderjyske personregistre, således at  

 statskassen herefter afholder udgifterne til fremstilling og distribution af  

 alle autoriserede anmeldelsesformularer og attestblanketter.
Desuden afholder  

 statskassen som hidtil udgifterne vedrørende indberetningsblanketterne.
Lagerføring og distribution forestås af Statens Informationstjeneste.
Til  

 rekvisition af blanketterne skal der benyttes et særligt kort, som vil  

 medfølge hver leverance.
Med henblik på at holde distributionsomkostningerne  

 på et rimeligt niveau må det iagttages, at der så vidt muligt kun rekvireres  

 blanketter een gang årligt.
Ved udfyldelse af rekvisitionskortet må der  

 således skønnes over, hvor mange af de forskellige blanketer - de  

 eksisterende beholdninger taget i betragtning - der er nødvendige til dækning  

 af et års forbrug.
Ad § 14. Opbevaring af ministerialbøgerne Opmærksomheden henledes på bestemmelsen i § 14, stk. 1, hvorefter  

 fremtidig alle hovedministerialbøger, herunder alle ministerialbøger, der kun  

 føres i eet eksemplar, skal opbevares i en muret brandsikker boks eller et  

 brandsikkert skab.
Det gælder som hidtil, at kontraministerialbøgerne ikke om natten må  

 opbevares under samme tag som hovedministerialbøgerne.
Tilsynet  

 (provsten/landsarkivet) kan dog tillade fravigelse af denne regel, jf. § 14,  

 stk. 2. Tilladelsen bør kun gives, når særlige grunde taler derfor, og i  

 almindelighed være betinget af, at der anskaffes et særskilt brandsikkert  

 skab til opbevaring af kontraministerialbøgerne.
Ad §§ 16 og 17. Tilsynet med ministerialbogførerne Opmærksomheden henledes på, at fristen for provsteeftersyn af  

 valgmenighedernes og døvemenighedernes ministerialbøger er forlænget fra 2 år  

 til 5 år, jf. § 16, stk. 2.
 Endvidere bemærkes, at provsternes/landsarkivernes indberetninger til  

 biskopperne/Rigsarkivet om foretagne ministerialbogseftersyn ikke som hidtil  

 skal videresendes til Kirkeministeriet, jf. § 16, stk. 3, og § 17, stk. 3.  

 Det påhviler således fremtidig biskopperne/Rigsarkivet at træffe afgørelse  

 vedrørende indberetningerne.
Ad § 19. Aflevering af ministerialbøger Opmærksomheden henledes på, at afleveringsfristen for landsognenes  

 kontraministerialbøger er forlænget fra 10 år til 30 år.
Det gælder herefter  

 for alle folkekirkens kontraministerialbøger, at aflevering til landsarkivet  

 skal ske, når der er forløbet 30 år, efter at de er udskrevet, jf. § 19, stk.  

 2.
 Landsogne med kontraministerialbøger, der har været udskrevet i 10 år, er  

 dog ikke omfattet af den nye regel, og der skal derfor snarest muligt træffes  

 aftale med landsarkivet om bøgernes aflevering.
Ad § 21. Kassation og aflevering af kirkebogsarkivalier Der henvises herom til Kirkeministeriets cirkulærer af 5. december 1975 og  

 25. juni 1982.
Ad § 23. Attestblanketter 1. Der er godkendt en ny blanket til attestation af  

 dødsfald og begravelse.
Blanketten til attestation af vielse er uforandret.
I  

 de øvrige attestblanketter er der kun foretaget mindre ændringer.
2. De ændrede attestblanketter tages i brug, når  

 ministerialbogsførernes beholdninger af de hidtil gældende blanketter er  

 opbrugt.
Den ny blanket til attestation af dødsfald og begravelse skal dog  

 tages i brug senest den 1. januar 1989. Angående rekvisition af blanketter  

 henvises til bemærkningerne ad § 13, stk. 2.
 3. De særlige regler om attester til offentlig brug er  

 ophævet, jf. cirkulærets § 31, stk. 2, pkt. 9. Attester til offentlig brug  

 skal således fremtidig udstedes på de samme blanketter som attester til  

 privat brug.
 4. De attestblanketter, der er autoriseret til brug i  

 folkekirken, er i øverste venstre hjørne påtrykt teksten DEN DANSKE  

 FOLKEKIRKE.
 5. De attestblanketter, der er autoriseret til brug i  

 de anerkendte trossamfund, skal i øverste venstre hjørne påstemples  

 trossamfundets navn og derunder ordene: Anerkendt trossamfund.
 6. Af hensyn til tydelighed og letlæselighed anbefales  

 det, at attester udfærdiges på skrivemaskine.
7. Efter stedfunden notering af faderskab til et barn,  

 der er navngivet, skal der fremtidig sendes eller udleveres en ny attest til  

 rette vedkommende.
Angående de øvrige tilfælde, hvor der er foreskrevet  

 udstedelse af ny attest, henvises til afsnit IX, pkt. 10, i Kirkeministeriets  

 cirkulære af 1. marts 1982 om ændring af lovgivningen om personnavne.
8. Til brug i Sønderjylland er der autoriseret en  

 særlig blanket til attestation af dåb.
Ved anmodning om dåb i Sønderjylland  

 skal forevises barnets personregisterattest og forældrenes attester.
 9. I Sønderjylland må foruden den i pkt. 8 omtalte  

 attest kun benyttes blanketten til attestation af vielse.
 Med hensyn til anvendelse og udfyldelse af de forskellige attestblanketter  

 skal i øvrigt bemærkes følgende:
a.
Fødselsattest/folkekirken Attesten udstedes kun for barn, der hverken er døbt eller navngivet.
b.
Fødsels- og dåbsattest/folkekirken Attesten udstedes for person, der er døbt i folkekirken, eller som er  

 optaget i folkekirken på grundlag af dåb i et kristent trossamfund uden for  

 folkekirken.
 Er der sket hjemmedåb uden efterfølgende fremstilling i kirken, udfyldes  

 kirkerubrikken ikke, men i dåbsdatorubrikken anføres foruden dåbsdatoen  

 registreringsstedet for hjemmedåben.
Anmærkningsrubrikken udfyldes kun, såfremt der i ministerialbogen er  

 foretaget notering om optagelse i eller udtrædelse af folkekirken.
Rubrikken  

 udfyldes i så fald således: »Optaget i folkekirken den .....  

 (dato)» eller »Udtrådt af folkekirken den ...(dato).« Er en i  

 folkekirken døbt person udtrådt og derefter genoptaget, udfyldes  

 anmærkningsrubrikken ikke.
c.
Fødsels- og dåbsattest/de anerkendte trossamfund Attesten udstedes for person, der er døbt i et anerkendt trossamfund.
d.
Fødsels- og navneattest/folkekirken Attesten udstedes for person, der er navngivet ved anmeldelse til  

 folkekirkens eller et anerkendt trossamfunds ministerialbøger, eller som er  

 navngivet ved dåb i et anerkendt trossamfund.
 Er navngivelsen sket ved dåb i et anerkendt trossamfund, udfyldes  

 rubrikkerne til oplysning om sted for navngivelsen og år og dag for  

 navngivelsen ikke, men i anmærkningsrubrikken anføres dåbsdato og dåbssted.
e.
Fødsels- og navneattest/de anerkendte trossamfund Attesten udstedes for person, der er navngivet til et anerkendt  

 trossamfunds ministerialbøger.
f og g.
Vielsesattest/folkekirken og de anerkendte trossamfund Rubrikken til angivelse af eget efternavn udfyldes kun, såfremt det  

 aktuelle efternavn er et giftenavn.
 Rubrikken vedrørende anvendelse af eget efternavn som mellemnavn foran  

 giftenavn må kun benyttes (afkrydses), såfremt det aktuelle efternavn er et  

 giftenavn.
h.
Døds- og begravelsesattest/folkekirken Attesten udstedes for afdød person, hvis dødsfald er registreret i  

 folkekirkens ministerialbøger.
 Rubrikken til angivelse af eget efternavn udfyldes kun, såfremt afdødes  

 efternavn var et giftenavn.
 Rubrikken til oplysning om år og dag for jordpåkastelsen udfyldes kun,  

 såfremt afdøde er begravet ved en præst i folkekirken.
 I rubrikken til oplysning om begravelsesstedet anføres navnet på den  

 kirkegård , hvor kisten eller asken er jordfæstet, eller hvor asken er hensat  

 i kolumbarium.
 Rubrikkerne til oplysning om ægtefælle udfyldes kun, hvis afdøde var  

 gift/separeret eller enke/enkemand.
i.
Døds- og begravelsesattest/de anerkendte trossamfund Attesten udstedes for afdød person, der er begravet ved en præst i et  

 anerkendt trossamfund.
 Angående attestens udfyldelse henvises til bemærkningerne under pkt. h.
j.
Dåbsattest i Sønderjylland/folkekirken Attesten udstedes for person, der er fødselsregistreret i et sønderjysk  

 personregister og døbt i folkekirken i Sønderjylland.
 Rubrikken til oplysning om fødselsregistreringsstedet udfyldes i  

 overensstemmelse med hidtidig praksis.
Angående attestens udfyldelse i øvrigt henvises til bemærkningerne ad pkt. b.
 Vedrørende den foretagne dåb en person, der ikke er fødselsregistreret i  

 et sønderjysk personregister, men i folkekirkens ministerialbøger, skal  

 attestudstedelse ske ved ministerialbogsføreren på  

 fødselsregistreringsstedet.
---------- Med hensyn til udfyldelse af forældrerubrikken i fødsels-, dåbs- og  

 navneattester henvises til Kirkeministeriets cirkulære af 15. marts 1982.
 En attestrubrik, der ikke udfyldes, forsynes med en kort stiplet linie.
Ad § 25. Underskrift på attester og udskrifter 1. Beføjelsen til at underskrive attester og  

 udskrifter tilkommer som hidtil den kirkebogsførende præst, jf. cirkulærets §  

 5, stk. 1 og 4, og § 6, stk. 1.
Enhver attest/udskrift skal under underskriften påstemples præstens navn  

 og stilling.
Folkekirkens kirkebogsførende sognepræster skal anvende  

 stillingsbetegnelsen »sognepræst«, medens alle andre  

 kirkebogsførende præster skal anvende stillingsbetegnelsen »præst«.
Endvidere skal enhver attest/udskrift forsynes med embedsstempel.
Det  

 bemærkes herved, at CPR-stempel ikke må benyttes i stedet for embedsstempel.
 2. I de sogne i folkekirken, hvor der er ansat  

 kordegn, kan den kirkebogsførende sognepræst bemyndige denne til på sine  

 vegne at underskrive attester og udskrifter, jf. § 25, stk. 2.
En kordegn med nævnte bemyndigelse anfører over underskriften bogstaverne:  

 e.b.
Under underskriften påstemples kordegnens navn og stilling.
 En kordegn, der alene er konstitueret i stillingen, kan ikke bemyndiges  

 til at underskrive attester og udskrifter.
 Det bemærkes, at stillingerne som kordegn ved Haderslev Domkirke og  

 kordegn i Åbenrå ikke er omfattet af bestemmelsen i § 25, stk. 2, da  

 indehaverne af disse stillinger i medfør af anden bestemmelse er berettiget  

 til uden særlig bemyndigelse at underskrive attester og udskrifter.
Ad § 27. Adgangen til ikke-beskyttede ministerialbogstilførsler Opmærksomheden henledes på, at der under hensyn til den højere levealder  

 er gennemført en forlængelse af beskyttelsestiden fra 100 år til 110 år.
Ad § 28. Adgangen til beskyttede ministerialbogstilførsler Adgangen til at rekvirere attester eller udskrifter vedrørende beskyttede  

 ministerialbogstilførsler er den samme som hidtil, dog med følgende  

 ændringer:
 1. En umyndigs begæring om udstedelse af  

 attest/udskrift må eventuelt efterkommes, jf. § 28, stk. 1, nr. 2, 3. afsnit.  

 Den nye regel er en følge af lov om offentlighed i forvaltningen.
 2. Slægtsforskere er ligestillet med andre borgere og  

 må således fremtidig have fuldmagt fra rette vedkommende til rekvisition af  

 attest/udskrift, jf. § 28, stk. 1, nr. 3.
 Opmærksomheden henledes på, at slægtsforskere eventuelt vil kunne få de  

 ønskede oplysninger i landsarkivet, jf. cirkulærets § 30.
III.
SÆRLIGE ANVISNINGER VEDRØRENDE FØRELSEN AF MINISTERIALBØGER MED GAMLE SKEMAER 1. Ved tilførsel om ægtevielse skal der fremtidig ikke  

 anføres oplysninger om parternes forældre.
 2. Ved tilførsel om dødsfald/begravelse skal der  

 fremtidig kun medtages oplysninger om ægtefælle, såfremt afdøde var  

 gift/separeret eller enke/enkemand.
I så fald anføres ægtefællens fulde navn, personnummer og  

 fødselsregistreringssted samt sted og dato for vielsen.
Er ægtefællen død,  

 anføres tillige dødsdatoen.
Oplysning om ægtefællens stilling og  

 ægtefællernes sidste fælles bopæl skal fremtidig ikke anføres.
 Der skal fremtidig ejheller anføres oplysninger om afdødes forældre.
IV.
IKRAFTTRÆDELSE M.V.
 Denne cirkulærskrivelse har virkning fra den 1. januar 1988.
 Samtidig bortfalder følgende bestemmelser:
 1. Cirkulære nr. 256 af 30. september 1911 angående  

 indførelse i kirkebøgerne af dødfødte.
 2. Cirkulære nr. 260 af 14. oktober 1940 vedrørende  

 indførelse i kirkebøgerne om dødfødte.
 3. Cirkulære nr. 369 af 15. december 1942 vedrørende  

 indførelse i kirkebøgerne om dødfødte.
 4. Cirkulære nr. 153 af 27. november 1953 om  

 ministerialbogsførernes tilbagemeldingspligt m.v.
 5. Cirkulære nr. 156 af 5. december 1953 om tilførsel  

 til ministerialbøgerne om foretagne dåbshandlinger.
 6. Cirkulære nr. 136 af 4. oktober 1954 om rekvisition  

 af udskrifter af ministerialbøgerne til offentlig brug.
 7. Cirkulære nr. 179 af 21. november 1955 om  

 udfærdigelse af udskrifter af ministerialbøgerne (folkekirken).
 8. Cirkulære nr. 180 af 21. november 1955 om  

 udfærdigelse af udskrifter af ministerialbøgerne (de anerkendte trossamfund).
 9. Cirkulære nr. 208 af 4. december 1956 om  

 udfærdigelse af fødsels-, dåbs- og navneattester (folkekirken).
 10. Cirkulære af 4. december 1956 om udfærdigelse af  

 fødsels-, dåbs~ og navneattester (de anerkendte trossamfund).
 11. Cirkulærskrivelse af 18. juni 1957 angående  

 udfyldelse af de ved cirkulære nr. 208 af 4. december 1956 om udfyldelse af  

 fødsels-, dåbs- og navneattester foreskrevne attestblanketter.
 12. Cirkulære af 1. august 1959 om udfærdigelse af  

 vielsesattester (folkekirken).
 13. Cirkulære nr. 163 af 1. august 1959 om  

 udfærdigelse af vielsesattester (de anerkendte trossamfund).
 14. Cirkulære nr. 126 af 18. maj 1961 om udfærdigelse  

 af dødsattester (folkekirken).
 15. Cirkulære af 18. maj 1961 om udfærdigelse af  

 dødsattester (de anerkendte trossamfund).
 16. Cirkulære nr. 269 af 21. december 1961 om  

 afgivelse af indberetninger til folkeregistrene (folkekirken).
 17. Cirkulære af 21. december 1961 om afgivelse af  

 indberetninger til folkeregistrene (de anerkendte trossamfund).
 18. Cirkulære nr. 1 af 2. januar 1968 om afgivelse af  

 indberetninger til folkeregistrene.
 19. Vejledning af 2. januar 1968 angående afgivelse af  

 indberetning til folkeregistrene om fødselsanmeldelser.
 20. Cirkulære nr. 3 af 5. januar 1968 om  

 fødselsanmeldelser m.v. (folkekirken).
 21. Cirkulære nr. 4 af 5. januar 1968 om  

 fødselsanmeldelser m.v. (de anerkendte trossamfund).
 22. Cirkulærskrivelse af 22. februar 1968 vedrørende  

 fødselsindberetninger til folkeregistrene.
 23. Cirkulære nr. 40 af 1. marts 1968 om afgivelse af  

 indberetninger til stadslægen i København.
 24. Cirkulærskrivelse af 8. august 1968 vedrørende  

 CPR-meddelelser m.v.
 25. Cirkulære nr. 210 af 20. september 1968 om  

 anmeldelse af fødsler og dødsfald (folkekirken).
 26. Cirkulære nr. 211 af 20. september 1968 om  

 anmeldelse af fødsler og dødsfald (de anerkendte trossamfund).
 27. Cirkulærskrivelse af 27. januar 1969 vedrørende  

 indberetningerne til Danmarks Statistik.
 28. Cirkulære nr. 74 af 15. april 1969 om tilførsel  

 til ministerialbøgerne om dåb og vielse i pastorater med flere sogne samt om  

 konferering af ministerialbøger m.v.
 29. Cirkulærskrivelse af 19. januar 1970 vedrørende  

 indberetningerne til Danmarks Statistik.
 30. Cirkulærskrivelse af 23. april 1970 vedrørende  

 ministerialbogførelse og attestudstedelse m.v.
 31. Cirkulærskrivelse af 23. november 1971 vedrørende  

 embedsstempel og CPR-stempel.
 32. Cirkulære nr. 10 af 15. januar 1973 om afgivelse  

 af indberetninger til folkeregistrene.
 33. Cirkulærskrivelse af 21. juni 1973 angående  

 notering af parternes personnummer ved vielsestilførsler m.v.
 34. Cirkulærskrivelse af 15. oktober 1973 om  

 udfyldelse af CPR-blanket Fødsel.
 35.Cirkulærskrivelse af 1. december 1975 om registrering i  

 ministerialbøgerne af dødfødsler i København.
 36. Cirkulærskrivelse af 8. december 1975 om angivelse  

 af personnumre i ministerialbogstilførsler og i attester efter  

 ministerialbøgerne.
 37. Cirkulærskrivelse af 1. april 1976 om angivelse af  

 fødested m.v. i ministerialbogstilførsler og i attester efter  

 ministerialbøgerne.
 38. Cirkulærskrivelse af 15. juli 1976 om nye  

 myndighedskoder.
 39. Cirkulærskrivelse af 18. oktober 1976 om angivelse  

 af personnumre i attester efter ministerialbøgerne.
 40. Cirkulærskrivelse af 1. december 1977 om ændrede  

 attestblanketter m.m.
 41. Meddelelse af 20. juni 1978 angående ny blanket  

 til fødselsindberetning.
 42. Cirkulærskrivelse af 28. juni 1978 angående blæk  

 til førelse af ministerialbøgerne.
 43. Cirkulærskrivelse af 5. juli 1978 angående nye  

 blanketter til indberetning om navngivelse, navneændring og vielse.
 44. Cirkulærskrivelse af 1. marts 1982 om attester  

 efter ministerialbøgerne.
 45. Cirkulærskrivelse af 15. oktober 1982 angående ny  

 blanket til indberetning om folkekirkeforhold.
 46. Meddelelse af 2. marts 1983 til  

 ministerialbogførerne i sogne, der er hjemsted for en valgmenighed.
 47. Cirkulærskrivelse af 6. maj 1983 om rekvisition af  

 CPR-blanketter.
 48. Meddelelse af 6. juni 1983 til valgmenighederne.
 49. Cirkulærskrivelse nr. 75 af 22. juni 1983 om  

 bortfald af indberetningerne til Rigsregistraturen.
 50. Cirkulærskrivelse af 30. september 1983 om  

 vielsesattester efter ministerialbøgerne.
 51. Cirkulærskrivelse af 25. september 1984 om  

 forældreoplysninger til folkeregistrene.
Kirkeministeriet, den 14. december 1987 METTE MADSEN /Kai Winther Bilag Meddelelse af 27. september 1982 vedrørende en af Kirkeministeriet indgået aftale om levering af kirkebøger Kirkeministeriet har i samarbejde med Direktoratet for Statens Indkøb  

 indgået en aftale med Aktieselskabet Provins-Forlaget i Randers (Århusvej 67,  

 8900 Randers - telefon 06-423466) om levering af kirkebøger.
Den indgåede  

 aftale, der har virkning fra den 1. oktober 1982, står åben for alle  

 kirkebogsførende myndigheder såvel i folkekirken som i de anerkendte  

 trossamfund, men det er frivilligt, om man ønsker at benytte sig af aftalen.
Oplysning om de aftalte priser på kirkebogsskemaer og indbinding m.v. fås  

 ved henvendelse til forlaget.
Indbindingsprisen gælder en godkendt  

 standardudførelse af solid kvalitet. Ønskes indbindingen i en bedre kvalitet,  

 må der træffes særskilt aftale med forlaget.
Ønskes indbindingen udført af en anden virksomhed, skal kirkebogsskemaerne  

 indkøbes hos Provins-Forlaget, som ifølge aftalen har eneret på trykning og  

 salg af disse.
Normalt overlades det til den virksomhed, der foretager  

 indbindingen, også at indkøbe skemaerne, men der er intet til hinder for, at  

 vedkommende myndighed selv indkøber skemaerne og derved eventuelt opnår en  

 besparelse.
Uanset hvilken leverandør, der vælges, anbefales det at indhente et  

 tilbud, forinden bestilling afgives.
Er leverandøren ikke Provins-Forlaget,  

 må man endvidere sikre sig, at indbindingen udføres i overensstemmelse med  

 forskrifterne i Kirkeministeriets cirkulære af 14. juli 1926. (* 1) (* 1) nu § 7 i cirkulære af 14. august 1987 om folkekirkens og de  

 anerkendte trossamfunds ministerialbøger.
