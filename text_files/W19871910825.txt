 Ankestyrelsen har behandlet en række sager om uddannelseshjælp efter  

 bistandslovens § 42. Spørgsmålet var, om den uddannelse, hvortil der var ydet  

 hjælp, kunne anses for at være en sådan højere uddannelse, at støtten efter  

 det første år af uddannelsen skulle ydes dels som tilskud og dels som lån.
 Uddannelsen til socialrådgiver, ergoterapeut, fysioterapeut, og  

 datamatiker fandtes at være en sådan højere uddannelse, at hjælpen efter det  

 første år af uddannelsen skulle ydes dels som tilskud og dels som lån.
 Derimod ansås uddannelsen til afspændingspædagog ikke for at være en  

 højere uddannelse, og hjælpen til uddannelsen skulle derfor ydes som fuldt  

 tilskud. (* 1) I sag nr. 2 udtalte Ankestyrelsen i øvrigt, at selv om  

 retningslinierne for ydelse af uddannelseslån er fastsat i cirkulære frem for  

 i bekendtgørelse, består kravet om tilbagebetaling, da ansøgeren inden  

 udbetalingen af lånet var gjort bekendt med forudsætningerne.
 I sag nr. 3 udtalte Ankestyrelsen i øvrigt, at hjælpen i det første år  

 af socialrådgiveruddannelsen burde være ydet som fuldt tilskud, selv om  

 ansøgeren tidligere havde fået bevilget hjælp som fuldt tilskud under et ikke  

 gennemført jurastudium.
 I sag nr. 5 udtaltes det, at Ankestyrelsens ændring af Amtsankenævnets  

 afgørelse ikke medførte adgang for det sociale udvalg til at kræve  

 tilbagebetaling af det uddannelseslån, som nævnet havde pålagt udvalget at  

 bevilge som fuldt tilskud, fordi nævnets afgørelse ifølge § 18 i  

 forretningsordenen for amtsankenævnene ikke kan tillægges opsættende virkning  

 med henblik på, at den indbringes for Ankestyrelsen.
 REDEGØRELSE FOR DE ENKELTE SAGER:
 1.
 REDEGØRELSE FOR SAGEN:
En ansøger, der havde modtaget hjælp efter bistandslovens § 42 til  

 HF-eksamen, påbegyndte i september 1982 en uddannelse til socialrådgiver.
Det  

 sociale udvalg bevilgede hjælp efter bistandslovens § 42 med fuldt tilskud  

 det første år af uddannelsen.
I de to sidste år af uddannelsen fra 1. juli  

 1983 til 30. juni 1985 blev hjælpen ydet som halvt lån og halvt tilskud.
I juli 1986 anmodede ansøgeren det sociale udvalg om fritagelse for  

 tilbagebetaling af låneandelen af § 42-hjælpen.
Ansøgeren henviste til en  

 afgørelse truffet af Ankestyrelsen, hvorefter § 42-hjælp til uddannelse til  

 daginstitutionspædagog skulle ydes som fuldt tilskud under hele uddannelsen  

 (jfr.
SM O-31-86).
Det sociale udvalg fastholdt sin afgørelse, hvorefter den økonomiske  

 hjælp, ansøgeren havde fået bevilget efter bistandslovens § 42 under  

 uddannelsen til socialrådgiver, efter det første år skulle ydes som halvt  

 tilskud og halvt lån.
Udvalget begrundede sin afgørelse med, at uddannelsen  

 til socialrådgiver ikke kunne sidestilles med pædagoguddannelser.
 AFGØRELSEN, DER KLAGES OVER:
Amtsankenævnet tiltrådte socialudvalgets afgørelse.
Nævnet henviste til,  

 at en uddannelse som socialrådgiver fortsat betragtes som en højere  

 uddannelse, jfr. bistandslovens § 42 og Socialministeriets cirkulære af 30.  

 marts 1976 som ændret ved cirkulære af 17. oktober 1980, pkt. 9.
 KLAGEN TIL ANKESTYRELSEN:
 Ansøgeren anførte, at efter hendes opfattelse hørte  

 socialrådgiveruddannelsen ikke under begrebet højere uddannelse, bl.a. fordi  

 der i alle socialforvaltninger arbejder kommunalt uddannet personale på lige  

 fod med socialrådgivere, og disse har i de fleste tilfælde sammme  

 arbejdsfunktion, kompetence, løn- og arbejdsvilkår, ligesom deres  

 avancementsmuligheder er udvidede.
 LOVGRUNDLAG:
Lov om social bistand, § 42. Socialministeriets cirkulære af 30. marts  

 1976 om hjælp efter bistandslovens § 42 som ændret ved Socialministeriets  

 cirkulære af 17. oktober 1980 om ændring af cirkulære om hjælp efter  

 bistandslovens § 42, pkt. 6 og pkt. 9. Socialministeriets cirkulære af 17.  

 december 1986 om hjælp efter bistandslovens § 42, pkt. 5 og pkt. 8 ANKESTYRELSENS AFGØRELSE:
 Uddannelsen til socialrådgiver anses for at være en sådan højere  

 uddannelse, at støtte efter bistandslovens § 42, efter det første år af  

 uddannelsen, skal ydes dels som tilskud og dels som lån.
Ankestyrelsen har taget udgangspunkt i Undervisningsministeriets opdeling  

 af uddannelser i grunduddannelser, gymnasieuddannelser og videregående  

 uddannelser og i, at videregående uddannelser med en teoretisk del på  

 maksimalt 3 år anses for korte videregående uddannelser.
Ankestyrelsen har  

 endvidere taget udgangspunkt i, at uddannelsen som socialrådgiver er optaget  

 på niveau 6 i den niveauinddeling, som anvendes af Undervisningsministeriet  

 og Danmarks Statistik i den såkaldte "DUN-oversigt"(Dansk  

 Uddannelses Nomenklatur), hvori de forskellige uddannelser er indplaceret i  

 en gruppering fra 1-8.
 Ved afgørelsen har Ankestyrelsen lagt vægt på, dels at adgangskravet til  

 uddannelsen er studentereksamen, HF-eksamen eller lignende uddannelse samt  

 mindst 9 måneders almen godkendt erhvervserfaring, og dels at uddannelsen er  

 teoretisk med praktik og varer 3 år.
 Herudover er der lagt vægt på indtægtsniveauet (lønramme 14-17 i det  

 offentlige lønsystem) for en færdiguddannet socialrådgiver.
Ankestyrelsen tiltræder således Amtsankenævnets afgørelse 2.
 REDEGØRELSE FOR SAGEN:
En ansøger fik bevilget hjælp efter bistandslovens § 42 til en uddannelse  

 som socialrådgiver fra september 1982. Hjælpen blev det første år af  

 uddannelsen ydet som fuldt tilskud.
Fra september 1983 til uddannelsens  

 afslutning i sommeren 1985 blev hjælpen ydet som halvt tilskud og halvt lån.  

 Ansøgeren var inden udbetalingen af hjælp gjort bekendt med, at hjælpen ville  

 blive ydet som halvt tilskud og halvt lån, og ansøgeren havde underskrevet  

 erklæring om, at hjælpen var ydet delvis med tilbagebetalingspligt.
 Overfor Amtsankenævnet anførte ansøgeren, at der ikke i bistandslovens  

 kap. 9 er åbnet mulighed for fastansættelse af tilbagebetalingspligt bortset  

 fra de i kap. 6. nævnte tilfælde.
 AFGØRELSEN, DER KLAGES OVER:
Amtsankenævnet tiltrådte socialudvalgets afgørelse.
Nævnet begrundede sin  

 afgørelse med, at tilbagebetalingskravet var rejst i overensstemmelse med de  

 fastsatte retningslinier, jfr. bistandslovens § 42, stk. 1, og  

 Socialministeriets cirkulære af 30. marts 1976, og at  

 socialrådgiveruddannelsen måtte betragtes som en sådan længerevarende  

 uddannelse, som i kraft af optagleseskriterier, indhold og virkefelt måtte  

 være omfattet af lånereglerne.
 KLAGEN TIL ANKESTYRELSEN:
Ansøgeren anførte bl.a., at der ikke fandtes at være hjemmel til at yde §  

 42-hjælp som lån.
Ansøgeren fandt, at Socialministeriets retningslinier herom  

 skulle have været fastsat i en bekendtgørelse og ikke i et cirkulære.  

 Ansøgeren henviste endvidere til, at der til uddannelsen til bl.a.  

 socialpædagog nu skulle ydes fuldt tilskud efter bistandslovens § 42, og at  

 der ikke var væsentlige forskelle på kvalifikationskrav, uddannelsens  

 varighed og lønnens størrelse, hvis man sammenlignede socialpædagogers og  

 socialrådgiveres vilkår.
 LOVGRUNDLAG:
 Der henvises til de under sag nr. 1 anførte bestemmelser.
 ANKESTYRELSENS AFGØRELSE:
 Med samme begrundelse som anført under sag nr.1 tiltræder Ankestyrelsen,  

 at uddannelsen til socialrådgiver anses for at være en sådan højere  

 uddannelse, at støtte efter bistandslovens § 42, efter det første år af  

 uddannelsen, skal ydes dels som tilskud og dels som lån.
Med hensyn til hjemmelen til at yde hjælp efter bistandslovens § 42 som  

 lån findes denne i bistandslovens § 42, stk. 1, sidste punktum, der  

 indeholder en bemyndigelse til Socialministeren til at fastsætte nærmere  

 retningslinier herom.
Disse retningslinier er - som nævnt - fastsat i  

 Socialministeriets cirkulære af 30. marts 1976 som ændret ved  

 Socialministeriets cirkulære af 17. oktober 1980. Disse cirkulærer er nu  

 afløst af Socialministeriets cirkulære af 17. december 1986 om hjælp efter  

 bistandslovens § 42.
 At retningslinierne er fastsat i et cirkulære frem for i en bekendtgørelse  

 medfører ikke, at tilbagebetalingskravet for låneandelen af § 42-hjælpen ikke  

 fortsat kan gøres gældende mod ansøgeren, idet hun inden udbetalingen af den  

 tilbagebetalingspligtige uddannelseshjælp er blevet gjort bekendt med  

 tilbagebetalingspligten og således har haft viden om forudsætningerne for  

 hjælpen.
Ankestyrelsen tiltræder derfor Amtsankenævnets afgørelse 3.
 REDEGØRELSE FOR SAGEN:
En ansøger, der oprindeligt havde ønske om at uddanne sig til  

 socialrådgiver, påbegyndte i oktober 1980 på grund af lang ventetid for  

 optagelse på socialrådgiveruddannelsen i stedet for et jurastudium.
Ansøgeren  

 fik bevilget hjælp hertil efter bistandslovens § 42, således at hjælpen det  

 første år skulle ydes som tilskud.
I november 1981 fik ansøgeren hjælpen  

 forlænget med 1/2 år, men bestod ikke eksamen.
Da ventelisten ved  

 socialrådgiveruddannelsen på dette tidspunkt var næsten afviklet, anmodede  

 ansøgeren om uddannelsesskift til socialrådgiveruddannnelsen.  

 Socialforvaltningen godkendte studieskiftet, men besluttede samtidig, at  

 hjælpen herefter udelukkende skulle ydes dels som tilskud og dels som lån.  

 Forvaltningen begrundede sin afgørelse med, at der efter forvaltningens  

 opfattelse kun kunne ydes hjælp i eet år som fuldt tilskud til en højere  

 uddannelse, og studieskiftet kunne således ikke medføre, at hjælpen påny  

 skulle ydes som tilskud.
 Ansøgeren afsluttede sin uddannelse til socialrådgiver i juni 1985.
 AFGØRELSEN, DER KLAGES OVER:
 Socialforvaltningen fastholdt, at den hjælp, som ansøgeren havde modtaget  

 i henhold til bistandslovens § 42 til uddannelse som socialrådgiver, også det  

 første år af studiet skulle ydes dels som tilskud og dels som lån.
 KLAGEN TIL ANKESTYRELSEN:
 Ansøgeren anførte, at han fandt det forkert, at han skulle tilbagebetale  

 halvdelen af den hjælp, som han modtog det første år under  

 socialrådgiveruddannelsen.
Subsidiært klagede ansøgeren over, at nogen del af hjælpen under  

 uddannelsen til socialrådgiver var ydet som lån.
Ansøgeren henviste i denne  

 forbindelse til en afgørelse truffet af Ankestyrelsen (jfr.
SM O-31-86),  

 hvorefter hjælp til en person, der blev uddannet til daginstitutionspædagog,  

 skulle ydes som fuldt tilskud under hele uddannelsen.
Ansøgeren anførte, at  

 socialrådgiveruddannelsen ikke adskilte sig væsentligt fra denne uddannelse.
 LOVGRUNDLAG:
 Der henvises til de under sag nr. 1 anførte bestemmelser.
 ANKESTYRELSENS AFGØRELSE:
 Med samme begrundelse som anført under sag nr. 1 tiltræder Ankestyrelsen,  

 at uddannelsen til socialrådgiver anses for at være en sådan højere  

 uddannelse, at støtte efter bistandslovens § 42, efter det første år af  

 uddannelsen, skal ydes dels som tilskud og dels som lån.
 Derimod finder Ankestyrelsen - udfra ansøgerens behov for revalidering  

 efter et ikke gennemført jurastudium - at hjælpen i det første år af  

 socialrådgiveruddannelsen burde være ydet som fuldt tilskud, uanset at  

 ansøgeren tidligere havde fået bevilget hjælp som fuldt tilskud under  

 jurastudiet.
 Ankestyrelsen ændrede således denne del af socialforvaltningens afgørelse.
 4.
REDEGØRELSE FOR SAGEN En ansøger fik i marts 1980 bevilget hjælp efter bistandslovens § 42 til  

 en uddannelse som ergoterapeut.
Uddannelsen var 3-årig.
Som grundlag for  

 uddannelsen havde ansøgeren realeksamen og en del års erhvervserfaring.
Det sociale udvalg bevilgede hjælp det første år af uddannelsen som fuldt  

 tilskud.
Herefter blev hjælpen ydet som halvt tilskud og halvt lån indtil  

 afslutningen af uddannelsen den 31. marts 1983.
 Efter at ansøgeren havde opnået arbejde som ergoterapeut, havde hun  

 afdraget på sin gæld vedrørende uddannelsen.
I august 1986 søgte ansøgeren det sociale udvalg om eftergivelse af  

 låneandelsen, idet hun henviste til en afgørelse fra Ankestyrelsen (jfr.
SM  

 O-31-86), hvorefter § 42-hjælp til en uddannelse som daginstitutionspædagog  

 skulle ydes som fuldt tilskud under hele uddannelsen.(* 1) Ansøgeren henviste  

 i denne forbindelse til, at de forskelle, der er mellem de to uddannelser, er  

 af en sådan karakter, at uddannelserne i forhold til § 42 ikke bør behandles  

 forskelligt.
Det sociale udvalg gav afslag på anmodningen om eftergivelse af  

 låneandelen.
Udvalget henviste til, at ergoterapeutuddannelsen ikke er  

 medtaget i SM O-31-86 Udvalget anførte endvidere følgende:
 1. Hvad angår optagelsesbetingelser for pædagoguddannelsen og  

 ergoterapeutuddannelsen kræves der ikke HF eller studentereksamen for at  

 blive optaget på pædagoguddannelsen, hvorimod dette kræves til  

 ergoterapeutuddannelsen.
 2. Uddannelsernes længde er den samme, men i pædagoguddannelsen er en  

 væsentlig længere praktikperiode end i ergoterapeutuddannelsen.  

 Ergoterapeutuddannelsen er såledees mere teoretisk orienteret.
 3. Aflønning som ergoterapeut er højere end pædagoglønnen.
 AFGØRELSEN, DER KLAGES OVER:
 Amtsankenævnet fandt, at støtte i henhold til bistandslovens § 42 til  

 uddannelse som ergoterapeut skulle ydes som fuldt tilskud.
 Nævnet lagde vægt på, dels at en uddannelse til ergoterapeut er teoretisk  

 og praktisk og varer 3 år, dels at adgangskravet kan være 10. klassetrin  

 suppleret med forskellige aktiviteter, og endelig på at indtægtsniveauet for  

 en færdiguddannet ergoterapeut svarer til niveauet for en færdiguddannet  

 daginstitutionspædagog.
 Nævnet pålagde derfor det sociale udvalg at afstå fra at kræve  

 tilbagebetaling af den resterende del af ansøgerens uddannelseslån, som var  

 opgjort til ca. 30.000 kr.
 KLAGEN TIL ANKESTYRELSEN:
 Sagen blev anket af det sociale udvalg.
 LOVGRUNDLAG:
 Der henvises til de under sag nr. 1 anførte bestemmelser.
 ANKESTYRELSENS AFGØRELSE:
 Uddannelsen til ergoterapeut anses for at være en sådan højere uddannelse,  

 at støtte efter bistandslovens § 42, efter det første år af uddannelsen, skal  

 ydes dels som tilskud og dels som lån.
Ankestyrelsen har taget udgangspunkt i Undervisningsministeriets opdeling  

 af uddannelser i grunduddannelser, gymnasieuddannelser og videregående  

 uddannelser og i, at videregående uddannelser med en teoretisk del på  

 maksimalt 3 år anses for korte videregående uddannelser.
Ankestyrelsen har  

 endvidere taget udgangspunkt i, at uddannelsen som ergoterapeut er optaget på  

 niveau 6 i den niveauinddeling, som anvendes af Undervisningsministeriet og  

 Danmarks Statistik i den såkaldte »DUN-oversigt« (Dansk Uddannelses  

 Nomenklatur), hvori de forskellige udannelser er indplaceret i en gruppering  

 fra 1-8.
Ved afgørelsen har Ankestyrelsen lagt vægt på, dels at adgangskravet til  

 uddannelsen er mindst 9 måneders godkendt erhvervserfaring og enten  

 studentereksamen, HF-eksamen, HH-eksamen eller 10 års skolegang med udvidet  

 afgangsprøve i bestemte fag, og dels at uddannelsen er teoretisk med praktik  

 og varer 3 år.
Herudover er der lagt vægt på indtægtsniveauet (skalatrin  

 17-24 i det offentlige lønsystem) for en færdiguddannet ergoterapeut.
 Ankestyrelsen ændrer således Amtsankenævnets afgørelse.
 Ankestyrelsens ændrede afgørelse medfører ikke pligt for ansøgeren til at  

 tilbagebetale den del af uddannelseslånet, som Amtsankenævnet pålagde det  

 sociale udvalg af afstå fra tilbagebetaling af.
 5.
 REDEGØRELSE FOR SAGEN:
En ansøger fik fra september 1985 bevilget hjælp efter bistandslovens § 42  

 til en uddannelse som fysioterapeut.
Hjælpen blev det første år af  

 uddannelsen ydet som fuldt tilskud og fra september 1986 dels som tilskud og  

 dels som lån.
Overfor Amtsankenævnet anførte ansøgeren, at Ankestyrelsen i SM O-31- 86  

 havde truffet afgørelse om, at hjælp efter bistandslovens § 42 til en  

 uddannelse som daginstitutionspædagog skulle ydes som fuldt tilskud under  

 hele uddannelsen.
Under henvisning til de kriterier som Ankestyrelsen havde  

 lagt vægt på i denne afgørelse, fandt ansøgeren, at uddannelsen som  

 fysioterapeut måtte behandles på samme måde.
 AFGØRELSEN, DER KLAGES OVER:
 Amtsankenævnet fandt, at støtte i henhold til bistandslovens § 42 til  

 uddannelsen som fysioterapeut skulle ydes som fuldt tilskud.
 Nævnet lagde vægt på, dels at en uddannelse til fysioterapeut er en  

 teoretisk og praktisk uddannelse og varer 3 år, dels at adgangskravet kan  

 være 10. klassetrin, og endelig på, at indtægtsniveauet for en færdiguddannet  

 fysioterapeut svarer til niveauet for en færdiguddannet  

 daginstitutionspædagog.
 Nævnet pålagde derfor det sociale udvalg at yde ansøgeren uddannelseshjælp  

 som fuldt tilskud.
 KLAGEN TIL ANKESTYRELSEN:
 Sagen blev anket af det sociale udvalg.
 LOVGRUNDLAG:
 Der henvises til de under sag nr. 1 anførte bestemmelser.
 ANKESTYRELSENS AFGØRELSE:
 Uddannelsen til fysioterapeut anses for at være en sådan højere  

 uddannelse, at støtte efter bistandslovens § 42, efter det første år af  

 uddannelsen, skal ydes dels som tilskud og dels som lån.
Ankestyrelsen har taget udgangspunkt i Undervisningsministeriets opdeling  

 af uddannelser i grunduddannelser, gymnasieuddannelser og videregående  

 uddannelser og i, at videregående uddannelser med en teoretisk del på  

 maksimalt 3 år anses for korte videregående uddannelser.
Ankestyrelsen har  

 endvidere taget udgangspunkt i, at uddannelsen som fysioterapeut er optaget  

 på niveau 6 i den niveauinddeling, som anvendes af Undervisningsministeriet  

 og Danmarks Statistik i den såkaldte »DUN-oversigt« (Dansk  

 Uddannelses Nomenklatur), hvori de forskellige uddannelser er indplaceret i  

 en gruppering fra 1-8.
Ved afgørelsen har Ankestyrelsen lagt vægt på, dels at adgangskravet til  

 uddannelsen er mindst 9 måneders godkendt erhvervserfaring og enten  

 studentereksamen, HF-eksamen eller 10 års skolegang med udvidet afgangsprøve  

 i bestemte fag, og dels at uddannelsen er teoretisk med praktik og varer 3  

 år.
Herudover er der lagt vægt på indtægtsniveauet (skalatrin 17-24 i det  

 offentlige lønsystem) for en færdiguddannet fysioterapeut.
 Ankestyrelsen ændrer således Amtsankenævnets afgørelse.
 Ankestyrelsens ændrede afgørelse medfører ikke adgang for socialudvalget  

 til at kræve tilbagebetaling af det bevilgede uddannelseslån, som  

 Amtsankenævnet har pålagt det sociale udvalg at bevilge som fuldt tilskud.  

 Begrundelsen herfor er, at Amtsankenævnets afgørelser ifølge § 18 i  

 Socialministeriets bekendtgørelse nr. 120 af 28. marts 1985 af  

 forretningsorden for amtsankenævnene ikke kan tillægges opsættende virkning  

 med henblik på, at de indbringes for Ankestyrelsen.
 6.
 REDEGØRELSE FOR SAGEN:
En ansøger modtog i perioden 1977-1979 støtte i henhold til bistandslovens  

 § 42, stk.1, til 2 år af statskundskabsstudiet.
Ansøgeren ansås herefter for  

 kompenseret.
Fra 1. januar 1985 til 31. juli 1985 fik ansøgeren igen støtte i  

 henhold til bistandslovens § 42 til fortsættelse af økonomistudiet med halvt  

 lån og halvt tilskud.
I august 1985 skiftede ansøgeren studium til  

 datamatiker ved en EDB-skole.
Det første år af studiet fik ansøgeren bevilget  

 hjælp efter bistandslovens § 42 som fuldt tilskud, og fra august 1986 skulle  

 støtten ydes som halvt tilskud og halvt lån.
I forbindelse med at ansøgeren eventuelt ville søge orlov et år fra 1.  

 juli 1986, ønskede han, at spørgsmålet om støtte blev taget op igen.
Ved  

 afgørelse af 19. september 1986 fastholdt socialforvaltningen, at hjælpen  

 efter det første år af uddannelsen til datamatiker skulle ydes som halvt  

 tilskud og halvt lån.
 AFGØRELSEN, DER KLAGES OVER:
Amtsankenævnet tiltrådte socialforvaltningens afgørelse.
Amtsankenævnet  

 fandt, at efter oplysningerne om, at adgangskravene til  

 datamatikeruddannelsen er HF, studentereksamen eller højere handelseksamen  

 uden dispensationsmuligheder, var uddannelsen til datamatiker en sådan højere  

 uddannelse, at støtte efter bistandslovens § 42 efter det første  

 uddannelsesår skulle ydes dels som tilskud og dels som lån.
 Nævnet bemærkede samtidig, at de tre uddannelser, der er refereret i SM  

 O-31-86, ikke er sammenlignelige med datamatikeruddannelsen.
 KLAGEN TIL ANKESTYRELSEN:
Ansøgeren anførte, at datamatikeruddannelsen er en forsøgsuddannelse,  

 hvorfor det bør undersøges, hvorvidt 5. semesters praktikperiode generelt er  

 ulønnet.
Ligeledes bør det undersøges, om der er fravigelser i  

 optagelseskriterierne for uddannelsen.
 LOVGRUNDLAG:
 Der henvises til de under sag nr. 1 anførte bestemmelser.
 ANKRSTYRELSENS AFGØRELSE:
 Uddannelsen til datamatiker anses for at være en sådan højere uddannelse,  

 at støtte efter bistandslovens § 42, efter det første år af uddannelsen, skal  

 ydes dels som tilskud og dels som lån.
Ankestyrelsen har taget udgangspunkt i Undervisningsministeriets opdeling  

 af uddannelser i grunduddannelser, gymnasieuddannelser og videregående  

 uddannelser og i, at videregående uddannelser med en teoretisk del på  

 maksimalt 3 år anses for korte videregående uddannelser.
Ankestyrelsen har  

 endvidere taget udgangspunkt i, at uddannelsen som datamatiker er optaget på  

 niveau 5 i den niveau- inddeling, som anvendes af Undervisningsministeriet og  

 Danmarks Statistik i den såkaldte "DUN-oversigt" (Dansk Uddannelses  

 Nomenklatur), hvori de forskellige uddannelser er indplaceret i en gruppering  

 fra 1-8.
Ved afgørelsen har Ankestyrelsen lagt vægt på, dels at adgangskravet til  

 uddannelsen er studentereksamen, HF-eksamen eller lignende uddannelse, og  

 dels at uddannelsen er teoretisk og varer 2 1/2 år.
Herudover har  

 Ankestyrelsen skønnet, at datamatikeruddannelsen antagelig vil kvalificere  

 til konsulentmæssige arbejdsopgaver, og at lønniveauet for en færdiguddannet  

 datamatiker formentlig vil være højere end niveauet for mange andre  

 uddannelser, der er optaget i DUN-systemets niveau 5.
 Ankestyrelsen tiltræder således, at hjælpen efter det første år af  

 uddannelsen er ydet som halvt tilskud og halvt lån.
 7.
 REDEGØRELSE FOR SAGEN:
En ansøger modtog hjælp efter bistandslovens § 42 fra den 1. september  

 1982 til en uddannelse som afspændingspædagog.
Ansøgeren afsluttede  

 uddannelsen i juni 1985.
I juni 1983 underskrev ansøgeren en erklæring om, at halvdelen af den  

 hjælp, som hun fik udmålt i tiden efter 1. september 1983 i forbindelse med  

 sin uddannelse, var tilbagebetalingspligtig.
Lånedeklationen indeholdt  

 oplysning om beregningsmåden og reglerne om tilbagebetaling.
Ansøgeren havde modtaget legat fra Statens Uddannelsesstøtte, og dette var  

 blevet fratrukket i den del af den beregnede hjælp, der udbetaltes som  

 tilskud.
Da legatet fra Statens Uddannelsesstøtte havde dækket mere end  

 halvdelen af den beregnede hjælp, betragtedes den hjælp, som ansøgeren havde  

 modtaget i henhold til bistandslovesn § 42 i de sidste 2 år af uddannelsen,  

 som lån.
I juli 1985 klagede ansøgeren over, at hun skulle tilbagebetale halvdelen af den hjælp, som hun havde fået udbetalt efter det første  

 studieår.
 AFGØRELSEN, DER KLAGES OVER:
 Socialforvaltningen fastholdt sin afgørelse om tilbagebetaling.
 KLAGEN TIL ANKESTYRELSEN:
 Sagen blev anket af ansøgeren.
 LOVGRUNDLAG:
Der henvises til de under sag nr. 1 anførte bestemmelser ANKESTYRELSENS AFGØRELSE:
 Uddannelsen til afspændingspædagog anses ikke for at være en sådan højere  

 uddannelse, at støtte efter bistandslovens § 42 skal ydes dels som tilskud og  

 dels som lån.
 Støtte til uddannelsen skal derfor ydes som fuldt tilskud.
Ankestyrelsen har taget udgangspunkt i Undervisningsministeriets opdeling  

 af uddannelser i grunduddannelser, gymnasieuddannelser og videregående  

 uddannelser og i, at videregående uddannelser med en teoretisk del på  

 maksimalt 3 år anses for korte videregående uddannelser.
Ankestyrelsen har  

 endvidere taget udgangspunkt i, at uddannelsen som afspændingspædagog er  

 optaget på niveau 4 i den niveauinddeling, som anvendes af  

 Undervisningsministeriet og Danmarks Statistik i den såkaldte  

 »DUN-oversigt« (Dansk Uddannelses Nomenklatur), hvori de  

 forskellige uddannelser er indplaceret i en gruppering fra 1-8.
 Ved afgørelsen har Ankestyrelsen lagt vægt på, dels at adgangskravet til  

 uddannelsen kan være 10. klasse, suppleret med kurser, højskoleophold eller  

 lignende, og dels at uddannelsen er teoretisk og praktisk og varer 3 år.  

 Herudover er der lagt vægt på, at erhvervs- og indtægtsmulighederne i vidt  

 omfang beror på muligheden for undervisning under fritidsloven.
 Da ansøgeren har klaget over kravet om tilbagebetaling inden uddannelsens  

 afslutning, kan hun kræve eventuelle afdrag, som hun måtte have betalt inden  

 Ankestyrelsens afgørelse, tilbagebetalt fra socialforvaltningen.
 Ankestyrelsen ændrer således forvaltningens afgørelse.
 (* 1) Om uddannelsen til daginstitutionspædagog, byggetekniker,  

 bygningskonstruktør og merkonom, se SM O-031-86.
