 Lovbekendtgørelsen afløser lovbekendtgørelse nr. 557 af 17. november 1976.
 I lovbekendtgørelsen har man indarbejdet de ændringer, der er gennemført  

 ved:
I.
Lov nr. 467 af 14. september 1977 Lov om midlertidig forhøjelse af de skattemæssige afskrivninger på  

 nyopførte erhvervsbygninger.
II.
Lov nr. 469 af 14. september 1977 Lov om ændring af forskellige skattelove. (Forhøjelse af beløbsgrænsen for  

 anskaffelsessummen for småaktiver, der kan fradrages fuldt ud i  

 anskaffelsesåret).
III.
Lov nr. 604 af 14. december 1977 Lov om ændring af forskellige skattelove. (Afskrivning af bygninger på  

 lejet grund m.v.) samt IV.
Lov nr. 193 af 3. maj 1978 Lov om ændring af forskellige skattelove. (Morarenter m.v.).
I.
Om de midlertidige ændringer, der er foretaget i afskrivningslovens §  

 22, stk. 1,1. pkt. ved lov nr. 467 af 14. september 1977 bemærkes:
1. Efter loven forhøjes den sats, hvormed der kan  

 foretages skattemæssig afskrivning på visse erhvervsbyggerier, der  

 igangsættes i tidsrummet fra den 1. september 1977 til den 31. december 1980  

 fra 6 pct. til 10 pct. i anskaffelsesåret og det følgende indkomstår.
I hvert  

 af de nærmest følgende 8 indkomstår kan der efter de hidtil gældende regler  

 afskrives med indtil 6 pct. og derefter afskrives med indtil 2 pct., indtil  

 anskaffelsessummen for den pågældende bygning er fuldt afskrevet.
 Den midlertidige forhøjelse af de skattemæssige afskrivninger på nyopførte  

 erhvervsbygninger samt ombygninger og forbedringer er således gældende for de  

 første 2 år af den periode, hvori begyndelsesafskrivning kan foretages.
 Efter afskrivningslovens § 22, stk. 1, kan der foretages  

 begyndelsesafskrivninger med 6 pct. i anskaffelsesåret og i de følgende 9 år.
 Ved "anskaffelsesåret" forstås efter § 22, stk. 1, det  

 indkomstår, hvor bygningen erhverves eller fuldføres og tages i brug til et  

 formål, der berettiger til skattemæssig afskrivning.
 2. Loven gælder for visse erhvervsbyggerier, der  

 igangsættes i tidsrummet 1. september 1977 til 31. december 1980.
Ved byggeriets igangsættelse forstås tidspunktet for byggeriets faktiske  

 påbegyndelse.
Ved nybyggeri må byggeriet anses for igangsat, når arbejdet med  

 fundamentering er iværksat.
Det er uden betydning, hvornår en eventuel  

 byggetilladelse, igangsætningstilladelse eller lignende er udstedt.
3. Efter reglen i lovens sidste punktum kan en  

 erhverver af en bygning, på hvilken der kan foretages afskrivning efter  

 afskrivningslovens § 22, stk. 1, 1. pkt., og som er igangsat i tidsrummet fra  

 den 1. september 1977 til den 31. december 1980 foretage de forhøjede  

 begyndelsesafskrivninger.
Dette gælder dog kun i det omfang, hvori den  

 tidligere ejer ikke har haft adgang til at foretage forhøjede  

 begyndelsesafskrivninger.
 Dette kan være tilfældet, hvor den tidligere ejer er afskåret fra at  

 foretage forhøjede begyndelsesafskrivninger, fordi bygningen afstås i  

 anskaffelsesåret eller det følgende indkomstår.
 Derimod kan erhververen ikke foretage forhøjede begyndelsesafskrivninger,  

 hvis den tidligere ejer har været afskåret fra at udnytte disse  

 afskrivninger, for eksempel på grund af reglerne i ligningslovens § 28 om  

 begrænsning af skattemæssige afskrivninger m.v.
 De forhøjede begyndelsesafskrivninger for erhververen beregnes ligesom den  

 øvrige skattemæssige afskrivning på grundlag af hans anskaffelsessum.
 Det anførte gælder også ved andet end aftalemæssige overførsler, for  

 eksempel ved ejendomsovergang ved dødsfald, jfr. afskrivningslovens § 24A.
4. Det er ejeren, der kan foretage de forhøjede  

 afskrivninger på den nyopførte bygning.
Dette gælder også i de tilfælde, hvor  

 ejeren ikke selv benytter ejendommen, men har udlejet den til et formål, der  

 berettiger til afskrivning efter afskrivningslovens § 22, stk. 1, 1. pkt.
5. Loven gælder for driftsbygninger inden for  

 landbrug, pelsdyravl, fjerkræavl, dambrug, fiskeri, skovbrug, gartneri,  

 industri, butikshandel og håndværk, sportshaller, benzinstationer,  

 vognvaskerier, fragtmandscentraler, lagerbygninger, der benyttes i  

 forbindelse med de nævnte virksomheder og lagerbygninger inden for engros  

 handel.
Endvidere gælder loven for de i § 18, stk. 1,  c nævnte bygninger eller lokaler m.v., der er  

 beliggende i eller i umiddelbar tilknytning til de nævnte erhvervsbygninger,  

 og som tjener driften af den virksomhed, hvortil disse bygninger anvendes.
 De af loven omfattede afskrivninger er undergivet reglerne i  

 afskrivningslovens § 29 om beskatning af genvundne afskrivninger.
II.
Om de ændringer, der er foretaget i afskrivningslovens § 3, stk. 2 ved  

 lov nr. 469 af 14. september 1977 bemærkes:
 6. Efter loven forhøjes beløbsgrænsen for  

 anskaffelsessummen for småaktiver, der kan fradrages fuldt ud i  

 anskaffelsesåret, fra 1.200 kr. til 1.800 kr.
 Loven finder anvendelse på anskaffelser foretaget i indkomståret 1977 og  

 senere indkomstår.
 7. Forhøjelsen af beløbsgrænsen fra 1.200 kr. til  

 1.800 kr. har ifølge lovens §§ 2 og 3 medført konsekvensændringer i  

 investeringsfondslovens § 3, stk. 2 og etableringskontolovens § 7, stk. 2,  

 således at henlæggelser til investeringsfonds ikke kan benyttes til forlods  

 afskrivning på driftsmidler, hvis anskaffelsespris er 1.800 kr. eller  

 derunder, ligesom anskaffelse af sådanne driftsmidler ikke berettiger til  

 frigivelse af etableringskontomidler.
III.
Om de ændringer, der er foretaget i afskrivningsloven ved lov nr. 604  

 af 14. december 1977 bemærkes:
 8. Ordene i afskrivningslovens § 18, stk. 1, litra b)  

 "alderdoms- eller plejehjem, der omfattes af § 7, i lov om omsorg for  

 invalidepensionister og folkepensionister", er erstattet med ordene  

 "plejehjem, der omfattes af kap. 16 i lov om social bistand". Det  

 hænger sammen med, at de hidtidige regler i § 7 i førstnævnte lov nu er  

 indarbejdet i kap. 16 i bistandsloven. Ændringen er således af redaktionel  

 karakter.
 9. Ændringerne, der er foretaget i afskrivningslovens  

 § 29C begrænser adgangen til at foretage skattemæssige afskrivninger uden for  

 afskrivningsloven på visse bygninger opført på lejet grund, og på visse faste  

 ejendomme, der er underkastet hjemfaldsforpligtelse eller anden forpligtelse  

 af lignende art.
10. En bygning kan ikke både afskrives efter  

 afskrivningslovens afsnit IV og efter reglerne om afskrivning af bygninger på  

 lejet grund m.v.
Hvis en bygning kan afskrives efter begge regelsæt, må den  

 skattepligtige således vælge, hvilken form for afskrivning han ønsker at  

 foretage, jfr. § 29C, stk. 1, 2. pkt.
 Det bemærkes i den forbindelse, at reglerne om forskudsafskrivning efter  

 afskrivningslovens afsnit IVA er betinget af, at den skattepligtige vælger at  

 afskrive efter afskrivningslovens regler, jfr. afskrivningslovens § 29E, stk.  

 1.
 Ligeledes erindres om, at henlæggelse til investeringsfonds og indskud på  

 etableringskonti kun kan benyttes til forlods afskrivning på bygninger, der  

 afskrives efter reglerne i afskrivningsloven.
11. Ved § 29C, stk. 2 ophæves retten til at foretage  

 skattemæssige afskrivninger for så vidt angår fast ejendom, der anvendes til  

 sommer- eller fritidsbolig for ejeren, og som er opført på lejet grund, eller  

 hvorpå der hviler hjemfaldsforpligtelse eller anden forpligtelse af lignende  

 art.
Ophævelsen af afskrivningsadgangen har virkning med hensyn til lejemål,  

 der er indgået eller hjemfaldsforpligtelse m.v., der er påtaget den 1. januar  

 1978 eller senere.
Ophævelsen har endvidere virkning med hensyn til lejemål, der er indgået,  

 og hjemfaldsforpligtelser m.v., der er påtaget før 1. januar 1978, hvis  

 ejendommen den 1. januar 1978 eller senere overgår til en ny ejer.
Selv om  

 den benyttes udover sommersæsonen, må den anses for en sommer- eller  

 fritidsbolig med mindre den lovligt beboes af personer, som er tilmeldt det  

 stedlige folkeregister med fast adresse i den pågældende bolig.
12. Anvendes en væsentlig del af en ejendom, der  

 omfattes af § 29C, stk. 2, erhvervsmæssigt, kan der imidlertid foretages afskrivning på så stor en del af  

 anskaffelsessummen, som forholdsmæssigt svarer til denne del af ejendommen.
Om en væsentlig del af ejendommen benyttes erhvervsmæssigt kan i  

 almindelighed afgøres efter samme kriterier som ved afgørelsen af, om  

 lejeværdien af boligen i et sådant tilfælde skal ansættes efter et skøn.
I  

 praksis ansættes lejeværdien efter et skøn, når mindst 25 pct. af ejendommen  

 udnyttes erhvervsmæssigt (af ejeren). Hvor en del af ejendommen anvendes til  

 for eksempel udlejning, vil det således være en betingelse for  

 afskrivningsadgang, at der er tale om en erhvervsmæssig udlejning eller  

 udlejning til erhvervsmæssig formål, og at mindst 25 pct. af ejendommen  

 benyttes til dette formål.
Det forhold, at ejeren i en del af indkomståret  

 udlejer sin bolig i ejendommen til bolig for andre, anses ikke for  

 erhvervsmæssig anvendelse af ejendommen.
 13. Når et sommerhus eller en fritidsbolig på lejet  

 grund eller med hjemfaldsforpligtelse eller anden forpligtelse af lignende  

 art, der efter de nugældende regler kan afskrives, efter den 1. januar 1978  

 overgår til helårshus, sker der ikke nogen ændring i retten til at foretage  

 afskrivning.
 Er der tale om et sommerhus eller en fritidsbolig som ovenfor anført, der  

 først anskaffes efter 1. januar 1978, kan der ikke foretages afskrivning på  

 sommer- eller fritidsboligen, men såfremt dette af den samme ejer inddrages  

 til benyttelse som helårshus, vil der herefter kunne foretages afskrivning på  

 ejendommen, forudsat at der er tale om en lovlig benyttelse som helårsbolig.  

 Afskrivningen vil i så fald kunne foretages på ejendommens oprindelige  

 anskaffelsessum med tillæg af eventuelle ombygningsomkostninger, der for  

 eksempel er afholdt for at gøre sommerhuset egnet til helårsbeboelse, men de  

 afskrivninger, der ikke kunne foretages i perioden, indtil huset benyttes som  

 helårsbolig, er tabt.
 Er det en ny ejer, der lovligt tager ejendommen i anvendelse som  

 helårshus, vil denne kunne afskrive på ejendommens anskaffelsessum efter de  

 hidtil gældende regler.
14. Afskrivning efter særreglerne uden for  

 afskrivningsloven kan fortsat foretages på alle erhvervsbygninger herunder  

 kontorbygninger og udlejningsejendomme, der er opført på lejet grund, eller  

 hvorpå der hviler en hjemfaldsforpligtelse eller nedrivningsdeklaration.
Det  

 samme gælder for helårsejerboliger og for sommer- og fritidshuse, såfremt for  

 disse sidste lejemål for grunden er indgået, eller hjemfaldsforpligtelsen  

 eller nedrivningsdeklarationen er påtaget før den 1. januar 1978, og  

 ejendommen ikke senere er overgået til en ny ejer.
 15. Efter lovens § 29, stk. 2, finder  

 afskrivningslovens regler om "genvundne afskrivninger" tilsvarende  

 anvendelse på bygninger på lejet grund m.v., hvorpå der afskrives med hjemmel  

 uden for afskrivningsloven.
 Ved afståelse af bygninger, hvorpå der fortsat kan afskrives efter disse  

 regler, skal der således opgøres en fortjeneste svarende til forskellen  

 imellem på den ene side salgssummen og på den anden side de  

 afskrivningsberettigede udgifter til anskaffelse og forbedringer m.v. med  

 fradrag af de foretagne afskrivninger.
 Den således opgjorte fortjeneste skal medregnes til den særlige indkomst  

 dog højst med et beløb lig med summen af samtlige afskrivninger.
Efter ændringslovens § 3, stk. 2, skal reglerne om genvundne afskrivninger  

 dog kun finde anvendelse på fortjenester, der erhverves den 1. januar 1978  

 eller senere.
Er bygningen anskaffet før den 1. januar 1978, skal  

 fortjenesten opgøres som forskellen mellem på den ene side salgssummen og på  

 den anden side anskaffelsessummen med fradrag af afskrivninger, der er  

 foretaget ved indkomstopgørelsen for indkomståret 1978 og følgende  

 indkomstår.
Af den således opgjorte fortjeneste skal der til den særlige  

 indkomst højst henregnes et beløb svarende til summen af afskrivningerne for  

 indkomståret 1978 og følgende indkomstår.
16. I lovens § 29C, stk. 4 er der fastsat et  

 nedrivningsfradrag for bygninger, hvorpå der er afskrevet som følge af, at de  

 er opført på lejet grund, eller der påhviler ejendommen en  

 hjemfaldsforpligtelse eller anden forpligtelse af lignende art.
Når en sådan  

 bygning nedrives, kan der foretages et nedrivningsfradrag i den  

 skattepligtige indkomst for det indkomstår, hvori nedrivningen sker.
Nedrivningsfradraget beregnes som den uafskrevne del af det beløb, hvorpå  

 afskrivning har kunnet foretages nedsat med den eventuelle salgssum for  

 materialer.
Dette gælder også i tilfælde, hvor afskrivningsretten ikke er  

 udnyttet fuldt ud.
 For ejendomme, der ikke er omfattet af § 29C, stk. 2 og 3, og som derfor  

 kan danne grundlag for fuld afskrivning, (helårshuse, erhvervsbygninger,  

 afskrivningsberettigede sommerhuse m.fl.) beregnes nedrivningsfradraget  

 herefter som den uafskrevne del af anskaffelsessummen for den pågældende  

 ejendom nedsat med salgssummen for materialer.
 For ejendomme omfattet af § 29C, stk. 2, (sommerhuse, hvorpå der ikke kan  

 afskrives, jfr. pkt. 10), beregnes der ikke nedrivningsfradrag.
 For ejendomme, der er omfattet af § 29C, stk. 3, (ejendomme som nævnt i §  

 29C, stk. 2, der benyttes erhvervsmæssigt i væsentligt omfang, jfr. pkt. 11),  

 beregnes nedrivningsfradraget som den uafskrevne del af så stor en del af  

 anskaffelsessummen, som forholdsmæssigt svarer til erhvervsdelen af  

 ejendommen nedsat med salgssummen for materialer.
Eksempel 1 En bygning, der udelukkende bruges erhvervsmæssigt, er opført på lejet  

 grund.
Den afskrivningsberettigede anskaffelsessum udgør 100.000 kr., og da  

 lejemålet er på 50 år, kan der foretages en årlig afskrivning på 2 pct. af  

 100.000 kr. = 2.000 kr.
 Bygningen nedrives efter 25 års forløb, og nedrivningsfradraget opgøres  

 således:
 Hvis ejeren i eksempel 1 ikke havde udnyttet afskrivningsretten fuldt ud,  

 men kun afskrevet 25.000 kr., ville nedrivningsfradraget udgøre 70.000 kr.,  

 nemlig uafskrevet beløb 75.000 kr., nedsat med salgssum for materialer 5.000  

 kr.
Eksempel 2 Den i eksempel 1 omtalte bygning er for halvdelens vedkommende anvendt til  

 erhverv, medens den anden halvdel er anvendt til fritidsbolig for ejeren.  

 Lejemålet for grunden er indgået efter den 1. januar 1978, og efter § 29C,  

 stk. 3, er det derfor kun halvdelen af anskaffelsessummen, der kan afskrives  

 med 2 pct. årlig.
Tilladt årlig afskrivning altså 2 pct. af 50.000 kr. =  

 1.000 kr.
Ved nedrivningen efter 25 års forløb opgøres nedrivningsfradraget  

 således:
 17. Lov nr. 604 af 14. december 1977 om ændring af  

 forskellige skattelove (Afskrivning af bygninger på lejet grund m.v.) trådte  

 i kraft ved bekendtgørelsen i Lovtidende den 23. december 1977.
IV.
Om de ændringer, der er foretaget i afskrivningslovens § 29A, stk. 3,  

 og § 29P, stk. 8, (2 steder) ved lov nr. 193 af 3. maj 1978 bemærkes:
 18. Satsen for morarenter er forhøjet fra 0,63 pct.  

 pr. måned til 1 pct. pr. måned med virkning for tiden fra og med den 1. juli  

 1978.
