 Kvinden oplyste i den forbindelse om sin sygehistorie, herunder at hun  

 ikke kunne tåle medicin mod smerter i tabletform samt andre  

 præparater.
Kvinden blev herefter tilbudt at komme til lægevagten, hvor hun blev  

 tilset af en vagtlæge.
Kvinden anmodede lægen om at måtte  

 få en morfinindsprøjtning mod smerterne, hvilket lægen  

 afslog.
 Der blev klaget over, at vagtlægen afviste at give kvinden en  

 morfinindsprøjtning  til trods for, at hun havde stærke smerter  

 som følge af et nyrestensanfald.
Vagtlæges afvisning af at behandle  

 patient med morfin Nævnet fandt, at lægen ikke havde udvist  

 manglende omhu og samvittighedsfuldhed ved at afvise at give kvinden en  

 morfinindsprøjtning.
 Nævnet lagde ved afgørelsen vægt  

 på, at lægen ved sin undersøgelse af kvinden fandt, at hun  

 var rolig og upåvirket, og at hun ikke havde den for nyrestenspatienter  

 karakteristiske fysiske uro.
Nævnet lagde endvidere vægt på, at  

 kvinden havde en kompliceret sygehistorie med smerter af mange årsager,  

 og at der havde været betydelige vanskeligheder med at finde en egnet  

 smertestillende behandling.
Smerterne kunne ikke antages at være  

 akutte, men måtte være af mere kronisk karakter.
 Nævnet lagde videre vægt på, at kvinden  

 oplyste, at hun ikke havde haft blod i urinen denne dag.
 Slutteligt bemærkede nævnet, at det af  

 Sundhedsstyrelsens cirkulære nr. 184 af 12. december 1995  

 vedrørende ordination af afhængighedsskabende lægemidler  

 fremgik, at en læge, herunder især en vagtlæge, burde  

 være tilbageholdende med at ordinere afhængighedsskabende  

 medicin, såsom morfin.
