Nr LSF 35 Forslag til Lov om ændring af lov om apoteksvirksomhed, lov om lægemidler  

 m.v. (Oprettelse af en lægemiddelstyrelse) Fremsat af sundhedsministeren (Yvonne Herløv Andersen) den 30. oktober 1996 Vedtaget ved tredjebehandling den 20. december 1996 Lov nr. 1228 af 27/12/1996 § 1 I lov om apoteksvirksomhed, jf. lovbekendtgørelse nr. 657 af 28. juli  

 1995, som ændret ved § 31 i lov nr. 386 af 22. maj 1996, foretages følgende  

 ændringer:
 1. Overalt i loven ændres »Sundhedsstyrelsen« til:  

 »Lægemiddelstyrelsen«.
 2. Overaltilovenændres'Sundhedsstyrelsens' til:  

 »Lægemiddelstyrelsens«.
§ 2 I lov om lægemidler, jf. lovbekendtgørelse nr. 656 af 28. juli 1995,  

 foretages følgende ændringer:
 1. Overalt i loven ændres »Sundhedsstyrelsen« til:  

 »Lægemiddelstyrelsen«.
 2. Overaltilovenændres'Sundhedsstyrelsens' til:  

 »Lægemiddelstyrelsens«.
§ 3 I lov om offentlig sygesikring, jf. lovbekendtgørelse nr. 77 af 31. januar  

 1994, som ændret ved § 7 i lov nr. 1133 af 21. december 1994 og § 24 i lov  

 nr. 1120 af 20. december 1995, foretages følgende ændringer:
 1. I § 7, stk. 1, 3. pkt., § 7, stk. 2, 3. pkt., § 7, stk. 5,  

 2. pkt., § 7, stk. 6, 1. pkt., § 7, stk. 7, 1. og 2. pkt., og §  

 7, stk. 8, 1. og 3. pkt., ændres »Sundhedsstyrelsen«  

 til: »Lægemiddelstyrelsen«, og i § 7, stk. 1, 4. pkt., § 7, stk.  

 2, 4. pkt., og § 7, stk. 6, 2. pkt., ændres  

 »Sundhedsstyrelsens« til: »Lægemiddelstyrelsens«.
 2. I § 27 f, stk. 2, ændres »Sundhedsstyrelsens«  

 til: »Sundhedsstyrelsens og Lægemiddelstyrelsens«.
 3. I § 27 h ændres »og Sundhedsstyrelsen« til:  

 », Sundhedsstyrelsen og Lægemiddelstyrelsen«.
§ 4 I lov nr. 503 af 24. juni 1992 om et videnskabsetisk komitesystem og  

 behandling af biomedicinske forskningsprojekter, som ændret senest ved § 1 i  

 lov nr. 499 af 12. juni 1996, foretages følgende ændring:
 1. I § 7, stk. 3, 1. og 3. pkt., ændres  

 »Sundhedsstyrelsen« til: »Lægemiddelstyrelsen«.
§ 5 I lov nr. 1120 af 20. december 1995 om erstatning for lægemiddelskader  

 foretages følgende ændringer:
 1. I § 3, stk. 3, og § 12, stk. 1, nr. 1, ændres  

 »Sundhedsstyrelsen« til: »Lægemiddelstyrelsen«.
 2. § 19, stk. 1, nr. 3, affattes således:
 »3) 1 medlem udpeget af Sundhedsstyrelsen,».
 3. I § 19, stk. 1, indsættes efter nr. 3 som nyt nummer:
 »4) 1 medlem udpeget af Lægemiddelstyrelsen,».
 Nr. 4-6 bliver herefter nr. 5-7.
§ 6 I lov nr. 310 af 6. juni 1973 om levnedsmidler m.m., som ændret senest ved  

 lov nr. 407 af 22. maj 1996, foretages følgende ændring:
 1. I § 43, stk. 3, indsættes efter  

 »sundhedsstyrelsen,»: »lægemiddelstyrelsen,».
§ 7 Loven træder i kraft den 1. januar 1997.
Oprindeligt fremsat forslag § 1 I lov om apoteksvirksomhed, jf. lovbekendtgørelse nr. 657 af 28. juli  

 1995, som ændret ved lov nr. 386 af 22. maj 1996, foretages følgende  

 ændringer:
 1. Overalt i loven ændres »Sundhedsstyrelsen« til:  

 »Lægemiddelstyrelsen«.
 2. Overaltilovenændres'Sundhedsstyrelsens' til:  

 »Lægemiddelstyrelsens«.
§ 2 I lov om lægemidler, jf. lovbekendtgørelse nr. 656 af 28. juli 1995,  

 foretages følgende ændringer:
 1. Overalt i loven ændres »Sundhedsstyrelsen« til:  

 »Lægemiddelstyrelsen«.
 2. Overaltilovenændres'Sundhedsstyrelsens' til:  

 »Lægemiddelstyrelsens«.
§ 3 I lov om offentlig sygesikring, jf. lovbekendtgørelse nr. 77 af 31. januar  

 1994, som ændret ved § 7 i lov nr. 1133 af 21. december 1994 og § 24 i lov  

 nr. 1120 af 20. december 1995, foretages følgende ændringer:
 1. I § 7, stk. 1, 3. pkt., § 7, stk. 2, 3. pkt., § 7, stk. 5,  

 2. pkt., § 7, stk. 6, 1. pkt., § 7, stk. 7, 1. og 2. pkt., og §  

 7, stk. 8, 1. og 3. pkt., ændres »Sundhedsstyrelsen«  

 til: »Lægemiddelstyrelsen« og i § 7, stk. 1, 4. pkt., § 7, stk.  

 2, 4. pkt., og § 7, stk. 6, 2. pkt., ændres  

 »Sundhedsstyrelsens« til: »Lægemiddelstyrelsens«.
 2. I § 27 f, stk. 2, ændres »Sundhedsstyrelsens«  

 til: »Sundhedsstyrelsens og Lægemiddelstyrelsens«.
 3. I § 27 h, ændres »og Sundhedsstyrelsen« til:  

 », Sundhedsstyrelsen og Lægemiddelstyrelsen«.
§ 4 I lov nr. 503 af 24. juni 1992 om et videnskabsetisk komitesystem og  

 behandling af biomedicinske forskningsprojekter, som ændret senest ved § 1 i  

 lov nr. 499 af 12. juni 1996, foretages følgende ændringer:
 1. I § 7, stk. 3, 1. og 3. pkt., ændres  

 »Sundhedsstyrelsen« til: »Lægemiddelstyrelsen«.
§ 5 I lov nr. 1120 af 20. december 1995 om erstatning for lægemiddelskader  

 foretages følgende ændringer:
 1. I § 3, stk. 3, og § 12, stk. 1, nr. 1, ændres  

 »Sundhedsstyrelsen« til: »Lægemiddelstyrelsen«.
 2. § 19, stk. 1, nr. 3, affattes således:
 »3) 1 medlem udpeget af Sundhedsstyrelsen,».
 3. I § 19, stk. 1, indsættes efter nr. 3 som nyt nummer:
 »4) 1 medlem udpeget af Lægemiddelstyrelsen,».
 Nr. 4, 5 og 6 bliver herefter nr. 5, 6 og 7.
§ 6 I lov nr. 310 af 6. juni 1973 om levnedsmidler m.m., som ændret senest ved  

 § 1 i lov nr. 407 af 22. maj 1996 foretages følgende ændring:
 1. I § 43, stk. 3, indsættes efter  

 »sundhedsstyrelsen,»: »lægemiddelstyrelsen,».
§ 7 Loven træder i kraft den 1. januar 1997.
Bemærkninger til lovforslaget Almindelige bemærkninger Gennem ændringsforslag til Finanslovsforslaget for 1997 søges  

 Sundhedsstyrelsens Lægemiddelafdeling udskilt fra Sundhedsstyrelsen og  

 omdannet til en selvstændig styrelse under Sundhedsministeriet  

 (Lægemiddelstyrelsen).
Regeringens beslutning om at oprette en Lægemiddelstyrelse er truffet i  

 erkendelse af, at Sundhedsstyrelsens Lægemiddelafdeling, som i øvrigt ligger  

 geografisk adskilt fra den øvrige Sundhedsstyrelse, adskiller sig ganske  

 væsentligt fra Sundhedsstyrelsens andre afdelinger.
Afdelingens opgaver har  

 en anden karakter end styrelsens øvrige opgaver.
Afdelingen, som er større  

 end styrelsens øvrige afdelinger tilsammen, er udskilt bevillingsmæssigt fra  

 Sundhedsstyrelsen og har status som nettostyret statsvirksomhed, ligesom der  

 er indgået fristyrelseskontrakt med afdelingen.
Beslutningen skal også ses på baggrund af, at den internationale  

 konkurrence mellem de nationale lægemiddelmyndigheder skærpes i disse år.
I  

 andre lande opbygges stærke, selvstændige lægemiddelagenturer.
Det er ikke  

 uden betydning for dansk medicinindustri, at de danske lægemiddelmyndigheder  

 fortsat er med helt fremme blandt de europæiske myndigheder.
Endelig skal beslutningen ses i sammenhæng med det forudgående  

 udredningsarbejde vedrørende Sundhedsstyrelsens struktur, som bl.a. mundede  

 ud i en rapport i maj 1996 med anbefalinger om lægemiddelafdelingens  

 fremtidige opgaver og administration.
Rapporten beskriver desuden  

 lægemiddelafdelingens organisation og fordelingen af ressourcer mellem de  

 forskellige funktionsområder.
Sundhedsstyrelsen har i forlængelse af  

 rapporten behandlet spørgsmålet om grænse- og samarbejdsflader på specifikke  

 områder i forbindelse med en fordeling af opgaverne mellem de to styrelser.
Lægemiddelstyrelsen skal herefter som udgangspunkt overtage de opgaver,  

 som hidtil er varetaget i Sundhedsstyrelsens Lægemiddelafdeling, mens  

 Sundhedsstyrelsen i det væsentlige skal varetage de opgaver, som i dag  

 varetages i styrelsens øvrige afdelinger.
Det bemærkes i den forbindelse, at  

 det er hensigten at bevare det centrale sundhedsfaglige ansvar for  

 lægemidlers anvendelse samlet i Sundhedsstyrelsen.
Med lovforslaget gennemføres de nødvendige tekniske konsekvensændringer,  

 som oprettelse af en Lægemiddelstyrelse forudsætter.
Der foreslås således en  

 række ændringer i apotekerloven, lægemiddelloven og sygesikringsloven.  

 Herudover foreslås mindre ændringer af loven om et videnskabsetisk  

 komitesystem, lov om erstatning for lægemiddelskader og levnedsmiddelloven.  

 Den kompetence, disse love tillægger Sundhedsstyrelsen, skal som konsekvens  

 af oprettelsen af Lægemiddelstyrelsen overføres til eller deles med denne.  

 Der henvises herom til bemærkningerne til de enkelte bestemmelser.
 Økonomiske og administrative konsekvenser m.v.
 Da lovforslaget er af teknisk karakter og alene gennemfører nogle  

 konsekvensændringer som følge af, at der på ændringsforslaget til finansloven  

 for 1997 søges oprettet en Lægemiddelstyrelse, har lovforslaget ingen  

 selvstændige økonomiske, administrative, erhvervsøkonomiske eller  

 miljømæssige konsekvenser.
Forholdet til EU-retten Lovforslaget indeholder ikke aspekter af relevans for EU-retten.
Udtalelser over lovforslaget Lovforslaget har været forelagt for, Danmarks Apotekerforening, Dansk  

 Farmaceutforening, Danske Apoteksassistenters Forening, Den Almindelige  

 Danske Lægeforening, Den Danske Tandlægeforening, Den Nye Tandlægeforening,  

 Den Danske Dyrlægeforening, BFID, D.M.I.-Dansk Medicinindustri SMC, MEDIF,  

 MEFA, MEGROS, Parallelimportørforeningen af Lægemidler, Helsebranchens  

 Leverandørforening, Dansk Handel & Service,Veterinærmedicinsk  

 Industriforening, Forbrugerrådet og Landbrugsrådet.
Bemærkninger til de enkelte bestemmelser Til § 1 Ved lovændringen overføres Sundhedsstyrelsens kompetence på apoteksområdet  

 til Lægemiddelstyrelsen.
 Som eksempel kan nævnes, at det i loven er fastlagt, at det er  

 Sundhedsstyrelsen, der skal indstille til ministeren, hvem der skal have en  

 ledig apoteksbevilling, ligesom det er bestemt, at ministeren kan henlægge  

 sine beføjelser efter loven til Sundhedsstyrelsen.
Til § 2 Ved lovændringen overføres Sundhedsstyrelsens kompetence efter  

 lægemiddelloven til Lægemiddelstyrelsen.
 Som eksempel herpå kan nævnes, at Sundhedsstyrelsen har kompetencen til at  

 tilbagekalde præparater fra markedet, hvis kvaliteten er for dårlig osv.
Til § 3 Ved lovændringen overføres Sundhedsstyrelsens kompetence på  

 medicintilskudsområdet efter sygesikringsloven til Lægemiddelstyrelsen.
 Sygesikringsloven bestemmer, at ministeren skal rådføre sig med  

 Sundhedsstyrelsen i sager om generelt sygesikringstilskud til lægemidler, og  

 at det er Sundhedsstyrelsen, der afgør sager om enkelttilskud til lægemidler.
Til § 4 Efter bestemmelsen i § 7, stk. 3, 1. og 3. pkt. i lov om et  

 videnskabsetisk komitesystem og behandling af biomedicinske  

 forskningsprojekter afgiver den regionale videnskabsetiske komite for så vidt  

 angår projekter, hvori indgår klinisk afprøvning af lægemidler, en  

 indstilling om den videnskabsetiske bedømmelse af projektet til  

 Sundhedsstyrelsen.
Sundhedsstyrelsen giver den endelige tilladelse til  

 iværksættelsen af projektet.
Det foreslås, at indstillingen afgives til  

 Lægemiddelstyrelsen, og at Lægemiddelstyrelsen giver den nævnte tilladelse.
Til § 5 Efter § 3, stk. 3, i lov om erstatning for lægemiddelskader er bl.a.  

 lægemidler, der efter forudgående tilladelse fra Sundhedsstyrelsen,  

 importeres til brug for enkeltpersoner, omfattet af loven.
I bestemmelsen i  

 lovens § 12, stk. 1, nævnes »det af Sundhedsstyrelsen godkendte resume  

 af lægemidlets egenskaber«, det vil sige det såkaldte produktresume.
Det  

 følger af de foreslåede ændringer af lægemiddelloven, at kompetencen til at  

 udstede enkeltudleveringstilladelser og til at godkende produktresumeet for  

 et lægemiddel henlægges til Lægemiddelstyrelsen.
Efter lovens § 19, stk. 1, udpeger Sundhedsstyrelsen to medlemmer af  

 Lægemiddelskadeankenævnet.
Det ene medlem skal være i besiddelse af medicinsk  

 sagkundskab, og det andet af farmaceutisk sagkundskab.
Det foreslås, at  

 Sundhedsstyrelsen og Lægemiddelstyrelsen fremover udpeger et medlem hver.
Til § 6 I levnedsmiddellovens § 43, stk. 3, nævnes Sundhedsstyrelsen som en af de  

 myndigheder, der har pligt til at bistå sundhedsministeren ved dennes  

 administration af loven.
Med lovforslaget foreslås en del af  

 Sundhedsstyrelsens kompetence overført til Lægemiddelstyrelsen.
Som  

 konsekvens heraf foreslås det, at Lægemiddelstyrelsen på samme måde som  

 Sundhedsstyrelsen får pligt til at bistå sundhedsministeren ved dennes  

 administration af levnedsmiddelloven.
Til § 7 Ikrafttrædelsesdatoen er foreslået fastsat til den 1. januar 1997, hvor  

 Lægemiddelstyrelsen forventes oprettet i forbindelse med vedtagelsen af  

 finansloven for 1997.
Skriftlig fremsættelse (30. oktober 1996) Sundhedsministeren (Yvonne Herløv Andersen):
 Jeg tillader mig herved for Folketinget at fremsætte:
 Forslag til lov om ændring af lov om apoteksvirksomhed, lov om  

 lægemidler m.v. (Oprettelse af en Lægemiddelstyrelse).
(Lovforslag nr.
L 35).
 Lovforslaget er en udløber af regeringens beslutning om gennem et  

 ændringsforslag til finanslovsforslaget at udskille Sundhedsstyrelsens  

 Lægemiddelafdeling fra Sundhedsstyrelsen og omdanne den til en selvstændig  

 styrelse under Sundhedsministeriet under navnet Lægemiddelstyrelsen.
 Baggrunden for beslutningen om at oprette en Lægemiddelstyrelse er, at  

 Sundhedsstyrelsens Lægemiddelafdeling, adskiller sig ganske væsentligt fra  

 Sundhedsstyrelsens andre afdelinger, som den i øvrigt ligger adskilt fra.  

 Afdelingens opgaver er af en anden karakter end styrelsens øvrige opgaver.  

 Desuden er afdelingen større end styrelsens øvrige afdelinger tilsammen, den  

 er udskilt bevillingsmæssigt fra Sundhedsstyrelsen og har status som  

 nettostyret statsvirksomhed, ligesom der er indgået fristyrelseskontrakt med  

 afdelingen.
Hertil kommer, at den internationale konkurrence mellem de nationale  

 lægemiddelmyndigheder skærpes i disse år.
Der opbygges stærke, selvstændige  

 lægemiddelagenturer i andre lande.
Dansk medicinindustri har også interesse  

 i, at de danske lægemiddelmyndigheder fortsat er med helt fremme blandt de  

 europæiske myndigheder.
 Endelig skal beslutningen ses i sammenhæng med det forudgående  

 udredningsarbejde vedrørende Sundhedsstyrelsens struktur, som bl.a. mundede  

 ud i en rapport i maj 1996 med anbefalinger om lægemiddelafdelingens  

 fremtidige opgaver og administration.
Lægemiddelstyrelsen skal som udgangspunkt overtage de opgaver, som hidtil  

 er varetaget i Sundhedsstyrelsens Lægemiddelafdeling, mens Sundhedsstyrelsen  

 i det væsentlige skal varetage de opgaver, som i dag varetages i styrelsens  

 øvrige afdelinger.
Det er imidlertid hensigten at bevare det centrale  

 sundhedsfaglige ansvar for lægemidlers anvendelse samlet i Sundhedsstyrelsen.
Med lovforslaget gennemføres de nødvendige tekniske konsekvensændringer,  

 som oprettelse af en lægemiddelstyrelse forudsætter.
Der foreslås således en  

 række ændringer i apotekerloven, lægemiddelloven og sygesikringsloven.  

 Herudover foreslås mindre ændringer af loven om et videnskabs-etisk  

 komitesystem, lov om erstatning for lægemiddelskader og levnedsmiddelloven.  

 Den kompetence, disse love tillægger Sundhedsstyrelsen, skal som konsekvens  

 af oprettelsen af Lægemiddelstyrelsen overføres til eller deles med denne.
 Idet jeg henviser til bemærkningerne til lovforslaget, skal jeg anbefale  

 det til Folketingets velvillige behandling.
