Landsskatteretskendelse vedr. efteroplrævning af told og  

 moms.
Import af laks fra Norge fra afhængigt selskab Klagen skyldes, at regionen ved opgørelsen af toldværdien for hel  

 renset fersk laks, som A A/S (herefter benævnt selskabet) har importeret fra  

 et  

 indbyrdes afhængigt selskab i Norge, ikke har anvendt transaktionsværdien,  

 men  

 derimod den alternative metode for tilsvarende varer, jf. toldkodeksens art.  

 31, stk. 1, og art. 30, stk. 2, litra a.
Landsskatterettens afgørelse Regionens afgørelse ændres.
Sagens oplysninger Selskabet forarbejder færøsk og norsk  

 laks ved røgning og pakning, primært til detailhandel.
Selskabet er 100 % ejet af P/F B på  

 Færøerne, der opdrætter laks, som igen  siden år 2000  er 67 %  

 ejet af det  

 norske selskab C ASA.
Selskabets daglige leder er medlem af bestyrelsen i C  

 ASA.
I 2001 producerede selskabet ca. 10.000  

 ton færdigvarer, der i overvejende grad blev solgt til en  

 kædevareforretning..  

 Selskabet, der har 300-400 medarbejdere, køber primært råvarer hos  

 koncernselskaber,  

 herunder bl.a.
D AS, der er et helejet datterselskab af C ASA.
Selskabet har importeret fersk eller  

 kølet, hel renset atlanterhavslaks (Salmo salar), toldtarifposition 0302 1200  

 22 8242 (herefter benævnt laks), fra det koncernforbundne selskab, C AS i  

 Norge.
Varen er ved import til EU pålagt en tarifmæssig told på 2 %.
 I perioden fra den 1. juli 2001 til den  

 30. juni 2002 har selskabet importeret og indklareret i alt 4.438.786 kg laks  

 fra C AS med en samlet angivet toldværdi på 81.958.240 kr.
 Den samlede import og indklarering i  

 Danmark af laks fra Norge har i perioden fra den 1. juli 2001 til den 30.  

 juni  

 2002 udgjort 111.401.523 kg til en samlet toldværdi på ca. 2,6 mia. kr.
 Yderligere to selskaber, der importerer  

 laks fra interesseforbundne selskaber i Norge til interne afregningspriser,  

 der  

 afviger væsentligt fra de afregningspriser, alle øvrige (uafhængige)  

 importører  

 betaler, har stået for import og indklarering af 12.553.466 kg i perioden.
 Selskabet og de to yderligere selskaber  

 har således mængdemæssigt stået for 15,25 % af den samlede indfortoldning i  

 Danmark i perioden, mens uafhængige importører har stået for 84,75 % af den  

 samlede indfortoldning i Danmark i perioden.
EU har ved Rådets forordning nr. 772 af  

 30. marts 1999 indført en antidumping- og udligningstold over for import af  

 laks fra Norge.
Antidumping- og udligningstolden er indrettet således, at den  

 omhandlede type af laks ved import til EU mindst skal koste 3,25 EURO/kg,  

 svarende til ca. 24 kr./kg.
Forordningen åbner mulighed for, at de norske  

 eksportører kan blive fritaget for antidumping- og udligningstolden, såfremt  

 de  

 giver tilsagn om at overholde mindsteprisen og på kvartalsbasis over for  

 EU-kommissionens tjenestegren, DG Trade, dokumenterer, at de rent faktisk  

 overholder mindsteprisen.
 Mindsteprisen skal være opnået ved salg  

 til første uafhængige kunde i EU, hvilket betyder, at en  

 norsk eksportør gerne må sælge til interesseforbundne  

 kunder i EU til priser under mindsteprisen, såfremt det dokumenteres, at  

 kundernes  

 videresalg af produkterne sker til mindst mindsteprisen.
 Selskabet har i 2001 via C AS i Norge  

 rapporteret til EU-Kommissionen, at selskabets videresalg er sket til mindst  

 mindsteprisen.
Tidligere har selskabet importeret laks  

 fra forskellige norske leverandører, men fra slutningen af 2000  hvor  

 selskabet indirekte blev overtaget af B ASA  har selskabet kun  

 importeret laks  

 fra C AS i Norge.
Dette skyldes tillige den mellem EU og Norge indgåede  

 mindsteprisaftale.
Norsk laks leveres normalt i to  

 kvaliteter, superior eller ordinær, hvor hver kvalitet igen er opdelt i  

 indtil  

 6 størrelser.
Selskabets køb hos C AS i Norge har en kvalitets- og  

 størrelsesfordeling, der svarer til fordelingen for de uafhængige importører.
 Opgjort på månedsbasis udgør selskabets  

 gennemsnitlige angivne toldværdi pr. kg i forhold til et vejet gennemsnit for  

 hele den danske import, ekskl. selskabets import fra C AS og to andre  

 betydelige  

 importørers køb hos interesseforbundne selskaber i Norge, dvs. i forhold til  

 ca. 85 % af importen, følgende:
Gennemsnitlig toldværdi i DKK/kg Selskabet kg Selskabet toldværdi Alle, ekskl. de 3 afhængige, toldværdi Difference i DKK/kg Juli 2001 103.867 18,66 24,87 6,22 August - 314.350 20,72 24,56 3,84 September - 540.134 19,82 24,58 4,75 Oktober - 551.256 16,28 24,27 7,99 November - 441.895 16,29 23,93 7,63 December - 385.099 16,22 23,73 7,51 Januar 2002 695.501 16,50 23,61 7,11 Februar - 250.880 17,83 23,90 6,08 Marts - 328.188 19,70 24,36 4,66 April - 320.188 20,45 24,42 3,97 Maj - 272.976 23,62 24,62 1,01 Juni - 234.452 21,19 24,12 2,93 Den vejede afvigelse i den  

 gennemsnitlige toldværdi udgør 23,6 %.
 Baseret på oplysninger om  

 indfortoldninger i Danmark i perioden fra 1. januar 1999 til 15. juni 2001,  

 hvoraf fremgår, at selskabet indfortoldede 3.367 tons norsk laks for ca. 92  

 mio. kr. ud af en samlet dansk import i perioden på 260.148 tons for ca. 7  

 mia.  

 kr., har den vejede gennemsnitlige toldværdi, som selskabet har angivet i  

 denne  

 periode, afveget ca. 1,10 % fra de øvrige fortoldninger derved, at selskabets  

 toldværdi er lavere.
 Selskabets repræsentant har oplyst, at  

 den marginale forskel i prisen i de forudgående år bl.a. skyldtes, at  

 selskabet  

 havde indgået nogle mindre favorable langtidskontrakter med dets  

 leverandører,  

 og at selskabet også måtte købe til mindsteprisen.
Af en udskrift fra en hjemmeside  

 fremgår, at markedsprisen for eksporteret norsk laks i perioden fra uge 26 i  

 2001 til uge 26 i 2002 udgjorde mellem 2 - 3,4 Euro/kg, svarende til mellem  

 15-25 kr./kg.
Oplysningerne bygger på indberetninger fra norske eksportører.
Regionens afgørelse Selskabet er ved regionens afgørelse  

 blevet efteropkrævet 506.415 kr. i told og 6.456.799 kr. i importmoms  

 vedrørende import af hel renset norsk laks i perioden fra den 1. juli 2001  

 til  

 den 30. juni 2002, jf. toldkodeksens art. 220, stk. 1, og momslovens § 12.  

 Told  

 og importmoms er opgjort således:
Beløb (DKK) Mængde (kg) Angivet Toldværdi Forhøjelse Juli  

 2001 103.867 1.937.898 645.545 August 314.350 6.513.800 1.205.663 September 540.134 10.707.063 2.568.330 Oktober 551.256 8.975.833 4.405.538 November 441.895 7.200.518 3.372.503 December 385.099 6.246.973 2.890.314 Januar  

 2002 695.501 11.474.646 4.947.912 Februar 250.880 4.472.807 1.524.181 Marts 328.188 6.466.012 1.528.182 April 320.188 6.548.521 1.270.502 Maj 272.976 6.446.950 274.352 Juni 234.452 4.967.219 687.759 I alt 4.438.786 81.958.240 25.320.781 Toldværdien er således forhøjet med  

 25.320.781 kr.
Toldsatsen udgør 2 %, hvormed tolden udgør 2 % af 25.320.781  

 kr., eller 506.415 kr.
 Importmomsen udgør 25 % af toldværdien  

 tillagt toldbeløbet, dvs. 25.827.196 kr. (25.320.781 kr. + 506.415 kr.),  

 eller  

 6.456.799 kr.
Selskabet har ved samhandel med det  

 interesseforbundne selskab, C AS i Norge, anvendt transaktionsværdien som  

 grundlag for beregning af toldværdien.
På grund af interessesammenfaldet skal  

 toldværdien opgøres efter den alternative metode for tilsvarende varer, jf.  

 toldkodeksens art. 31, stk. 1, og art. 30, stk. 2, litra a.
 For så vidt angår sammenhængen med  

 Rådets forordning nr. 772 af 30. marts 1999 vedrørende antidumping- og  

 udligningstold  

 over for import af laks fra Norge har regionen anført, at hensigten med denne  

 forordning  

 ikke er at sætte toldkodeksens bestemmelser om et retfærdigt, ensartet  

 og  

 neutralt system til ansættelse af toldværdien ud af kraft for de  

 interesseforbundne selskaber ved en mulighed for at anvende  

 fiktive interne  

 afregningspriser/transaktionsværdier som toldværdier og derved give mulighed  

 for at reducere den tarifmæssige told i forhold til det, uafhængige  

 importører  

 skal betale.
Under sagens behandling for  

 Landsskatteretten har regionen udtalt, at i praksis har samtlige norske  

 eksportører givet tilsagn om at overholde mindsteprisen, hvorfor  

 antidumpingforanstaltningerne bl.a. indebærer, at prisen på laks på markedet  

 i  

 Fællesskabet er mindst mindsteprisen.
Endvidere er den markedspris, der  

 fremgår  

 af hjemmesiden, markedsprisen på det norske hjemmemarked  og ikke  

 markedsprisen for eksporteret laks fra Norge.
Selskabets påstand og argumenter Selskabets repræsentant har fremsat  

 påstand om, at toldværdien skal sættes til den reelle markedsværdi, der  

 svarer  

 til indkøbsprisen, og at der derfor ikke er grundlag for at forkaste  

 transaktionsværdien og i konsekvens heraf at opkræve yderligere told og  

 importmoms.
 Afhængighedsforholdet mellem selskabet  

 og C AS har ikke påvirket transaktionsværdien, selvom denne ligger ca. 23 %  

 under de uafhængige importørers indkøbspris.
 Forskellen i indkøbsprisen skyldes, at  

 selskabet  i modsætning til de uafhængige importører  ikke er  

 tvunget til at  

 købe laks til mindsteprisen som fastsat i Rådets forordning nr. 772 af 30.  

 marts 1999 vedrørende antidumping- og udligningstold over for import af laks  

 fra Norge.
 Da transaktionsværdien svarer til den  

 reelle markedspris i Norge, har regionen ikke påvist, at  

 afhængighedsforholdet  

 har påvirket transaktionsværdien.
Endvidere foreligger der særlige  

 omstændigheder ved selskabets køb af laks, idet selskabet havde en meget  

 lille  

 administration, hvor direktøren stod for indkøb og én person for  

 videresalget,  

 som skete til ca. 20 aftagere, heraf 2 store kunder, da selskabet indkøbte  

 meget store partier og dermed opnåede rabatter, og da selskabet tit købte  

 laks  

 på spotmarkedet.
Hertil kommer, at laks ikke er en homogen vare, idet der  

 bl.a.  

 er røget og gravad laks, der sælges fersk, og portionslaks, der sælges  

 frossent, ligesom laks er forskelligt i størrelse og farve afhængig af  

 foderet.  

 Endelig aftog selskabet laks hele året, hvormed selskabet kunne presse  

 prisen,  

 når der var overproduktion af laks.
 Repræsentanten har til regionens og  

 Told- og Skattestyrelsens udtalelser anført, at lakseaftalen indgået mellem  

 Norge og EU slet ikke omhandler den eksport, der er foretaget af C A/S til  

 selskabet, hvilket også fremgår af artikel 1, stk. 4, i  

 antidumpingforordningen.
 Endvidere svarer de anvendte  

 transaktionsværdier netop ifølge EUs egne undersøgelser til  

 markedsprisen på  

 det, man selv betegner som et forholdsvist gennemsigtigt og  

 konkurrencedygtigt  

 marked.
Told- og Skattestyrelsens udtalelse Told- og Skattestyrelsen har indstillet  

 den påklagede afgørelse stadfæstet.
 Styrelsen har herved bl.a. anført, at  

 den gennem antidumpingforordningen fastsatte mindstepris hér rent faktisk må  

 anses som udtryk for markedsprisen  

 for  

 eksport af laks til Fællesskabet, hvilket netop konstateres gennem  

 oplysningerne om andre importørers indkøbspriser.
 Den omstændighed, at forordningen rent  

 faktisk hæver markedsprisen indebærer ikke, at denne (hævede) markedspris kan  

 tilsidesættes ved beregningen af toldværdien efter toldkodeksens  

 bestemmelser.
Landsskatterettens bemærkninger og  

 begrundelse Af Rådets forordning (EØF) nr. 2913/92  

 af 12. oktober 1992 om indførelse af en EF-toldkodeks (toldkodeksen) med  

 senere  

 ændringer artikel 29, fremgår følgende:
 1. Toldværdien af indførte varer er  

 transaktionsværdien, dvs. den pris, som faktisk er betalt eller skal betales  

 for varerne ved salg til udførsel til Fællesskabets toldområde, i givet fald  

 justeret i henhold til artikel 32 og 33, når:
( ) d) køberen og sælgeren ikke er indbyrdes  

 afhængige, eller, hvis dette er tilfældet, når transaktionsværdien kan  

 antages  

 som værdigrundlag i henhold til stk. 2.
2. a) Ved afgørelsen af, om transaktionsværdien  

 kan antages ved anvendelse af stk. 1, er det forhold, at køberen og sælgeren  

 er  

 indbyrdes afhængige, ikke i sig selv tilstrækkelig grund til at betragte  

 transaktionsværdien  

 som uantagelig.
Om nødvendigt må de særlige omstændigheder ved salget  

 undersøges, og transaktionsværdien godkendes, hvis dette afhængighedsforhold  

 ikke har påvirket prisen.
( ) Det lægges til grund som ubestridt, at  

 der mellem selskabet og den norske eksportør, C AS, har bestået et indbyrdes  

 afhængighedsforhold i henhold til toldkodeksens artikel 29, stk. 1, litra d,  

 og  

 stk. 2, litra a.
 Det lægges endvidere til grund, at  

 selskabet som følge af den indbyrdes afhængighed med den norske eksportør  

 kunne  

 importere laks til en pris under den i Rådets forordning nr. 772 af 30. marts  

 1999 vedrørende antidumping- og udligningstold over for import af laks fra  

 Norge fastsatte mindstepris uden at blive pålagt antidumpingtold.
 Endelig lægges det til grund, at den af  

 selskabet ved fortoldningen angivne transaktionsværdi svarer til  

 markedsprisen  

 for eksporteret laks fra Norge.
 Den af selskabet ved fortoldningen  

 angivne transaktionsværdi godkendes, idet afhængighedsforholdet mellem  

 selskabet og den norske eksportør ikke har påvirket prisen, jf. toldkodeksens  

 artikel 29, stk. 2, litra a.
 Ved selskabets køb af laks fra Norge  

 forelå der en særlig omstændighed i henhold til toldkodeksens artikel 29,  

 stk.  

 2, litra a, 2. punktum, idet selskabet som følge af den indbyrdes afhængighed  

 med den norske eksportør kunne importere laks til en pris under den i Rådets  

 forordning nr. 772 af 30. marts 1999 vedrørende antidumping- og  

 udligningstold  

 over for import af laks fra Norge fastsatte mindstepris uden at blive pålagt  

 antidumpingtold.
 Denne særlige omstændighed må anses som  

 baggrunden for den af regionen påviste forskel på ca. 23 % mellem den af  

 selskabet angivne transaktionsværdi og de transaktionsværdier, som de  

 uafhængige  

 importører har angivet, idet de uafhængige importører skulle købe laks til  

 mindsteprisen.
 Da selskabet samtidig har godtgjort, at  

 den angivne transaktionsværdi svarer til markedsprisen for eksporteret laks  

 fra  

 Norge, viser en undersøgelse af de særlige omstændigheder ved salget, at  

 afhængighedsforholdet  

 mellem selskabet og den norske eksportør ikke har påvirket prisen, og at  

 transaktionsværdien  

 derfor skal godkendes.
 Det bemærkes, at toldkodeksens formål om  

 at indføre et retfærdigt, ensartet og neutralt system til ansættelse af  

 toldværdien  

 ikke er tilsidesat i et tilfælde som det foreliggende, hvor selskabet har  

 handlet i overensstemmelse med toldreglerne, herunder Rådets forordning nr.  

 772  

 af 30. marts 1999 vedrørende antidumping- og udligningstold over for import  

 af  

 laks fra Norge, og hvor selskabet har godtgjort, at afhængighedsforholdet  

 ikke  

 har påvirket transaktionsværdien.
 Den påklagede afgørelse ændres derfor i  

 overensstemmelse med selskabets påstand.
