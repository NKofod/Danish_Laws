Bekendtgørelse om  

 deklaration af elektricitet til forbrugerne  

1)  

  (Elmærkningsbekendtgørelsen) I medfør af §  

 63 a,  

 stk. 2-5, §  

 68 a, §  

 84, stk. 2, og §§ 88, 90 og 92 i lov om elforsyning, jf. lovbekendtgørelse  

 nr. 1115  

 af 8. november 2006, fastsættes:
Kapitel 1 Bekendtgørelsens anvendelsesområde,  

 definitioner § 1.  

  

 Elhandelsvirksomhederne skal i overensstemmelse med denne bekendtgørelse  

 meddele deklarationer om brændselssammensætning og miljøpåvirkning for deres  

 levering af elektricitet til forbrugerne.
 Stk. 2.  

  

 I denne  

 bekendtgørelse forstås ved følgende:
 1)  

 	  

  

 Elhandelsvirksomhed:  

  

 Virksomhed, som sælger elektricitet til  

 forbrugere, herunder en virksomhed med bevilling til forsyningspligtig  

 virksomhed.
 2)  

 	  

  

 Brændselssammensætning:  

  

 Hver energikildes bidrag til  

 sammensætningen af brændsler, der er anvendt til at producere den leverede  

 elektricitet.
 3)  

 	  

  

 Miljøpåvirkning:  

  

 Nærmere angivne påvirkninger af miljøet som følge  

 af den sammensætning af brændsler, som er anvendt til at producere den  

 leverede  

 elektricitet.
 4)  

  

 	  

 Brændsler  

  

 : Energikilder af enhver art, som er medgået til  

 produktion af elektricitet.
 5)  

 	  

  

 VE-elektricitet:  

  

 Elektricitet, som er fremstillet som nævnt i § 1 i  

 bekendtgørelse om oprindelsesgaranti for VE-elektricitet.
 6)  

 	  

  

 Højeffektiv kraftvarmeproduktion:  

  

 Kraftvarmeproduktion, som  

 opfylder betingelserne for at anses for højeffektiv ifølge bekendtgørelse om  

 oprindelsesgaranti for elektricitet fra højeffektiv kraftvarmeproduktion.
 7)  

 	  

  

 Annoncering:  

  

 Annoncer, reklamer og andet salgsfremmende materiale i  

 elektronisk eller trykt form, som elhandelsvirksomheden udsender til  

 forbrugeren  

 med tilbud om levering af elektricitet.
 8)  

 	  

  

 Speciel leveringsaftale:  

  

 En aftale om levering til forbrug af  

 elektricitet, der har en brændselssammensætning og miljøpåvirkning, som  

 adskiller  

 sig fra almindelige leveringer af elektricitet i det sammenhængende  

 elforsyningssystem.
Kapitel 2 Meddelelse af deklarationer til forbrugerne § 2.  

  

 Elhandelsvirksomhederne  

 skal meddele deklarationer med oplysninger om brændselssammensætning og  

 miljøpåvirkning  

 for elektricitet, som er nævnt i bilag 1. Deklarationerne skal være generelle  

 som nævnt i § 3 eller individuelle som nævnt i § 4.
 Stk. 2.  

  

 Oplysningerne i  

 deklarationerne skal angå elhandelsvirksomhedens levering af elektricitet i  

 det  

 foregående kalenderår til forbrugerne i det pågældende sammenhængende  

 elforsyningssystem.
 Stk. 3.  

  

 Elhandelsvirksomhederne skal ajourføre deklarationerne senest den 1. maj  

 hvert  

 år med oplysninger for det seneste foregående kalenderår.
 Stk. 4.  

  

 Deklarationer  

 forsynes med elhandelsvirksomhedens navn, logo og adresse.
 § 3.  

  

 En  

 elhandelsvirksomhed skal anvende en generel deklaration, som er udarbejdet af  

 den systemansvarlige virksomhed som nævnt i § 6, med mindre  

 elhandelsvirksomheden ifølge bestemmelserne i § 4 skal udarbejde individuel  

 deklaration.
 Stk. 2.  

  

 En  

 elhandelsvirksomhed, som skal udsende en generel deklaration, skal uændret  

 anvende den udfyldte deklaration, som den systemansvarlige virksomhed har  

 offentliggjort, jf. § 6.
§ 4.  

  

 En  

 elhandelsvirksomhed skal anvende en individuel deklaration, hvis virksomheden  

 ved fakturering eller annoncering oplyser, at virksomheden sælger  

 elektricitet  

 ved specielle leveringsaftaler.
Individuelle deklarationer udarbejdes som  

 nævnt  

 i § 7.
 Stk. 2.  

  

 Hvis en  

 elhandelsvirksomhed tilbyder flere kategorier af specielle leveringsaftaler,  

 skal virksomheden udarbejde individuel deklaration for hver af disse  

 kategorier.
Stk. 3.  

  

 Den  

 systemansvarlige virksomhed udarbejder standardskemaer til brug for  

 elhandelsvirksomhedernes individuelle deklarationer og offentliggør skemaerne  

 på sin hjemmeside.
Elhandelsvirksomheden udfylder standardskemaet med de  

 oplysninger, som virksomheden udarbejder efter § 7.
 § 5.  

  

 Elhandelsvirksomhederne skal offentliggøre deres gældende deklarationer på  

 deres offentligt tilgængelige elektroniske hjemmesider.
Stk. 2.  

  

 Elhandelsvirksomheden  

 skal udsende deklarationen i elektronisk eller trykt form til sine forbrugere  

 en gang årligt samtidig med udsendelsen af den endelige faktura for den  

 senest  

 afsluttede forbrugsperiode.
Elhandelsvirksomheden kan vælge alene at udsende  

 oversigten over brændselssammensætningen som vist i bilag 1, afsnit a, hvis  

 oversigten indeholder en henvisning til, at hele deklarationen er  

 offentliggjort  

 på virksomhedens hjemmeside.
 Stk. 3.  

  

 Hvis elmærkningen  

 ikke medsendes i samme brev eller elektroniske meddelelse som fakturaen, skal  

 fakturaen indeholde oplysning om, hvorledes elmærkningen bliver fremsendt.
 Stk. 4.  

  

 Elhandelsvirksomheden skal ved annoncering medsende deklarationen som nævnt i  

 stk. 2 eller bringe en henvisning til, at deklarationen er offentliggjort på  

 virksomhedens hjemmeside.
Kapitel 3 Fastsættelse af oplysninger i deklarationer § 6.  

  

 En  

 generel deklaration som nævnt i § 3 viser brændselssammensætning og  

 miljøpåvirkning fra al elektricitet, som er leveret i det pågældende  

 sammenhængende elforsyningssystem i det senest foregående kalenderår.
Den  

 generelle deklaration udarbejdes på grundlag af elproduktionen i det  

 sammenhængende  

 elforsyningssystem i dette år inklusive nettab og med korrektion for  

 elektricitet leveret til og fra andre forbundne elforsyningssystemer.
Stk. 2.  

  

 Den  

 systemansvarlige virksomhed udarbejder den generelle deklaration senest den  

 1.  

 april hvert år.
Ved udarbejdelsen anvender den systemansvarlige virksomhed 1)  

 	  

 oplysninger og data  

 for brændselssammensætning og miljøpåvirkning ved indenlandsk elproduktion, 2)  

 	  

 opgørelser over  

 udveksling af elektricitet med tilgrænsende elforsyningssystemer i udlandet  

 og  

 data for brændselssammensætning og miljøpåvirkning i disse lande,  

 samt 3)  

 	  

 standardværdier for  

 miljøpåvirkninger ved forskellige energikilder på grundlag af de metoder, som  

 den systemansvarlige virksomhed anvender ved udarbejdelsen af den årlige  

 miljøberetning  

 i medfør af elforsyningslovens § 28, stk. 2, nr. 9.
 Stk. 3.  

  

 Den systemansvarlige  

 virksomhed fastsætter retningslinier for udarbejdelsen af den generelle  

 deklaration.
Stk. 4.  

  

 Den  

 systemansvarlige virksomhed udarbejder standardskemaer og udfylder disse med  

 de  

 oplysninger, som er udarbejdet som nævnt ovenfor.
Den generelle deklaration  

 offentliggøres på den systemansvarlige virksomheds hjemmeside.
§ 7.  

  

 En  

 individuel deklaration som nævnt i § 4 viser brændselssammensætning og  

 miljøpåvirkning for elektricitet, som leveres ifølge en speciel  

 leveringsaftale.
Deklarationen udarbejdes på grundlag af  

 brændselssammensætningen  

 ifølge elhandelsvirksomhedens kontrakter om køb af elektricitet og uden  

 beregning  

 af nettab.
Stk. 2.  

  

 Elhandelsvirksomheden skal dokumentere brændselssammensætningen i  

 elleveringen  

 som nævnt i § 8. Hvis det fremgår af annonceringen, at elleveringen kun for  

 en  

 nærmere angiven andel adskiller sig fra almindelige leveringer af  

 elektricitet  

 i det sammenhængende elforsyningssystem, skal brændselssammensætningen kun  

 dokumenteres særskilt for denne andel.
For øvrige andele lægges den  

 forholdsvise brændselssammensætning i de generelle deklarationer til grund,  

 jf.  

 § 6.
 Stk. 3.  

  

 Elhandelsvirksomheden skal opgøre miljøpåvirkninger med de i § 6, stk. 2, nr.  

 3, nævnte standardværdier for miljøpåvirkning.
Stk. 4.  

  

 Elhandelsvirksomheden udarbejder den individuelle  

 deklaration senest den 1. maj hvert år.
Deklarationen udarbejdes på grundlag  

 af  

 elhandelsvirksomhedens levering af elektricitet i det seneste foregående  

 kalenderår til forbrugerne i pågældende elforsyningssystem.
 § 8.  

  

 En  

 elhandelsvirksomhed skal dokumentere brændselssammensætningen for en speciel  

 ellevering som nævnt i stk. 2-4.
 Stk. 2.  

  

 I tilfælde, hvor  

 en levering af elektricitet omfattes af oprindelsesgaranti efter regler, som  

 gennemfører Europa-Parlamentets og Rådets direktiv 2001/77/EF af 27.  

 september  

 2001 om fremme af elektricitet produceret fra vedvarende energikilder inden  

 for  

 det indre marked for elektricitet eller Europa-Parlamentets og Rådets  

 direktiv  

 nr. 2004/8/EF af 11. februar 2004 om fremme af kraftvarmeproduktion på  

 grundlag  

 af en efterspørgsel efter kraftvarme på det indre energimarked og om ændring  

 af  

 direktiv 92/42/EØF, skal elhandelsvirksomheden anvende en oprindelsesgaranti  

 efter disse regler til at dokumentere brændselsanvendelsen i elleveringen.
Stk. 3.  

  

 En oprindelsesgaranti  

 kan kun bruges som dokumentation efter stk. 2, hvis ihændehaveren af beviset  

 for oprindelsesgarantien anmoder den systemansvarlige virksomhed om at notere  

 i  

 registret over oprindelsesgarantier, at beviset skal anvendes som  

 dokumentation.
Anmodningen skal indgives senest den 1. februar i det år,  

 hvori  

 deklarationen udarbejdes.
 Stk. 4.  

  

 I tilfælde, hvor  

 en levering af elektricitet ikke omfattes af oprindelsesgarantier som nævnt i  

 stk. 2, skal elhandelsvirksomheden dokumentere brændselsanvendelsen ved  

 kontrakter for virksomhedens køb af pågældende mængde elektricitet eller på  

 anden fyldestgørende måde.
 Stk. 5.  

  

 Den  

 systemansvarlige virksomhed udarbejder retningslinier for dokumentation som  

 nævnt i stk. 2-4.
§ 9.  

  

 Elhandelsvirksomheden skal udarbejde en redegørelse for, hvorledes  

 oplysningerne i en individuel deklaration er beregnet.
Hvis omsætningen af  

 elektricitet efter den pågældende specielle leveringsaftale var under 1.000  

 MWh  

 i det år, som deklarationen omhandler, skal elhandelsvirksomheden dog alene  

 afgive  

 en erklæring på tro og love om rigtigheden af beregningen.
 Stk. 2.  

  

 Elhandelsvirksomheden  

 opbevarer dokumentation som nævnt i § 8 i 5 år efter udsendelsen af  

 deklarationen.
 Stk. 3.  

  

 Redegørelsen eller  

 erklæringen som nævnt i stk. 1 og den individuelle deklaration fremsendes til  

 den systemansvarlige virksomhed senest den 1. maj hvert år.
Kapitel 4 Oplysningspligt, godkendelse af retningslinier,  

 tilsyn, klageadgang m.v.
 § 10.  

  

 Elhandelsvirksomheder og elproducenter skal efter anmodning meddele den  

 systemansvarlige virksomhed alle oplysninger, som denne virksomhed finder  

 nødvendige ved varetagelsen af opgaver, som påhviler virksomheden efter denne  

 bekendtgørelse.
§ 11.  

  

 Den  

 systemansvarlige virksomheds sender senest den 1. februar hvert år sine  

 eventuelle  

 ændringer til gældende retningslinier som nævnt i § 6, stk. 3, til  

 Energistyrelsen.
Styrelsen meddeler senest 4 uger efter modtagelsen, hvorvidt  

 retningslinierne kan godkendes.
 Stk. 2.  

  

 Den  

 systemansvarlige virksomheds retningslinier for dokumentation, jf. § 8, stk.  

 5,  

 og standardskemaer til brug for deklarationer samt senere ændringer i disse  

 skal forelægges for Energistyrelsen til forudgående godkendelse.
 Stk. 3.  

  

 Den  

 systemansvarlige virksomhed offentliggør godkendte retningslinier på sin  

 hjemmeside.
§ 12.  

  

 Den  

 systemansvarlige virksomhed fører tilsyn med rigtigheden af oplysninger i  

 individuelle deklarationer.
Den systemansvarlige virksomhed kan i medfør af  

 elforsyningslovens §  

 63 a,  

 stk. 6, påbyde berigtigelse af oplysninger, som er foreskrevet ifølge denne  

 bekendtgørelse, når det påvises, at oplysningerne er urigtige eller  

 vildledende.
 § 13.  

  

 Klage over afgørelser truffet af den systemansvarlige virksomhed efter § 12  

 indgives  

 skriftligt til Energistyrelsen inden 4 uger efter, at afgørelsen er meddelt.
 Stk. 2.  

  

 Energistyrelsens  

 afgørelser efter stk. 1 og § 11, stk. 1 og 2, kan ikke indbringes for anden  

 myndighed.
Kapitel 5 Straffebestemmelser § 14.  

  

 Med mindre højere straf er forskyldt efter anden  

 lovgivning, straffes med bøde den, som 1)  

 	  

 overtræder bestemmelserne  

 i §§ 2-5 om udarbejdelse, udsendelse og anden offentliggørelse af  

 deklarationer  

 eller 2)  

 	  

 afgiver urigtige  

 oplysninger til brug i deklarationer eller urigtige oplysninger om forhold i  

 øvrigt,  

 hvorom vedkommende er forpligtet til at give oplysninger efter bestemmelser i  

 denne bekendtgørelse, eller undlader at afgive sådanne oplysninger.
 Stk. 2.  

  

 Der kan pålægges selskaber m.v. (juridiske personer) strafansvar efter  

 reglerne  

 i straffelovens 5. kapitel.
Kapitel 6 Ikrafttrædelse m.v.
 § 15.  

  

 Bekendtgørelsen træder i kraft den 1. marts 2007.  

 Samtidig ophæves bekendtgørelse nr. 1147 af 5. december 2005 om deklaration  

 af  

 elektricitet til forbrugerne (elmærkningsbekendtgørelsen).
 Stk. 2.  

  

 Bekendtgørelsen  

 finder anvendelse for generelle deklarationer, som omhandler levering af  

 elektricitet fra og med kalenderåret 2006, og individuelle deklarationer, som  

 omhandler levering af elektricitet fra og med kalenderåret 2007.
Energistyrelsen, den 16. februar  

 2007 Ib Larsen /Flemming G.
Nielsen Bilag 1 Oplysninger i deklarationen a.
Brændselssammensætning i sidste kalenderår Følgende brændsler skal angives:
 1)  

 	  

 Kul, brunkul.
 2)  

 	  

 Naturgas.
 3)  

 	  

 Vind, vand og sol.
 4)  

 	  

 Affald, biomasse,  

 biogas.
 5)  

 	  

 Olie.
 6)  

 	  

 Atomkraft.
 Sammensætningen af brændsler angives grafisk som vist i  

 standardskema fra den systemansvarlige virksomhed.
b.
Miljøpåvirkning i sidste kalenderår Følgende miljøpåvirkninger skal som minimum angives:
 Emissioner til luften:
 1)  

 	  

 CO2  

 (Kuldioxid  drivhusgas).
 2)  

 	  

 CH4  

 (Metan).
 3)  

 	  

 N2  

 O (Lattergas).
 4)  

 	  

 SO2  

 (Svovldioxid).
 5)  

 	  

 NOx  

 (Kvælstofilte).
 Restprodukter:
 1)  

 	  

 Kulflyveaske.
 2)  

 	  

 Kulslagge.
 3)  

 	  

 Radioaktivt affald.
 Den systemansvarlige virksomhed kan ved udarbejdelsen af standardskema  

 medtage andre miljøpåvirkninger.
1)  

 Bekendtgørelsen indeholder bestemmelser, der gennemfører dele af  

 Europa-Parlamentets  

 og Rådets direktiv 2003/54/EF af 26. juni 2003 om fælles regler for det indre  

 marked for elektricitet og om ophævelse af direktiv 96/92/EF, EU-Tidende 2003  

 nr.
L 176, side 37.
