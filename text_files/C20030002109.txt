 Cirkulære om regler om administration af  

  

 førtidspensionsfradrag for tjenestemænd m.fl.
(Til de pensionsberegnende myndigheder og  

 ansættelsesmyndighederne) Indledning 1.  

  

 Administrationen af  

 førtidspensionsfradrag for tjenestemænd m.fl. knytter sig til  

 Finansministeriets  

 cirkulære af 11. august 1999 om førtidspensionsfradrag, der fastsætter regler  

 om førtidspensionsfradrag for tjenestemænd m.fl.
 Nærværende cirkulære erstatter Finansministeriets cirkulære af 20.  

 september 1999 om Finansstyrelsens administration af førtidspensionsfradrag  

 efter overgangsregler og indeholder bl.a. den ændring, at der fremover kun  

 skal  

 indsendes årlige tro og love-erklæringer om omfanget af erhvervsarbejde, hvis  

 tjenestemanden har overskredet det tilladte antal arbejdstimer.
 Finansministeriets cirkulæreskrivelse af 26. maj 2000 om  

 menighedsrådsarbejde i relation til 200-timersreglen for erhvervsarbejde i  

 forbindelse med førtidspensionering efter overgangsregler er indarbejdet i  

 dette cirkulære.
Tro og love-erklæring 2.  

  

 En myndighed, der  

 modtager ansøgning fra en tjenestemand om afsked på grund af alder med  

 førtidspension, skal afkræve tjenestemanden en skriftlig erklæring på tro og  

 love om, hvorvidt den pågældende vil forpligte sig til ikke at påtage sig  

 privat eller offentligt erhvervsarbejde, herunder selvstændig virksomhed, af  

 større omfang end sammenlagt 200 timer pr. kalenderår.
 Revideret blanket til afgivelse af tro og love-erklæring  

 vedrørende erhvervsarbejde i forbindelse med pensioneringen kan findes på  

 Finansstyrelsens hjemmeside www.finansstyrelsen.dk.
Det store førtidspensionsfradrag 3.  

  

 Hvis tjenestemanden  

 ønsker at påtage sig privat eller offentligt erhvervsarbejde, herunder  

 selvstændig virksomhed, af større omfang end sammenlagt 200 timer pr.  

 kalenderår efter pensioneringen, beregnes førtidspensionen med et fradrag  

 afhængig af optjent pensionsalder på 1, 2 eller 3 pct. pr. år, herunder dele  

 af  

 et år, der står tilbage, indtil tjenestemanden fylder 67 år eller når den  

 lavere alder, ved hvilken den pågældende senest skulle have været afskediget,  

 jf.
Finansministeriets cirkulære af 11. august 1999 om  

 førtidspensionsfradrag.
 Hvis førtidspensionsfradraget ved pensioneringen er blevet fastsat  

 til det store fradrag, vil det ikke senere kunne ændres til det lille  

 fradrag.  

 Dette gælder, uanset om den pågældende senere måtte være villig til at påtage  

 sig en forpligtelse til ikke at have erhvervsarbejde i mere end 200 timer pr.  

 kalenderår.
Det lille førtidspensionsfradrag 4.  

  

 Hvis tjenestemanden  

 skriftligt på tro og love erklærer, at vedkommende ikke vil påtage sig privat  

 eller offentligt erhvervsarbejde, herunder selvstændig virksomhed, af større  

 omfang end sammenlagt 200 timer pr. kalenderår, udgør  

 førtidspensionsfradraget  

 1/2 pct. for hvert af de år, herunder dele af et år, der står tilbage, indtil  

 tjenestemanden fylder 67 år eller når den lavere alder, ved hvilken den  

 pågældende senest skulle have været afskediget, jf.
Finansministeriets  

 cirkulære af 11. august 1999 om førtidspensionsfradrag.
 Forpligtelsen skal gælde fra pensioneringen, og indtil den  

 pågældende når folkepensionsalderen (65 eller 67 år) eller den lavere alder,  

 ved hvilken vedkommende senest skulle have været afskediget.
For eventuelle dele af kalenderåret i begyndelsen og/eller  

 afslutningen af denne periode må erhvervsarbejdet ikke overstige et hertil  

 svarende forholdsmæssigt nedsat timetal.
Hvis en tjenestemand f.eks. fylder  

 60  

 år den 14. maj og går på førtidspension fra 1. juni, må den pågældende i det  

 første kalenderår ikke påtage sig erhvervsarbejde i perioden fra 1. juni til  

 31. december i mere end 7/12 af 200 timer, dvs. 117 timer.
Erhvervsarbejde 5.  

  

 Erhvervsarbejde  

 foreligger, uanset om arbejdet udføres for andre, eller om der er tale om  

 selvstændig virksomhed, og uanset om arbejdet udføres inden for eller uden  

 for  

 normal arbejdstid, herunder også på søn- og helligdage.
6.  

  

 Eksempler på  

 arbejde, der normalt ikke betragtes som erhvervsarbejde i forhold til  

 200-timers-begrænsningen a)  

 	  

    

 Vedligeholdelses- og  

 reparationsarbejder i eget hjem og for den nærmeste familie.
 b)  

 	  

    

 Almindelige  

 fritidsaktiviteter.
c)  

 	  

    

 Ikke indtægtsgivende  

 organisations- og foreningsarbejde, menighedsrådsarbejde og lignende  

 aktiviteter.
Ved indtægt forstås et egentligt vederlag for udført arbejde.  

 Undtaget er derfor ydelser til dækning af kørsel, telefon og lignende  

 udgifter,  

 som følger af hvervet.
7.  

  

 Borgerligt  

 ombud betragtes normalt ikke som erhvervsarbejde i forhold til  

 200-timers-reglen.
Et borgerligt ombud er et hverv, som er pålagt af det  

 offentlige, og hvor den, der overtager hvervet ifølge lovgivningen, er  

 forpligtet hertil eller efter modtaget valg er forpligtet til at varetage  

 hvervet i hele valgperioden.
Det kan f.eks. være hverv som  

 kommunalbestyrelsesmedlem.
Hverv som borgmester eller medlem af Folketinget  

 betragtes dog som erhvervsarbejde i forhold til 200-timers-begrænsningen.
Opgørelse af timer 8.  

  

 Ved opgørelsen af  

 det tilladte antal timer er det de faktisk anvendte arbejdstimer, som skal  

 opgøres.
9.  

  

 Ved  

 opgørelse af undervisningstimer anvendes ikke omregningsfaktorer.
Det er den  

 faktiske tid, som er anvendt til både undervisning og forberedelse, som skal  

 opgøres.
 10.  

  

 Ved  

 opgørelse af selvstændig virksomhed indgår både selve produktfremstillingen  

 samt den arbejdstid, der bliver brugt på markedsføring og kontraktindgåelse  

 mv.
Omberegning af førtidspensionsfradraget 11.  

  

 Hvis en  

 tjenestemand med det lille førtidspensionsfradrag i et kalenderår har haft  

 mere  

 end 200 timers erhvervsarbejde (eller et forholdsmæssigt nedsat timetal i  

 første eller sidste førtidspensionsår), skal den pågældende senest 1. marts i  

 det efterfølgende kalenderår indsende en opgørelse over det samlede antal  

 arbejdstimer og oplysning om arbejdsgivers navn og adresse.
 Førtidspensionsfradraget ændres i så fald til det store fradrag,  

 jf. pkt. 3, med virkning fra den seneste 1. januar.
 12.  

  

 Hvis  

 førtidspensionsfradraget er blevet ændret til det store fradrag, vil der -  

 som  

 udgangspunkt - ikke senere på ny kunne ydes førtidspension med det lille  

 fradrag, uanset om den pågældende måtte være villig til på ny at påtage sig  

 en  

 forpligtelse til ikke at have erhvervsarbejde i mere end 200 timer pr.  

 kalenderår.
 Den pensionsberegnende myndighed kan dog udfra en konkret  

 vurdering bestemme, at omregningen til det store fradrag kun skal være  

 gældende  

 i et kalenderår.
Modregning 13.  

  

 Hvis der sker  

 omberegning af førtidspensionsfradragets størrelse, skal det siden seneste 1.  

 januar og indtil omberegningen for meget udbetalte pensionsbeløb modregnes i  

 førtidspensionen uden renter.
Modregningen sker over et tilsvarende antal  

 måneder efter omberegningen.
Ikrafttrædelse/ophævelse 14.  

  

 Cirkulæret træder i  

 kraft den 15. februar 2003.
 Samtidig ophæves følgende cirkulærer :
   

 	  

    

 Finansministeriets  

 cirkulære nr. 171 af 20. september 1999 om Finansstyrelsens administration af  

 førtidspensionsfradrag efter overgangsregler.
   

 	  

    

 Finansministeriets  

 cirkulæreskrivelse nr. 11357 af 26. maj 2000 om menighedsrådsarbejde i  

 relation  

 til 200-timersreglen for erhvervsarbejde i forbindelse med  

 førtidspensionering  

 efter overgangsregler.
