 I medfør af § 58 a i lov nr. 291 af 18. juni 1969 om tjenestemænd i  

 staten, folkeskolen og folkekirken, som ændret senest ved lov nr. 265 af 22.  

 maj 1986, fastsættes følgende:
Formål § 1.  Tjenestemænd, der har ret til tjenestefrihed uden løn.
Stk. 2.  Tjenestemænd, hvis ægtefælle eller samlever har ret til tjenestefrihed uden løn.
 Det er en forudsætning for at benytte retten til tjenestefrihed uden løn,  

 at tjenestemanden følger ægtefælle eller samlever til tjeneste i udlandet  

 eller i Grønland.
Varighed § 2.  Tjenestemænd har ret til tjenestefrihed uden løn  

 i indtil i alt 5 år til de i § 1 nævnte formål.
 Stk. 2.  Retten til tjenestefrihed uden løn kan benyttes  

 i ikke-sammenhængende perioder, når blot sådanne perioder samlet ikke  

 overstiger 5 år.
Lønanciennitet § 3.  I medfør af § 58, stk. 4, i lov om tjenestemænd  

 i staten, folkeskolen og folkekirken medregnes den tid, i hvilken en  

 tjenestemand har tjenestefrihed uden løn til de i § 1, stk. 1, nævnte formål,  

 i lønancienniteten.
 Stk. 2.  Tjenestefrihed til de i § 1, stk. 2, nævnte  

 formål medregnes ikke i lønancienniteten.
Pensionsalder § 4.  For de i § 1, stk. 1, nævnte tjenestemænd kan  

 tjenestefriheden eventuelt medregnes i pensionsalderen efter forelæggelse for  

 finansministeriet i det konkrete tilfælde.
En forudsætning herfor er, at der  

 ikke til det hverv, som tjenestemanden varetager under tjenestefriheden, er  

 knyttet en pensionsordning.
Genindtræden i tjenesten § 5.  Ved tilbagevenden fra en tjenestefrihedsperiode  

 har tjenestemanden krav på at genindtræde i sin hidtidige stilling eller  

 anden passende stilling inden for sit ansættelsesområde.
Stk. 2.  En tjenestemand med tidsbegrænset  

 tjenestefrihed har ikke krav på at vende tilbage på et andet - tidligere  

 eller senere - tidspunkt end det, der er fastsat som udløb for  

 tjenestefrihedsperioden.
Ved periodens udløb påhviler det vedkommende  

 minister at sørge for, at der er en ledig stilling.
Overgangsordning § 6.  For tjenestemænd, der i perioden fra 1. april  

 1985 til denne bekendtgørelses ikrafttrædelsestidspunkt har haft  

 tjenestefrihed uden løn til de i § 1 nævnte formål, medregnes en sådan  

 tjenestefrihedsperiode i de i § 2 nævnte 5 år.
Ikrafttrædelse § 7.  Bekendtgørelsen har virkning fra 1. januar 1987.
