Afslag på dagpenge til en lønmodtager efter det tidspunkt, hvor  

 arbejdsgiveren skulle have modtaget lægeerklæringen.
Arbejdsgiveren havde  

 gjort indsigelse hurtigst muligt mod den manglende lægeerklæring.
 SAGSFREMSTILLING:
 Kommunen traf afgørelse om, at arbejdsgiveren ikke havde pligt til at  

 udbetale dagpenge for en periode fra den 6. juli 1990 til den 16. juli 1990,  

 da lønmodtageren ikke havde indsendt lægeerklæring til arbejdsgiveren, og  

 denne havde gjort rettidig indsigelse mod den manglende indsendelse af  

 lægeerklæring.
 Af arbejdsgiverens og lønmodtagerens erklæringer fremgår det, at  

 lønmodtagerens 1. sygedag var tirsdag den 3. juli 1990.
 Arbejdsgiveren oplyser, at der er udbetalt dagpenge for dagene 3. til 5.  

 juli 1990.
Af arbejdsgiverens personalecirkulære følger det, at hvis sygdommen varer  

 mere end 3 kalenderdage skal denne dokumenteres ved indsendelse af  

 lægeerklæring, der skal udstedes på 4. kalenderdag eller 1. hverdag herefter.  

 Lørdag regnes ikke for hverdag i denne forbindelse.
Lægeerklæringen skal være  

 arbejdsgiveren i hænde SENEST dagen efter udstedelsen, normalt på 5.  

 kalenderdag.
Sker dette ikke, vil det medføre tab af dagpenge.
 Arbejdsgiveren har oplyst, at lægeerklæring ikke er modtaget på noget  

 tidspunkt.
 Der foreligger kopi af anbefalet brev af 9. juli 1990, hvori  

 arbejdsgiveren gør indsigelse imod at lægeerklæring ikke er indsendt  

 rettidigt.
Lønmodtageren har i sin klageskrivelse anført, at hun har handlet i god  

 tro, da hun ikke indsendte lægeerklæring, og at hun i forbindelse med en  

 tidligere sygeperiode fra den 6. januar til den 27. marts 1990 først  

 afleverede lægeerklæring efter 20 dage, da arbejdsgiveren stillede krav  

 herom.
Virksomheden har ikke gjort personalet opmærksom på, at der er indført  

 ny praksis, hvorefter fristen i personalecirkulæret skal overholdes.
 Arbejdsgiveren har oplyst, at personalecirkulæret altid har været gældende  

 i restauranten, og at lønmodtageren i forbindelse med en sygeperiode fra den  

 6. januar til den 27. marts 1990 afleverede rettidig dokumentation.
 Kommunen har oplyst, at denne har udbetalt dagpenge til lønmodtageren i  

 perioden 17. juli til 6. august 1990.
 Ifølge lønmodtagerens ansættelseskontrakt er hun ansat på heltid, og  

 ifølge oplysning fra arbejdsgiveren skulle hun også have arbejdet fredag den  

 6. juli 1990.
 AFGØRELSE:
 Dagpengeudvalget har på sit møde den 11. januar 1991 truffet den  

 afgørelse, at arbejdsgiveren ikke har pligt til at udbetale dagpenge for den  

 del af fraværsperioden der ligger efter den 6. juli 1990.
 Udvalget har begrundet sin afgørelse med, at lægeerklæringen, efter de af  

 arbejdsgiveren fastsatte regler, skulle have været virksomheden i hænde  

 senest 5. fraværsdag, og at arbejdsgiveren hurtigst muligt har gjort  

 indsigelse mod den manglende lægeerklæring, jf. dagpengelovens § 7, stk. 2 og  

 § 8, stk. 2.
 Udvalget har således også truffet afgørelse om, at arbejdsgiveren har  

 pligt til yderligere at udbetale dagpenge for den 6. juli 1990. Retten til  

 dagpenge bortfalder, sålænge lønmodtageren ikke opfylder sin pligt til  

 dokumentation for fraværet, jf. dagpengelovens § 8, stk. 2, og lønmodtageren  

 har således ikke ret til dagpenge fra det tidspunkt, hvor arbejdsgiveren  

 skulle have modtaget lægeerklæringen.
 Udvalget tiltræder således med den ovenfor anførte begrundelse delvist  

 kommunens afgørelse.
 (* 1) Offentliggjort af Socialministeriet i SM D-017-91 15/03/1991.
 (* 2) Overført til historisk base ved saneringsrunden oktober 1995.
