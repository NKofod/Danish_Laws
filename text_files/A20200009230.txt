Lov om ændring af aktieavancebeskatningsloven og dødsboskatteloven (Ophævelse af hovedaktionærnedslaget) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I aktieavancebeskatningsloven, jf. lovbekendtgørelse nr. 1148 af 29. august 2016, som ændret bl.a. ved § 1 i lov nr. 84 af 30. januar 2019 og senest ved § 1 i lov nr. 1576 af 27. december 2019, foretages følgende ændringer:
 1. I § 7 ændres »44-47« til: »44-46«.
 2. I § 17, stk. 4, 1. pkt., ændres »22, 44 og 47« til: »22 og 44«.
 3. I § 18, stk. 3, ændres »32, 36 og 47« til: »32 og 36«.
 4. I § 38, stk. 4, 1. pkt., ændres »23-29, 46 og 47,« til: »23-29 og 46,«.
 5. I § 44, stk. 1, 1. pkt., ændres »stk. 3-6« til: »stk. 3-5«.
 6. § 44, stk. 3, ophæves.
 Stk. 4-6 bliver herefter stk. 3-5.
 7. Overskrifterne før § 47 ophæves.
 8. § 47 ophæves.
§ 2 I dødsboskatteloven, jf. lovbekendtgørelse nr. 426 af 28. marts 2019, som ændret ved § 8 i lov nr. 688 af 8. juni 2017, foretages følgende ændring:
 1. § 36, stk. 3, ophæves.
 Stk. 4 bliver herefter stk. 3.
§ 3 Stk. 1. Loven træder i kraft den 1. februar 2020.
 Stk. 2. § 1, nr. 1-3 og 6, og § 2 har virkning for aktieafståelser, der finder sted den 1. februar 2020 eller senere.
 Stk. 3. § 1, nr. 4, har virkning ved indtræden af skattepligt efter aktieavancebeskatningslovens § 38 den 1. februar 2020 eller senere.
 Stk. 4. § 1 gælder dog ikke for aktier, der afstås ved en opløsning af selskabet i kalenderåret 2020, hvis der, for så vidt angår selskabet, senest den 4. december 2019 er indgivet anmodning til told- og skatteforvaltningen om skattekvittance eller en erklæring om, at der ikke foreligger skatte- og afgiftskrav mod selskabet, jf. selskabslovens § 216, stk. 2, eller der senest på samme tidspunkt er indgivet anmeldelse til Erhvervsstyrelsen af en beslutning om likvidation, jf. selskabslovens § 220, stk. 1.
Givet på Amalienborg, den 31. januar 2020 Under Vor Kongelige Hånd og Segl MARGRETHE R.
