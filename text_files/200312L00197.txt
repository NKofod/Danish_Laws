Fremsat den 24. marts 2004 af  

 skatteministeren (Svend Erik Hovmand) Forslag til Lov om ændring af tonnageskatteloven (Lejeindtægt m.v. af lokaler om bord) § 1 I lov nr. 264 af 8. maj 2002 om beskatning af  

 rederivirksomhed (tonnageskatteloven) foretages følgende ændring:
 1.  

  

 I  

  

 § 10, stk. 2  

  

 , indsættes efter nr. 5  

 som nr. 6 og 7:
 »6)  

 	  

    

 En beregnet  

 markedsleje ved rederiets egen anvendelse af lokaler om bord.
7)  

 	  

    

 Lejeindtægt ved  

 udleje af lokaler om bord.« § 2 Stk. 1.  

  

 Skatteministeren fastsætter tidspunktet for lovens ikrafttræden.
 Stk. 2.  

  

 Loven har  

 virkning fra og med indkomståret 2001.
Stk. 3.  

  

 Et rederi,  

 der har fravalgt tonnagebeskatning, og som, hvis det havde valgt  

 tonnagebeskatning, ville have indkomst som nævnt i tonnageskattelovens  

 § 10, stk. 2, nr. 6 eller 7, som affattet ved denne lovs § 1,  

 kan ændre sit valg og vælge tonnageskatteordningen fra og med indkomståret  

 2001. Skatteansættelser foretaget i henhold til det tidligere foretagne valg  

 kan genoptages efter anmodning fra den skattepligtige.
Skattestyrelseslovens  

 § 35, stk. 2, finder tilsvarende anvendelse, idet fristen dog først  

 regnes fra lovens ikrafttræden.
Skattestyrelseslovens § 35, stk. 4,  

 finder tilsvarende anvendelse.
Bemærkninger til lovforslaget Almindelige bemærkninger 1. Lovforslagets formål Formålet med lovforslaget er at give tonnageskatteloven det  

 indhold, der var tilsigtet ved dens fremsættelse.
Med dette formål for øje  

 foreslås listen over de former for virksomhed, der kan beskattes under  

 tonnageskatteordningen, når virksomheden foregår i nær tilknytning til  

 levering  

 af transportydelser, udvidet til at omfatte en beregnet markedsleje ved  

 rederiets egen anvendelse af lokaler om bord og lejeindtægt ved tredjemands  

 leje af lokaler om bord.
2. Baggrunden for lovforslaget  de gældende regler Med tonnageskatteloven, lov nr. 264 af 8. maj 2002, blev  

 der med virkning fra og med indkomståret 2001 indført en særlig  

 beskatningsordning for rederivirksomhed, en tonnageskatteordning.
Tonnageskatteordningen kan anvendes af danske selskaber,  

 der driver rederivirksomhed, samt af rederier hjemmehørende i andre EU-lande,  

 når disse har fast driftssted i Danmark.
Ordningen vil også kunne anvendes af  

 udenlandske selskaber, der bliver hjemmehørende i Danmark ved flytning af  

 ledelsens sæde hertil.
Kun indkomst ved rederivirksomhed kan omfattes af  

 ordningen.
Deltagelse i ordningen er frivillig for rederierne.
Valget  

 skal træffes senest ved rettidig indgivelse af selvangivelse for det  

 indkomstår, hvor tonnagebeskatning første gang vil kunne anvendes.
Valg eller  

 fravalg af tonnagebeskatning er bindende for en periode på 10 år regnet fra  

 og  

 med det første indkomstår, hvor tonnagebeskatning første gang kan vælges.  

 Koncernforbundne rederier skal som hovedregel træffe samme valg f.s.v. angår  

 anvendelse af tonnageskatteordningen.
Når tonnageskatteordning vælges, skal  

 samtlige skibe og andre aktiver, der opfylder betingelserne, inddrages under  

 ordningen.
Tonnageskatteordningen har virkning fra og med indkomståret  

 2001. Ifølge overgangsbestemmelserne i forbindelse med lovens ikrafttræden  

 kan  

 rederier, som vil kunne vælge tonnageskatteordningen fra det tidspunkt, hvor  

 loven har virkning (d.v.s. indkomståret 2001), træffe valg om anvendelse af  

 ordningen senest ved rettidig indgivelse af selvangivelse for det andet  

 indkomstår, hvor ordningen vil kunne anvendes.
Er tonnagebeskatning ikke  

 valgt  

 senest ved rettidig indgivelse af selvangivelse for det andet indkomstår,  

 hvor  

 ordningen vil kunne anvendes, regnes 10-års-perioden fra og med det  

 indkomstår,  

 hvor loven får virkning.
Det vil sige, at for rederier, der kan anvende  

 tonnageskatteordningen fra og med indkomståret 2001, skal valget eller  

 fravalget af tonnageskatteordningen, der er bindende for 10 år, træffes  

 senest  

 ved rettidig indgivelse af selvangivelse for indkomståret 2002.
Indkomst ved erhvervsmæssig transport af personer eller  

 gods samt indkomst ved visse nært tilknyttede former for virksomhed kan  

 omfattes af tonnagebeskatningen.
Transportydelsen skal være leveret med  

 rederiets egne skibe, med skibe lejet uden besætning (bareboat-charter) eller  

 med skibe lejet med besætning (time-charter). Dog kan der i et indkomstår  

 højst  

 inddrages time-chartret tonnage svarende til fire gange rederiets egentonnage  

 -  

 herunder bare-boat-chartret tonnage - under tonnageskatteordningen.
Indkomst  

 ved  

 udlejning af skibe kan på visse betingelser omfattes af  

 tonnageskatteordningen.
Den skattepligtige indkomst af virksomhed omfattet af  

 tonnageskatteordningen fastsættes for hvert skib som et fast beløb pr. 100 NT  

 pr. dag, uanset rederiets faktiske driftsresultat.
Den således beregnede  

 indkomst beskattes med den almindelige selskabsskatteprocent.
Der kan ikke  

 foretages fradrag af nogen art i indkomsten, herunder fradrag for  

 afskrivninger  

 på aktiver omfattet af tonnageskatteordningen.
Finansielle nettoindkomster  

 beskattes efter de almindelige regler.
Der er etableret et værn mod  

 overkapitalisering af tonnagebeskattede rederier.
Som nævnt ovenfor kan indkomst ved erhvervsmæssig transport  

 af personer eller gods samt indkomst ved visse nært tilknyttede former for  

 virksomhed omfattes af tonnagebeskatningen.
Ifølge tonnageskattelovens  

 § 10, stk. 2, kan indkomst vedrørende følgende former for  

 virksomhed  

 henføres til beskatning under tonnageskatteordningen, når sådan virksomhed  

 foregår i nær tilknytning til levering af transportydelser omfattet af  

 tonnageskatteordningen:
 Anvendelse af containere.
 Drift af lastnings-, losnings- og  

 vedligeholdelsesfaciliteter.
 Drift af billetkontorer og passagerterminaler.
 Drift af kontorfaciliteter m.v.
 Salg af varer til forbrug om bord.
 Ifølge § 10, stk. 3, opgøres selskabets øvrige  

 indkomst efter skattelovgivningens almindelige regler og udgør sammen med  

 indkomsten efter stk. 1 og 2 selskabets samlede skattepligtige indkomst.
Ifølge § 15, stk. 3, kan der ikke ved  

 indkomstopgørelsen efter tonnageskatteloven foretages fradrag efter  

 skattelovgivningens almindelige regler for udgifter, der vedrører den  

 tonnagebeskattede indkomst.
Vedrører en udgift såvel indkomst, der kan  

 beskattes efter tonnageskatteloven, som anden indkomst, fordeles udgiften  

 forholdsmæssigt efter den samlede bruttoindtjening før afskrivninger og  

 finansielle poster opgjort efter skattelovgivningens almindelige regler.
 Skatteministeriet er i forbindelse med et færgerederis  

 stillingtagen til spørgsmålet om valg eller fravalg af tonnageskatteordningen  

 blevet spurgt om den skattemæssige behandling af kiosksalget om bord til  

 forbrug i land, herunder om opgørelsen af de fradragsberettigede udgifter i  

 forbindelse med kiosksalget efter reglerne i tonnageskattelovens § 15,  

 stk. 3.
 Det er i forbindelse med behandlingen af denne henvendelse  

 konstateret, at den gældende lovtekst øjensynligt er for stramt formuleret i  

 forhold til intentionerne med loven, jf. de almindelige bemærkninger til  

 lovforslaget, L 92, folketingsåret 2001-02, 2. samling.
 Uanset hensigten med loven har en nærmere analyse  

 åbenbaret, at der kan være flere fortolkninger af loven, og at konklusionen  

 må  

 være, at der med den gældende lovtekst ikke er tilstrækkelig sikker hjemmel  

 til  

 at anse en beregnet markedsleje af kioskarealet for at være omfattet af  

 tonnageskatteordningen (hvorfor fradrag af leje af kioskarealet ved  

 opgørelsen  

 af den skattepligtige indkomst af kiosksalget modsvares af en indtægt af  

 kioskarealet ved opgørelsen af den skattepligtige indkomst). Der er alene  

 sikker hjemmel til ved opgørelsen af den skattepligtige indkomst af  

 kiosksalget  

 efter skattelovgivningens almindelige regler at foretage et forholdsmæssigt  

 fradrag efter reglerne i § 15, stk. 3. Dette kan imidlertid   

 i  

 modstrid med intentionerne med loven  indebære højere skattebetaling  

 end  

 beskatning efter skattelovgivningens almindelige regler.
 At den gældende lovtekst er for stramt formuleret i forhold  

 til intentionerne med loven støttes af, at det ved provenuberegningen i  

 forbindelse med indførelsen af tonnageskatteordningen var forudsat, at hele  

 rederierhvervets skattebetaling fremover ville ske efter  

 tonnageskattereglerne.  

 Der blev med andre ord ikke taget hensyn til, at udformningen af  

 tonnageskatteloven medfører, at ordningen ikke omfatter alle dele af indtægt  

 ved rederivirksomhed.
Det bemærkes i den forbindelse, at UK har en  

 tonnageskatteordning, der indebærer, at kiosksalg om bord af alkohol, parfume  

 og chokolade er omfattet af tonnageskatteordningen.
Tilsvarende kan salg af  

 »luksusvarer« som ure, smykker, pelse o.l. til forbrug i land være omfattet  

 af  

 tonnageskatteordningen  inden for 10 pct. af indtægten ved billetsalg,  

 salg af  

 kabiner og salg af mad og drikkevarer til forbrug om bord.
Det samme gælder  

 bortforpagtning af kiosker om bord til tredjemand og indtægt ved veksling af  

 valuta til personligt forbrug.
Den nævnte 10 pct. grænse beregnes rejse for  

 rejse, og hvis grænsen overskrides for en rejse, er indtægten fra salg af  

 »luksusvarer« på denne rejse ikke omfattet af tonnageskatteordningen.
Det bemærkes endvidere, at Norge har en  

 tonnageskatteordning, hvorefter kioskerne skal være bortforpagtet, eventuelt  

 til et koncernselskab.
Der betales herefter en markedsmæssig  

 forpagtningsafgift, der er omfattet af tonnageskatteordningen.
3. Lovforslagets indhold På baggrund heraf foreslås listen i tonnageskattelovens  

 § 10, stk. 2, over de former for virksomhed, der kan beskattes  

 under  

 tonnageskatteordningen, når virksomheden foregår i nær tilknytning til  

 levering  

 af transportydelser, udvidet til at omfatte en beregnet markedsleje ved  

 rederiets egen anvendelse af lokaler om bord og lejeindtægt ved tredjemands  

 leje af lokaler om bord.
 Ifølge tonnageskattelovens § 13 skal rederierne i  

 enhver henseende ved opgørelsen af den indkomst, der kan beskattes efter  

 tonnageskatteordningen, anvende det såkaldte »arms længde« princip, således  

 som  

 dette er omhandlet i ligningslovens § 2, stk. 1.
Ifølge de generelle arms længde-regler skal  

 koncernforbundne foretagender ved opgørelsen af den skattepligtige indkomst  

 anvende de priser og vilkår for handelsmæssige eller økonomiske  

 transaktioner,  

 som kunne have været opnået, hvis transaktionerne var afsluttet mellem  

 uafhængige parter.
Overholdes arms længde-reglerne ikke, kan  

 skattemyndighederne ændre indkomstansættelserne til det, de ville have været,  

 hvis de koncernforbundne selskaber havde handlet indbyrdes på markedsvilkår.  

 Arms længde reglerne har til formål at hindre, at koncernforbundne selskaber  

 ved at fastsætte priser på andre vilkår end de markedsmæssige ved indbyrdes  

 transaktioner vilkårligt kan placere overskud der, hvor man måtte finde det  

 mest fordelagtigt.
Eksempelvis kunne en koncern bestående af et  

 tonnagebeskattet rederi og et selskab uden for rederisektoren have en  

 interesse  

 i at arrangere sig således via interne prisfastsættelser, at en stor del af  

 koncernens overskud placeres i det tonnagebeskattede selskab, hvor skatten er  

 den samme uanset overskuddets størrelse. »Arms længde« reglerne hindrer noget  

 sådant.
 »Arms længde« princippet gælder tillige internt i et  

 rederi, jf. § 13, stk. 2. Det vil sige, at der ved opgørelsen af  

 indkomst, som skal henføres til tonnagebeskatning eller beskatning efter de  

 almindelige regler, skal anvendes de priser og de vilkår, der kunne være  

 opnået, hvis aftaler om transportydelser eller andre ydelser eller om  

 anvendelse af faciliteter m.v. var indgået mellem uafhængige parter.
Disse regler vil også gælde ved opgørelsen af den beregnede  

 markedsleje m.v.
Det bemærkes i den forbindelse, at anvendelsen af »arms  

 længde« reglerne ikke indebærer, at der ved fastsættelsen af markedslejen  

 skal  

 sammenlignes med lejen af tilsvarende lokaler i land.
Ved udleje af lokaler  

 om  

 bord til en uafhængig tredjemand vil der ved fastsættelsen af lejen typisk  

 blive taget hensyn til lejers indtægtsmuligheder, herunder indtægtsmuligheder  

 ved toldfrit salg.
Ved udleje af lokaler om bord til en uafhængig tredjemand  

 vil den uafhængige tredjemand ud over lejen typisk ikke skulle betale  

 rederiet  

 andet og mere end en andel af eventuelle udgifter til fælles markedsføring og  

 administration m.v.  ikke en andel af udgifter til aflønning af  

 besætningen,  

 vedligeholdelse af skibet, bunkerolie etc.
Anvendelsen af »arms længde«  

 reglerne indebærer derfor også, at der ved opgørelsen af rederiets  

 skattepligtige almindelige indkomst af butikker m.v., der drives af rederiet  

 selv, (typisk) alene vil være grundlag for at indrømme fradrag for udgifter,  

 der direkte relaterer til driften af butikker m.v., så som udgifter til  

 varekøb, løn til butikspersonale, beregnet markedsleje og andel af eventuelle  

 udgifter til fælles markedsføring og administration m.v.  men ikke en  

 andel af  

 udgifter til aflønning af besætning i øvrigt, vedligeholdelse af skibet,  

 bunkerolie etc.
Med den foreslåede udvidelse af listen over de former for  

 virksomhed, der kan beskattes under tonnageskatteordningen, når virksomheden  

 foregår i nær tilknytning til levering af transportydelser, kommer den danske  

 tonnageskatteordning i (bedre) overensstemmelse med intentionerne bag  

 ordningen.
Samtidig kommer den danske tonnageskatteordning til i vidt omfang  

 at  

 svare til UKs og Norges tonnageskatteordninger.
 Den gældende tonnageskatteordning er notificeret for  

 Europa-Kommissionen med henblik på afgørelse af spørgsmålet om, hvorvidt  

 støtten er i overensstemmelse med EF-traktatens regler om statsstøtte.  

 Europa-Kommissionen gav den 12. marts 2002 sin godkendelse af støtten, idet  

 støtten ansås for at være i overensstemmelse med artikel 87, stk. 3,  

 litra  

 c, i EF-traktaten.
 Lovforslaget er samtidig med fremsættelsen notificeret for  

 Europa-Kommissionen med henblik på afgørelse af, hvorvidt den foreslåede  

 ændring er i overensstemmelse med EF-traktatens regler om statsstøtte.
4. Økonomiske konsekvenser for stat, amter og  

 kommuner I provenuskønnet i lovforslaget om tonnageskatteordningen  

 var det lagt til grund, at hele rederierhvervets skattebetaling fremover  

 ville  

 ske efter tonnageskattereglerne, herunder den del af rederierhvervet, der  

 driver passagerfærger.
Der var således forudsat, at alle dele af rederiernes  

 indtægt ved rederivirksomhed er omfattet af ordningen og der er ikke taget  

 hensyn til, at udformningen af tonnageskatteloven medfører, at ordningen ikke  

 omfatter alle dele af indtægt ved rederivirksomhed.
Den foreslåede udvidelse  

 af  

 tonnageskatteordningen med en beregnet markedsleje af lokaler m.v. medfører  

 derfor, at ordningen kommer til at svare til det, der blev lagt til grund i  

 provenuskønnet, således at udvidelsen ikke har provenumæssige konsekvenser i  

 forhold til det tilsigtede.
Det anslås rent skønsmæssigt, at den foreslåede  

 udvidelse medfører, at et utilsigtet merprovenu på 15  20 mio. kr.  

 årligt  

 bortfalder.
5. Administrative konsekvenser for stat, amter og  

 kommuner Forslaget har ikke administrative konsekvenser for stat,  

 amter og kommuner i forhold til det tilsigtede med tonnageskatteordningen.
6. Økonomiske konsekvenser for erhvervslivet Forslaget har ikke erhvervsøkonomiske konsekvenser i  

 forhold til det tilsigtede med tonnageskatteordningen.
7. Administrative konsekvenser for erhvervslivet Forslaget har ikke administrative konsekvenser for  

 erhvervslivet i forhold til det tilsigtede med tonnageskatteordningen.
8. Administrative konsekvenser for borgerne Lovforslaget har ikke administrative konsekvenser for  

 borgerne.
9. Miljømæssige konsekvenser Lovforslaget har ikke miljømæssige konsekvenser.
10. Forholdet til EU-retten Den gældende tonnageskatteordning er notificeret for  

 Europa-Kommissionen med henblik på afgørelse af spørgsmålet om, hvorvidt  

 støtten er i overensstemmelse med EF-traktatens regler om statsstøtte.  

 Europa-Kommissionen  

 gav den 12. marts 2002 sin godkendelse af støtten, idet støtten ansås for at  

 være i overensstemmelse med artikel 87, stk. 3, litra c, i EF-traktaten.
 Lovforslaget er samtidig med fremsættelsen notificeret for  

 Europa-Kommissionen med henblik på afgørelse af, hvorvidt den foreslåede  

 ændring er i overensstemmelse med EF-traktatens regler om statsstøtte.
 Loven vil først træde i kraft, når Europa-Kommissionens  

 godkendelse foreligger.
11. Høring Det er skønnet hensigtsmæssigt, at lovforslaget fremsættes  

 så hurtigt som muligt, hvorfor forslaget ikke har været til høring inden  

 fremsættelsen.
Der er herved henset til de berørte færgerederiers mulighed  

 for  

 at indgive (endelig) selvangivelse for indkomståret 2002, hvori der tages  

 (endelig) beslutning om valg eller fravalg af tonnageskatteordningen fra det  

 tidspunkt, hvor tonnageskatteloven fik virkning.
Lovforslaget er samtidig med  

 fremsættelsen sendt til høring hos følgende organisationer m.v.:
 Danmarks Rederiforening, Bilfærgernes Rederiforening,  

 Rederiforeningen for Mindre Skibe, Rederiforeningen af 1895, Advokatrådet,  

 Arbejderbevægelsens Erhvervsråd, Foreningen Danske Revisorer, Foreningen  

 Registrerede Revisorer, Foreningen af Statsautoriserede Revisorer,  

 Kommunernes  

 Landsforening, Københavns Kommune, Frederiksberg Kommune, Amtsrådsforeningen,  

 Skattechefforeningen og Skatterevisorforeningen.
Samlet vurdering af lovforslagets konsekvenser Positive konsekvenser Negative konsekvenser Økonomiske konsekvenser for stat, amter og kommuner Ingen Ingen Administrative konsekvenser for stat, amter og kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget er notificeret for Europa-Kommissionen  

 efter reglerne om statsstøtte.
Bemærkninger til de enkelte bestemmelser Til § 1 Der henvises til de almindelige bemærkninger, afsnit 3.
Til § 2 Til stk. 1 Det foreslås, at skatteministeren fastsætter tidspunktet  

 for lovens ikrafttræden.
Bestemmelsen skal ses på baggrund af, at  

 lovforslaget  

 er notificeret for Europa-Kommissionen til godkendelse i henhold til  

 statsstøttereglerne.
 Loven vil først blive sat i kraft, når Europa-Kommissionens  

 godkendelse foreligger.
Til stk. 2 Det foreslås, at loven, der indebærer en lempelse i forhold  

 til de gældende regler i tonnageskatteloven, skal have virkning fra og med  

 indkomståret 2001. Det vil sige samme virkningstidspunkt som  

 tonnageskatteloven.
Forslaget skal ses på baggrund af overgangsbestemmelserne i  

 tonnageskattelovens § 23, stk. 2. Herefter kan rederier, som vil  

 kunne vælge tonnageskatteordningen fra det tidspunkt, hvor loven har virkning  

 (d.v.s. indkomståret 2001), træffe valg om anvendelse af ordningen senest ved  

 rettidig indgivelse af selvangivelse for det andet indkomstår, hvor ordningen  

 vil kunne anvendes.
Er tonnagebeskatning ikke valgt senest ved rettidig  

 indgivelse af selvangivelse for det andet indkomstår, hvor ordningen vil  

 kunne  

 anvendes, regnes 10-års-perioden fra og med det indkomstår, hvor loven får  

 virkning.
Det vil sige, at for rederier, der kan anvende  

 tonnageskatteordningen  

 fra og med indkomståret 2001, skal valget eller fravalget af  

 tonnageskatteordningen, der er bindende for 10 år, træffes senest ved  

 rettidig  

 indgivelse af selvangivelse for indkomståret 2002.
Til stk. 3 Valg eller fravalg af tonnagebeskatning er bindende for  

 rederiet i en periode på 10 år regnet fra påbegyndelsen af det indkomstår,  

 hvor  

 tonnagebeskatning første gang kan vælges.
 Loven indebærer som nævnt en lempelse i forhold til de  

 gældende regler i tonnageskatteloven.
 Det foreslås derfor, rederier, der har fravalgt  

 tonnagebeskatningen, helt ekstraordinært skal kunne ændre deres valg og vælge  

 tonnagebeskatning fra og med indkomståret 2001. Valgmuligheden gælder (alene)  

 for rederier, der hvis de havde valgt tonnagebeskatning, ville have indkomst  

 som nævnt i tonnageskattelovens § 10, stk. 2, nr. 6 eller 7. Det  

 vil  

 sige for færgerederier, der med valg af tonnagebeskatning vil have indkomst,  

 der er omfattet af tonnageskattelovens § 10, stk. 2, nr. 6 eller 7.
 Efter forslaget kan skatteansættelser foretaget i henhold  

 til det tidligere foretagne valg genoptages efter anmodning fra den  

 skattepligtige.
Skattekontrollovens § 35 indeholder regler om  

 ekstraordinær genoptagelse.
Efter forslaget skal fristerne i  

 skattestyrelseslovens § 35, stk. 2, for ekstraordinær genoptagelse  

 finde tilsvarende anvendelse, dog at fristen på 6 måneder efter, at den  

 skattepligtige er kommet til kundskab om det forhold, der begrunder  

 fravigelsen  

 af fristerne i lovens § 34 for ordinær genoptagelse, regnes fra lovens  

 ikrafttræden, jf. at loven først træder i kraft, når Europa-Kommissionens  

 godkendelse foreligger.
Ligeledes skal bestemmelsen i skattestyrelseslovens  

 § 35, stk. 4, finde tilsvarende anvendelse.
Det vil sige, at  

 tilbagebetalingskrav som følge af den ændrede ansættelse ikke er omfattet af  

 1908-lovens 5-års forældelsesfrist.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 264 af 8. maj 2002 om beskatning af rederivirksomhed  

 (tonnageskatteloven) foretages følgende ændring:
 § 10.  

  

 Indkomst omfattes af tonnageskatteordningen, når den kan henføres til  

 transportydelser leveret ved anvendelse af skibe som nævnt i § 6, eller  

 ydelser i nær tilknytning hertil, jf. stk. 2.
 Stk. 2.  

  

 Ud over  

 levering af transportydelser som nævnt i stk. 1 henføres indkomst  

 vedrørende følgende former for virksomhed til beskatning under  

 tonnageordningen, når sådan virksomhed foregår i nær tilknytning til levering  

 af transportydelser omfattet af tonnageskatteordningen:
 1.  

  

 I  

  

 § 10, stk. 2,  

  

 indsættes  

 efter nr. 5 som nr. 6 og 7:
 »6)  

 	  

    

 En beregnet  

 markedsleje ved rederiets egen anvendelse af lokaler om bord.
7)  

 	  

    

 Lejeindtægt ved  

 udleje af lokaler om bord.« 1)  

 	  

    

 Anvendelse af  

 containere.
 2)  

 	  

    

 Drift af  

 lastnings-, losnings- og vedligeholdelsesfaciliteter.
 3)  

 	  

    

 Drift af  

 billetkontorer og passagerterminaler.
 4)  

 	  

    

 Drift af  

 kontorfaciliteter m.v.
 5)  

 	  

    

 Salg af varer til  

 forbrug om bord.
 Stk. 3.  

  

 Selskabets øvrige indkomst opgøres efter skattelovgivningens almindelige  

 regler og udgør sammen med indkomsten efter stk. 1 og 2 selskabets  

 samlede skattepligtige indkomst.
