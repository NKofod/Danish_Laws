 Cirkulæreskrivelse  

 om nye regler om separation og skilsmisse - fravalg af vilkårsforhandling mv.
 Ved cirkulæreskrivelser af 21. december 2004 orienterede Familiestyrelsen  

 statsamterne om den regelforenkling på skilsmisseområdet, der trådte i kraft  

 den 1. januar 2005. Samtidig anmodede styrelsen statsamterne om bemærkninger  

 til det nye regelsæt.
 På baggrund af en række henvendelser fra statsamterne skal  

 styrelsen præcisere de nye regler på følgende punkter:
1. Beslutning om afholdelse af vilkårsforhandling trods  

 ægtefællernes fravalg Ved regelforenklingen blev ægteskabslovens § 44, stk. 1,  

 ændret, således at ægtefællerne kan fravælge vilkårsforhandling i sager om  

 separation og skilsmisse.
Formålet med dette er bl.a. at undgå unødvendige  

 forsinkelser  

 af behandlingen af disse sager.
 Ægtefællerne skal foretage et aktivt fravalg af  

 vilkårsforhandlingen, hvis de mener, at de ikke har behov for at få  

 vejledning  

 fra statsamtet i anledning af separationen eller skilsmissen.
Hvis særlige omstændigheder taler for det, kan statsamtet  

 bestemme, at der skal foretages vilkårsforhandling, selvom ægtefællerne ikke  

 mener at have behov herfor.
På den måde sikres ægtefællerne den fornødne  

 vejledning,  

 hvis de f.eks. har aftalt et vilkår, der indikerer, at de ikke kan overskue  

 konsekvenserne  

 af separationen eller skilsmissen.
 Udgangspunktet er således, at ægtefællerne kan fravælge  

 deltagelse i vilkårsforhandling, og at statsamtet skal respektere dette.  

 Statsamtet  

 skal derfor ikke i hver enkelt sag sikre sig, at parterne kan overskue  

 konsekvenserne af separationen eller skilsmissen.
 I cirkulæreskrivelse af 21. december 2004 om behandling af  

 sager om separation og skilsmisse er beskrevet en række situationer, hvor  

 statsamtet efter en konkret vurdering bør overveje at indkalde til  

 vilkårsforhandling,  

 selvom ægtefællerne har fravalgt denne.
 Dette betyder ikke, at statsamtet altid skal sikre sig, at  

 sagen ikke er omfattet af en af disse situationer, men hvis sagen kan være  

 omfattet af en af de nævnte situationer - eller hvis der i øvrigt er grund  

 til  

 det - kan statsamtet bestemme, at der skal afholdes vilkårsforhandling.
Beslutningen om afholdelse af vilkårsforhandling træffes ud fra  

 de oplysninger, der fremgår af ansøgningen med bilag samt de oplysninger om  

 parterne, som statsamtet i øvrigt måtte være i besiddelse af.
Statsamtet skal  

 således som udgangspunkt ikke indhente yderligere oplysninger til brug for  

 denne beslutning.
Hvis der er usikkerhed om f.eks. ægtefællernes forståelse af et  

 bestemt vilkår, skal statsamtet søge dette afklaret.
Dette kan ske telefonisk  

 eller skriftligt, inden der træffes beslutning om afholdelse af  

 vilkårsforhandling.
Det bemærkes i den forbindelse, at et mangelfuldt eller  

 fejlagtigt udfyldt ansøgningsskema ikke bør begrunde indkaldelse til  

 vilkårsforhandling, medmindre manglerne - efter en konkret vurdering - giver  

 statsamtet anledning hertil.
I stedet bør statsamtet anmode ægtefællerne om  

 at  

 berigtige manglerne eller indsende et nyt ansøgningsskema.
Berigtigelsen kan  

 foretages telefonisk.
Styrelsen finder heller ikke, at der generelt er grundlag for  

 at bestemme, at der skal afholdes vilkårsforhandling, blot fordi ægtefællerne  

 har fælles børn under 15 år.
I disse situationer er der normalt heller ikke  

 grundlag for at tilbyde ægtefællerne at deltage i vilkårsforhandling og  

 udsætte  

 behandlingen af anmodningen om separation eller skilsmisse på ægtefællernes  

 stillingtagen hertil.
Hvis statsamtet mener, at ægtefællerne har behov for  

 orientering eller rådgivning om forældremyndighed, samvær, underholdsbidrag  

 m.v., der ikke har betydning for ansøgningen om separation eller skilsmisse,  

 bør statsamtet i stedet tilbyde dem denne rådgivning e.lign., uden at lade  

 dette foregå i tilknytning til en vilkårsforhandling.
Dette kan f.eks. ske  

 samtidig med udsendelsen af bevillingen.
2. Sagsbehandling om forældremyndighed ved fravalg af  

 vilkårsforhandling En del henvendelser har drejet sig om fortsat fælles  

 forældremyndighed efter separation og skilsmisse, når parterne fravælger  

 vilkårsforhandlingen.
Hertil kan styrelsen oplyse, at der altid skal udleveres  

 dokumentation for fælles forældremyndighed, når den fælles forældremyndighed  

 fortsætter efter separation og skilsmisse.
Dette gælder også ved fravalg af  

 vilkårsforhandling.
 Hvis der er tvivl om forældreskabet til et barn, må statsamtet  

 dog ikke udlevere dokumentation for fælles forældremyndighed.
Der henvises i øvrigt til cirkulæreskrivelse af 14. december  

 2001 om fælles forældremyndighed ved separation og skilsmisse, der fortsat er  

 gældende.
Indholdet af denne skrivelse er dog på nogle punkter ændret som  

 følge  

 af ændringerne pr. 1. oktober 2004 af reglerne om forældremyndighed, jf.  

 cirkulæreskrivelse af 27. september 2004 om anmeldelse af aftaler om  

 forældremyndighed.  

 Endvidere bemærkes, at dokumentationen for fælles forældremyndighed nu hedder  

 Erklæring om fortsat fælles forældremyndighed efter separation eller  

 skilsmisse.
I den forbindelse kan styrelsen anbefale, at statsamterne  

 benytter afkrydsningsmodellen, selvom der ikke afholdes  

 vilkårsforhandling.
I  

 så fald udskrives de relevante dokumenter automatisk, bl.a.  

 fremsendelsesskrivelser, bevillinger m.v.
 Endvidere bemærkes, at ved aftale om ophævelse af fælles  

 forældremyndighed skal der ikke længere udfærdiges en resolution, hvorved  

 aftalen godkendes, jf. skrivelse af 12. november 2004 om aftaler om  

 forældremyndighed der indgås under møder i statsamterne.
3. Skilsmisse uden udtrykkeligt samtykke Styrelsen har i pkt. 3.2. i cirkulæreskrivelse af 21. december  

 2004 om behandling af sager om separation og skilsmisse bl.a. fastsat en  

 svarfrist  

 på 20 dage, når statsamtet udsender varslingsbrev nr. 2 med afleveringsattest  

 eller modtagelsesbevis.
Denne frist er fastsat for at give modparten mulighed  

 for at reagere, hvis han eller hun er uenig i, at der meddeles skilsmisse på  

 separationsvilkårene.
 Nogle statsamter har oplyst, at denne svarfrist kan medføre en  

 længere sagsbehandlingstid i disse separations- og skilsmissesager, således  

 at  

 statsamterne får vanskeligt ved at overholde de aftalte resultatmål for  

 sagsbehandlingstiden i disse sager.
 Styrelsen må henvise statsamterne til at drøfte dette spørgsmål  

 med Indenrigs- og Sundhedsministeriet, hvis antallet af disse sager har et så  

 stort omfang, at det generelt vil påvirke sagsbehandlingstiden.
4. Ansøgning om børne- og ægtefællebidrag Hvis et statsamt modtager en ansøgning om børne- eller  

 ægtefællebidrag under behandlingen af en ansøgning om separation eller  

 skilsmisse uden vilkårsforhandling, bør statsamtet behandle bidragssagen,  

 selvom der ikke skal afholdes møde med ægtefællerne, og selvom bidragssagen  

 ellers skulle have været behandlet af et andet statsamt.
Der henvises til  

 cirkulæreskrivelse af 28. oktober 2002 om stedlig kompetence i familieretlige  

 sager.
* Endelig bemærkes, at styrelsen har modtaget en række andre  

 forslag til ændring af behandlingen af separations- og skilsmissesager,  

 herunder forslag til ændring af ansøgningsblanketterne.
Styrelsen er i færd  

 med  

 at drøfte disse forslag med Den Familieretlige Arbejdsgruppe.
Reviderede  

 blanketter  

 m.v. vil blive udsendt hurtigst muligt.
