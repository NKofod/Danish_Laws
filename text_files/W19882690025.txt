 En ansøgning om at konvertere en boliviansk hhv. peruviansk  

 amatør-radiosendetilladelse til en tilsvarende dansk tilladelse blev afslået  

 af Teleinspektionen, idet der ikke foreligger aftale mellem de pågældende  

 lande og Danmark om gensidig anerkendelse af udstedte tilladelser.  

 Generaldirektoratet fandt ikke anledning til at omgøre Teleinspektionens  

 afgørelse.
 GENERALDIREKTORATETS AFGØRELSE:
 Generaldirektoratets afgørelse af 3. oktober 1988:
 »I brev af 27. juli 1988 har De påklaget Teleinspektionens afslag af  

 26. juli 1988 på Deres ansøgning om udstedelse af en dansk  

 amatør-radiosendetilladelse på grundlag af Deres bolivianske hhv. peruvianske  

 amatør-radiosendetilladelser.
 I anledning af Deres klage har ministeriet indhentet en udtalelse af 22.  

 september 1988 fra Teleinspektionen.
Det fremgår af Teleinspektionens udtalelse, - at udstedelse af danske amatør-radiosendetilladelser på grundlag af  

 udenlandske tilladelser normalt er betinget af, at der foreligger  

 gensidighedsaftale mellem Danmark og det vedkommende lands  

 teleadministration, og - at der i andre tilfælde kan udstedes amatør-radiosendetilladelse,  

 såfremt der foreligger tilstrækkelig dokumentation for kravene til de prøver  

 m.v., som er grundlag for den udenlandske tilladelse.
 Teleinspektionen lægger vægt på, at det i forbindelse med udstedelse af  

 amatør-radiosendetilladelser sikres, at den pågældende er i besiddelse af den  

 her i landet krævede tekniske viden.
Ifølge det af Teleinspektionen oplyste foreligger der ikke  

 gensidighedsaftaler mellem Danmark og hhv.
Peru og Bolivia vedrørende  

 amatør-radiosendetilladelser, og der foreligger ikke i Deres tilfælde  

 tilstrækkelig dokumentation for kravene til de prøver m.v., som er grundlaget  

 for Deres udenlandske tilladelser.
