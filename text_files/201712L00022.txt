Fremsat den 4. oktober 2017 af beskæftigelsesministeren (Troels Lund Poulsen) Forslag til Lov om ændring af lov om indretning m.v. af visse produkter (Konsekvensændringer som følge af EU-forordninger om tovbaneanlæg og personlige værnemidler m.v.) § 1 I lov nr. 155 af 20. februar 2013 om indretning m.v. af visse produkter, som ændret ved § 2 i lov nr. 238 af 18. marts 2014, foretages følgende ændringer:
 1. Fodnoten til lovens titel affattes således:
»Loven indeholder bestemmelser, der gennemfører Europa-Parlamentets og Rådets direktiv 2006/42/EF af 17. maj 2006 om maskiner og om ændring af direktiv 95/16/EF, EU-Tidende 2006, nr.
L 157, side 24, som senest ændret ved Europa-Parlamentets og Rådets direktiv af 26. februar 2014 om harmonisering af medlemsstaternes love om elevatorer og sikkerhedskomponenter til elevatorer, EU-Tidende 2014, nr.
L 96, side 251, Europa-Parlamentets og Rådets direktiv 2014/34/EU af 26. februar 2014 om harmonisering af medlemsstaternes love om materiel og sikringssystemer til anvendelse i en potentielt eksplosiv atmosfære, EU-Tidende 2014, nr.
L 96, side 309, Europa-Parlamentets og Rådets direktiv 2014/33/EU af 26. februar 2014 om harmonisering af medlemsstaternes love om elevatorer og sikkerhedskomponenter til elevatorer, EU-Tidende 2014, nr.
L 96, side 251, Europa-Parlamentets og Rådets direktiv 2014/68/EU af 15. maj 2014 om harmonisering af medlemsstaternes lovgivning om tilgængeliggørelse på markedet af trykbærende udstyr, EU-Tidende 2014, nr.
L 189, side 164, Europa-Parlamentets og Rådets direktiv 2010/35/EU af 16. juni 2010 om transportabelt trykbærende udstyr og om ophævelse af Rådets direktiv 76/767/EØF, 84/525/EØF, 84/526/EØF, 84/527/EØF og 1999/36/EF, EU-Tidende 2010, nr.
L 165, side 1, Europa-Parlamentets og Rådets direktiv 2014/29/EU af 26. februar 2014 om harmonisering af medlemsstaternes love om tilgængeliggørelse af simple trykbeholdere på markedet, EU-Tidende 2014, nr.
L 96, side 45, og Rådets direktiv 75/324/EØF af 20. maj 1975 om tilnærmelse af medlemsstaternes lovgivning om aerosoler, EU-Tidende 1975, nr.
L 147, side 40, som senest ændret ved Kommissionens direktiv 2013/10/EU af 19. marts 2013 om ændring af Rådets direktiv 75/324/EØF om tilnærmelse af medlemsstaternes lovgivning om aerosoler med henblik på at tilpasse dets bestemmelser om etikettering til Europa-Parlamentets og Rådets forordning (EF) nr. 1272/2008 om klassificering, mærkning og emballering af stoffer og blandinger, EU-Tidende 2013, nr.
L 77, side 20. I loven er der medtaget visse bestemmelser fra Europa-Parlamentets og Rådets forordning (EU) 2016/424 af 9. marts 2016 om tovbaneanlæg og om ophævelse af direktiv 2000/9/EF, EU-Tidende 2016, nr.
L 81, side 1, og Europa-Parlamentets og Rådets forordning (EU) 2016/425 af 9. marts 2016 om personlige værnemidler og om ophævelse af Rådets direktiv 89/686/EØF, EU-Tidende 2016, nr.
L 81, side 51. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af disse bestemmelser i loven er således udelukkende begrundet i praktiske hensyn og berører ikke forordningens umiddelbare gyldighed i Danmark.« 2. § 2 affattes således:
 »Loven finder anvendelse på følgende produkter, der er omfattet af direktiver eller forordninger om harmonisering af medlemsstaternes lovgivning:
 1) Maskiner, herunder dertil hørende udskifteligt udstyr, sikkerhedskomponenter, hejse- og løftetilbehør, kæder, tove, stropper, aftagelige kraftoverføringsaksler samt delmaskiner.
 2) Materiel og sikringssystemer til anvendelse i en potentielt eksplosiv atmosfære, herunder dertil hørende sikkerheds-, kontrol- og reguleringsanordninger samt komponenter.
 3) Elevatorer og sikkerhedskomponenter til elevatorer.
 4) Trykbærende udstyr, herunder beholdere, rørsystemer, sikkerhedstilbehør og trykbærende tilbehør, herunder eventuelle elementer, der er fastgjort til trykbærende dele, såsom flanger, studse og dyser, koblinger, understøtninger og løftekroge.
 5) Transportabelt trykbærende udstyr, herunder alle trykbeholdere, tanke, batterikøretøjer, multielement gascontainere (MEGCs) samt dertil hørende ventiler og eventuelt andet tilbehør, når udstyret anvendes til transport af visse gasser og farlige stoffer.
 6) Simple trykbeholdere, der er seriefremstillet.
 7) Aerosolbeholdere.
 8) Tovbaneanlæg til personbefordring, herunder dertil hørende delsystemer og sikkerhedskomponenter.
9) Personlige værnemidler, herunder dertil hørende udskiftelige dele, der er nødvendige for udstyrets beskyttende funktion samt forbindelsessystemer til udstyret.« 3. Efter § 3 indsættes i kapitel 1:
»§ 3 a.
Lovens kapitel 2 finder ikke anvendelse i det omfang, der i en forordning er fastsat bestemmelser om forpligtelser for fabrikanter, importører og distributører m.fl.
Stk. 2. Beskæftigelsesministeren kan fastsætte regler om indretning m.v. på de nærmere bestemte områder, hvor det i en forordning er overladt til medlemsstaterne at fastsætte regler.« 4. I § 12, stk. 1, ændres »i medfør af denne lov eller i Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter.« til: »i medfør af denne lov, i forordninger om produkter, der er omfattet af denne lov, jf. § 2, eller i forordninger om markedsovervågning af produkter.« 5. I § 12, stk. 2, indsættes efter »de i §§ 6-11 nævnte personer«: »eller over for de personer, der er nævnt i forordninger om produkter, der er omfattet af denne lov, jf. § 2, eller de personer, der er nævnt i forordninger om markedsovervågning af produkter.« 6. I § 13 ændres »§§ 6-11« til: »§12, stk. 2,«.
 7. I § 14, stk. 1, 1. pkt., ændres  »eller efter Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter og om ophævelse af Rådets forordning (EØF) nr. 339/93« til: », efter forordninger om produkter, der er omfattet af denne lov, eller efter forordninger om markedsovervågning«, og i 2. pkt. ændres  »samt forpligtede efter regler udstedt i medfør af denne lov« til: », forpligtede efter regler udstedt i medfør af denne lov samt de personer, der er nævnt i forordningerne,«.
 8. I § 14, stk. 4, 1. pkt., ændres »og efter regler udstedt i medfør af denne lov« til: », efter regler udstedt i medfør af denne lov, efter forordninger om produkter, der er omfattet af denne lov,«.
 9. I § 17, stk. 1, 1. pkt., ændres »eller med Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter og om ophævelse af Rådets forordning (EØF) nr. 339/93« til:
 », med forordninger om produkter, der er omfattet af denne lov, eller med forordninger om markedsovervågning af produkter,«.
 10. I § 17 indsættes efter stk. 1 som nyt stykke:
»Stk. 2. Indebærer et produkt, der er omfattet af denne lov, en risiko for menneskers sundhed eller sikkerhed eller en risiko for husdyrs eller formuegoders sikkerhed, selv om det opfylder kravene i denne lov, regler udstedt i medfør af denne lov, forordninger om produkter, der er omfattet af denne lov, eller forordninger om markedsovervågning, kan kontrolmyndigheden træffe afgørelse om eller påbyde at forholdene bringes i orden straks eller inden en frist.
Kontrolmyndigheden kan påbyde, 1) at der træffes alle de fornødne foranstaltninger til at sikre, at det pågældende produkt, når det er bragt i omsætning, ikke længere udgør denne risiko, 2) at produktet trækkes tilbage fra markedet, eller 3) at produktet tilbagekaldes fra markedet.« Stk. 2-4 bliver herefter stk. 3-5.
11. I § 17, stk. 2, 1. pkt., der bliver stk. 3, 1. pkt., ændres »til afgørelse af, om et påbud skal gives.« til: »til vurdering af, om der kan træffes afgørelse efter stk. 1 eller  2, herunder om et påbud skal gives.«, og i 2. pkt. indsættes efter »har fået et påbud«: »eller en afgørelse efter stk. 1.« 12. I § 17, stk. 4, der bliver stk. 5, ændres »stk. 1 og 2« til: »stk. 1-3«.
13. I § 20, stk. 1, ændres »i § 2.« til: »og forordningerne om produkter omfattet af denne lov, jf. § 2.« 14. I § 21 indsættes efter stk. 2 som nyt stykke:
»Stk. 3. Inden beskæftigelsesministeren fastsætter regler efter stk. 1, skal der indhentes en udtalelse fra Offshoresikkerhedsrådet.« Stk. 3 bliver herefter stk. 4.
 15. § 27, stk. 1, affattes således:
»Stk. 1. Medmindre højere straf er forskyldt efter anden lovgivning, straffes med bøde den, som 1) overtræder § 4, stk. 1 eller 2, § 6, stk. 1 eller 2, § 8, stk. 1 eller 2, § 9, stk. 1 eller 2, eller § 14, stk. 1, overtræder forordninger om produkter, der er omfattet af denne lov, jf. § 2, eller overtræder forordninger om markedsovervågning, 2) ikke efterkommer påbud eller forbud efter denne lov eller ikke efterkommer afgørelser, herunder påbud eller forbud efter forordninger om produkter, der er omfattet af denne lov, jf. § 2, eller efter forordninger om markedsovervågning.« 16. I § 27, stk. 2, nr. 2, ændres »efter Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter og om ophævelse af Rådets forordning (EØF) nr. 339/93« til: », efter forordninger om produkter, der er omfattet af denne lov, eller efter forordninger om markedsovervågning.« § 2 Stk. 1. Loven træder i kraft den 21. april 2018, jf. dog stk. 2.
 Stk. 2. § 1, nr. 15 og 16, træder i kraft den 21. marts 2018.
Bemærkninger til lovforslaget Almindelige bemærkninger Indholdsfortegnelse 1. Indledning 2. Lovforslagets hovedindhold 2.1. Gældende ret 2.2. Overvejelser og den foreslåede ordning 3. Økonomiske og administrative konsekvenser for det offentlige 4. Økonomiske og administrative konsekvenser for erhvervslivet m.v.
5. Administrative konsekvenser for borgerne 6. Miljømæssige konsekvenser 7. Forholdet til EU-retten 8. Hørte myndigheder og organisationer m.v.
9. Sammenfattende skema 1. Indledning Lovforslaget har til formål at opdatere, tilpasse og fremtidssikre den danske gennemførelse af en række EU-regler med krav om produktsikkerhed for de produkter, der er omfattet af loven, samt håndhævelsen af kravene i Danmark.
 Baggrunden for lovforslaget er, at to direktiver, der er omfattet af lovens område  direktiv om tovbaneanlæg til personbefordring samt direktiv om personlige værnemidler  erstattes af EU-forordninger, der skal anvendes fra 21. april 2018. EU-forordninger gælder direkte i medlemslandene og må ikke implementeres i den nationale lovgivning, men der stilles fortsat krav om, at medlemslandene har nationale regler til håndhævelse af kravene i forordningerne, samt at medlemslandene fastsætter sanktioner, herunder eventuelt straf, for overtrædelse af reglerne.
Derudover er flere af de direktiver, der er implementeret via loven, erstattet af nye direktiver.
Endvidere er der udsigt til, at der inden for en overskuelig fremtid vil blive udstedt flere nye forordninger, der skal erstatte de direktiver, der er omfattet af lovens område.
Det foreslås derfor, at lovens område tilpasses til den fremtidige regelstruktur i EU, således at både regler om håndhævelse og sanktionering af EU-forordningerne samt implementering af direktiver vedr. produkterne kan indeholdes i loven. Ændringen vil medføre, at det ikke længere er nødvendigt at ændre loven hver gang et direktiv, der er omfattet er loven, erstattes af en forordning.
Derudover vil det tydeligere fremgå af lovens anvendelsesområde, hvilke produkter der er omfattet af loven.
Derudover indeholder lovforslaget mindre tilpasninger til forordningerne om tovbaneanlæg og personlige værnemidler samt de senest ændrede direktiver.
De to nye forordninger samt de seneste ændringer af direktiver, som loven gennemfører i dansk ret, indeholder bl.a. en ny bestemmelse om, at myndighederne i medlemsstaterne skal have hjemmel til at gennemføre foranstaltninger i forhold til produkter, der  uanset at produkterne lever op til de gældende regler  udgør en risiko for menneskers sikkerhed eller sundhed eller udgør en risiko for husdyrs eller formuegoders sikkerhed.
Lovforslaget indeholder på den baggrund en bestemmelse om, at kontrolmyndigheden kan træffe afgørelse i forhold til produkter, der udgør en risiko, uanset at produkterne lever op til de gældende bestemmelser.
 EU-Kommissionen har varslet, at der vil komme et forslag til en ny forordning om markedsovervågning i 2017. Det foreslås derfor, at den meget specifikke henvisning til forordning 765/2008 om akkreditering og markedsovervågning i loven erstattes af en mere generel henvisning til forordninger om markedsovervågning af produkter.
2. Lovforslagets hovedindhold 2.1. Gældende ret I lov nr. 155 af 20. februar 2013 om indretning m.v. af visse produkter er EU's harmoniseringslovgivning for produktsikkerhed på de områder, som Arbejdstilsynet har ansvaret for at gennemføre i dansk ret, samlet i én lov.
Loven sætter rammen for implementeringen af en række EU-direktiver, der skal sikre, at visse produkter opfylder en række væsentlige indretningskrav for at kunne blive bragt i omsætning og blive gjort tilgængelige i EU.
Selve implementeringen sker ved, at beskæftigelsesministeren bemyndiges til at fastsætte den nærmere regulering for disse produkter, der udmøntes i en række bekendtgørelser, som implementerer EU-direktivernes fulde tekst.
Endvidere sikrer loven, at Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter kan håndhæves i Danmark inden for lovens område.
 Loven vedrører produkter, der er omfattet af de i § 2, stk. 1, nævnte direktiver med senere ændringer, jf. § 2, stk. 2. Der er tale om følgende direktiver:
 Europa-Parlamentets og Rådets direktiv 2006/42/EF af 17. maj 2006 om maskiner og om ændring af direktiv 95/16/EF (omarbejdning),  Europa-Parlamentets og Rådets direktiv 94/9/EF af 23. marts 1994 om indbyrdes tilnærmelse af medlemsstaternes lovgivning om materiel og sikringssystemer til anvendelse i eksplosionsfarlig atmosfære,  Europa-Parlamentets og Rådets direktiv 95/16/EF af 29. juni 1995 om indbyrdes tilnærmelse af medlemsstaternes lovgivning om elevatorer,  Europa-Parlamentets og Rådets direktiv 2000/9/EF af 20. marts 2000 om tovbaneanlæg til personbefordring,  Europa-Parlamentets og Rådets direktiv 97/23/EF af 29. maj 1997 om indbyrdes tilnærmelse af medlemsstaternes lovgivning om trykbærende udstyr,  Europa-Parlamentets og Rådets direktiv 2010/35/EU af 16. juni 2010 om transportabelt trykbærende udstyr og om ophævelse af Rådets direktiv 76/767/EØF, 84/525/EØF, 84/526/EØF, 84/527/EØF og 1999/36/EF,  Europa-Parlamentets og Rådets direktiv 2009/105/EF af 16. september 2009 om simple trykbeholdere,  Rådets direktiv 75/324/EØF af 20. maj 1975 om tilnærmelse af medlemsstaternes lovgivning om aerosoler.
  Rådets direktiv 89/686/EØF af 21. december 1989 om indbyrdes tilnærmelse af medlemsstaternes lovgivninger om personlige værnemidler.
Loven regulerer, hvem der er forpligtede i forhold til indretning m.v. af produkterne, og hvad pligterne i hovedtræk består i.
Loven indeholder alene krav til indretningen m.v. af de omhandlede produkter og således ikke krav til selve anvendelsen af produkterne.
Krav til selve anvendelsen af produkterne er reguleret i arbejdsmiljølovgivningen.
 Da der er tale om EU-direktiver, der tilsigter harmonisering af reglerne i medlemsstaterne, kan Danmark ikke indføre nationale regler, som afviger fra EU-reglerne.
2.2. Overvejelser og den foreslåede ordning Med forordninger på områderne for personlige værnemidler og tovbaneanlæg gennemføres en regulering, som har direkte virkning i medlemsstaterne, og som derfor ikke må implementeres i danske retsregler.
Som følge heraf nødvendiggør vedtagelsen af forordning nr. 2016/425 om personlige værnemidler og om ophævelse af Rådets direktiv 89/686/EØF samt forordning nr. 2016/424 om tovbaneanlæg og om ophævelse af direktiv 2000/9/EF, at lov om indretning m.v. af visse produkter ikke længere finder anvendelse på de områder, som er reguleret i forordningerne, og at loven alene giver adgang til håndhævelse af forordningerne og fastsættelse af sanktioner som fx straf for overtrædelse af forordningerne.
Det forventes endvidere, at ændringer på områderne i de gældende EU-direktiver, som i dag er implementeret via lov om indretning m.v. af visse produkter, fremover i langt højere grad vil ske i form af gennemførelse af forordninger.
Dette skyldes, at der er tale om områder, der er omfattet af indre markedsregulering, der totalharmoniserer reglerne på området inden for EU.
Medlemsstaterne må hverken stille færre eller flere krav på disse områder end de, der fremgår af EU-reglerne.
Derfor anser EU-Kommissionen forordninger som det mest hensigtsmæssige retlige instrument til at indføre klare og detaljerede bestemmelser, som ikke giver medlemsstaterne mulighed for uens gennemførelse.
For at loven kan rumme, at der sker ændringer i reguleringsformen  fra direktivregulering til EU-forordninger  foreslås det, at formuleringen af lovens anvendelsesområde ændres, således at der henvises til produkttypen (fx maskiner, elevatorer osv.) i stedet for at henvise til definitionen af et produkt i et nærmere navngivet direktiv, som tilfældet er i dag.
Samtidig foreslås det, at bestemmelserne om fabrikanters, importørers og distributørers m.fl. forpligtelser i lovens kapitel 2 ikke skal gælde, hvis disse forpligtelser er reguleret i EU-forordninger om produkter, der er omfattet af lovens anvendelsesområde.
 De to nye forordninger samt de seneste ændringer af direktiver, som med lovforslaget foreslås gennemført i dansk ret, indeholder en ny bestemmelse om, at myndighederne i medlemsstaterne skal have hjemmel til at gennemføre foranstaltninger i forhold til produkter, der  uanset at produkterne lever op til de gældende regler  udgør en risiko for menneskers sikkerhed eller sundhed eller en risiko for husdyrs eller formuegoders sikkerhed.
 Det foreslås på den baggrund, at der indføres en bestemmelse om, at kontrolmyndigheden kan træffe afgørelse i forhold til produkter, der udgør en risiko, uanset at produkterne lever op til de gældende bestemmelser.
Det foreslås endvidere, at bestemmelsen om refusion af kontrolmyndighedens udgifter til indhentelse af sagkyndige erklæringer, fx i form af en test, præciseres, så bestemmelsen både gælder i situationer, hvor der gives påbud og i situationer, hvor der træffes afgørelse om, at et produkt er i strid med de gældende regler, jf. § 17, stk. 1, eller at produktet indebærer en risiko for menneskers sikkerhed eller sundhed eller for husdyrs eller formuegoders sikkerhed, jf. § 17, stk. 2. Baggrunden for forslaget er, at påbud alene gives i de tilfælde, hvor fabrikanten, importøren eller distributøren afviser at træffe foranstaltninger efter at have modtaget en afgørelse om, at et produkt er i strid med reglerne eller udgør en risiko.
Det var hensigten med det oprindelige lovforslag i 2012, at muligheden for refusion skulle gælde både afgørelser og påbud, og de økonomiske konsekvenser af dette var indregnet i lovforslaget i 2012. Ved en fejl fremgik det ikke tydeligt af lovforslaget.
Der er derfor alene tale om en præcisering af bestemmelsen.
 Lovforslaget indeholder i øvrigt forslag til en bestemmelse om indhentelse af en udtalelse fra Offshoresikkerhedsrådet, inden der fastsættes nye regler, og bestemmelser om straf for overtrædelse af forordninger om produkter, der er omfattet af loven.
3. Økonomiske og administrative konsekvenser for det offentlige Forslaget vurderes ikke at have økonomiske og administrative konsekvenser for det offentlige.
 4. Økonomiske og administrative konsekvenser for erhvervslivet m.v.
Forslaget vurderes ikke at have væsentlige økonomiske og administrative konsekvenser for erhvervslivet.
Den foreslåede hjemmel i lovforslagets § 1, nr. 10, til at træffe foranstaltninger i forhold til produkter, der udgør en risiko, uanset at produkterne lever op til de gældende bestemmelser, kan få mindre erhvervsøkonomiske konsekvenser.
Da hjemlen hertil forventes anvendt meget sjældent, vurderes disse dog at blive af meget begrænset omfang.
5. Administrative konsekvenser for borgerne Forslaget vurderes ikke at have administrative konsekvenser for borgerne.
6. Miljømæssige konsekvenser Forslaget vurderes ikke at have miljømæssige konsekvenser.
7. Forholdet til EU-retten Lovforslaget indeholder ændringer, der skaber hjemmel til at kunne håndhæve Europa-Parlamentets og Rådets forordning (EU) 2016/424 af 9. marts 2016 om tovbaneanlæg og om ophævelse af direktiv 2000/9/EF og Europa-Parlamentets og Rådets forordning (EU) 2016/425 af 9. marts 2016 om personlige værnemidler og om ophævelse af Rådets direktiv 89/686/EØF.
Lovforslaget skaber endvidere grundlag for at kunne håndhæve andre forordninger, der måtte blive gennemført af EU vedrørende indretning m.v. af produkter, der er omfattet af loven.
Derudover indeholder lovforslaget hjemmel til at kunne gennemføre følgende direktiver med senere ændringer: Europa-Parlamentets og Rådets direktiv 2006/42/EF af 17. maj 2006 om maskiner og om ændring af direktiv 95/16/EF, Europa-Parlamentets og Rådets direktiv 2014/34/EU af 26. februar 2014 om harmonisering af medlemsstaternes love om materiel og sikringssystemer til anvendelse i en potentielt eksplosiv atmosfære, Europa-Parlamentets og Rådets direktiv 2014/33/EU af 26. februar 2014 om harmonisering af medlemsstaternes love om elevatorer og sikkerhedskomponenter til elevatorer, Europa-Parlamentets og Rådets direktiv 2014/68/EU af 15. maj 2014 om harmonisering af medlemsstaternes lovgivning om tilgængeliggørelse på markedet af trykbærende udstyr, Europa-Parlamentets og Rådets direktiv 2010/35/EU af 16. juni 2010 om transportabelt trykbærende udstyr og om ophævelse af Rådets direktiv 76/767/EØF, 84/525/EØF, 84/526/EØF, 84/527/EØF og 1999/36/EF, Europa-Parlamentets og Rådets direktiv 2014/29/EU af 26. februar 2014 om harmonisering af medlemsstaternes love om tilgængeliggørelse af simple trykbeholdere på markedet og Rådets direktiv 75/324/EØF af 20. maj 1975 om tilnærmelse af medlemsstaternes lovgivning om aerosoler samt andre direktiver, der måtte blive gennemført af EU vedrørende indretning m.v. af produkter, der er omfattet af lovens § 2, jf. § 3.
 8. Hørte myndigheder og organisationer m.v.
 Et udkast til lovforslag har i perioden fra den 15. juni 2017 til den 14. august 2017 været sendt i høring hos følgende myndigheder og organisationer m.v.:
 Arbejdsmiljørådet, Arbejdsmiljøklagenævnet, Landsorganisationen i Danmark, Funktionærernes og Tjenestemændenes Fællesråd, Akademikernes Centralorganisation, Dansk Arbejdsgiverforening, Danske Advokater, Det Faglige Hus, Sammenslutningen af Landbrugets Arbejdsgivere og Landbrugsrådet, Finanssektorens Arbejdsgiverforening, Forhandlingsfællesskabet, Lederne, KL, Danske Regioner, Business Danmark, Danmarks Frie Fagforening, Gartneri-, Land- og Skovbrugets Arbejdsgivere, Den Kooperative Arbejdsgiver- og Interesseorganisation i Danmark, Frie Funktionærer, Kommunale Tjenestemænd og Overenskomstansatte, Kristelig Arbejdsgiverforening, Kristelig Fagbevægelse, Producentforeningen, Offshoresikkerhedsrådet, Certificerede Organers Forum, DANAK  Den Danske Akkrediteringsfond, Energi og Olieforum, Aerosol Industriens Brancheforening.
Bemærkninger til lovforslagets enkelte bestemmelser Til § 1 Til nr. 1 Det foreslås, at fodnoten til lovens titel affattes således,  at der  udover de direktiver, der fortsat er gældende  nævnes de direktiver, der har erstattet tidligere direktiver på lovens område.
Der er tale om følgende direktiver: Europa-Parlamentets og Rådets direktiv 2014/34/EU af 26. februar 2014 om harmonisering af medlemsstaternes love om materiel og sikringssystemer til anvendelse i en potentielt eksplosiv atmosfære, Europa-Parlamentets og Rådets direktiv 2014/33/EU af 26. februar 2014 om harmonisering af medlemsstaternes love om elevatorer og sikkerhedskomponenter til elevatorer, Europa-Parlamentets og Rådets direktiv 2014/68/EU af 15. maj 2014 om harmonisering af medlemsstaternes lovgivning om tilgængeliggørelse på markedet af trykbærende udstyr, Europa-Parlamentets og Rådets direktiv 2014/29/EU af 26. februar 2014 om harmonisering af medlemsstaternes love om tilgængeliggørelse af simple trykbeholdere på markedet.
 Derudover foreslås det, at det fremgår af noten, at der i loven er medtaget visse bestemmelser fra Europa-Parlamentets og Rådets forordning 2016/424 af 9. marts 2016 om tovbaneanlæg og om ophævelse af direktiv 2000/9/EF og Europa-Parlamentets og Rådets forordning (EU) 2016/425 af 9. marts 2016 om personlige værnemidler og om ophævelse af Rådets direktiv 89/686/EØF.
 Endvidere foreslås, at det fremgår af noten, at ifølge artikel 288 i EUF-Traktaten gælder en forordning umiddelbart i hver medlemsstat, samt at gengivelsen af disse bestemmelser i loven udelukkende er begrundet i praktiske hensyn og ikke berører forordningens umiddelbare gyldighed i Danmark.
Til nr. 2 Loven vedrører en række tekniske produkter samt personlige værnemidler.
Lovens anvendelsesområde er afgrænset i lovens § 2 via en henvisning til de EU-direktiver, hvor de omhandlede produkter er reguleret.
Følgende produkttyper er omfattet af loven:
 1) Maskiner, som fx boremaskiner, plæneklippere, gaffeltrucks, gravemaskiner, landbrugsmaskiner, maskiner til anvendelse i industrien og vindmøller.
 Den nærmere afgrænsning af, hvad der er omfattet, fremgår af direktiv 2006/42/EF af 17. maj 2006 om maskiner og om ændring af direktiv 95/16/EF (omarbejdning).
 2) Materiel og sikringssystemer til anvendelse i eksplosionsfarlig atmosfære, som fx maskiner, gearkasser o.l. til anvendelse i eksplosionsfarlig atmosfære samt eksplosionsaflastninger til støvfiltre o.l.
Den nærmere afgrænsning af, hvad der er omfattet, fremgår af direktiv 94/9/EF af 23. marts 1994 om indbyrdes tilnærmelse af medlemsstaternes lovgivning om materiel og sikringssystemer til anvendelse i eksplosionsfarlig atmosfære.
Direktivet er siden erstattet af direktiv 2014/34/EU af 26. februar 2014 om harmonisering af medlemsstaternes love om materiel og sikringssystemer til anvendelse i en potentielt eksplosiv atmosfære.
 3) Elevatorer, som fx personelevatorer, godselevatorer samt person-/godselevatorer.
Den nærmere afgrænsning af, hvad der er omfattet, fremgår af direktiv 95/16/EF af 29. juni 1995 om indbyrdes tilnærmelse af medlemsstaternes lovgivning om elevatorer.
Direktivet er siden erstattet af direktiv 2014/33/EU af 26. februar 2014 om harmonisering af medlemsstaternes love om elevatorer og sikkerhedskomponenter til elevatorer.
 4) Tovbaneanlæg til personbefordring, som fx skinnebundne tovbaner, svævebaner og skilifte.
 Den nærmere afgrænsning af, hvad der er omfattet, fremgår af direktiv 2000/9/EF af 20. marts 2000 om tovbaneanlæg til personbefordring.
 5) Trykbærende udstyr, fx dampkedler (industrikedler til fremstilling af damp til opvarmning og/eller procesdamp) og kraftværkskedler.
Den nærmere afgrænsning af, hvad der er omfattet, fremgår af direktiv 97/23/EF af 29. maj 1997 om indbyrdes tilnærmelse af medlemsstaternes lovgivning om trykbærende udstyr.
Direktivet er siden erstattet af direktiv 2014/68/EU af 15. maj 2014 om harmonisering af medlemsstaternes lovgivning om tilgængeliggørelse på markedet af trykbærende udstyr.
 6) Transportabelt trykbærende udstyr, fx almindelige gasflasker og acetylenflasker til brug for svejsning.
Den nærmere afgrænsning af, hvad der er omfattet, fremgår af direktiv 2010/35/EU af 16. juni 2010 om transportabelt trykbærende udstyr og om ophævelse af Rådets direktiv 76/767/EØF, 84/525/EØF, 84/526/EØF, 84/527/EØF og 1999/36/EF.
Direktivet er siden erstattet af direktiv 2010/35/EU af 16. juni 2010 om transportabelt trykbærende udstyr og om ophævelse af Rådets direktiv 76/767/EØF, 84/525/EØF, 84/526/EØF, 84/527/EØF og 1999/36/EF.
 7) Simple trykbeholdere, fx trykluftbeholdere, der indgår i kompressoranlæg til brug for fx sprøjtemaling, pneumatisk håndværktøj o.l. med maksimalt tryk på 30 bar, og seriefremstillede trykbeholdere bestemt til at indeholde kvælstof til forskellige formål med maksimalt tryk på 30 bar.
Den nærmere afgrænsning af, hvad der er omfattet, fremgår af direktiv 2009/105/EF af 16. september 2009 om simple trykbeholdere.
Direktivet er siden erstattet af direktiv 2014/29/EU af 26. februar 2014 om harmonisering af medlemsstaternes love om tilgængeliggørelse af simple trykbeholdere på markedet.
 8) Aerosoler, fx engangsaerosolbeholdere (ikke-genopfyldelige) som hårlak, lightergas, spraymaling, smøremidler eller deodoranter.
 Den nærmere afgrænsning af, hvad der er omfattet, fremgår af direktiv 75/324/EØF af 20. maj 1975 om tilnærmelse af medlemsstaternes lovgivning om aerosoler.
 9) Personlige værnemidler, fx sikkerhedshjelme, sikkerhedssko og øjenværn.
 Den nærmere afgrænsning af, hvad der er omfattet, fremgår af direktiv 89/686/EØF af 21. december 1989 om indbyrdes tilnærmelse af medlemsstaternes lovgivninger om personlige værnemidler.
Produkterne har det til fælles, at de alle er reguleret i EU-totalharmoniseringsdirektiver.
Det betyder, at direktiverne ikke kan fraviges ved gennemførelsen i national ret.
Disse direktiver stiller krav til indretningen m.v. af produkter, så de kan anvendes sikkert.
Hvis et produkt lever op til kravene i direktivet, kan det bringes i omsætning eller gøres tilgængeligt på markedet i alle medlemsstater.
 Direktivernes krav om indretning m.v. omfatter en række krav, herunder både krav til konstruktion og fremstilling, men også bl.a. krav om fabrikantens eller importørens mærkning med eget navn, og krav til overensstemmelsesvurdering og mærkning m.v.
EU-Kommissionen har vedtaget to forordninger: Europa-Parlamentets og Rådets forordning (EU) 2016/424 af 9. marts 2016 om tovbaneanlæg og om ophævelse af direktiv 2000/9/EF og Europa-Parlamentets og Rådets forordning (EU) 2016/425 af 9. marts 2016 om personlige værnemidler og om ophævelse af Rådets direktiv 89/686/EØF.
Forordningerne erstatter to af de direktiver, som loven implementerer  direktiv om tovbaneanlæg til personbefordring og direktiv om personlige værnemidler.
EU-forordninger gælder direkte i medlemslandene og må ikke implementeres i den nationale lovgivning, men der stilles fortsat krav om, at medlemslandene har nationale regler, der kan håndhæve kravene i forordningerne, samt at medlemslandene fastsætter sanktioner, herunder eventuelt straf, for overtrædelse af reglerne.
Derudover er flere af de direktiver, der er implementeret via loven, erstattet af nye direktiver.
Endvidere er der udsigt til, at der inden for en overskuelig fremtid vil blive udstedt flere nye forordninger, der skal erstatte de direktiver, der er omfattet af lovens område.
Fx vil EU-Kommissionen fremsætte forslag om en forordning om maskiner, der skal erstatte maskindirektivet.
 Anvendelsesområdet for lov om indretning m.v. af visse produkter er afgrænset i § 2 via en henvisning til de 9 forskellige EU-direktiver, hvori de omhandlede produkter er reguleret.
Det foreslås, at bestemmelsen ændres, således at der i stedet foretages en opregning af de produkttyper, der er omfattet af loven.
Det foreslås samtidig, at loven begrænses til kun at gælde, hvis der er udstedt EU-direktiver eller EU-forordninger om harmonisering af medlemsstaternes lovgivning for produkterne.
Derved vil en ændring af formen af EU-reguleringen  fx at der i forbindelse med en ændring af indholdet i et EU-direktiv i stedet udstedes en forordning på området - ikke længere nødvendiggøre en lovændring, hvis forordningens indhold ligger inden for rammerne af loven.
Samtidig bliver lovens anvendelsesområde mere gennemsigtigt og læsevenligt for borgeren.
Ved den foreslåede ændring af formuleringen af § 2 tilsigtes der ikke en ændring af, hvilke produkter der skal være omfattet af lovens område.
Det vil således fortsat være de samme typer af produkter, der er omfattet af loven efter ændringen, som det er i dag  se hertil eksempler på hver af de enkelte nedenstående produkttyper øverst i bemærkningerne til denne bestemmelse:
 1. Maskiner og tilhørende udskifteligt udstyr, sikkerhedskomponenter m.v. samt delmaskiner.
 2. Materiel og sikringssystemer til anvendelse i en potentielt eksplosiv atmosfære og tilhørende sikkerheds-, kontrol- og reguleringsanordninger samt komponenter.
 3. Elevatorer og sikkerhedskomponenter til elevatorer.
 4. Trykbærende udstyr, herunder beholdere, rørsystemer, sikkerhedstilbehør og trykbærende tilbehør m.v.
 5. Transportabelt trykbærende udstyr.
 6. Simple trykbeholdere, der er seriefremstillet.
7. Aerosolbeholdere 8. Tovbaneanlæg til personbefordring, herunder dertil hørende delsystemer og sikkerhedskomponenter.
 9. Personlige værnemidler og dertil hørende udskiftelige dele og forbindelsessystemer til udstyret.
Til nr. 3 EU-reguleringen af de produkttyper, der er omfattet af loven, har indtil nu været i form af direktiver, der harmoniserer reglerne på de pågældende områder i hele EU.
EU har nu vedtaget to nye forordninger hhv. forordning 2016/424 af 9. marts 2016 om tovbaneanlæg og om ophævelse af direktiv 2000/9/EF og  forordning 2016/425 af 9. marts 2016 om personlige værnemidler og om ophævelse af Rådets direktiv 89/686/EØF.
Forordningerne erstatter de gældende direktiver om hhv. tovbaner til personbefordring og om personlige værnemidler Det forventes, at der vil blive vedtaget forordninger vedr. flere af de øvrige produkttyper, der er omfattet af loven.
EU-Kommissionen vil fx fremsætte forslag i 2020 om en ny forordning om maskiner, som skal erstatte direktiv 2006/42/EF om maskiner.
Det foreslås derfor, at der i en ny § 3 a, stk. 1, fastsættes, at lovens kapitel 2 ikke finder anvendelse i det omfang, der i en forordning er fastsat bestemmelser om forpligtelser for fabrikanter, importører og distributører m.fl.
Det indebærer, at når en produkttype, der er omfattet af loven, er reguleret i en EU-forordning, så gælder bestemmelserne om fabrikanters, importørers og distributørers pligter i kapitel 2 ikke, hvis der er regler om disse i EU-forordningen.
Baggrunden for bestemmelsen er, at det er i strid med EU-retten at have national regulering, der regulerer de samme forhold, som er reguleret i EU-forordninger.
Som eksempel på dette kan nævnes, at der både i forordningen om personlige værnemidler og i forordningen om tovbaneanlæg er regler, der vedrører fabrikanter m.fl., og lovens kapitel 2 vil derfor ikke kunne anvendes i forhold til disse produkttyper.
Det foreslås endvidere, at der i en ny § 3 a, stk. 2, gives bemyndigelse til beskæftigelsesministeren til at fastsætte regler om indretning m.v. på de nærmere bestemte områder, hvor det i en forordning er overladt til medlemsstaterne at fastsætte regler.
Bestemmelsen tager højde for, at der i EU-forordninger om produkter, der er omfattet af loven, kan være overladt til medlemsstaterne at fastsætte nærmere regler på visse områder.
Fx er det i forordningerne om hhv. tovbaneanlæg og personlige værnemidler overladt til medlemsstaterne at fastsætte sprogkrav til brugsanvisninger, anden sikkerhedsinformation og til overensstemmelseserklæringer.
I forordningen om tovbaneanlæg er det derudover bestemt, at medlemslandene skal fastsætte procedurer for tilladelse til opførelse og ibrugtagning af tovbaneanlæg m.m.
Den foreslåede § 3 a, stk. 2, vil give beskæftigelsesministeren hjemmel til at kunne fastsætte de nævnte regler.
Til nr. 4 Efter § 12, stk. 1, i loven fører kontrolmyndigheden (Arbejdstilsynet) kontrol med, at produkter er indrettet m.v. i overensstemmelse med kravene i loven, bekendtgørelser med hjemmel i loven eller i overensstemmelse med Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter.
Det foreslås, at bestemmelsen konsekvensrettes i overensstemmelse med, at der både udstedes EU-direktiver og EU-forordninger om produkter omfattet af loven.
Samtidig foreslås det, at henvisningen til EU-forordningen om markedsovervågning ændres fra en specifik henvisning til Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter til en generel henvisning til EU-forordninger om markedsovervågning af produkter.
Baggrunden for forslaget om en generel henvisning til EU-forordninger om markedsovervågning af produkter er, at EU-Kommissionen har varslet, at den i 2017 vil komme med et forslag til en ny forordning om markedsovervågning af produkter, som skal afløse forordning 765/2008/EF.
 Der henvises i øvrigt til afsnit 2 i de almindelige bemærkninger.
Til nr. 5 Efter § 12, stk. 2, i loven kan kontrolmyndigheden (Arbejdstilsynet) træffe foranstaltninger over for de personer, der er nævnt i lovens §§ 6-11, hvis kontrolmyndigheden konstaterer, at et produkt ikke lever op til reglerne.
Som det fremgår af forslaget til § 3 a, stk. 1, jf. lovforslagets § 1, nr. 3, vil kapitel 2 ikke gælde, når der er udstedt en forordning om indretning af en produkttype, der er omfattet af lovens anvendelsesområde.
 Det foreslås derfor, at bestemmelsen konsekvensrettes, så kontrolmyndigheden også kan træffe foranstaltninger over for de personer, der er nævnt i EU-forordninger om produkter, der er omfattet af loven.
Samtidig foreslås det, at den specifikke henvisning i § 12, stk. 2, til Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter ændres til en generel henvisning til EU-forordninger om markedsovervågning af produkter.
Baggrunden for forslaget om en generel henvisning til EU-forordninger om markedsovervågning af produkter er, at EU-Kommissionen har varslet, at den i 2017 vil komme med et forslag til en ny forordning om markedsovervågning af produkter, som skal afløse forordning 765/2008/EF.
 Der henvises i øvrigt til afsnit 2 i de almindelige bemærkninger.
Til nr. 6 Efter § 13 kan beskæftigelsesministeren fastsætte regler om, at kontrolmyndigheden skal underrette EU-Kommissionen og de øvrige medlemslande om de foranstaltninger, som kontrolmyndigheden har pålagt de i §§ 6-11 nævnte personer at træffe, hvis kontrolmyndigheden finder, at et produkt ikke lever op til de gældende krav.
Det foreslås, at bestemmelsen konsekvensrettes, så bemyndigelsen også gælder underretning af EU-Kommissionen og de øvrige medlemslande om de foranstaltninger, kontrolmyndigheden har pålagt de personer, der er nævnt i EU-forordninger om produkter, der er omfattet af loven.
Endvidere foreslås, at bemyndigelsen også skal gælde underretning af EU-Kommissionen og de øvrige medlemslande om foranstaltninger, der er truffet, når det konstateres, at et produkt, der opfylder reglerne, er farligt, jf. ny § 17, stk. 2  se her til bemærkningerne til nr. 10.
 Baggrunden for forslaget er, at efter de to nye forordninger om hhv. tovbaneanlæg og personlige værnemidler, samt de seneste ændringer af direktiverne om elevatorer, om trykbærende udstyr, om simple trykbeholdere og om materiel og sikringssystemer til anvendelse i en potentielt eksplosiv atmosfære skal medlemslandene underrette EU-Kommissionen og de øvrige medlemsstater om foranstaltninger, der er truffet i forhold til produkter, der opfylder reglerne, men alligevel er farlige.
Samtidig foreslås det, at den specifikke henvisning i § 12, stk. 2, til Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter ændres til en generel henvisning til EU-forordninger om  markedsovervågning af produkter.
Baggrunden for forslaget om en generel henvisning til EU-forordninger om markedsovervågning af produkter er, at EU-Kommissionen har varslet, at de i 2017 vil komme med et forslag til en ny forordning om markedsovervågning af produkter, som skal afløse forordning 765/2008/EF.
 Der henvises i øvrigt til afsnit 2 i de almindelige bemærkninger.
Til nr. 7 Efter § 14, stk. 1, i loven skal de, der er pålagt pligter efter loven, efter regler udstedt med hjemmel i loven eller efter EU-forordning 765/2008/EF om kravene til akkreditering og markedsovervågning i forbindelse med markedsføring af produkter samt ejere og brugere af produkter, der er omfattet af loven, efter anmodning give kontrolmyndigheden (Arbejdstilsynet) alle de oplysninger, der er nødvendige for at kunne udføre kontrollen.
De forpligtede kan ikke undlade at give kontrolmyndigheden oplysninger med henvisning til, at oplysningerne har karakter af forretningshemmeligheder.
Det foreslås, at bestemmelsen ændres, så pligten til at give kontrolmyndigheden de nødvendige oplysninger også gælder for de, der er pålagt pligter efter forordninger om produkter, der er omfattet af loven.
Derudover foreslås, at henvisningen til Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter ændres til en generel henvisning til EU-forordninger om markedsovervågning af produkter.
Baggrunden for forslaget om en generel henvisning til EU-forordninger om markedsovervågning af produkter er, at EU-Kommissionen har varslet, at de i 2017 vil komme med et forslag til en ny forordning om markedsovervågning af produkter, som skal afløse forordning 765/2008/EF.
 Der henvises i øvrigt til afsnit 2 i de almindelige bemærkninger.
Til nr. 8 Efter § 14, stk. 4, i loven kan kontrolmyndighedens (Arbejdstilsynets) medarbejdere som led i kontrollen kræve tilgængelig dokumentation udleveret, foretage fotografiske optagelser o.l. og medtage prøver til nærmere analyse eller undersøgelse.
Kravet kan stilles over for de personer, som er pålagt pligter efter loven, regler udstedt i medfør af loven og EU-forordning nr. 765/2008/EF om kravene til akkreditering og markedsovervågning i forbindelse med markedsføring af produkter samt ejere og brugere af produkter, der er omfattet af loven.
Det foreslås, at bestemmelsen ændres, så kravet om udlevering af tilgængelig dokumentation m.m. også gælder for de, der er pålagt pligter efter forordninger om produkter, der er omfattet af loven.
Derudover foreslås, at henvisningen til Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter ændres til en generel henvisning til EU-forordninger om markedsovervågning af produkter.
Baggrunden for forslaget om en generel henvisning til EU-forordninger om markedsovervågning af produkter er, at EU-Kommissionen har varslet, at de i 2017 vil komme med et forslag til en ny forordning om markedsovervågning af produkter, som skal afløse forordning 765/2008/EF.
 Der henvises i øvrigt til afsnit 2 i de almindelige bemærkninger.
Til nr. 9 Efter § 17, stk. 1, 1. pkt., kan kontrolmyndigheden træffe afgørelse om forhold, der er i strid med loven, med regler udstedt i medfør af loven eller EU-forordning 765/2008/EF om kravene til akkreditering og markedsovervågning i forbindelse med markedsføring af produkter.
Herunder kan kontrolmyndigheden påbyde, at forholdene bringes i orden straks eller inden en frist.
 Det foreslås, at bestemmelsen udvides, så Arbejdstilsynet også kan træffe afgørelser, herunder udstede påbud, om forhold, der er i strid med EU-forordninger om produkter, der er omfattet af loven.
Derudover foreslås, at henvisningen til Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter ændres til en generel henvisning til EU-forordninger om markedsovervågning af produkter.
Baggrunden for forslaget om en generel henvisning til EU-forordninger om markedsovervågning af produkter er, at EU-Kommissionen har varslet, at de i 2017 vil komme med et forslag til en ny forordning om markedsovervågning af produkter, som skal afløse forordning 765/2008/EF.
 Der henvises i øvrigt til afsnit 2 i de almindelige bestemmelser.
Til nr. 10 Det foreslås, at der efter stk. 1 i § 17 indføres et nyt stykke med en ny bestemmelse om, at kontrolmyndigheden kan træffe foranstaltninger i forhold til produkter, der  uanset at produkterne lever op til de gældende regler  udgør en risiko for menneskers sikkerhed eller sundhed eller en risiko for husdyrs eller formuegoders sikkerhed.
Et produkt kan godt vise sig at være farligt, uanset at produktet opfylder bestemmelserne i reglerne og harmoniserede standarder på området.
Den foreslåede bestemmelse gør det muligt for kontrolmyndigheden at gribe ind over for sådanne farlige produkter, der lever op til regler og standarder på området, hvis produktet udgør en risiko for menneskers sikkerhed eller sundhed eller for husdyrs eller formuegoders sikkerhed.
Kontrolmyndigheden skal kunne reagere, hvis et farligt produkt frembyder risiko for mennesker, husdyr eller formuegoder.
Kontrolmyndigheden skal i forbindelse med valg af reaktion i forhold til den konkrete risiko vælge den mindst indgribende reaktion under hensyntagen til proportionalitetsprincippet og gældende praksis på området.
Foranstaltningerne kan træffes i forhold til fabrikanter, importører og distributører m.fl.
En markedsovervågningsforanstaltning kan fx være påbud efter den foreslåede nr. 1 om, at det skal tilbydes slutbrugeren, at risikoen ved produktet afhjælpes.
Det kan også være påbud efter den foreslåede nr. 2 om, at produktet skal tilbagetrækkes, hvilket vil sige at forhindre, at et produkt bliver gjort tilgængeligt på markedet.
Endelig kan det være et påbud efter den foreslåede nr. 3 om, at produktet skal tilbagekaldes fra markedet.
Påbud om tilbagekaldelse anvendes kun, når andre forholdsregler ikke er tilstrækkelige til at forebygge risikoen.
Ved tilbagekaldelse i nr. 3 forstås, at fabrikanten m.fl. skal opfordre slutbrugeren til at returnere produktet.
Dette er relevant, når et produkt viser sig at frembyde en alvorlig risiko, og risikoen ikke kan forebygges på anden vis.
 Fristen vil blive fastsat efter en konkret vurdering af risikoen, de konkrete omstændigheder og under hensyntagen til proportionalitetsprincippet og gældende praksis på området.
 Baggrunden for den foreslåede ny bestemmelse er, at de to nye forordninger samt de seneste ændringer af direktiver, som loven gennemfører i dansk ret, indeholder en ny bestemmelse om, at myndighederne i medlemsstaterne skal have hjemmel til at træffe foranstaltninger i sådanne tilfælde.
Bestemmelsen vil alene blive anvendt i forhold til produkter, der er omfattet af forordninger eller direktiver, hvori der indgår en bestemmelse om indgreb over for produkter, der lever op til reglerne, men alligevel udgør en risiko.
Ved lovforslagets fremsættelse indgår en sådan bestemmelse i følgende forordninger og direktiver:
  Europa-Parlamentets og Rådets direktiv 2014/34/EU af 26. februar 2014 om harmonisering af medlemsstaternes love om materiel og sikringssystemer til anvendelse i en potentielt eksplosiv atmosfære.
  Europa-Parlamentets og Rådets direktiv 2014/33/EU af 26. februar 2014 om harmonisering af medlemsstaternes love om elevatorer og sikkerhedskomponenter til elevatorer.
  Europa-Parlamentets og Rådets direktiv 2014/68/EU af 15. maj 2014 om harmonisering af medlemsstaternes lovgivning om tilgængeliggørelse på markedet af trykbærende udstyr.
  Europa-Parlamentets og Rådets direktiv 2010/35/EU af 16. juni 2010 om transportabelt trykbærende udstyr og om ophævelse af Rådets direktiv 76/767/EØF, 84/525/EØF, 84/526/EØF, 84/527/EØF og 1999/36/EF.
  Europa-Parlamentets og Rådets direktiv 2014/29/EU af 26. februar 2014 om harmonisering af medlemsstaternes love om tilgængeliggørelse af simple trykbeholdere på markedet.
  Europa-Parlamentets og Rådets forordning (EU) 2016/424 af 9. marts 2016 om tovbaneanlæg og om ophævelse af direktiv 2000/9/EF.
  Europa-Parlamentets og Rådets forordning (EU) 2016/425 af 9. marts 2016 om personlige værnemidler og om ophævelse af Rådets direktiv 89/686/EØF.
Til nr. 11 Efter den gældende § 17, stk. 2, 2. pkt., kan kontrolmyndigheden kræve udgifter til indhentelse af sagkyndige erklæringer refunderet af den, der har fået et påbud.
Bestemmelsen er ved ordvalget påbud utilsigtet blevet begrænset til, at kontrolmyndigheden kun kan forlange refusion for udgifter til sagkyndige erklæringer, når fabrikanten, importøren eller distributøren har fået et egentligt påbud om at træffe foranstaltninger.
I praksis gives påbud på markedsovervågningsområdet først på et sent tidspunkt i et sagsforløb  først når fabrikanten m.fl. har afvist at træffe de fornødne foranstaltninger, uanset at kontrolmyndigheden allerede har truffet afgørelse om, at produktet er i strid med reglerne.
 Det foreslås, at bestemmelsen om refusion af kontrolmyndighedens udgifter til indhentelse af sagkyndige erklæringer, fx i form af en test, præciseres, så bestemmelsen gælder, hvor der træffes afgørelse om, at et produkt er i strid med de gældende regler, jf. § 17, stk. 1.
Da loven oprindeligt blev fremsat i november 2012 var intentionen, at bestemmelsen i § 17, stk. 2, skulle gælde de tilfælde, hvor kontrolmyndigheden har indhentet sagkyndige erklæringer, fx en test af produktet, og der bliver truffet afgørelse om, at produktet ikke lever op til de gældende regler.
De økonomiske beregninger i forbindelse med fremsættelsen af lovforslaget i 2012 indeholdt en vurdering af de økonomiske konsekvenser af at alle tilfælde, hvor kontrolmyndigheden har indhentet sagkyndige erklæringer, og der bliver truffet afgørelse om, at produktet ikke lever op til de gældende regler.
Der er således ikke yderligere økonomiske konsekvenser af forslaget, da disse var medregnet i det oprindelige lovforslag i 2012, og der alene er tale om en præcisering af bestemmelsen.
 Som en konsekvens af at der indsættes et nyt stykke efter § 17, stk. 1, jf. lovforslagets § 1, nr. 10 ovenfor, bliver § 17, stk. 2, herefter § 17, stk. 3.
 Der henvises i øvrigt til afsnit 2 i de almindelige bemærkninger.
Til nr. 12 I § 17, stk. 4, der bliver stk. 5 foreslås, at beskæftigelsesministeren bemyndiges til at kunne udstede regler om kontrolmyndighedens adgang til at træffe foranstaltninger efter det foreslåede nye stk. 2 i § 17, jf. lovforslagets § 1, nr. 10 ovenfor.
Som konsekvens heraf foreslås henvisningen i bestemmelsen ændret fra stk. 1-2 til stk. 1-3.
Til nr. 13 Som en konsekvens af at to af de hidtil gældende EU-direktiver erstattes af EU-forordninger, foreslås henvisningen til direktiver i § 20, stk. 1, ændret til en henvisning til direktiver og forordninger om produkter, der er omfattet af loven.
Til nr. 14 Efter § 21, stk. 1, kan beskæftigelsesministeren fastsætte regler, der er nødvendige for at gennemføre og håndhæve retsakter vedtaget af EU-institutioner vedrørende produkter, der er omfattet af denne lov.
Efter § 21, stk. 2, medvirker Arbejdsmiljørådet ved udarbejdelse af regler i henhold til bemyndigelse til beskæftigelsesministeren efter denne lov.
Da flere af de EU-retsakter, der er omfattet af loven, også gælder offshore foreslås indsat et nyt stykke efter stk. 2, hvorefter der inden beskæftigelsesministeren fastsætter regler efter stk. 1, skal indhentes en udtalelse fra Offshoresikkerhedsrådet.
Dette vil ske ved en skriftlig høring af Offshoresikkerhedsrådet om udkast til nye regler.
 Som konsekvens af dette bliver stk. 3 til stk. 4.
Til nr. 15 Efter § 27, stk. 1, kan den, der overtræder visse bestemmelser i loven, straffes med bøde.
Endvidere kan den, der overtræder Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning straffes med bøde.
Bødestraf kan pålægges enhver, som er forpligtet efter denne lov.
Bestemmelsen er i vidt omfang en videreførelse af bestemmelserne i arbejdsmiljølovens § 82, § 84 og § 86, som tidligere rummede hjemmel til at implementere totalharmoniseringsdirektiverne, der er opregnet i lovens § 2. Sigtet med bestemmelsen er, at bødeniveauet ved straf for overtrædelse af denne lov videreføres fra den gældende praksis for straf for overtrædelse af arbejdsmiljølovgivningen.
Dette er i overensstemmelse med, at denne lovs område tidligere har været administreret under arbejdsmiljøloven.
Med den foreslåede ændring af § 27, stk. 1, gives der mulighed for at straffe den, der overtræder de materielle bestemmelser i denne lov, og den, som overtræder forordninger om indretning m.v. af produkter, der er omfattet af denne lov.
Der gives endvidere mulighed for at straffe manglende efterkommelse af kontrolmyndighedens påbud, forbud m.v.
Bestemmelsen i § 27, stk. 1, foreslås ændret som følge af, at der skal kunne straffes for overtrædelse af to nye forordninger om hhv. tovbaneanlæg og personlige værnemidler, som erstatter de tidligere direktiver på området, samt kommende forordninger om produkter, der er omfattet af loven.
Samtidig foreslås det, at henvisningen i straffebestemmelsen til EU-forordningen om markedsovervågning ændres fra en specifik henvisning til Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter til en generel henvisning til EU-forordninger om markedsovervågning af produkter.
Baggrunden for forslaget om en generel henvisning til EU-forordninger om markedsovervågning af produkter er, at EU-Kommissionen har varslet, at de i 2017 vil komme med et forslag til en ny forordning om markedsovervågning af produkter, som skal afløse forordning 765/2008/EF.
 Der henvises i øvrigt til afsnit 2 i de almindelige bemærkninger.
Til nr. 16 Efter § 27, stk. 2, nr. 2, er det, ved udmåling af straf efter stk. 1, en skærpende omstændighed, at der tidligere er afgivet påbud eller forbud efter denne lov eller efter Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter.
Bestemmelsen foreslås konsekvensrettet som følge af, at to nye forordninger om hhv. tovbaneanlæg og personlige værnemidler erstatter de tidligere direktiver på området, og at der fremover forventes at komme nye EU-forordninger om produkter, der er omfattet af loven.
Herefter vil det være en skærpende omstændighed, hvis der tidligere er truffet afgørelse om overtrædelse af en forordning om produkter, der er omfattet af loven, jf. den foreslåede § 2.
Samtidig foreslås det, at henvisningen i straffebestemmelsen til EU-forordningen om markedsovervågning ændres fra en specifik henvisning til Europa-Parlamentets og Rådets forordning nr. 765/2008/EF af 9. juli 2008 om kravene til akkreditering og markedsovervågning i forbindelse med markedsføring af produkter til en generel henvisning til EU-forordninger om markedsovervågning af produkter.
Baggrunden for forslaget om en generel henvisning til EU-forordninger om markedsovervågning af produkter er, at EU-Kommissionen har varslet, at de i 2017 vil komme med et forslag til en ny forordning om markedsovervågning af produkter, som skal afløse forordning 765/2008/EF.
 Der henvises i øvrigt til afsnit 2 i de almindelige bemærkninger.
Til § 2 Baggrunden for lovforslaget er, at to direktiver, der er omfattet af lovens område  direktiv om tovbaneanlæg til personbefordring samt direktiv om personlige værnemidler  erstattes af to EU-forordninger, der ifølge forordningerne skal anvendes fra den 21. april 2018. Det foreslås derfor, at loven træder i kraft den 21. april 2018.
 Efter forordningerne skal straffebestemmelserne, som medlemsstaterne ifølge forordningerne skal fastsætte, dog træde i kraft den 21. marts 2018. Det foreslås derfor, at § 1, nr. 15 og 16, træder i kraft den 21. marts 2018.
 Der henvises i øvrigt til afsnit 2 i de almindelige bemærkninger.
 Lovforslaget gælder ikke for Færørene og Grønland.
