(Til alle frie grundskoler) Hermed fremsendes Undervisningsministeriets cirkulære af 24. januar 1992  

 om lokallønsordningen for de frie grundskoler til afløsning for ministeriets  

 cirkulære af 8. december 1989 om lokal pulje til øget fleksibilitet i  

 lønfastsættelsen for ledere, lærere og børnehaveklasseledere ved frie  

 grundskoler.
 Ordningens hovedprincip er som hidtil, at der kan gives både  

 engangsvederlag og varige personlige tillæg.
 Cirkulæret udsendes, fordi aftalen mellem Finansministeriet og Lærernes  

 Centralorganisation af 4. december 1987 om kommunens folkeskolepulje er  

 ændret ved aftale af 28. juni 1991.
Uafklarede forhold for skoler, der ikke er medlem af en organisation  

 tilknyttet Frie Grundskolers Fællesråd Cirkulæret udsendes til trods for, at der er visse uafklarede følger af  

 Dansk Friskoleforenings udmeldelse af Frie Grundskolers Fællesråd.
Det er  

 uafklaret, hvordan skoler, der ikke er medlem af en organisation tilknyttet  

 Frie Grundskolers Fællesråd, skal forholde sig med hensyn til  

 aftaleindgåelse, hvis der ikke er en repræsentant for Frie Grundskolers  

 Lærerforening, som skolens styrelse kan indgå lokalaftale med.
Det er  

 ligeledes uafklaret, hvordan skoler uden for Frie Grundskolers Fællesråd skal  

 indberette indgåede aftaler eller meddele, at de ikke ønsker at anvende  

 puljen.
Puljens størrelse Skolens pulje beregnes for begge årene i overenskomstperioden 1. april  

 1991 - 31. marts 1993 som skolens andel af den samlede pulje i forhold til  

 skolens normerede løntimetal pr. 1. september 1991, således som dette  

 anvendes ved beregningen af rammetilskuddet for perioden 1. august 1991 til  

 31. december 1991.
 Fra og med overenskomståret 1991-92 indgår tilskud til skolens pulje i det  

 generelle driftstilskud (tilskud for perioden 1. april 1991 til 31. december  

 1991 indgår i rammetilskuddet for perioden 1. august 1991 til 31. december  

 1991).
 Der udbetales således ikke længere et særskilt beløb til dette formål.
Hvad kan puljen anvendes til ? Puljen kan anvendes i forbindelse med f.eks. rekruttering og fastholdelse  

 samt til betaling for særlig indsats efter objektive kriterier.
 Opgaver, som vederlægges efter andre regler fx i Undervisningsministeriets  

 cirkulære af 11. december 1989 om indgåelse af lokalaftale ved frie  

 grundskoler om vederlag for særlige arbejdsopgaver (tilsyn m.v.), skal ikke  

 betales med midler fra denne pulje.
Puljen kan ligeledes anvendes til individuelle lønforbedringer.
Aftale  

 indgåes mellem skolens styrelse og repræsentanten for Frie Grundskolers  

 Lærerforening.
Aftaleindgåelse Hvis der på en skole ikke er valgt en repræsentant for Frie Grundskolers  

 Lærerforening, forhandler en repræsentant for skolens lærere eller lærerne i  

 fællesskab med skolens styrelse.
Derefter forholdes om anført nedenfor under pkt.
A) eller B).
A) Skoler der er medlem af en organisation tilknyttet Frie Grundskolers  

 Fællesråd Forhandlingsresultatet sendes til Frie Grundskolers Fællesråd og skal  

 tiltrædes af fællesrådet og Frie Grundskolers Lærerforening i fællesskab, før  

 en lokal aftale anses for at være indgået.
B) Skoler der ikke er medlem af en organisation tilknyttet Frie  

 Grundskolers Fællesråd Skolerne bedes bemærke, at § 1, stk. 3, og § 8, stk. 2-4, alene gælder for  

 skoler, der er medlem af en organisation tilknyttet Frie Grundskolers  

 Fællesråd.
 I følgende tilfælde skal der afventes nærmere retningslinier fra  

 Undervisningsministeriet:
 Der gøres opmærksom på, at den i bilaget meddelte puljestørrelse skal  

 anvendes til formålet, jf. cirkulærets § 1, stk. 1. Undladelse af at anvende  

 puljen hertil indebærer, at skolen skal tilbagebetale puljen.  

 Undervisningsministeriet vil så snart som muligt oplyse nærmere om  

 fremgangsmåden herved.
Forhøjelse eller nedsættelse af puljen Parterne har mulighed for at aftale, at en del af puljen overføres til  

 skolens vederlagspulje, jf. cirkulæret herom.
Beløb, der overføres, må højst  

 udgøre halvdelen af denne pulje.
Det er også muligt at forhøje denne pulje ved at overføre midler fra  

 skolens vederlagspulje.
Dette sker ligeledes ved aftale mellem skolens  

 styrelse og repræsentanten for Frie Grundskolers Lærerforening.
Hvilke typer lønforbedringer ? Puljen kan anvendes til engangsvederlag eller til personlige tillæg.  

 Personlige tillæg kan aftales ydet for en periode (fx et antal år) eller så  

 længe, den pågældende person er ansat i den stilling/varetager den funktion,  

 som tillægget er knyttet til.
Der er endvidere mulighed for personlige  

 omklassificeringer, såfremt stillingsindehaveren er aflønnet i lønrammer over  

 lærerlønrammeforløbet, for tiden stillinger i lønramme 25 og derover.  

 Personlige omklassificeringer bortfalder ved ledighed i stillingen.
Hvor store lønforbedringer ? Der er ikke nogen maksimums- eller minimumsgrænse for størrelse af den  

 enkelte individuelle lønforbedring.
 Engangsvederlag og særlige tillæg ydet af puljen indgår i den årsløn, som  

 den sædvanlige feriegodtgørelse beregnes efter.
Lønforbedringer og overtidssatser Lønforbedringer, der ydes som personlige tillæg, indgår i  

 beregningsgrundlaget ved beregningen af overtimebetaling.
 Lønforbedringer, der ydes som engangsvederlag, indgår ikke i  

 beregningsgrundlaget ved beregningen af overtimebetaling.
Opgørelse af puljen Skolens styrelse skal føre regnskab med forbruget af skolens pulje og  

 hvert år senest den 15. februar til Frie Grundskolers Fællesråd sende en  

 opgørelse over forbruget af den pulje, der er meddelt af  

 Undervisningsministeriet for det pågældende overenskomstår.
Opgørelsen skal  

 være underskrevet af både skolens styrelse og repræsentanten for Frie  

 Grundskolers Lærerforening, eller den repræsentant som lærerne har valgt ved  

 skoler, hvor der ikke er valgt en repræsentant for Frie Grundskolers  

 Lærerforening, jfr. § 1, stk. 3 i cirkulæret.
 Ved tildeling af varige tillæg bemærkes, at skolen ved fordelingen af  

 næste års pulje forlods har brugt den andel af den samlede pulje, som de/det  

 varige tillæg udgør.
Hvis skolen vælger helt eller delvis at undlade at bruge den afsatte  

 pulje, skal de ubrugte midler tilbageføres til en central pulje ved, at disse  

 indbetales til Frie Grundskolers Fællesråd, jf. dog bemærkningerne vedrørende  

 skoler, der ikke er medlem af Frie Grundskolers Fællesråd.
Tilbagebetaling  

 for et overenskomstår medfører ikke, at skolens pulje for næste  

 overenskomstår reduceres med det tilbageførte beløb.
 Den samlede pulje til de frie grundskoler udgør i overenskomståret 1.  

 april 1991 - 31. marts 1992 4.082.000 mio. kr. (niveau 1. april 1991) og for  

 overenskomståret 1. april 1992 - 31. marts 1993 5.541.000 mio. kr. (niveau 1.  

 april 1991) incl. særlig feriegodtgørelse.
 Der vedlægges en liste til hver skole om størrelsen af skolens pulje for  

 overenskomståret 1. april 1991 - 31. marts 1992.
 Umiddelbart efter 1. april 1992 vil Undervisningsministeriet meddele  

 puljens størrelse for overenskomståret 1. april 1992 - 31. marts 1993 opgjort  

 i niveau 1. april 1992.
Med venlig hilsen Dorthe Brinck kontorfuldmægtig Cirkulære om lokal lønpulje ved de frie grundskoler (Til alle frie grundskoler) I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, er der den 28.  

 juni 1991 indgået rammeaftale mellem Finansministeriet og Lærernes  

 Centralorganisation om kommunens folkeskolepulje.
Denne aftale finder  

 tilsvarende anvendelse for ledere, lærere og børnehaveklasseledere ved de  

 frie grundskoler dog med de afvigelser, der følger af forskellene mellem de  

 to skoleformer.
 Undervisningsministeriet fastsætter herefter følgende:
INDLEDNING § 1.  Med henblik på, at den enkelte skole kan yde  

 individuelle lønforbedringer til skolens lærere, afsættes der til hver skole  

 en pulje.
 Stk. 2.  Puljen anvendes ved aftale mellem skolens  

 styrelse og repræsentanten for Frie Grundskolers Lærerforening.
Stk. 3.  Hvis der på en skole ikke er valgt en  

 repræsentant for Frie Grundskolers Lærerforening, forhandler en repræsentant  

 for skolens lærere eller lærerne i fællesskab med skolens styrelse, og  

 forhandlingsresultatet indsendes til Frie Grundskolers Fællesråd.
Fællesrådet  

 og Frie Grundskolers Lærerforening i fællesskab tiltræder resultatet som  

 aftale for den pågældende skole.
Stk. 4.  Bestemmelsen i stk. 3 gælder ikke for skoler,  

 hvor der ikke er en repræsentant for Frie Grundskolers Lærerforening, og hvor  

 skolen ikke er medlem af en organisation tilknyttet Frie Grundskolers  

 Fællesråd.
Disse skoler afventer meddelelse fra Undervisningsministeriet, om  

 hvordan skolen skal forholde sig.
PERSONKREDS § 2.  Ordningen omfatter ledere, lærere og  

 børnehaveklasseledere, i dette cirkulære betegnet lærere, ved frie  

 grundskoler.
SKOLENS PULJE § 3.  Skolen disponerer i overenskomstperioden 1.  

 april 1991 til 31. marts 1993 hvert år inden 15. februar over en pulje til  

 individuelle lønforbedringer.
Puljens størrelse beregnes ud fra skolens  

 normerede løntimetal pr. 1. september 1991. Undervisningsministeriet meddeler  

 skolen puljens størrelse for hvert overenskomstår.
 Stk. 2.  I skolens pulje indgår følgende:
LØNFORBEDRINGSFORMER § 4.  Individuelle lønforbedringer kan ydes i form af:
 Stk. 2.  Engangsvederlag og personlige tillæg, ydet  

 efter dette cirkulære, er ikke-pensionsgivende.
 Stk. 3.  Personlige tillæg, ydet efter dette cirkulære,  

 reguleres som særlige tillæg til tjenestemænd i overensstemmelse med den til  

 enhver tid gældende aftale mellem Finansministeriet og  

 Centraloganisationernes Fællesudvalg om justering af tjenestemandslønninger.
PROCEDURE § 5.  Forslag om anvendelse af puljen kan fremsættes  

 af både skolens styrelse og af repræsentanten for Frie Grundskolers  

 Lærerforening, jf. dog § 1, stk. 3. Forslag fremsættes skriftligt.
 Stk. 2.  Forhandlingen af fremsatte forslag gennemføres  

 snarest muligt og senest 6 uger efter, at de er modtaget af den anden part.
 Stk. 3.  Forslag kan kun gennemføres, hvis der ved  

 aftale er opnået enighed mellem parterne.
ANDEN ANVENDELSE AF PULJEN § 6.  Udover at anvende puljen til individuelle  

 lønforbedringer kan parterne indgå aftale om, at en del af puljen anvendes  

 til vederlag for særlige arbejdsopgaver (tilsyn m.v.), jf. §§ 1-7 i  

 Undervisningsministeriets cirkulære af 11. december 1989 om indgåelse af  

 lokalaftale ved frie grundskoler om vederlag for særlige arbejdsopgaver  

 (tilsyn m.v.), herefter kaldet vederlagscirkulæret.
Stk. 2.  Indgås en sådan aftale, nedsættes puljen med  

 det beløb, som overføres.
Det overførte beløb anvendes efter reglerne i  

 vederlagscirkulæret.
 Stk. 3.  Beløb, som er overført i perioden 1989-91, må  

 sammen med beløb overført efter 1. april 1991 til enhver tid højst udgøre 1/2  

 af den i det pågældende år til rådighed værende pulje, jf. § 3.
 Stk. 4.  Beløb fra den i dette cirkulære beskrevne  

 pulje, der er overført til vederlagspuljen, tilbageføres til puljen, hvis  

 vederlaget bortfalder som beskrevet i vederlagscirkulærets § 12, stk. 3.
FORHØJELSE AF PULJEN § 7.  Hvis skolens styrelse og repræsentanten for Frie  

 Grundskolers Lærerforening, jf. dog § 1, stk. 3 og 4, indgår aftale efter  

 reglerne i vederlagscirkulærets § 13, stk. 3, om at overføre et antal enheder  

 fra skolens pulje til vederlag for særlige arbejdsopgaver til den i dette  

 cirkulære beskrevne pulje, forhøjes den med det dertil svarende beløb.
 Stk. 2.  Det overførte beløb anvendes efter reglerne i  

 dette cirkulære.
 Stk. 3.  Hvis der på skolen opnås enighed om, at der er  

 behov for flere puljemidler end tildelt, jf. § 3, inklusive eventuelt  

 overførte midler i henhold til stk. 1, kan skolen søge om at få del i  

 eventuelle overskydende midler fra andre skoler i henhold til § 8, stk. 2 og  

 3.
 Stk. 4.  Et eventuelt tildelt beløb i henhold til stk. 3  

 kan kun anvendes til engangsvederlag.
OPGØRELSE AF FORBRUGET § 8.  Skolens styrelse fører regnskab over, hvor stor  

 en del af skolens pulje, der er anvendt.
 Stk. 2.  En opgørelse over anvendelsen af skolens pulje  

 for hvert overenskomstår underskrives af skolens styrelse og repræsentanten  

 for Frie Grundskolers Lærerforening, jf. dog § 1, stk. 3. Opgørelsen sendes  

 til Frie Grundskolers Fællesråd senest den 15. februar i overenskomståret.  

 Ubrugte puljemidler sendes ligeledes til Frie Grundskolers Fællesråd.
 Stk. 3.  Frie Grundskolers Fællesråd indhenter  

 ansøgninger fra skolerne om tildeling af eventuelle ubrugte puljemidler.  

 Fællesrådet og Frie Grundskolers Lærerforening træffer sammen afgørelse om  

 fordeling af ubrugte puljemidler for det forudgående år blandt de indkomne  

 ansøgninger og videresender en samlet opgørelse over forbruget til  

 Undervisningsministeriet senest den 1. april.
 Stk. 4.  Eventuelle ubrugte puljemidler efter fordeling  

 i henhold til stk. 3. sendes til Undervisningsministeriet.
Stk. 5.  Stk. 2-4 gælder ikke for skoler, der ikke er  

 medlem af en organisation tilknyttet Frie Grundskolers Fællesråd.
Disse  

 skoler afventer meddelelse fra Undervisningsministeriet, om hvordan skolen  

 skal forholde sig med hensyn til indberetning m.v.
IKRAFTTRÆDEN § 9.  Cirkulæret har virkning for overenskomstperioden  

 1. april 1991 - 31. marts 1993.
 Stk. 2.  Undervisningsministeriets cirkulære af 8.  

 december 1989 om lokal pulje til øget fleksibilitet i lønfastsættelsen for  

 ledere, lærere og børnehaveklasseledere ved frie grundskoler ophæves.
Undervisnings- og Forskningsministeriet,  

 den 24. januar 1992 P. m. v.
 e. b.
