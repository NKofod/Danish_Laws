Klage  

 over, at der i forbindelse med indsættelse af blærekateter opstod perforation  

 af tarmen Nævnet fandt ikke grundlag for at kritisere  

 reservelægen for behandlingen af patienten den 13. august 2003.
Nævnet oplyste, at tidligere kirurgiske indgreb omkring  

 blæren kan øge risikoen ved anlæggelse af blærekateter gennem bugvæggen, idet  

 bughinde og tarme af arvæv kan blive bundet ned mod blæren efter sådanne  

 operationer.
Anlæggelse af blærekateter gennem bugvæggen foretages normalt  

 ved  

 stor, fyldt blære på grund af akut urinvejsstop eller hos patienter med  

 permanent kateter gennem urinrøret, hvor kateteret giver patienten betydelige  

 gener.
Indgrebet blev ifølge journalen foretaget af  

 reservelægen, som foranledigede opfyldning af blæren til spænding og  

 efterfølgende foretog indstik med den samme kanyle, som blev anvendt til  

 lokalbedøvelsen  

 og udtrækning af vand/urin fra blæren.
Herefter blev katetret indført med  

 stilet, og der blev observeret klar urin/vand gennem katetret.
Ifølge  

 operationsbeskrivelsen forløb operationen uden problemer.
 Nævnet oplyste, at konstateringen af klar urin i  

 kateteret efter anlæggelsen af dette er en normal kontrolprocedure for at  

 sikre, at katetret ligger korrekt.
 Det var nævnets opfattelse, at reservelægens anvendte  

 metode ved anlæggelse af suprapubisk kateter var i overensstemmelse med  

 normen  

 for almindelig anerkendt faglig standard.
 Nævnet oplyste endvidere, at det er en kendt, men  

 forholdsvis sjælden komplikation, at der i forbindelse med anlæggelse af et  

 blærekateter gennem bugvæggen opstår en lille perforation af tyndtarmen.
