Fremsat den 2. december 1998 af  

 skatteministeren (Ole Stavad) Forslag til Lov om ændring af lov om  

 afgift af affald og råstoffer (Afgiftsforhøjelse) § 1 I lov om afgift af affald og råstoffer, jf.  

 lovbekendtgørelse nr. 570 af 3. august 1998, foretages følgende  

 ændring:
 1. § 10, stk. 1, affattes således :
»Afgiften udgør 375 kr. pr. t affald, der afleveres  

 til deponering.
Afgiften udgør 280 kr. pr. t affald, der afleveres til  

 forbrænding til elproduktion eller til samproduktion af elektricitet og  

 varme, forudsat at elektricitetsproduktionen udgør mindst 10 pct. af  

 anlæggets samlede energiproduktion i en afgiftsperiode.
For affald, der  

 afleveres til anden forbrænding, udgør afgiften 330 kr. pr. t.  

 Den afgiftspligtige vægt er affaldets bruttovægt, jf. dog  

 stk. 2 og 3.« § 2 Stk. 1. Loven træder i kraft den 1. januar 1999.
 Stk. 2. Loven har virkning for affald, der fra og med den 1.  

 januar 1999 føres registreringspligtige virksomheder eller  

 anlæg, jf. § 11 i lov om afgift af affald og råstoffer.
Bemærkninger til lovforslaget Almindelige bemærkninger Som led i aftalen om Finansloven for 1999 mellem  

 regeringen, Venstre, Det Konservative Folkeparti, Centrum-Demokraterne og  

 Kristeligt Folkeparti og som en del af opfølgningen af aftalen om  

 Vandmiljøplan II, herunder regeringens aftale med Socialistisk  

 Folkeparti om yderligere satsning på økologisk jordbrug,  

 foreslås det, at affaldsafgiften forhøjes med i gennemsnit 60  

 kr. pr. ton fra den 1. januar 1999.
 Ved forhøjelsen skaffes der finansiering til  

 udgifterne vedrørende yderligere satsning på økologisk  

 jordbrug samtidig med, at statens finanser ikke netto forringes, selv om  

 regeringens forslag om besparelser på landbrugets konsulentordninger  

 ikke gennemføres som ellers foreslået.
Det foreslås, at satsen for affald, der afleveres  

 til deponering, stiger med 40 kr. pr. ton fra 335 kr. pr. ton til 375 kr. pr.  

 ton.
For restprodukter fra kraftværker baseret på fossile  

 brændsler eller biomasse, hvor den gældende afgift er på  

 210 kr. pr. ton, foreslås satsen forhøjet med 165 kr. pr. ton  

 til samme 375 kr. pr. ton.
Hermed bliver der samme sats for alt  

 afgiftspligtigt affald til deponering.
 Afgiften af affald, der afleveres til forbrænding  

 til elproduktion eller til samproduktion af elektricitet og varme, der er  

 på 210 kr. pr. ton, foreslås forhøjet med 70 kr. pr. ton  

 til 280 kr. pr. ton, mens afgiften af affald, der afleveres til anden  

 forbrænding, foreslås forhøjet ligeledes med 70 kr. pr.  

 ton fra 260 kr. pr. ton til 330 kr. pr. ton.
 De foreslåede forhøjelser vil give samme  

 provenu som en forhøjelse af alle satser med 60 kr. pr. ton.
Miljø- og Energiministeriet har af  

 miljømæssige grunde fundet, at det vil give en større  

 stigning i genanvendelse at forhøje afgiften på affald til  

 forbrænding mere end afgiften på affald til deponering.  

 Brændbart affald må ikke længere deponeres, og det  

 vurderes, at der er større muligheder for genanvendelse af dele af det  

 brændbare affald end for genanvendelse af dele af det ikke  

 brændbare affald.
Der bør dog fortsat være en passende  

 forskel i afgiftssatserne afspejlende den miljømæssige  

 prioritering mellem affald til deponering og affald til  

 forbrænding.
 For restprodukter fra kraftværker baseret på  

 fossile brændsler eller biomasse (slagger og aske mv.) til deponering,  

 vurderer Miljø- og Energiministeriet, at der fortsat er  

 væsentlige muligheder for genanvendelse, og det er derfor  

 foreslået, at satsen herfor stiger noget mere end for de andre  

 affaldstyper, dvs. til samme niveau som for andet afgiftspligtigt affald til  

 deponering.
Provenumæssige konsekvenser Med dette forslag foreslås det at forhøje  

 satserne i affaldsafgiften med 70 kr. pr. ton for brændbart affald, 40  

 kr. pr. ton for affald til deponering og med 165 kr. pr. ton for aske og  

 slagger mv. i forhold til de gældende regler, jf. tabel 1. Forslaget  

 har virkning fra den 1. januar 1999. Med udgangspunkt i de nuværende  

 affaldsmængder og under antagelse af, at forhøjelserne vil  

 reducere affaldsmængderne med henved 5 pct., kan  

 helårsprovenugevinsten beregnes til at være ca. 210 mill. kr.  

 (ekskl. moms), svarende til 260 mill. kr. inkl. moms.  

 Finansårsvirkningen for 1999 er ca. 155 mill. kr. (ekskl. moms),  

 svarende til ca. 190 mill. kr. inkl. moms.
 Tabel 1. Affaldsafgiften, foreslåede og  

 gældende satser.
Afgiftspligtigt affald 1998 (gældende sats) 1. januar 1999 (foreslåede sats) kr. pr. ton Forbrænding, kraftvarme 210 280 Deponering af restprodukter fra kraftværker baseret  

 på fossile brændsler eller biomasse 210 375 Forbrænding, almindelig 260 330 Deponering 335 375 Miljømæssige konsekvenser Med forslaget forhøjes afgiften på deponering  

 og forbrænding af affald.
Dette vil tilskynde til en højere grad  

 af genanvendelse samt til at reducere den samlede mængde affald i  

 overensstemmelse med regeringens målsætning for  

 affaldshåndtering.
Den samlede mængde af afgiftspligtigt affald  

 skønnes at falde med henved 5 pct.
Reduktionen af affaldsmængden  

 forventes gennem øget genanvendelse af affald og et generelt fald i  

 mængderne af afgiftspålagt affald.
Der forventes især en  

 reduktion i mængderne af aske og slagger mv. til deponering, jf. at  

 mulighederne for øget genanvendelse her indenfor rimelige omkostninger  

 vurderes til at være gode.
Erhvervsmæssige konsekvenser Efter mængdeændringer skønnes forslaget  

 at medføre en samlet forhøjelse af det årlige provenu  

 på ca. 210 mill. kr. ekskl. moms.
Forslaget vil umiddelbart belaste  

 erhvervene med ca. 100 mill. kr. i år 2000, svarende til ca. 70 mill.  

 kr. efter skat, mens husholdningerne og det offentlige belastes med 110 mill.  

 kr.
Hjemmemarkedserhvervene vil have gode muligheder for at  

 kunne overvælte afgiftsforhøjelserne i højere priser uden  

 at miste markedsandele.
Det vil være vanskeligere for erhverv, der  

 konkurrerer med udlandet.
 Da der alene er tale om en satsændring,  

 skønnes forslaget kun at have små administrative konsekvenser  

 for erhvervslivet.
Administrative konsekvenser for det offentlige Lovforslaget skønnes at medføre  

 éngangsudgifter på 50.000 kr. for Told & Skat.
Derudover  

 skønnes lovforslaget ikke at have nævneværdige  

 administrative konsekvenser.
Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Helårsvirkning:
Finansårsvirkning: 155 mill. kr. i øget provenu for  

 finansåret 1999 (ekskl. moms) og 190 mill. kr. inklusive  

 moms Administrative konsekvenser for stat, kommuner og  

 amtskommuner Engangsudgifter for Told*Skat på 50.000 kr.
Økonomiske konsekvenser for erhvervslivet Umiddelbar erhvervsbelastning er ca. 70 mill. kr. efter skat.  

 En del af erhvervene vil kunne overvælte forhøjelserne i  

 højere priser.
Administrative konsekvenser for erhvervslivet Der er alene tale om en satsændring.
Forslaget  

 skønnes således kun at have små administrative  

 konsekvenser for erhvervslivet.
Miljømæssige konsekvenser Større grad af genanvendelse.
Skønnes at  

 tilskynde til at reducere affaldsmængden med henved 5 pct.
Forholdet til EU-retten Forslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Det foreslås, at affaldsafgiften forhøjes med  

 i gennemsnit 60 kr. pr. ton.
Forslaget indebærer, at afgiftssatsen for affald,  

 der afleveres til deponering, forhøjes med 40 kr. pr. ton fra 335 kr.  

 pr. ton til 375 kr. pr. ton.
Ved deponering af restprodukter fra  

 kraftværker baseret på fossile brændsler eller biomasse er  

 den gældende sats 210 kr. pr. ton.
Denne sats foreslås  

 forhøjet til samme niveau som for andet afgiftspligtigt affald til  

 deponering ( dvs. ligeledes 375 kr. pr. ton).
 Afgiften af affald, der afleveres til forbrænding  

 til elproduktion eller til samproduktion af elektricitet og varme,  

 foreslås forhøjet med 70 kr. pr. ton fra 210 kr. pr. ton til 280  

 kr. pr. ton, mens afgiften af affald, der afleveres til anden  

 forbrænding, foreslås forhøjet fra 260 kr. pr. ton til 330  

 kr. pr. ton, dvs. ligeledes med 70 kr. pr. ton.
Til § 2 Det foreslås, at loven træder i kraft den 1.  

 januar 1999.
Bilag Lovforslaget sammenholdt med gældende lov Gældende formulering Lovforslaget § 1 I lov om afgift af affald og råstoffer, jf.  

 lovbekendtgørelse nr. 570 af 3. august 1998, foretages følgende  

 ændring:
 § 10.
»Afgiften udgør 375 kr. pr. t affald, der afleveres  

 til deponering.
Afgiften udgør 280 kr. pr. t affald, der afleveres til  

 forbrænding til elproduktion eller til samproduktion af elektricitet og  

 varme, forudsat at elektricitetsproduktionen udgør mindst 10 pct. af  

 anlæggets samlede energiproduktion i en afgiftsperiode.
For affald, der  

 afleveres til anden forbrænding, udgør afgiften 330 kr. pr. t.  

 Den afgiftspligtige vægt er affaldets bruttovægt, jf. dog  

 stk. 2 og 3.« Stk. 2-4.
