 I medfør af § 15 i lov om offentlig sygesikring, jf. lovbekendtgørelse nr.  

 77 af 31. januar 1994, fastsættes:
 § 1.  Den offentlige rejsesygesikring omfatter  

 personer, der er berettiget til ydelser efter sygesikringsloven, herunder  

 også personer som er »hvilende sygesikrede«, jf. sygesikringslovens  

 § 1, stk. 6.
 Stk. 2.  Til personer, som ikke er forsynet med et  

 sygesikringsbevis, skal kommunen efter anmodning udstede et  

 rejsesygesikringsbevis.
§ 2.  Den offentlige rejsesygesikring omfatter dækning  

 af udgifter i forbindelse med sygdomstilfælde, ulykkestilfælde eller  

 dødsfald, der indtræder under den første måned af en sikrets ferie- eller  

 studierejse.
Den offentlige rejsesygesikring omfatter ikke erhvervsrejser,  

 studieophold eller erhvervspraktik.
 Stk. 2.  Den offentlige rejsesygesikring omfatter rejser  

 uden for Danmark i Europa, herunder Estland, Letland, Litauen, Rusland indtil  

 Ural, Hviderusland, Ukraine og Moldova, Grønland, Færøerne, de asiatiske og  

 afrikanske lande med kystlinie til Middelhavet, Jordan, De Kanariske Øer,  

 Maderia og Azorerne.
 Stk. 3.  Undtaget fra den offentlige rejsesygesikring er  

 udgifter i forbindelse med sygdom, ulykkestilfælde og dødsfald, der er  

 omfattet af aftaler om social sikring eller tryghed, der gælder mellem de  

 nordiske lande, samt mellem Danmark og Storbritannien.
 Stk. 4.  Undtaget er endvidere udgifter i forbindelse  

 med sygdom, ulykkestilfælde og dødsfald, der er omfattet af lov om  

 sundhedsvæsenet for Færøerne, samt aftaler med Grønlands Hjemmestyre.
§ 3.  Den offentlige rejsesygesikring omfatter fuld  

 refusion af udgifter til Stk. 2.  Der ydes endvidere refusion af ekstraudgifter  

 til Stk. 3.  Den offentlige rejsesygesikring omfatter dog  

 ikke udgifter i forbindelse med:
 § 4.  De nærmere vilkår for den offentlige  

 rejsesygesikrings ydelser fastsættes ved overenskomst, jf. § 6.
 § 5.  Udgifterne til den offentlige rejsesygesikring  

 afholdes af amtskommunerne og Københavns og Frederiksberg kommuner.
 § 6.  Amtskommunerne, Københavns og Frederiksberg  

 kommuner kan indgå overenskomst med et forsikringsselskab om, at dette  

 overtager forpligtelsen til at yde hjælp i henhold til denne bekendtgørelse.
 Stk. 2.  Det i § 26 i lov om offentlig sygesikring  

 nedsatte forhandlingsudvalg bemyndiges til at indgå overenskomst efter stk. 1  

 på amtskommunernes, Københavns og Frederiksberg kommuners vegne.  

 Overenskomsten skal godkendes af sundhedsministeren.
 § 7.  Bekendtgørelsen træder i kraft den 1. januar  

 1998. Samtidig ophæves bekendtgørelse nr. 37 af 25. januar 1980 om  

 rejsesygesikring.
 Stk. 2.  Overenskomst indgået i medfør af § 6 forbliver  

 i kraft, indtil den afløses af en ny overenskomst indgået i medfør af denne  

 bekendtgørelse.
