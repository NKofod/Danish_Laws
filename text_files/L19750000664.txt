 Bekendtgørelse af overenskomst af 11. juli 1974 med Ægypten om økonomisk,  

 industrielt, videnskabeligt og teknisk samarbejde.
 Den 11. juli 1974 undertegnedes i Alexandria følgende overenskomst mellem  

 Danmark og Ægypten om økonomisk, industrielt, videnskabeligt og teknisk  

 samarbejde:
OVERENSKOMST mellem Kongeriget Danmark og Den arabiske Republik Ægypten om  

 økonomisk, industrielt, videnskabeligt og teknisk samarbejde Kongeriget Danmarks regering og Den arabiske Republik Ægyptens regering, - som ønsker yderligere at styrke de venskabelige forbindelser mellem de  

 to lande, - som bekræfter deres interesse i at støtte og lette den fortsatte  

 udvikling af det økonomiske, industrielle, videnskabelige og tekniske  

 samarbejde mellem de to lande til gensidig fordel, - som erkender den store betydning af et sådant samarbejde og ønsker at  

 skabe de bedst mulige betingelser for dets udvikling, er blevet enige om  

 følgende:
Artikel I De kontraherende parter vil fremme og udvikle det økonomiske,  

 industrielle, videnskabelige og tekniske samarbejde mellem de to lande.
Artikel 2 De kontraherende parter vil definere de områder, på hvilke de anser det  

 for nyttigt at udvide samarbejdet.
De anerkender, at muligheder for  

 samarbejde bør undersøges og udnyttes bl. a. inden for følgende områder.:
 oplysninger.
Artikel 3 De vilkår, som finder anvendelse på bestemte projekter inden for det  

 økonomiske, industrielle, videnskabelige og teknologiske samarbejde, aftales  

 mellem de respektive organisationer, virksomheder og firmaer i de to lande i  

 overensstemmelse med de i de to lande gældende love og bestemmelser.
Artikel 4 De kontraherende parter nedsætter en fælleskommission for økonomisk,  

 industrielt, videnskabeligt og teknisk samarbejde, sammensat af  

 repræsentanter for de to lande.
 Fælleskommissionen skal:
- overvåge gennemførelsen af denne overenskomst og i denne forbindelse  

 søge at fjerne eventuelle hindringer, der måtte opstå under gennemførelsen af  

 overenskomsten, - behandle forslag fra hver af parternes side med det formål at støtte og  

 udvikle det økonomiske, industrielle, videnskabelige og tekniske samarbejde  

 mellem de to lande, - anbefale dispositioner, der kan træffes med henblik på den heldige  

 gennemførelse af overenskomsten.
 Efter anmodning fra den ene eller den anden part holder kommissionen møder  

 skiftevis i Danmark og Ægypten.
Artikel 5 Det land, der udsender specialister og praktikanter, afholder alle  

 rejseudgifter til og fra værtslandet samt udgifter til kost og logi under  

 opholdet, medmindre de pågældende organisationer har truffet anden aftale.
 For at sikre det størst mulige gensidige udbytte skal arbejdsprogrammer  

 for specialister samt for kurser og konferencer for specialister foreligge i  

 god tid inden påbegyndelsen af sådanne besøg eller arrangementer.
Artikel 6 Denne overenskomst træder i kraft på undertegnelsesdatoen.
Den forbliver i  

 kraft, indtil den opsiges af en af de kontraherende parter med seks måneders varsel.
En sådan opsigelse berører ikke  

 opfyldelsen af kontrakter og aftaler, som er indgået i henhold til  

 bestemmelserne i denne overenskomst.
 Udfærdiget i Alexandria den 11. juli 1974 i to originaleksemplarer på  

 engelsk.
For Kongeriget Danmarks regering Ove Guldberg Udenrigsminister For Den arabiske Republik Ægyptens regering Ismail Fahmy Udenrigsminister Udenrigsministeriet, den 15. januar  

 1975.
 Ove Guldberg.
