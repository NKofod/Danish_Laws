 Der har været tvivl om merkonomers adgang til arbejdsmarkedsuddannelserne  

 og deraf ret til godtgørelse.
 Styrelsen skal derfor indskærpe reglerne overfor A-kasserne og  

 AF-kontorerne.
 Merkonomuddannelsen betragtes af Undervisningsministeriet som en  

 videregående uddannelse.
 Personer, der har afsluttet den samlede merkonomuddannelse, som består af  

 i alt 6 forskellige fag, har ikke adgang til arbejdsmarkedsuddannelser efter  

 bekendtgørelsens § 1.
 Dermed har merkonomer heller ikke ret til godtgørelse, jvf. § 17.
 Merkonomer har dog - på lige fod med andre, som ikke tilhører målgruppen i  

 § 1 - mulighed for i særlige tilfælde at deltage i en  

 arbejdsmarkedsuddannelse, hvis uddannelsen er et hensigtsmæssigt supplement  

 til ansøgerens viden og færdigheder , jvf. § 3.
 Adgang efter § 3 giver ikke ret til godtgørelse.
 Personer med en erhvervsuddannelse, som herefter enten er under uddannelse  

 til merkonom, eller personer, som har gennemført et eller flere enkeltfag  

 under merkonomuddannelsen, uden dog at have afsluttet den samlede  

 merkonomuddannelse, er omfattet af målgruppen i § 1 og har således ret til  

 godtgørelse.
 Samtidig skal styrelsen indskærpe vigtigheden af, at A-kasser og  

 AF-kontorerne er opmærksom på, at der på ansøgningsskemaet til godtgørelse  

 ved deltagelse i en arbejdsmarkedsuddannelse bliver oplyst korrekt om  

 uddannelsesbaggrund, så der ikke uberettiget bliver udbetalt godtgørelse til  

 merkonomer.
