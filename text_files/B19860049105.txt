 Efter § 1, stk. 2, i lov nr. 346 af 4. juni 1986 om delpension fastsættes  

 for personer med anden erhvervsindtægt end lønindtægt følgende, der træder i  

 stedet for lovens § 2 - § 4, stk. 4, om arbejde før og efter overgang til  

 delpension, om opgørelse af arbejdstid og om opgørelse af indtægt før og  

 efter overgang til delpension:
PERSONKREDS § 1.  Delpension kan udbetales til personer, der har  

 anden erhvervsindtægt end lønindtægt.
 Stk. 2.  Anden erhvervsindtægt end lønindtægt er de  

 indkomster, der i socialministeriets bekendtgørelse om dagpengegivende  

 indtægter efter lov om dagpenge ved sygdom eller fødsel henregnes til den  

 dagpengegivende anden erhvervsindtægt.
 Stk. 3.  Retten til delpension er betinget af, at  

 ansøgeren i 4 af de seneste 5 år og i de seneste 9 måneder inden overgang til  

 delpension har haft beskæftigelse her i landet, der har givet indtægter af  

 den art, som er nævnt i stk. 2. Det er en betingelse for ret til delpension,  

 at den seneste årlige dagpengegivende anden erhvervsindtægt inden overgang  

 til delpension har udgjort mindst 15/39 af det i lovens § 4 nævnte  

 basisbeløb.
 Stk. 4.  Ansøgeren skal have været beskæftiget på fuld  

 tid i de seneste 5 år inden overgang til delpension.
§ 2.  Retten til delpension er betinget af, at  

 modtageren er beskæftiget ved selvstændig erhvervsvirksomhed her i landet  

 eller på dansk skib, og at modtageren har fast bopæl her i landet.
Chefen for  

 sikringsstyrelsen kan fastsætte bestemmelser om fravigelse af betingelsen om  

 fast bopæl her i landet.
LIGESTILLING AF BESKÆFTIGELSESPERIODER § 3.  Perioder med fuldtidsbeskæftigelse, der har  

 givet indtægter af den art, som er nævnt i § 1, stk. 2, ligestilles med  

 perioder som fuldtidsbeskæftiget lønmodtager ved afgørelsen af, om  

 betingelserne for ret til delpension som lønmodtager efter lovens § 2, stk.  

 1, nr. 3 og 4, er opfyldt. 12 måneders beskæftigelse ved selvstændig  

 erhvervsvirksomhed ligestilles med et års anciennitet i ATP-ordningen.
ARBEJDSTIDSNEDSÆTTELSE § 4.  Ved overgang til delpension skal den  

 gennemsnitlige ugentlige arbejdstid nedsættes med mindst 19 timer.
 Stk. 2.  Arbejdstiden skal i den første 6-måneders  

 periode efter overgang til delpension og derefter årlig svare til en  

 gennemsnitlig ugentlig arbejdstid på 20 timer.
Stk. 3.  Arbejdstidsnedsættelsen skal ske i modtagerens  

 samlede arbejdstid før overgang til delpension, herunder arbejdstid ved  

 beskæftigelse som lønmodtager.
Efter overgangen er retten til delpension  

 efter denne bekendtgørelse betinget af, at modtageren ikke samtidig har  

 beskæftigelse som lønmodtager.
BEREGNING AF DELPENSION § 5.  Den årlige delpension udgør 19/39 af  

 basisbeløbet, jfr. lovens § 4, stk. 1. I delpensionsperioden nedsættes  

 delpensionen som anført i lovens § 4, stk. 3.
 Stk. 2.  Delpensionen kan ikke overstige 90 pct. af  

 forskellen mellem modtagerens samlede årlige indtægt før overgang til  

 delpension og den fastsatte årlige indtægt efter overgangen.
Stk. 3.  Modtagerens årlige indtægt efter overgang til  

 delpension fastsættes af det sociale udvalg på grundlag af modtagerens anden  

 dagpengegivende erhvervsindtægt, så den svarer til en arbejdstid på 20 timer  

 ugentlig.
Ved beregningen af modtagerens indtægt før overgang til delpension  

 og ved det sociale udvalgs fastsættelse af modtagerens årlige indtægt lægges  

 et gennemsnit af de 2 gunstigste af de seneste 5 opgørelser af den årlige  

 dagpengegivende anden erhvervsindtægt til grund.
Har modtageren haft  

 lønindtægt, indgår den i opgørelsen af modtagerens indtægt inden overgang til  

 delpension som anført i lovens § 4, stk. 4.
 Stk. 4.  Den fastsatte årlige indtægt efter overgangen  

 til delpension, jfr. stk. 3, reguleres ved de følgende pensionsberegninger i  

 lighed med de dagpengegivende indtægter, jfr. § 23, nr. 2, i dagpengeloven og  

 socialministeriets bekendtgørelse om dagpengegivende indtægter efter lov om  

 dagpenge ved sygdom eller fødsel.
Stk. 5.  Delpensionen fastsættes hver 1. april, jfr.  

 sikringsstyrelsens bekendtgørelse om delpension.
Den årlige fastsættelse sker  

 på grundlag af modtagerens seneste årlige dagpengegivende anden  

 erhvervsindtægt.
Ved opgørelsen benyttes samme regnskabsår, som anvendes ved  

 opgørelsen af den skattepligtige indkomst.
Overstiger modtagerens således  

 opgjorte indtægt den af det sociale udvalg fastsatte årlige indtægt efter  

 overgangen til delpension, jfr. stk. 3 og stk. 4, forhøjet med 10 pct.,  

 nedsættes delpensionen med 90 pct. af forskellen.
 Stk. 6.  Ved den årlige fastsættelse af delpension efter  

 stk. 5, fastsætter det sociale udvalg skønsmæssigt en årlig indtægt til brug  

 ved delpensionsberegningen, hvis modtageren ikke har haft ret til delpension  

 i hele det foregående regnskabsår, eller hvis indtægten i det foregående  

 regnskabsår afviger væsentligt fra modtagerens aktuelle indtægtsforhold.
IKRAFTTRÆDELSE § 6.  Bekendtgørelsen træder i kraft den 1. oktober  

 1986. Delpension kan udbetales med virkning fra den 1. januar 1987.
