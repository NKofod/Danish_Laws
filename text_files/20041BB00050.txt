Fremsat den 18. november 2004  


  

    

  

 af Ritt Bjerregaard (S), Inger Bierbaum (S), Ole Vagn Christensen  

 (S),  

  

 Erik Mortensen (S), Lone Møller (S), Margot Torp (S) og Jens Peter Vernersen  

 (S) Forslag til folketingsbeslutning om  

 gennemførelse af kontrol med markedsføring af usunde  

 føde- og drikkevarer  

 til børn samt fremme af sunde madvarer Folketinget opfordrer regeringen til i indeværende  

 folketingssamling at fremsætte de lovforslag samt udarbejde de administrative  

 forskrifter, der er nødvendige, for -  

 	  

 at beskytte børn mod  

 markedsføring af usunde føde- og drikkevarer samt -  

 	  

 at give børn viden om  

 og adgang til sunde fødevarer.
 Lovforslagene og de administrative forskrifter bør omfatte:
 -  

 	  

 Beskyttelse af børn mod  

 reklamer for usunde føde- og drikkevarer, specielt i tv.
 -  

 	  

 Forbud mod  

 markedsføring og salg i skoler og andre institutioner af usunde føde- og  

 drikkevarer, specielt fra automater og lignende.
 -  

 	  

 Fremme af oplysning om og  

 undervisning af børn i sunde kost- og motionsvaner.
 -  

 	  

 Sikring af tilbud om  

 sunde og attraktive måltider til børn og unge i skoler og institutioner via  

 inspiration, praktisk vejledning og økonomisk hjælp.
Bemærkninger til forslaget Ernæringsproblemets omfang Forekomsten af overvægt og fedme er stærkt stigende.
I de sidste  

 25 år er antallet af overvægtige og fede danskere steget med 25 pct.
Specielt  

 er stigningen stor blandt børn og unge.
Gennemsnitsvægten for børn mellem 12  

 og  

 15 år er således steget med  

 1,5 kg  

 de sidste 4 år.
I dag er 1,3 millioner danskere overvægtige, og 400.000 er  

 fede.
Overvægt og fedme er et resultat af, at mange danskere spiser  

 for meget, for sødt og for fedt i forhold til aktivitetsniveauet.
Den dårlige  

 kost er imidlertid også medvirkende årsag til en række kroniske sygdomme, som  

 i  

 dag udgør de største problemer på sundhedsområdet.
Det drejer sig om  

 hjerte-kar-sygdomme,  

 visse kræftformer, forhøjet blodtryk, alderssukkersyge, knogleskørhed m.m.  

 Fælles  

 for disse lidelser er, at de udvikler sig langsomt, men når de først er  

 opstået,  

 er de vanskelige eller umulige at helbrede.
De skal derfor forebygges, og det  

 er nødvendigt at starte med børnene.
Markedsføring af mad- og drikkevarer Markedsføringen af føde- og drikkevarer er massiv.
Det er  

 anslået, at fødevareerhvervet årligt bruger 500 mio. kr. på reklamer, heraf  

 150  

 mio. kr. alene på reklamer for slik.
En sådan markedsføring påvirker givetvis  

 vores forbrug af mad- og drikkevarer, specielt børnenes.
Markedsføringen  

 tager  

 form af reklamer i tv, radio og skrevne medier og på internettet,  

 sponsorering  

 af sport og kultur, product placement og markedsføring i skoler.
I Danmark  

 bruges 85 pct. af fødevareerhvervets reklamebudget på tv-reklamer.
Tv-reklamer En undersøgelse fra Forbrugerinformationen fra 2000 viste, at  

 hver sjette reklame på TV 2 henvendte sig til børn, og af disse var 93 pct.  

 for  

 decideret usunde fødevarer.
Samtidig viser undersøgelser i udlandet, at børn,  

 der ser meget tv, også spiser flere usunde mad- og drikkevarer.
I mange lande har man allerede forsøgt at beskytte børn mod tv-reklamer  

 for usunde føde- og drikkevarer.
I Norge, Sverige og provinsen Quebec i  

 Canada  

 har man indført forbud mod tv-reklamer for mad- og drikkevarer rettet mod  

 børn,  

 mens man i andre lande har indført visse begrænsede restriktioner.
I Danmark  

 må  

 tv-reklamer for slik, softdrinks, snacks og lign. f.eks. ikke antyde, at  

 produktet kan erstatte et regulært måltid.
Sammenfattes erfaringerne fra de  

 lande, hvor der er indført forbud mod tv-reklamer for mad- og drikkevarer  

 rettet mod børn, viser det sig, at forbuddet har en effekt, men denne kan  

 ophæves helt eller delvis af, at erhvervet kanaliserer pengene fra tv til  

 andre  

 markedsføringsmetoder samt satser på populære tv-kanaler for børn, der sendes  

 fra andre lande.
Forbud mod tv-reklamer for usunde mad- og drikkevarer rettet  

 mod børn kan derfor ikke stå alene, men må inddrage overvejelser om  

 begrænsning  

 af alternative markedsføringsmetoder samt internationalt samarbejde om  

 begrænsninger.
Markedsføring i skoler og institutioner Markedsføring af mad- og drikkevarer i skoler kan ske ved  

 opstilling af læskedriksautomater, uddeling af undervisningsmateriale eller  

 reklamer, finansiering af begivenheder el.lign.
Der er i dag grænser for  

 denne  

 markedsføring.
Bl.a. skal skole og forældre være indforståede med  

 markedsføringen,  

 og firmaets logo må kun i beskedent omfang bruges på sponsoreret materiale.  

 Det  

 skal sikres, at skolen ikke bliver arena for markedsføring af usunde mad- og  

 drikkevarer, og reglerne bør skærpes i overensstemmelse hermed.
Sunde og usunde føde- og drikkevarer Når man i forbindelse med markedsføring taler om usunde føde- og  

 drikkevarer, tænker man normalt på slik, sodavand, chips, sukkerholdige  

 morgenmadsprodukter og lignende, der ofte betegnes junkfood.
Disse indeholder  

 mange kalorier, sukker, fedt og salt.
Der er imidlertid mange af de  

 produkter,  

 som er designet til børn, der er vanskeligere at klassificere som enten sunde  

 eller usunde.
Det gælder f.eks. søde mælkeprodukter og dessertlignende  

 produkter.
Ernæringsrådet og Fødevarestyrelsen bør derfor anmodes om at  

 etablere kriterier for at klassificere føde- og drikkevarer i disse  

 kategorier.
Fremme oplysning og undervisning af børn om  

 sunde kostvaner Det er ikke nok at beskytte børn og unge mod skadelig  

 markedsføring.
De må også oprustes til at kunne leve sundt i den moderne  

 verden.
I folkeskolen indgår madlavning og ernæring kun som en lille del af  

 andre fag og får som regel kun ringe opmærksomhed.
Ernæringsundervisning må  

 indføres/styrkes på alle trin i skolesystemet med henblik på at give børn og  

 unge livsfærdigheder, der sætter dem i stand til at skabe sunde mad- og  

 motionsvaner inden for en moderne livsstil.
Der bør i den forbindelse lægges  

 vægt på, at børn og unge lærer at skelne mellem reklamer og reel oplysning.  

 Undersøgelser viser nemlig, at børn har meget svært ved at kende forskel.
Sikring af sunde tilbud I dansk tradition har vi ikke bespisning i skoler og børnehaver.  

 Ansvaret overlades til hjemmet, som imidlertid ofte har vanskeligt ved at  

 sørge  

 for, at børnene får en ordentlig kost.
Det forstærkes af, at skoleboder og  

 forretninger i nærheden af skolen frister med et rigt udvalg af junkfood, som  

 samtidig markedsføres massivt gennem tv og andre medier.
Det er derfor  

 nødvendigt at sikre tilgængeligheden af sunde og attraktive måltider til børn  

 og unge i skoler og institutioner via inspiration, vejledning og økonomisk  

 hjælp, således at børn i skoler og institutioner skal have tilbud om et  

 offentligt ernæringsrigtigt måltid i løbet af dagen.
Andre aktuelle initiativer I det engelske parlament er der den 18. maj i år fremsat et  

 lovforslag, Childrens Food Bill, som skal fremme børns sundhed ved  

 bl.a. at  

 sætte en stopper for markedsføring til børn af junkføde- og -drikkevarer.  

 Forslaget er støttet af 205 MPer og 120 britiske organisationer.
 I Europa-Parlamentet er der fremsat forslag om, at man skal  

 anmode Kommissionen om at foreslå en lovgivning, der forhindrer markedsføring  

 til børn af levnedsmidler, der kan være ødelæggende for deres helbred.
Skriftlig fremsættelse Ritt Bjerregaard  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om gennemførelse af kontrol med markedsføring af usunde  

 føde- og drikkevarer til børn samt fremme af sunde madvarer.
(Beslutningsforslag nr.
B 50).
 Jeg henviser i øvrigt til de bemærkninger, der ledsager forslaget,  

 og anbefaler det til Tingets velvillige behandling.
