 Et livsforsikringsselskab ønskede at oprette en ny lånenummerserie,  

 hvorefter der ville blive ydet policelån inden for et beløb svarende til  

 forsikringens genkøbsværdi og den tilskrevne individualiserede bonus.  

 Forsikringsrådet udtalte overfor selskabet, at så længe selskabets revisorer  

 og aktuar i regnskabsindberetningen kan afgive den foreskrevne erklæring om,  

 at intet policelån overstiger den pågældende polices genkøbsværdi, har rådet  

 ingen indvendinger mod den af selskabet oplyste fremgangsmåde.
Et livsforsikringsselskab, der hidtil kun havde ydet policelån inden for  

 et beløb svarende til forsikringens genkøbsværdi uden hensyntagen til  

 tilskreven bonus, ønskede at oprette en ny lånenummerserie, hvorefter der  

 ville blive ydet policelån inden for et beløb svarende til forsikringens  

 genkøbsværdi og den tilskrevne individualiserede bonus.
Det blev oplyst,  

at kun 2/3 af lånebeløbet ville blive optaget i selskabets status som  

 policelån, jf. forsikringslovens § 68, stk. 1 f, at resten ville blive  

 opført under andre aktiver og således ikke anvendt til dækning af  

 forsikringsfonden, at selskabet ikke havde nogen forsikring, for  

 hvilken tilskreven bonus udgjorde mere end 50 pct. af forsikringens  

 genkøbsværdi, at den påtænkte ordning skulle være rent midlertidig,  

 samt at selskabet kun ville yde sådanne policelån i tilfælde, hvor der  

 ellers ville blive tale om ophævelse af forsikringen.
Forsikringsrådet har  

 udtalt over for selskabet, at så længe selskabets revisorer og aktuar i  

 regnskabsindberetningen til forsikringsrådet kan afgive den foreskrevne  

 erklæring om, at intet policelån overstiger den pågældende polices  

 genkøbsværdi, har rådet ingen indvendinger mod den af selskabet oplyste  

 fremgangsmåde.
