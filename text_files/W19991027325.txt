Kendelse fra Pressenævnet i sag nr.  

 61/1999 Revision har ved [K] klaget til Pressenævnet over,  

 at JydskeVestkysten ikke har besvaret hans anmodning om at bringe et  

 genmæle (af klageren omtalt som en berigtigelse) i anledning af en  

 artikel bragt i bladet den 7. maj 1999.
 I artiklen hed det bl.a.:
"Fortsat nej til nazi-tidsskrift Tilsynsrådet har endnu engang givet Bov Kommune  

 medhold i beslutningen om at holde det nazi-inspirerede tidsskrift Revision  

 væk fra Bov Bibliotek.
 Bov Kommune kan nu prale af at have fået ret i  

 Tilsynsrådet ikke kun én gang   men hele to gange i den  

 selvsamme sag.
 Det drejer sig om det nazi-inspirerede tidsskrift  

 Revision, som Bov Bibliotek ikke vil have stående på sine  

 hylder.
Sagen stammer helt tilbage fra 1996, og i mellemtiden er  

 Revison begyndt kun at udkomme på Internettet.
Det kommer dog stadig  

 fire trykte kvartalsbreve, men dem vil Bov Bibliotek heller ikke have  

 stående.
 Biblioteket fik i 1996 medhold i Tilsynsrådet, men  

 den afgørelse gik videre til Indenrigsministeriet, som krævede,  

 at sagen gik om.
 Ministeriet mente nemlig, at Tilsynsrådet ikke var i  

 stand til at træffe en afgørelse, fordi rådet ikke havde  

 noget eksemplar af Revision.
 Tilsynsrådet manglede også oplysninger om,  

 hvilke principper Bov Bibliotek har brugt, når det afgøres,  

 hvilke tidsskrifter, der lægges frem.
En gang til På grund af Indenrigsministeriets indvendinger har  

 Tilsynsrådet nu set på sagen en gang til.
Men det har ikke  

 ændret noget ved afgørelsen.
Tilsynsrådet siger blandt andet, at tidsskriftet  

 Revision ikke kan sidestilles med et partiprogram.
Tilsynsrådet mener  

 heller ikke, at bibliotekets afvisning er udtryk for en usaglig  

 forskelsbehandling." Klageren har krævet følgende  

 genmæle:
"Under henvisning til at udtrykket/betegnelsen "nazi" m.v.  

 er ringeagtsbetegnelser i henhold til div. domsafgørelser, beklager vi  

 at have benyttet udtrykket "nazi"-tidsskrift ved omtalen af tidsskriftet  

 REVISION i artiklen den 7/5 1999 i JydskeVestkysten af  Bente  

  Staugaard." Klageren har til støtte for kravet om genmæle  

 anført, at betegnelsen "nazi" er nedsættende  

 ringeagtsbetegnelser i henhold til diverse domsafgørelser.
 Bladet har i en udtalelse anført, at klagerens  

 henvendelse ikke opfylder medieansvarslovens genmælebetingelser, idet  

 artiklen er korrekt fra først til sidst.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet ikke kan tage stilling til, om bladet har bragt injurierende  

 udtalelser.
 Pressenævnet finder, at artiklen ikke indeholder  

 sådanne forkerte faktiske oplysninger, at klageren er berettiget til et  

 genmæle.
 Pressenævnet udtaler imidlertid sin kritik af, at  

 JydskeVestkysten i strid med medieansvarslovens § 40, stk. 1, ikke har  

 besvaret klagerens anmodning om berigtigelse, der må opfattes som et  

 krav om genmæle efter medieansvarslovens kapitel 6.
 Afsagt den 10. august 1999.
