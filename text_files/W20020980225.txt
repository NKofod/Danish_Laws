Pressenævnet bemærkede indledningsvis, at det er en del af et  

 medies redaktionelle frihed at anlægge en kritisk synsvinkel i  

 beskrivelsen af en institution som i den foreliggende sag.
Nævnet  

 fandt, at institutionens leder i fornødent omfang var kommet til orde  

 i forhold til de fremsatte kritiske udsagn, og herunder gjort opmærksom  

 på, at den person, der i udsendelsen fremsatte kritiske udsagn, var  

 blevet afskediget af klager.
God presseskik var derfor ikke tilsidesat.
 Nævnet fandt herudover ikke, at der var handlet i strid med god  

 presseskik.
Kendelse fra Pressenævnet i sag nr.  

 88/2001 Institutionen "Midtpunktet" har ved dens leder  

  Hidir  Atay  klaget til Pressenævnet over en udsendelse sendt på  

 DR 1 den 23. maj 2001, idet man mener, at god presseskik er tilsidesat.
Programmet "Pædagogisk roulette" handlede  

 om, hvorledes børn og unge med problemer anbringes på  

 institutioner uden for hjemmet.
I udsendelsen besøger man  

 "Midtpunktet" samt en anden institution   "Bo Selv" i  

 Glamsbjerg   og i den forbindelse beskrives det, hvorledes de to  

 institutioner anvender forskellige pædagogiske principper.
I  

 udsendelsen fremkommer en tidligere medarbejder,  Dennis  Sørensen,  

 med en række kritiske udsagn om "Midtpunktet" og  Hidir  

  Atay.
Herudover interviewes blandt andet tilsynsførende for Ribe Amt,  

  Anne  Jessen-Klixbüll   og  Hidir  Atay.
 Af programmet fremgik blandt andet følgende:
Speak: "Klokken er lidt over to en kold  

 vinternat.
På forsædet sidder lederen af et privat opholdssted  

 sammen med en pædagog.
På bagsædet sidder en af de drenge,  

 som er anbragt på opholdsstedet.
Bilen er på vej til en  

 rasteplads 12 km fra Esbjerg.
Men det ved drengen ikke.
Han tror, at han skal  

 i sommerhus.
På rastepladsen bliver han smidt ud af bilen med besked om  

 at gå eller løbe de 12 km hjem.
Drengen er en af de 12.000 unge,  

 som kommunerne hvert året anbringer uden for hjemmet.
Løbeturen  

 er bare ét eksempel på den konsekvenspædagogik, man bruger  

 på opholdsstedet "Midtpunktet" i Esbjerg." Derefter klippes til et interview med lederen af  

 institutionen  Hidir  Atay.
 Hidir  Atay: "Han var naturligvis udmattet,  

 men jeg vil ikke sige helt udmattet, fordi han havde faktisk til vores store  

 overraskelse en god kondition".
Speak: "Mange ansatte har i tidens løb  

 sagt fra over for den pædagogik, man bruger på  

 "Midtpunktet"." Derefter klippes til et interview med  Dennis  

  Sørensen.
Dennis  Sørensen: "Jeg har hele tiden  

 haft drømmen om at få lukket det sted.
Jeg mener, at den  

 måde, han driver "Midtpunktet" på, er totalt umulig og  

 strider mod de pædagogiske principper, som vi bruger og kender i  

 Danmark, og det menneskesyn vi har på hinanden i Danmark.
Speak: Det er Ribe Amt, der fører tilsyn med  

 "Midtpunktets" pædagogiske linie." Derefter klippes til et interview med den  

 tilsynsførende for Ribe Amt,  Anne  Jessen-Klixbüll.
Anne  Jessen-Klixbüll: "Jeg  

 løfter øjenbrynene mange gange.
Det er helt sikkert, men i de  

 fleste tilfælde får vi snakket os til rette om det.
Speak: Ribe Amt føler sig altså ikke  

 helt tryg ved pædagogikken på "Midtpunktet", men har  

 alligevel valgt at godkende det.
Og "Midtpunktet" har ikke  

 svært ved at få børn, for der er mangel på  

 opholdssteder i Danmark." ----- Speak: "At fjerne døren ind til  

 børnenes værelser er et led i den pædagogik, man anvender  

 på "Midtpunktet" i Esbjerg. "Midtpunktet" ledes af  

  Hidir  Atay, og her bor seks børn.
Fælles for børnene  

 er, at de ikke længere kan bo hos deres forældre.
Nogle er  

 børn af misbrugere, andre er rodet ind i kriminalitet, og så er  

 der nogle, som forældrene bare ikke kan styre.
Der er to  

 pædagoger plus  Hidir  Atays   kone og søster til at tage sig af  

 børnene.
Om stedets pædagogik siger han:
HA: Vi udlever sådan en konsekvens, og vi  

 har omsorg for dem   det vi så definerer som kærlighed.
Men det  

 går naturligvis ikke uden, at du har kontrol og kontinuitet i  

 det." ----- Speak: "Det andet opholdssted, vi  

 besøger i dette program, er "Bo Selv" i Glamsbjerg.  

 Også her stilles der krav til de unge, men stedet drives efter helt  

 andre pædagogiske principper.
Lederen  Bjarne  Berner    

 siger:" ----- I forbindelse med et klip vedrørende institutionens  

 madordning vises billeder af drengen  Ilja, der sidder og spiser.
Speak: "Der er kun to af børnene  

 på "Midtpunktet", der går i almindelig skole.
De fire  

 andre får specialundervisning.
Det betyder, at både undervisning  

 og fritidsaktiviteter foregår på  

 "Midtpunktet"." Derefter klippes på ny til  Ilja, der sidder og  

 spiser.
----- Interviewer: "Hvad laver I i Jeres fritid? Ilja: Keder os og dør.
Nej, det ved jeg  

 ikke.
Vi spiller kort og ser fjernsyn, men det er mest om aftenen, for i  

 hverdagene må vi kun se fjernsyn fra kl. 6." Derefter klippes til interviewet med  Dennis  

  Sørensen.
Interviewer: "Hvordan var børnenes  

 hverdag på stedet? DS: For mig var den indholdsløs, som jeg  

 så det, da jeg lærte stedet at kende, fordi at de stort set ikke  

 måtte lave noget.
Vi havde en computer nede i kælderen, hvor vi  

 havde det, man kalder et såkaldt undervisningsværelse, hvor der  

 var spil i, men det måtte de kun bruge en halv time en gang om ugen,  

 såfremt de havde opført sig ordentligt.
Ellers blev det  

 inddraget, at de måtte bruge den.
Så havde vi et lille  

 bordtennislokale, hvor væggene nærmest sad sådan op ad  

 skulderen på os, i et hus ovre på den anden side af gaden, og der  

 tror jeg, jeg var ovre én gang med et af børnene for at spille,  

 for det interesserede dem overhovedet ikke.
Ellers var der ingenting, de  

 kunne foretage sig af nogen slags.
HA: Altså vi er ikke kendt med, at vi  

 overbyder vore elever med aktiviteter, for det er faktisk en af de ting, som  

 vi tager afstand fra.
Vi siger til de unge: Når du er her hos os,  

 så er det fordi, du har et problem.
For at vi kan hjælpe dig,  

 så er det bedst, at du først slapper af.
Finder ud af hvem er  

 du, hvorfor er du her, hvad er dit problem, så at kan vi prøve  

 på at give dig et input.
 Speak: At børnene skal slappe af, skal tages  

 helt bogstaveligt.
Interviewer: Der er ikke nogle, der sådan er  

 medlem af sportsklubber? HA: Det er der ikke, nej.
Når de bliver  

 indskrevet, så har de alle sammen nogle ønsker og intentioner  

 om, hvad de kunne tænke sig, men når der går et stykke rum  

 tid, så falder interessen væk.
 Interviewer: Så du mener ikke, at det er  

 noget, som er et stærkt ønske hos dem om at dyrke en eller anden  

 form for sport.
 HA: Ikke reelt.
DS: Det var forbudt at gå ud og lave  

 fritidsaktiviteter.
Den ene, vi havde, han ville meget gerne gå til  

 styrketræning, men det måtte han ikke for  Hidir, fordi han  

 siger, at han har sådan et sind, hvis han bliver stærk, så  

 bliver han morder en dag." ----- Inden der klippes til interviewet med  Dennis  

  Sørensen, vises på ny billeder af  Ilja, der sidder og  

 spiser.
DS: "Jeg bad om på et eller andet  

 tidspunkt, efter halvanden måned, om at få mulighed for at  

 få nogle fora til at sidde og diskutere pædagogik, diskutere,  

 hvad er det for noget det her hus, det vil.
Hvad er det for nogle  

 pædagogiske linier, vi går efter, og hvordan ser jeg på de  

 pædagogiske ting, og hvordan kan jeg udvikle mig igennem  

 medarbejdersnak og snak med lederen.
Der fik jeg at vide, at det kunne jeg  

 godt stoppe det der, fordi jeg er ikke ansat her for at udøve  

 pædagogik.
Jeg er ansat for at udøve hans ordrer.
Sådan.  

 Så var det sat på plads." Herefter klippes til interview med tilsynsførende  

 for Ribe Amt,  Anne  Jessen-Klixbüll.
AJK: "Han er en patriark.
Og jeg synes, jeg  

 forsøger at helgardere ved hele tiden at sige, hvordan han er.
Kort og  

 kontant og direkte.
 Interviewer: Det vil sige, at hans personale skal  

 være i stand til at underordne sig.
AJK: Ja, det skal de.
De skal være i stand  

 til at vide, at de kan være med i en diskussion et stykke hen af vejen,  

 men i den sidste ende så er det ham, der træffer  

 beslutningen.
Interviewer: Er det sundt? AJK: Jamen, det er jo igen det der med en anden  

 kulturel baggrund, fordi umiddelbart vil man jo sige, at jamen det  

 måske ikke er så sundt, men det er nu engang  

 sådan." ----- DS: "Det, de sagde ungerne, selv når  

 det kom ud mellem sidebenene, hvis de lige havde fået en straf, det  

 var, at han er dæl me træls.
Det her det var for meget en gang  

 imellem, og han forstod ikke noget.
Og så stak de jo jævnligt  

 af." Der klippes til et interview med en dreng, der er  

 sløret.
Han fortæller, at han tidligere er stukket af, hvorefter  

 der på ny klippes til interviewet med  Anne  Jessen-Klixbüll.
Interviewer: "Spørger du så til,  

 hvorfor de stikker af? AJK: Ja, det gør jeg da.
Og det  

 fortæller han jo også selv.
Det er da interessant at vide,  

 hvorfor de stikker af.
Og nogle gange er der jo ikke altid forklaringer  

 på, hvorfor de stikker af.
Men det er da et symptom på, at man  

 ikke har det godt, når man stikker af." Herefter klippes til interviewet med  Hidir  Atay.
Interviewer: "Der er en af dem, jeg har talt  

 med, der siger, at nogle af eleverne har været forsvundet i flere dage.  

 Simpelthen været stukket af fra institutionen og sagt, de ikke ville  

 tilbage.
Er det noget, du kan huske? HA: Jamen altså, det sker jo altså.  

 Det kan jeg ikke se noget odiøst i.
Ja, ja, selvfølgelig.
DS: De fik jo selvfølgelig minuspoint for  

 at stikke af og sådant noget, men ingen konsekvenser over tingene.  

 Heller ikke for mig at se en interesse i at gå ud og ligesom  

 opsøge dem, altså finde dem.
Det er i hvert fald en værdi,  

 jeg selv har.
Det er, at hvis jeg arbejder sådan et sted der, så  

 vil jeg vise de unge, at jeg har interesse for dem." ----- Interviewer: "Når man kigger på  

 den pædagogik, han driver på stedet, hvordan vil du så  

 beskrive den? AJK: Jamen, det er jo en udpræget  

 konsekvenspædagogik.
Og der er jo kontant afregning, må man  

 sige.
Interviewer: Er det et princip, du  

 støtter? AJK: Det, synes jeg, er svært at svare  

 på, fordi  Hidir  Atays   målgruppe er  

 andengenerationsindvandrere, og de har jo en anden kulturel baggrund.
Og vi  

 diskuterer det, og han får mig som oftest forklaret sine synspunkter,  

 sådan jeg køber dem.
Om jeg 100 %  det diskuterer jeg med mig  

 selv, og det diskuterer jeg her på amtet.
Interviewer: Men du har godkendt dem? AJK: Ja." Der klippes herefter til interviewet med  Dennis  

  Sørensen.
 Speak: "Selvom "Midtpunktets"  

 metoder altså er godkendt, så har  Hidir  Atay  med sin  

 ledelsesstil haft svært ved at holde på sit personale.
DS: Jeg vil beskrive ham som absolut enehersker  

 med meget stort E og med suveræn magt, og overhovedet ikke noget  

 kompetenceudgivning til sit personale." Derefter klippes til interviewet med  Hidir  Atay.
Interviewer: "De her mennesker, jeg har talt  

 med, der tidligere har været ansat, de snakker altså om, at du  

 sådan er meget enerådig.
Og det siger du så også er  

 en vigtig del af det, du tror på.
HA: Jamen, jeg vil ikke sige at være  

 enerådig.
Jeg er bare kompetent til det arbejde, jeg udfører.  

 Sådan vil jeg sige det.
Jeg er ikke enerådig.
Man kan  

 spørge mine nuværende medarbejdere.
Jeg synes, det er lidt  

 misvisende at referere til nogen, som var uduelige.
Af samme grund  

 måtte jeg afskedige dem, fordi de netop var uduelige.
Ellers var de jo  

 blevet her på "Midtpunktet" endnu, jo.
Speak: Uduelige.
Sådan beskriver  Hidir  Atay  

   altså de pædagoger, der tager afstand fra hans  

 metoder." ----- Der klippes til billeder fra en have.
En pædagog: " Ilja,  Em, kom lige  

 herover.
Alt det her, det bærer vi igennem, hvad hedder det gangen  

 derovre, og så lægger vi det bare ud i gården.
Speak: Et andet og ligeså utraditionelt  

 projekt som løbeture om natten er projekt istandsættelse og  

 vedligeholdelse." ----- HA: "Jeg har en udlejningsejendom i  

 Danmarksgade.
Og der har vi så officielt gået og brugt hele 9-10  

 måneder, hvor så det er rigtigt nok, at en af mine medarbejdere  

 det er så  Per, som du har set   og nogle elever går og laver  

 noget aktivitet der, men jeg er da ikke i tvivl om, at der er  

 selvfølgelig nogle, som ikke kan tåle, at der altså er en  

 indvandrer, der har bedre kår og også bedre vilkår.
Speak:  Hidir  Atay   bruger børn og  

 pædagoger til at modernisere og vedligeholde sine private ejendomme og  

 dermed forøge hans private formue.
Han forsvarer denne praksis med, at  

 han i den pågældende periode jo mister  

 huslejeindtægten.
HA: Man må gå og spørge nogen  

 fagmand, om hvad man kan gå og istandsætte i løbet af  

 så mange måneder, hvor jeg går glip af 9½ måneds  

 husleje á 3.500 kr." Speak: Der altså stor forskel på  

 "Midtpunktet" og "Bo Selvs" pædagogiske tilbud til  

 børn og unge.
Der er også stor forskel på, hvad det koster  

 om måneden at have et barn eller en ung anbragt." ----- Klageren har anført, at DR s tilgang til  

 informationer om institutionen er ensidig og problematisk.
Klageren har særligt anført, at DR  

 nærmest udelukkende har brugt personer, som har et negativt forhold til  

 klager.
Især er det problematisk, at DR i udsendelsen lader en  

 tidligere medarbejder,  Dennis  Sørensen, udtale sig autoritativt og  

 meget negativt på trods af, at den pågældende kun var ansat  

 i 5 uger, hvorefter han blev fyret med øjeblikkelig varsel på  

 grund af chikane af de andre ansatte.
Pågældende var i  

 øvrigt ikke godkendt af amtet som pædagog, men som  

 pædagogisk medarbejder med håndværksmæssig tilgang.  

 Til DR s oplysning om, at DR har været i kontakt med fire andre  

 tidligere ansatte, og at  Dennis  Sørensens kritik er udtryk for en  

 mere generel kritik hos flere tidligere medarbejdere, har klager  

 anført, at ingen af de fire tidligere medarbejdere har været  

 ansat i en fuld prøvetid.
De er alle blevet fyret inden  

 prøvetidens udløb.
Desuden er det karakteristisk, at ingen af  

 de fire tidligere ansatte har kritiseret "Midtpunktet" eller  Hidir  

  Atay   før efter, at de var blevet fyret.
Alle tidligere medarbejdere  

 kan derfor have en personlig interesse i at tale nedsættende om  

 institutionen og dens leder.
Særligt bemærkes det, at  Dennis  

  Sørensen   direkte i udsendelsen siger: "Jeg har hele tiden haft  

 drømmen om at få lukket det sted". Det presseetiske krav om  

 at være speciel kritisk over for kilder, som kan have skadevoldende  

 hensigt, opfyldes derfor ikke ved at efterprøve  Dennis  

  Sørensens   udsagn med de omtalte personer, da de alle som  

 nævnt er blevet fyret og efterfølgende har klaget til amtet.
Der  

 er grund til at antage, at DR havde kendskab til, at de omtalte personer  

 kunne have skadevoldende hensigter, da DR har haft aktindsigt i  

 "Midtpunktets" papirer ved amtet.
På trods af dette vendte  

 DR´s journalister ikke tilbage til  Hidir  Atay   og gav mulighed for  

 genmæle.
Det er dybt problematisk, at DR ikke har kontrolleret de  

 omtalte kilder ved at have talt med samarbejdspartnere, kommuner og  

 forældre eller tidligere medarbejdere med en større erfaring og  

 et bedre kendskab til stedets pædagogik.
Det kan ikke være god  

 presseskik at basere en udsendelse på et så snævert og  

 problematisk kildemateriale, som det her ser ud til at have været  

 tilfældet. "Midtpunktet" generelt og  Hidir  Atay   specifikt  

 figurerer som eksperter i flygtninge- og indvandrerforhold blandt fagfolk og  

 brugere som f.eks. kommuner og amter.
Klageren har til DR´s anførsel om, at det er i  

 orden at "bringe de pågældendes kritik, så længe  

 der gøres opmærksom på, at de er afskediget, hvilket klart  

 fremgår af  Hidir  Atays   udtalelser i programmet",  

 anført, at der med  Hidir  Atays   udsagn " at de  

 pågældende medarbejdere var uduelige, ellers var de her" var  

 tale om et generelt svar på, hvorfor der var en stor udskiftning af  

 medarbejdere.
Dette fremgår imidlertid ikke af programmets speak.  

 Tværtimod fremstår det som om, at kritikken af  

 "Midtpunktet" kommer fra ansatte, der selv har sagt fra   oven i  

 købet på grund af det pædagogiske indhold   idet det i  

 speaken anføres, at "mange ansatte har i tidens løb sagt  

 fra over for den pædagogik, som drives på  

 "Midtpunktet"". Ingen har nogensinde forladt  

 "Midtpunktet" på grund af pædagogikkens indhold.
Klageren har desuden anført, at man ikke er blevet  

 forelagt, hvilke kilder og informationer journalisterne arbejdede med.  Hidir  

  Atay   er på intet tidspunkt   hverken før eller i forbindelsen  

 med (for)-interview til udsendelsen   blevet forelagt en konkret kritik.
DR  

 har heller ikke på noget tidspunkt inden udsendelsen omtalt, at nogle  

 tidligere medarbejdere skulle interviewes eller var blevet interviewet.  

 Faktisk kom det som et chok, da udsendelsen gik i luften, at den var negativ  

 over for "Midtpunktet" og  Hidir  Atay, idet man fokuserede  

 på en tidligere fyret medarbejders udsagn.
Hvis  Hidir  Atay   var  

 blevet forelagt de "problematiske" kilder, ville de straks  

 være blevet undermineret.
Klageren har endvidere anført, at det i udsendelsen  

 fremstilles som et faktum, at en medarbejder og en elev på stedet har  

 været i gang med at renovere en af  Hidir  Atays   ejendomme, som om  

 der var tale om, at han misbruger personale og elever til at  

 "forøge hans private formue". Udsendelsen omtaler det som et  

 "andet og ligeså utraditionelt projekt". I realiteten er det  

 et almindeligt projekt sammenlignet med projekter på andre  

 institutioner.
I det pågældende tilfælde var der tale om en  

 flygtningedreng, som endnu ikke var klar til at gå i skole på  

 grund af manglende kulturelle og sproglige færdigheder.
De  

 nedsættende bemærkninger om at  Hidir  Atays   private formue  

 forøges må stå fuldstændig for DR´s egen regning.
I  

 virkeligheden var den anbringende kommune meget tilfreds med, at projektet  

 kom i gang.
Denne forklaring fik journalisten, men han brugte den til noget  

 andet.
Klageren har yderligere anført, at det er faktuelt  

 forkert, at man som oplyst i speaken tager børn af misbrugere.
Klager  

 har bevidst aldrig taget børn af misbrugere, da det ligger uden for  

 klagers kompetence.
Ved denne fejl har DR sværtet de unges  

 forældre til.
Klageren har desuden anført, at DR har  

 misforstået, at elever bliver undervist på institutionen.
Det er  

 faktuelt forkert, at både undervisning og fritidsaktiviteter  

 foregår på "Midtpunktet", således som det  

 anføres i udsendelsen.
Det har været Esbjerg Kommunes  

 skolevæsen, der stod for undervisningen af eleverne.
At nogle elever,  

 som ikke kunne undervises sammen med andre elever i perioder, blev undervist  

 i institutionens kælder, har hverken noget med institutionens  

 pædagogik eller de ansatte at gøre.
Klageren har endelig anført, at DR har ladet en  

 dreng, hvis forældre havde givet samtykke, medvirke, uanset at han  

 formentlig protesterede mod at blive filmet.
Journalisten lovede angiveligt,  

 at der kom en blok for hovedet, så han ikke kunne genkendes.
Klager har  

 ligeledes ingen grund til at betvivle, at også en anden dreng  

 angiveligt bad om ikke at blive filmet, mens han spiste.
 DR har oplyst, at programmet "Pædagogisk  

 roulette" er et dokumentarprogram, som har til formål at se  

 kritisk på, hvordan kommunerne bruger et ganske betragteligt  

 beløb på at anbringe børn og unge uden for hjemmet.  

 "Midtpunktet" indgik i den sammenhæng, da institutionen fra  

 flere sider er blevet fremhævet som et eksempel på en  

 institution, der ikke leverer en kvalitet, der står mål med  

 prisen.
 DR har indledningsvis anført, at man hvad  

 angår vurderinger og valg af vinkel ikke er enig i kritikken, da den  

 fremlagte dokumentation i programmet til fulde retfærdiggør de  

 kritiske kommentarer i programmet.
DR har nærmere anført, at  Dennis  

  Sørensen   før sin tiltrædelse på  

 "Midtpunktet" var godkendt som pædagog.
Han har en bred  

 erfaring i arbejdet med belastede børn og unge.
Da han er blevet  

 afskediget hos klager, stiller det særlige krav til DR at tjecke, om  

 han står helt alene med sin kritik.
Fire tidligere ansatte har over for  

 DR oplyst, at deres oplevelser stemmer overens med det, som  Dennis  

  Sørensen   giver udtryk for i programmet.
Flere af disse har i breve  

 til amtet og overfor DR beskrevet deres oplevelser på  

 "Midtpunktet". Det fremgår med al tydelighed af de breve, som  

 de har sendt til Ribe Amt, at de har sagt fra over for pædagogikken  

 på "Midtpunktet". DR har således omhyggeligt tjecket,  

 at  Dennis  Sørensens   kritik er et udtryk for en mere generel kritik  

 hos flere tidligere medarbejdere.
DR har i den forbindelse anført, at det forhold, at  

 medarbejdere er afskediget fra en virksomhed, ikke betyder, at pressen er  

 afskåret fra at bringe den pågældendes kritik, så  

 længe der gøres opmærksom på, at de er afskediget,  

 hvilket klart fremgår af  Hidir  Atays   udtalelser i programmet.
Dette  

 gælder i særlig grad, når kritikken kommer fra mange  

 tidligere medarbejdere og i substansen er enslydende og handler om en  

 virksomhed, som har særlig offentlig interesse, fordi den finansieres  

 af offentlige midler.
I øvrigt fremgår det af afskedigelserne af  

 tre af de fire tidligere medarbejdere, at de blev afskediget på grund  

 af uenighed om lønnen, og der er således ikke anført  

 noget om utilfredshed med kvaliteten af det udførte arbejde.
DR kendte  

 til medarbejdernes kritik meget tidligt, men man har aldrig søgt  

 aktindsigt hos Ribe Amt i deres ansættelsessager, da der er tale om  

 personsager, som der ikke kan gives aktindsigt i.
DR har videre anført, at allerede under  

 forinterviewet blev klager gjort opmærksom på, at DR ville  

 interviewe både tidligere medarbejdere og amtet, og at programmet ville  

 sætte et kritisk lys på tilbudene til børn og unge.
I  

 forbindelse med selve interviewet fik  Hidir  Atay   navnene på alle de  

 tidligere medarbejdere, der var interviewet i forbindelse med researchen til  

 programmet.
Det er forelagt deres kritik, at  Hidir  Atay   i udsendelse  

 udtaler: "Jeg synes, det er lidt misvisende at referere til nogen, som  

 var uduelige.
Af samme grund måtte jeg afskedige dem   ellers var de jo  

 her på "Midtpunktet" endnu".
DR har yderligere anført, at oplysningerne om  

 børnenes baggrund stammer fra det forinterview, som journalisten  

 gennemførte med  Hidir  Atay   inden tv-optagelserne.
DR har meddelt  

 klager, at såfremt det er forkert, at "Midtpunktet" ikke  

 tager børn af misbrugere, vil DR gerne høre fra klager.
Dette  

 er imidlertid ikke sket.
DR har anført, at det set i relation til  

 programmets præmis er en relevant oplysning, at en medarbejder og en  

 elev deltager i renoveringen af en  af  Hidir  Atays   private ejendomme.
Der  

 er tale om en objektiv konstatering, når det i programmet hedder, at  

 dette projekt er med til at forøge  Hidir  Atays   private formue.  

 Oplysningen er særdeles relevant, idet den belyser, hvordan ejeren af  

 et opholdssted kan agere i forholdet mellem opholdsstedets økonomi og  

 sin egen privatøkonomi.
 DR har fastholdt, at nogle af eleverne er blevet undervist  

 på institutionen, hvilket i øvrigt også fremgår af  

 Jyske Vestkystens artikel af 18. januar 1999. I øvrigt blev én  

 elev undervist i kælderen af en udefra kommende lærer, mens  

 optagelserne stod på.
 DR  har endelig pointeret, at der   som klageren  

 vedgår   er indhentet skriftligt samtykke fra børnenes  

 forældre og har samtidig afvist, at nogen af børnene  

 protesterede mod at blive filmet.
DR har sammenfattende anført, at programmet belyser  

 forskellige pædagogiske linier og holdninger til væresteder i  

 overensstemmelse med god presseskik.
De holdninger til klagers linie, der  

 gengives i udsendelsen fremsættes fra flere forskellige, herunder  

 tidligere medarbejdere og nuværende kommunale medarbejdere.  Hidir  

  Atay  har personlig fået lejlighed til at beskrive værestedets  

 linie og fået adgang til at forholde sig til den kritik, der  

 fremsættes.
Det er i den forbindelse uden betydning, om klager har haft  

 lejlighed til at forholde sig til de enkelte kilders identitet og  

 nøjagtige udsagn.
I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Kaare R.
Skou og Kirsten Dyregaard.
 Pressenævnet udtaler:
 Pressenævnet bemærker for så vidt  

 angår spørgsmålet om de anbragte børns baggrund og  

 samtykke til at medvirke i optagelserne, at klager ikke har  

 tilstrækkelig retlig interesse i at klage til nævnet over disse  

 forhold, og denne del af klagen afvises derfor.
Det fremgår af de vejledende presseetiske regler, at  

 der bør udvises kritik over for nyhedskilderne, i særdeleshed  

 når disses udsagn kan være farvet af personlig interesse eller  

 skadevoldende interesse.
Det fremgår endvidere, at oplysninger, der kan  

 være skadelige, krænkende eller virke agtelsesforringende for  

 nogen, skal efterprøves i særlig grad, inden de bringes,  

 først og fremmest ved forelæggelse for den  

 pågældende.
 I udsendelsen fremsætter en tidligere medarbejder  

 ved institutionen "Midtpunktet" en række kritiske udsagn om  

 institutionen og dens leder  Hidir  Atay.
Pressenævnet bemærker indledningsvis, at det  

 er en del af et medies redaktionelle frihed at anlægge en kritisk  

 synsvinkel i beskrivelsen af en institution som i den foreliggende sag.  

 Nævnet finder ikke, at Danmarks Radio har handlet i strid med god  

 presseskik ved at bringe  Dennis  Sørensens   udsagn.
Nævnet  

 bemærker i den forbindelse, at institutionens leder  Hidir  Atay   i  

 fornødent omfang er kommet til orde i forhold til disse udsagn, og i  

 den forbindelse har  Hidir  Atay   gjort opmærksom på, at den  

 pågældende i sin tid blev afskediget fra institutionen.
I  

 øvrigt suppleres  Dennis  Sørensens udsagn med udtalelser fra  

 den tilsynsførende ved Ribe Amt.
 Da der mellem parterne er modstridende forklaringer om,  

 hvilke oplysninger, der blev forelagt for  Hidir  Atay   i forbindelse med  

 interviewet, finder nævnet ikke anledning til at udtale kritik i  

 relation til de tidligere medarbejderes kritiske udsagn.
Nævnet finder endvidere ikke grundlag for at  

 kritisere fremstillingen af det forhold, at en elev og en pædagog har  

 arbejdet med renoveringen af  Hidir  Atays   private ejendom.
Nævnet  

 bemærker i den forbindelse, at  Hidir  Atay   i udsendelsen fuldt ud er  

 kommet til orde på dette punkt.
 Nævnet finder heller ikke udfra sagens oplysninger  

 grundlag for at udtale kritik af udsagnet i udsendelsen om, hvorledes  

 børnene på institutionen undervises.
 Nævnet finder ikke, at Danmarks Radio herudover har  

 handlet i strid med god presseskik.
