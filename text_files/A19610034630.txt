 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1 Efter indstilling fra Landbrugsrådet, De samvirkende danske  

 Landboforeninger, De samvirkende danske Husmandsforeninger og vedkommende  

 brancheorganisation kan landbrugsministeren bestemme, at udgifter, der er  

 forbundet med offentlige kontrolforanstaltninger, som i medfør af de nedenfor  

 anførte love er fastsat eller fastsættes vedrørende udførsel af de af disse  

 love omfattede landbrugsprodukter m.v., i nærmere af ministeren fastsat  

 omfang skal afholdes af statskassen: Lov nr. 129 af 12. april 1911 om handel  

 med smør og fremmede landbrugsprodukter m.m., lov nr. 189 af 1. maj 1923, lov  

 nr. 109 af 10 april 1926, lov nr. 109 af 31. marts 1930 og lov nr. 162 af 24.  

 maj 1955 om tillæg til samme, lov nr. 96 af 31. marts 1938 om udførsel af  

 kartofler, lov nr. 119 af 22. marts 1947 om forhandling, udførsel og  

 indførsel af æg og ægprodukter m.m., lov nr. 126 af 31. marts 1950 og lov nr.  

 122 af 31. marts 1952 om tillæg til samme, lov nr. 67 af 7. marts 1952 om  

 kontrol med udførsel af danske grønsager, lov nr. 68 af 7. marts 1952 om  

 kontrol med udførsel af dansk frugt, lov nr. 131 af 13. april 1954 om  

 udførsel og indførsel af levende dyr m.v., lov nr. 121 af 12. april 1957 om  

 bekæmpelse af farlige plantesygdomme og skadedyr, lov nr. 65 af 26. marts  

 1958 om sundhedskontrol med planteskoleplanter, lov nr. 214 af 16. juni 1958  

 om tilvirkning og forhandling m.m. af ost, lov nr. 215 af 16. juni 1958 om  

 udførsel af kød m.m. og lov nr. 217 af 16. juni 1958 om slagtning,  

 forhandling, udførsel og indførsel af fjerkræ m.v.
Stk. 2. På samme måde kan  

 ministeren bestemme, at udgifter, der er forbundet med  

 kontrolforanstaltninger, som uden særligt lovgrundlag udøves af en offentlig  

 kontrolmyndighed i forbindelse med udførsel af landbrugsprodukter, skal kunne  

 afholdes af statskassen.
§ 2 På kontrolområder, hvor overskud eller underskud er overført fra et  

 finansår til det følgende, er det en betingelse for statskassens overtagelse  

 af fremtidig udgifter, at statskassen overtager overskud, der måtte foreligge  

 på det tidspunkt, fra hvilket kontroludgifterne i medfør af § 1 skal afholdes  

 af statskassen.
Underskud, der måtte foreligge på nævnte tidspunkt, overtages  

 af statskassen.
Stk. 2. Bøder og konfiskationsbeløb, der i henhold til  

 bestemmelse i de i § 1 nævnte love samt § 15, stk. 6, i lov nr. 175 af 5.  

 juni 1959 om tillæg til lov om smitsomme sygdomme hos husdyrene indgår i en  

 særlig fond eller anvendes direkte til nedbringelse af kontroludgifter,  

 tilfalder statskassen fra det tidspunkt at regne, da statskassen i medfør af  

 § 1 overtager kontroludgifterne.
§ 3 Denne lov gælder ikke for Færøerne og Grønland.
 Givet på Christiansborg Slot, den 6.  

 december 1961.
 Under Vor Kongelige Hånd og Segl.
 FREDERIK R.
 /Karl Skytte.
