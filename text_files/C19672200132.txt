 Det meddeles herved, at udbetaling af rejseudgifter og diæter m.v. til  

 kursister på undervisningskursus for handelsskolernes lærere med virkning fra  

 1. april 1967 skal ske ved skolernes foranstaltning i overensstemmelse med  

 nedenstående retningslinier:
A.
Til kursister, som ikke er tilknyttet en handelsskole, eller som er  

 tilknyttet en handelsskole, men som af den pågældende skole ikke er  

 indstillet til optagelse på kursus, ydes intet udover den frie undervisning.
B.
Til kursister, som er tilknyttet en handelsskole, og af skolen er  

 indstillet til optagelse på kursus og som bor uden for kursusbyen (i  

 København uden for det storkøbenhavnske område), kan udover fri undervisning  

 ydes godtgørelse for udgifter til bus, tog eller skib for rejse mellem  

 hjemsted og kursusby og retur efter anden-klasses takst (lyntogsbillet kan  

 medregnes), samt til de deltagere, der på grund af afstanden fra hjemsted til  

 kursusby er nødsaget til at tage ophold i kursusbyen, et dagpengebeløb på for  

 tiden 15 kr. pr. kursusdag, samt for eventuelle mellemliggende søndage.
 Dagpengebeløb for rejsetiden kan tillige udbetales med 15 kr. pr. døgn,  

 idet hen- og hjemrejses varighed sammenlægges til een periode.
 Til færøske kursister, der opfylder betingelserne, udbetales der udover  

 rejseudgifter med skib på 2. klasse til og fra København et dagpengebeløb på  

 for tiden 15 kr. pr. døgn fra skibets ankomst til København til 1. afsejling  

 til Færøerne fra København umiddelbart efter afslutning af kursus.
