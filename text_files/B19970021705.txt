 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 122 af 5. februar 1997, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som chauffør til  

 personbefordring.
 § 2.  Det faglige udvalg for uddannelsen er  

 Transporterhvervets UddannelsesRåd.
 Uddannelsens varighed og struktur m.v.
 § 3.  Uddannelsen varer 3 år.
 Stk. 2.  Skoleundervisningen varer 50 uger, idet 2.  

 skoleperiode gennemføres efter reglerne om transportuddannelse og de  

 resterende 30 ugers undervisning gennemføres i 5 perioder af 6 uger, hvor to  

 af perioderne kan samles i en skoleperiode med en varighed af 12 uger.
Stk. 3.  3. skoleperiode, som skal indeholde faget  

 Køreuddannelse D - erhvervsmæssig personbefordring - placeres tidligst muligt  

 efter, at eleven er begyndt uddannelsen i praktikvirksomheden.
Alle  

 skoleperioder skal så vidt muligt være afviklet senest 3 måneder inden  

 uddannelsens afslutning.
 Stk. 4.  Praktikuddannelsen veksler med  

 skoleundervisning, jf. stk. 2 og § 15.
Voksenuddannelse § 4.  Personer, der er fyldt 25 år, og som har mindst  

 1 års relevant beskæftigelse inden for branchen, kan indgå uddannelsesaftale  

 med en uddannelsestid på 2 år.
 Stk. 2.  Det faglige udvalg kan i særlige tilfælde  

 dispensere fra alders- og beskæftigelseskravene efter samråd med  

 praktikvirksomheden.
 Stk. 3.  Skoleundervisningen varer højst 37 uger, og  

 uddannelsen tilrettelægges af skolen efter samråd med det faglige udvalg som  

 et særligt uddannelsesforløb, jf. dog § 8, stk. 2.
Stk. 4.  Skolen fastsætter skoleperiodernes placering i  

 uddannelsen i samråd med det lokale uddannelsesudvalg.
Der tages i videst  

 muligt omfang hensyn til praktikvirksomhedenes og elevens ønsker.
 Stk. 5.  Eleven skal have merit i skoleuddannelsen for  

 gyldige certifikater og gennemførte branchekurser, jf. bilag 1. Skolen kan  

 efter samråd med det lokale uddannelsesudvalg give merit for andre erhvervede  

 relevante kvalifikationer.
 Stk. 6.  Undervisningen tilrettelægges efter de voksnes  

 forudsætninger og gennemføres som helhedsorienteret undervisning med  

 hensigtsmæssig kombination af praktisk og teoretisk undervisning.
 Stk. 7.  Praktikuddannelsen gennemføres således, at der  

 tages udgangspunkt i den indlæring, der er foregået i de forudgående  

 skoleperioder, herunder i de tilegnede kvalifikationer, og således at  

 bestemmelserne i § 15 om praktikuddannelsens indhold finder tilsvarende  

 anvendelse med de afvigelser, der kan begrundes i de særlige  

 uddannelsesforløb.
 Stk. 8.  Det lokale uddannelsesudvalg udarbejder  

 vejledende retningslinier for praktikuddannelsen som helhed og for de enkelte  

 praktikperioder i de særlige forløb.
Fritagelse for dele af uddannelsen § 5.  Skolen fritager efter anmodning eleven for dele  

 af uddannelsen på grundlag af anden undervisning eller beskæftigelse efter  

 reglerne i bilag 1.
 Stk. 2.  Eleven kan i øvrigt af skolen henholdsvis det  

 faglige udvalg fritages for dele af uddannelsen efter reglerne i  

 hovedbekendtgørelsen.
Uddannelsens mål og indhold § 6.  Den uddannede skal kunne beherske alle  

 arbejdsfunktioner i forbindelse med befordring af passagerer, herunder  

 bevægelseshæmmede, og erhverve de nødvendige kørekort og  

 kvalifikationsbeviser.
Den uddannede skal kunne varetage almindelige  

 chaufføropgaver, herunder foretage økonomisk, sikker, hensynsfuld og  

 forsvarlig kørsel.
Den uddannede skal erhverve et sådant kendskab til  

 eftersyn og vedligeholdelse af personbefordringskøretøjer, at den uddannede  

 kan anvende dette kendskab i sit daglige virke.
Den uddannede skal besidde  

 viden og færdigheder, som gør det muligt for denne at handle miljø- og  

 kvalitetsbevidst og at være bevidst om arbejdsmæssige forhold og generelle  

 miljøproblemstillinger.
Den uddannede skal kunne udføre varierende former for  

 kundebetjening på et højt serviceorienteret niveau.
Den uddannede skal opnå  

 helhedsforståelse for logistikkæden og skal på baggrund heraf kunne anvende  

 kvalitetsværktøjer og informationsteknologiske løsninger og i samarbejde med  

 ledelse og kolleger kunne medvirke ved arbejdets tilrettelæggelse.
Den  

 uddannede skal opnå almene færdigheder, som er en forudsætning for at kunne  

 bestride såvel samarbejds- og jobfunktioner i en stadig teknologisk og  

 arbejdsorganisatorisk udvikling som et voksenliv med nye udfordringer.  

 Endelig skal den uddannede være motiveret for at tilegne sig ny viden og  

 indgå i fortsat efter- og videreuddannelse.
Skoleundervisningen § 7.  Skoleundervisningen har som mål, at eleven  

 gennem praktisk og teoretisk helhedsorienteret undervisning opnår de  

 kvalifikationer, kvalitetsbeviser og kørekort, som sammen med den praktiske  

 uddannelse i virksomheden sætter eleven i stand til at nå uddannelsens mål.
 § 8.  Undervisningen efter 2. skoleperiode omfatter  

 følgende grundfag:
 Stk. 2.  For deltagere i voksenuddannelse indgår,  

 foruden de i stk. 1 nævnte grundfag også:
 § 9.  Undervisningen efter 2. skoleperiode i områdefag  

 har følgende mål og øvrige rammer for undervisningens indhold og vejledende  

 uddannelsestid:
Eleven skal erhverve kørekort, kategori B, jf.
Færdselsstyrelsens  

 undervisningsplan.
 Vejledende uddannelsestid: 1,4 uge.
Eleven skal opnå et bredt kendskab til og anvendelsesgrundlag som fører af  

 personbil til erhvervsmæssig personbefordring og skal erhverve kørekort,  

 kategori B-erhverv, jf.
Færdselsstyrelsens undervisningsplan.
 Vejledende uddannelsestid: 0,8 uge.
 Eleven skal opnå et bredt kendskab til og anvendelsesgrundlag som fører af  

 bus i erhvervsmæssig personbefordring og skal erhverve kørekort, kategori D +  

 erhverv.
 Vejledende uddannelsestid: 2 uger.
 Eleven skal opnå et bredt kendskab til og anvendelsesgrundlag som fører af  

 bus med påhængskøretøj og skal erhverve kørekort, kategori D+E, jf.  

 Færdselsstyrelsens undervisningsplan.
 Vejledende uddannelsestid: 0,9 uge.
 Eleven skal erhverve blåt kvalifikationsbevis til personbefordring i  

 henhold til gældende regler og skal kunne udføre udvidet køreteknik med  

 3-akslede busser i henhold til Arbejdsmarkedsstyrelsens retningslinier.
 Vejledende uddannelsestid: 0,8 uge.
a.
Lov om buskørsel.
 Eleven skal kunne anvende lov om buskørsel, herunder »Bekendtgørelse  

 om buskørsel«.
b.
Nationale og internationale reguleringer.
 Eleven skal kunne udfylde, anvende og kontrollere de almindeligst  

 forekommende befordringspapirer og -dokumenter, der finder anvendelse ved  

 national- og international turist- og rutekørsel.
c.
Forsikring.
 Eleven skal have kendskab til forsikring og ved uheld eller sygdom kunne  

 rekvirere den fornødne hjælp.
d.
Miljøbestemmelser.
 Eleven skal kunne medvirke til at bestemmelserne om miljøbeskyttelse  

 overholdes og anvendes rigtigt.
e.
Chaufførens dokumenter.
Eleven skal kunne anvende de personlige papirer, som chaufføren skal være  

 i besiddelse af ved national og international transport, og have et sådant  

 kendskab til forsikringsforhold, syge- og retshjælpsforsikringer og andre  

 forholdsregler, at eleven selvstændigt kan iværksætte og rekvirere den  

 fornødne hjælp.
Eleven skal have kendskab til de særlige overenskomstmæssige  

 regler, som anvendes ved turistkørsel, og skal kunne foretage afregning af  

 løn- og transportudgifter i forbindelse med en gennemført transport, herunder  

 kunne udfylde kørselsrapporter.
Endvidere skal eleven kunne udfylde og  

 anvende diagramark korrekt.
 Vejledende uddannelsestid: 0,5 uge.
a.
Eleven skal kunne udføre hyre- og bestillingskørsel i henhold til  

 gældende regler.
b.
Eleven skal kunne anvende taxameter og radiokommunikationsanlæg korrekt  

 og kunne udfylde tur- og trafikbog.
c.
Eleven skal kunne modtage og anvende forskellige betalingsmidler og  

 foretage afregning af indtjeningen over for vognmanden.
 Vejledende uddannelsestid: 0,4 uge.
a.
Logistik generelt.
 Eleven skal ud fra sin indsigt i en rutebilsvirksomheds ledelse og  

 organisation og gennem forståelse for fagets forhold, metoder og materiel  

 kunne medvirke til gennemførelse af rutekørsel på en sådan måde, at kravene  

 til såvel kvalitet og sikkerhed overholdes og anvendes korrekt.
b.
Personbefordringslogistik ved rutekørsel.
Eleven skal kunne anvende billetteringsudstyr samt zone- og taksttabeller  

 korrekt.
Eleven skal kunne tilrettelægge et sammenhængende logistisk  

 transportforløb og benytte sit kendskab ved afvikling af rute- og  

 bestillingskørsel.
c.
Rutekørsel.
 Eleven skal kunne udføre rutekørsel med billettering.
 Vejledende uddannelsestid: 0,7 uge.
a.
Personbefordringslogistik ved turistkørsel.
 Eleven skal ud fra sin indsigt i en turistvirksomheds ledelse og  

 organisation og gennem forståelse for fagets forhold, metoder og materiel  

 kunne medvirke til gennemførelse af turistkørsel på en sådan måde, at kravene  

 til såvel kvalitet og sikkerhed overholdes og anvendes korrekt.
b.
Ruteplanlægning ved national turistkørsel.
 Eleven skal selvstændigt kunne planlægge og tilrettelægge en national  

 turisttur, som indeholder den nødvendige passagerservice under turen.
c.
National turistkørsel.
 Eleven skal kunne udføre en planlagt turistkørsel.
 Vejledende uddannelsestid: 0,6 uge.
a.
Køretøjets godkendelser.
 På grundlag af sit kendskab til køretøjets nødvendige og særlige  

 godkendelser, herunder stjerneafmærkning, godkendelseserklæring og  

 forskellige attester for udførelser, skal eleven kunne anvende og kontrollere  

 de mest almindelige dokumenter.
b.
Energi- og miljørigtig kørsel.
Eleven skal ud fra kendskab til bussers forureningsindvirkning på natur og  

 miljø kunne vurdere egen og andres kørselsmåde og -metode, herunder værdien  

 af defensiv kørsel og dennes indvirkning på chaufføren og dennes personlige  

 miljø. Eleven skal kunne betjene køretøjer med forskellig opbygning og  

 virkemåde under hensyntagen til energibesparelse og mindst mulig  

 miljøbelastning og kunne redegøre for de faktorer, der øger  

 brandstofforbruget og slitage på køretøjet, med øget miljøbelastning til  

 følge.
Eleven skal ved kørsel med brændstofmåler kunne indøve korrekt  

 køremåde med lavest muligt brændstofforbrug med lavest mulig forurening til  

 følge.
Eleven skal opnå en sådan indsigt i hastighedsbegrænsning og andre  

 foranstaltninger, herunder begrænsning af emissioner fra dieselmotoren, støj  

 og andre belastninger, som også tager sigte på at nedsætte miljøforureningen,  

 at eleven kan sætte anvendelsen af disse foranstaltninger i relation til  

 samfundets krav.
 Vejledende uddannelsestid: 0,7 uge.
a.
Opbygning og virkemåde - kategori D+E.
 Eleven skal kunne redegøre for opbygning og sammenkoblingsprocedure i  

 forbindelse med sammenkobling af bus og påhængsvogn.
b.
Eftersyn og vedligeholdelse - kategori D+E.
 Eleven skal kunne foretage vedligeholdelsesmæssige eftersyn på påhængsvogn  

 og bus med særlig vægt på det sikkerhedsmæssige ved sammenkoblingen.
c.
Køretøjets papirer - kategori D+E.
 Eleven skal kunne anvende de køretøjspapirer, der findes, og ud fra dem  

 kunne kontrollere om, en sammenkobling er lovlig.
d.
Manøvrering på terminal.
 Eleven skal kunne foretage for- og baglæns manøvrering med vogntog på  

 terminal med begrænset manøvreplads.
e.
Kontrol og vedligeholdelse, affjedringssystemer.
 Eleven skal kunne kontrollere og vedligeholde affjedringssystemer,  

 herunder foretage udskiftning af luftpuder samt kontrollere niveauventiler.
f.
Klargøring og vedligeholdelse - sanitære installationer.
 Eleven skal kunne klargøre og vedligeholde bussens sanitære  

 installationer, herunder foretage tømning, rengøring og desinfektion.
 Vejledende uddannelsestid: 1,1 uge.
 § 10.  Undervisningen i specialefag har følgende mål  

 og øvrige rammer for undervisningens indhold samt vejledende uddannelsestid:
a.
Turplanlægning - international.
Eleven skal på grundlag af sit kendskab til turistkørsel og  

 ruteplanlægningsmetoder kunne planlægge et transportforløb flere døgn frem i  

 forhold til tilladt hastighed og reglerne om køre- og hviletid og kunne  

 vurdere brugen af forskellige færgeforbindelser, bjergpas og  

 grænsepassagerer, herunder kunne anvende såvel dansk og udenlandsk  

 kortmateriale som edb-baserede ruteplanlægningsprogrammer.
Endvidere skal  

 eleven kunne anvende regler for de køretekniske forhold, som skal iagttages  

 ved kørsel i bjergene, og forklare brugen af supplerende køreteknisk udstyr,  

 som anvendes ved denne type kørsel.
Eleven skal endvidere kunne tilrettelægge  

 og planlægge forskellige internationale turistture, herunder med og uden  

 overnatning samt passagerpauser.
Eleven skal kunne udføre kundekontakt i  

 udlandet på en rimelig måde, herunder gøre sig forståelig med hensyn til  

 underskrifter, vejfinding, optankning, afsætning/optagning af passagerer og  

 være fortrolig med relevante valutaberegninger, internationale  

 betalingsmidler, såsom rejsechecks, købekort, creditcards m.v.
b.
Internationale transportdokumenter.
 Eleven skal på grundlag af sit kendskab til de af de europæiske  

 grupperinger, der har betydning for gennemførelsen af internationale  

 transporter, og sit kendskab til udviklingen inden for disse kunne udføre  

 transporter til forskellige destinationer i udlandet, og håndtere den  

 problemetik, som knytter sig til passagererne, køretøjet og chaufføren selv,  

 herunder anvende de forskellige transportdokumenter, som indgår i en  

 international transport.
c.
Restriktioner, bestemmelser og begrænsninger.
Eleven skal ved hjælp af tilgængeligt materiale og lovsamlinger kunne  

 anvende regler for begrænsninger og restriktioner, der findes i de lande,  

 hvor den planlagte rute går igennem.
Eleven skal kunne anvende køre- og  

 hviletider i forbindelse med transporterne.
 Vejledende uddannelsestid: 0,6 uge.
a.
Transportøkonomi.
 Eleven skal med baggrund i sit kendskab til de mest grundlæggende  

 elementer i drifts- og virksomhedsøkonomi, bl.a. ved hjælp af edb, kunne  

 foretage beregninger på forskellige transportopgavers indflydelse på  

 omkostning og indtjening i en moderne personbefordringsvirksomhed, herunder  

 kunne anvende forskellige afregningsformer og foretage omkostningsberegninger  

 efter forskellige kalkulationsprincipper, hvori såvel forsikringer som  

 særlige afgifter indgår.
 Vejledende uddannelsestid: 0,6 uge.
a.
Evakuering.
 Eleven skal i nødsituationer kunne foretage rømning af bussen for  

 personer, samt foretage nødflytning af tilskadekomne eller handicappede  

 personer.
b.
Bagagehåndtering.
 Eleven skal ergonomisk korrekt kunne håndtere og læsse bagage på en sikker  

 måde, således at den planlagte transport kan gennemføres lovligt og  

 forsvarligt i forhold til køretøjets tilladte akseltryk og totalvægt.
c.
Arbejdsmiljø.
 På grundlag af kendskab til de arbejdsmiljøfaktorer, der påvirker  

 chauffører, herunder fysiske påvirkninger samt lovgivning på området, skal  

 eleven kunne indrette en hensigtsmæssig arbejdsplads (førerplads m.v.).
d.
Kundeservice/Konfliktafværgelse.
Eleven skal udvikle forståelse for, - servicebegrebet, - serviceniveau, - kundeadfærd, - specielle kundekategorier, fx. fysisk handicappede, - stressituationer, - kvalitetsbegreber, og skal på denne baggrund kunne udføre en god kundeservice.
Eleven skal udvikle forståelse for, - forsvarsmekanismer, - kundetyper og verbale/nonverbale adfærdsmønstre, - forebyggelse af stress og den heraf følgende uhensigtsmæssige adfærd og skal på baggrund heraf kunne forebygge og forhindre  

 konfliktsituationer.
 Vejledende uddannelsestid: 1,2 uge.
Eleven skal selvstændigt kunne udføre arbejdsopgaver, som bygger på  

 indsigt i og forståelse for de to brancheområders særlige forhold i  

 forbindelse med betjening af udstyr og materiel, som anvendes inden for  

 branchen.
I forbindelse med ruteplanlægning og turtilrettelæggelse og  

 -gennemførelse skal eleven selvstændigt kunne anvende brancherelevant  

 kommunikationsudstyr, såsom mobiltelefoner, radioanlæg, telefax m.v.  

 Derudover skal eleven kunne anvende edb-baserede rute- og  

 planlægningsprogrammer således, at eleven opnår et sådant kendskab til  

 elektronisk dataoverførsel og satellitkommunikation, at eleven kan anvende  

 disse efter fornøden virksomhedsintroduktion.
Eleven skal ligeledes kunne  

 indhente relevante data i forbindelse med sit daglige arbejde og ajourføre  

 sin egen viden om udviklingen inden for transportbranchen ved hjælp af dag-  

 og fagblade samt datanetværk.
 Eleven skal kunne:
 - Vurdere forhold omkring køb og salg af personbefordring.
 - Fremme samarbejdet ud fra sit kendskab til en virksomheds organisation  

 og ledelse.
 - Deltage i vurderinger om fremtidens personbefordring.
 - Foretage kørsel med bevægelseshæmmede med de dertil specialt indrettede  

 køretøjer og hjælpe således, at der opstår færrest mulige gener for den  

 bevægelseshæmmede.
 - Udføre turistkørsel/sightseeing i samarbejde med guide og rejseleder.
 - Planlægge og udføre catering.
 - Udføre carbotage-, pendul- og storbykørsel.
 - Udvise kvalitetsbevidsthed samt medvirke ved kvalitetsstyring.
 - Udvise forståelse for kollektiv trafikplanlægning/styring/økonomi.
 Vejledende uddannelsestid: 2,6 uge.
 Eleven skal kunne redegøre for nogle væsentlige kulturelle, politiske,  

 økonomiske, erhvervsmæssige og samfundsmæssige kendetegn i andre europæiske  

 lande, som virksomheder inden for elevens branche typisk har kendskab til  

 eller samarbejder med, gerne gennem bidrag til en i fællesskab udarbejdet  

 rapport.
 Eleven skal være bekendt med den internationale arbejdsdeling inden for  

 egen branche og skal kunne belyse konsekvenserne af denne for det danske  

 arbejdsmarked.
 Eleven skal kende nogle muligheder og betingelser for at søge  

 beskæftigelse i andre EU-lande.
 Eleven skal deltage i en studietur til udlandet, fortrinsvis inden for EU.  

 Gennem studieturen og forarbejdet til denne skal eleven få indsigt i:
 - Erhvervets fremtidsperspektiver og udviklingspotentialer.
 - Arbejdsmetoder, teknologi og uddannelsesforhold, der afviger fra danske  

 forhold.
 - Andre og særegne kulturforhold.
 En studietur kan maksimalt vare en uge.
 Eleven skal bidrage til en i fællesskab udarbejdet rapport om studieturen.  

 Rapporten sendes til elevens virksomhed og det faglige udvalg.
Elever, der ikke kan fremskaffe eller afholde de med studieturen forbundne  

 særlige udgifter, skal af skolen fritages for deltagelse i studieturen.
Disse  

 elever skal deltage i anden form for undervisning efter skolens nærmere  

 bestemmelse.
 Vejledende uddannelsestid: 2 uger.
 Eleven skal kunne vurdere og udvise forståelse for andre kulturer på  

 baggrund af orientering om kulturforskelle i forskellige lande i forhold til  

 religion, politik, optræden, væremåde, skikke, sociale forhold, bolig,  

 nationale helligdage og påklædning og om arbejdsmæssige forskelle i forhold  

 til arbejdstid, løn, lønform, fagforening og sikkerhedsmæssige forhold.
 Vejledende uddannelsestid: 0,6 uge.
 § 11.  Undervisningen i valgfag følger reglerne i  

 hovedbekendtgørelsen.
 § 12.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Praktikuddannelsen § 13.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 6.
§ 14.  Praktikuddannelsens mål er, at give eleven de  

 almene og praktiske kvalifikationer, der er nødvendige for at kunne varetage  

 arbejdet som buschauffør.
Endvidere er det målet at give eleven en sådan  

 teoretisk og praktisk indlæring i erhvervslivet som chauffør, at den  

 uddannede selvstændigt kan varetage de arbejdsopgaver som er typiske for  

 branchen.
Herudover er det målet, at give en sådan forståelse for de regler  

 og forhold, der vedrører chaufførens arbejdsvilkår, at den uddannede  

 selvstændigt kan tilrettelægge sit arbejde inden for de givne retningslinier.
 Stk. 2.  Under virksomhedsuddannelsen indskærpes  

 nødvendigheden af, at de sikkerhedsregler, der gælder i virksomheden  

 vedrørende personlig sikkerhed og sikkerhed over for udstyr, værktøj,  

 køretøjer og maskiner efterleves.
Stk. 3.  Virksomheden udpeger en medarbejder, som følger  

 elevens praktiske uddannelse.
Ligeledes skal virksomheden sikre, at eleven,  

 specielt i den indledende del, er under sagkyndigt opsyn og modtager kyndig  

 vejledning.
Dette gælder også, når nye arbejdsfunktioner skal indøves i den  

 praktiske del af uddannelsen.
Praktikregler § 15.  Praktikperioderne afvikles således:
 Eleven introduceres i virksomheden og præsenteres for virksomhedens  

 arbejdsområder.
 Eleven beskæftiges med lettere arbejdsopgaver vedrørende køretøjets  

 vedligeholdelse, og virksomhedens administrative processer.
 Praktikperioden falder ca. 10 måneder efter uddannelsens start, og efter  

 eleven har erhvervet kørekort kategori D.
 Eleven beskæftiges i hovedsagen med det i den foregående skoleperiode  

 indlærte, i særlig grad bør der lægges vægt på forskellige former for kørsel  

 som medchauffør, hvori der anvendes forskellige transportpapirer, og  

 foretages mindre turtilrettelæggelse.
 I øvrigt kan eleven beskæftiges med lettere forefaldende, relevant  

 arbejde.
 Praktikperioden falder ca. 17 måned efter uddannelsens start.
 Eleven beskæftiges i hovedsagen med det i den forudgående skoleperiode  

 indlærte.
 Der bør særlig lægges vægt på, at eleven beskæftiges med kørselsopgaver,  

 hvori der er stor kundekontakt, således at kundebetjening, servicering og  

 mundtlig kommunikation afprøves.
 Praktikperioden falder ca. 21 måneder efter uddannelsens start.
 Eleven har nu opnået alle grundlæggende kvalifikationer, inkl. kørekort  

 til kategori D + E, og bør beskæftiges bredt for opnåelse af rutine inden for  

 lærepladsens chaufførmæssige opgaver.
 Eleven bør især beskæftiges med selvstændige opgaver inden for  

 transportplanlægning, såvel national som international ruteplanlægning og om  

 muligt, kørsel med påhængskøretøj.
 Endvidere skal eleven selvstændigt varetage arbejdsopgaver i forbindelse  

 med løbende vedligeholdelse og klargøring af køretøjet.
 Praktikperioden falder ca. 26 måneder efter uddannelsens start.
 Eleven skal have lejlighed til at udføre selvstændige befordringsopgaver  

 inden for forskellige fagområdet, herunder om muligt både inden for rute- og  

 turistkørsel.
 Praktikperioden falder ca. 31 måneder efter uddannelsens start.
 Eleven har nu gennemgået sin skoleuddannelse og har været på studietur i  

 udlandet.
Eleven skal udføre befordring af bevægelseshæmmede, i det omfang det er  

 muligt, og arbejde med moderne kommunikationsteknologi.
Eleven bør endvidere  

 opnå den fornødne rutine i energirigtig, økonomisk og hensyntagende kørsel.
 Eleven skal i det sidste praktikophold opnå den fornødne selvstændighed,  

 der skal til for at kunne varetage erhvervet som buschauffør bredt inden for  

 hele personbefordringsområdet.
§ 16.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og -funktioner eleven har været beskæftiget med i  

 praktikperioden.
Det anføres endvidere, om praktikvirksomheden skønner, at  

 eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1, og blanketter til brug for de  

 erklæringer, som er nævnt i stk. 2. Praktikvirksomheden kan rekvirere  

 blanketterne på skolen.
Skolens bedømmelse § 17.  I forbindelse med undervisningens  

 gennemførelse, foretager skolen en løbende bedømmelse af eleven i  

 overensstemmelse med skolebedømmelsesplanen, jf. hovedbekendtgørelsen.
 § 18.  Ved en skoleperiodes afslutning udsteder skolen  

 eksamensbevis for grundfag og valgfag, som er afsluttet med eksamen i den  

 pågældende skoleperiode.
 Stk. 2.  For de fag, der i en skoleperiode er afsluttet  

 uden eksamen, udsteder skolen bevis for den gennemførte undervisning med  

 angivelse af en karakter, som udtryk for elevens standpunkt i faget i forhold  

 til undervisningens mål.
 Stk. 3.  For de fag, der ikke er afsluttet i den  

 pågældende skoleperiode, giver skolen en karakter, som udtryk for elevens  

 standpunkt i forhold til målene for den gennemførte undervisning.
Skolevejledning § 19.  Skolen udsteder en skolevejledning ved  

 afslutningen af en skoleperiode.
Gennemføres flere skoleperioder uden  

 mellemliggende praktik, udstedes skolevejledning dog først i forbindelse med  

 elevens overgang til uddannelse i en praktikvirksomhed.
Skolevejledningen  

 skal så omfatte de netop gennemførte skoleperioder.
Vejledningen udleveres  

 til eleven og praktikvirksomheden, jf. dog stk. 2.
Stk. 2.  Efter sidste skoleperiode udsteder skolen en  

 skolevejledning, hvis betingelserne for udstedelse af skolebevis, jf. § 26,  

 ikke er opfyldt.
Endvidere kan skolen udstede en skolevejledning efter sidste  

 skoleperiode med angivelse af elevens eventuelle behov for supplerende  

 oplæring i praktikvirksomheden.
Skolens afsluttende bedømmelse § 20.  Skolen afholder eksamen i overensstemmelse med  

 reglerne om grundfag.
 Stk. 2.  Endvidere afholdes afsluttende eksamen  

 (svendeprøve) efter reglerne i §§ 21-24.
 Stk. 3.  Skolen giver i grundfag, som ikke er afsluttet  

 med eksamen, en standpunktskarakter i overensstemmelse med reglerne om  

 grundfag.
 Stk. 4.  Ved afslutningen af hvert områdefag og  

 specialefag giver skolen en standpunktskarakter i faget i henhold til målene  

 i § 9 og § 10.
 Stk. 5.  For valgfag foretages bedømmelse efter reglerne  

 om disse fag.
§ 21.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamenen består af en skriftlig,  

 en praktisk og en mundtlig prøve.
 Stk. 2.  Opgaverne stilles af skolen efter samråd med  

 det faglige udvalg og den af det faglige udvalg nedsatte opgavekommission.
 Stk. 3.  Eleven skal, før indkaldelse til den  

 skoleperiode, hvori den afsluttende eksamen afholdes, på skolens foranledning  

 dokumentere, at alle kørekort og certifikater m.v. er bestået, bortset fra  

 de, der er henlagt til nævnte skoleperiode, medmindre det faglige udvalg har  

 givet dispensation, jf. § 26 stk. 3.
Stk. 4.  Elevens løsning af opgaverne bedømmes efter  

 reglerne i § 24 af en lærer udpeget af skolen og 2 censorer.
Censorerne skal  

 have den fornødne fagkundskab og repræsentere henholdsvis arbejdsgiversiden  

 og arbejdstagersiden i det faglige udvalg.
Censorerne skal opfylde  

 habilitetskravene i henhold til eksamensbekendtgørelsen.
 § 22.  Det faglige udvalg godkender censorer til et  

 eller flere specialer.
 Stk. 2.  Inden svendeprøvens afholdelse indbetaler  

 virksomheden et gebyr for svendeprøven efter erhvervsuddannelseslovens § 33,  

 stk. 4, til det faglige udvalg.
 Stk. 3.  Ved indkaldelse af elever til den skoleperiode,  

 hvori den afsluttende eksamen afholdes, sender skolen en liste over de  

 pågældende elever med angivelse af deres praktikvirksomhed til det lokale  

 uddannelsesudvalg og til det faglige udvalg.
 Stk. 4.  Blandt de godkendte censorer jf. stk. 1,  

 udpeger det lokale uddannelsesudvalg de censorer, der er nævnt i § 21, stk.  

 4, og giver skolen meddelelse om, hvem der er udpeget.
 Stk. 5.  Det faglige udvalg refunderer skolens udgifter  

 til censorer.
§ 23.  Den skriftlige prøve består af et antal  

 skriftlige spørgsmål af typen multiple choice inden for grundfag, områdefag  

 og specialefag.
Spørgsmålene besvares uden brug af hjælpemidler inden for 45  

 minutter.
Stk. 2.  Den praktiske prøve afholdes i skoleperiodens  

 sidste uge og omfatter både elementer fra område- og specialefag.
Den har en  

 varighed af maksimalt 120 minutter, hvoraf de første 30 minutter kan bruges  

 til forberedelse.
Stk. 3.  Der udarbejdes et antal forskellige opgaver,  

 som fordeles blandt eleverne efter lodtrækning.
Eleven må anvende  

 undervisningsmaterialer, manualer og egne notater.
Skolen stiller  

 undervisningsmaterialer og anvendte manualer til rådighed.
Prøven anses for  

 færdigudført, når eleven melder klar, og alt anvendt udstyr atter er på  

 plads.
 Stk. 4.  Læreren og censorerne skal være til stede under  

 udførelsen af den praktiske prøve.
Stk. 5.  Den mundtlige prøve tager udgangspunkt i den  

 praktiske prøves emne og kan inddrage elementer fra den skriftlige prøve.  

 Prøven former sig som en samtale mellem elev, lærer og de 2 censorer.
Prøven  

 gennemføres samme dag som den praktiske prøve.
 Stk. 6.  For elever med læseproblemer kan skolen vælge  

 enten at lade opgavene læse op for eleven eller på forhånd indtale opgaverne  

 på lydbånd.
 § 24.  Ved bedømmelsen af opgavebesvarelserne fra den  

 skriftlige prøve giver læreren og de to censorer samlet en karakter.
 Stk. 2.  Ved bedømmelse af opgaveløsningerne til den  

 praktiske prøve giver læreren og de to censorer samlet en karakter for  

 henholdsvis:
 Stk. 3.  Ved bedømmelsen af den mundtlige prøve giver  

 læreren og de to censorer samlet en karakter.
Stk. 4.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karaktererne for den  

 skriftlige prøve, den mundtlige prøve og de tre givne karakterer for den  

 praktiske prøve.
For at bestå eksamen kræves, at gennemsnittet af de 5  

 karakterer er mindst 6. Gennemsnittet af de tre karakterer for den praktiske  

 prøve skal være mindst 6. Eksamenskarakteren udtrykkes med et helt tal.
Stk. 5.  Beregningen af karakteren foretages af skolen  

 og indsendes til det faglige udvalg.
Det faglige udvalg udarbejder et skema  

 til dette formål.
Karakterskala § 25.  Ved bedømmelsen anvendes 13-skalaen i  

 overensstemmelse med beskrivelsen i eksamensbekendtgørelsen, jf. dog stk. 2.
 Stk. 2.  Fag, der afsluttes med kørekort og  

 certifikater, er ikke omfattet af stk. 1.
Skolebevis § 26.  Når samtlige skoleperioder er gennemført,  

 udsteder skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Det er dog en betingelser for udstedelse af  

 skolebevis, at eleven:
Stk. 3.  Skolen kan efter samråd med faglige udvalg i  

 særlige tilfælde dispensere fra en eller flere af de i stk. 2 opstillede  

 betingelser.
Dispensationer påføres skolebeviset.
Uddannelsesbevis § 27.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som chauffør til personbefordring.
Stk. 2.  Uddannelsesbevis udstedes, når den eksamen, som  

 er beskrevet i §§ 21 - 24 (svendeprøven) er bestået, og når skolebevis og  

 afsluttende praktikerklæring er udstedt.
Eventuelle dispensationer givet i  

 medfør af § 26, stk. 3 påføres uddannelsesbeviset.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive karakteren for  

 svendeprøven fastsat i henhold til § 24, stk. 4. Både karakterens talværdi og  

 sproglige definition påføres uddannelsesbeviset.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 30 år.
§ 28.  Skolen skal tilbyde elever, der ikke består den  

 afsluttende eksamen, en ny eksamen (omprøve), eventuelt efter supplerende  

 praktikuddannelse eller skoleundervisning.
Ny eksamen (omprøve) aflægges i  

 alle 3 delprøver.
 Eleven kan kun aflægge omprøve en gang, idet skolen efter samråd med det  

 faglige udvalg dog kan tillade, at eleven aflægger eksamen påny, hvis der  

 foreligger ganske særlige omstændigheder.
 Stk. 2.  Klager vedrørende bedømmelse afgøres af skolen  

 i samråd med det faglige udvalg, jf. eksamensbekendtgørelsen.
 Stk. 3.  Adgang til sygeeksamen følger reglerne i  

 eksamensbekendtgørelsen.
 Ikrafttrædelses- og overgangsbestemmelser  

 m.v.
 § 29.  Bekendtgørelsen træder i kraft den 1. april  

 1997.
 Stk. 2.  Skolen fastsætter i samråd med det lokale  

 uddannelsesudvalg fornødne overgangsordninger for elever, der overgår til  

 uddannelsen fra en erhvervsuddannelse til chauffør med personbefordring som  

 speciale.
