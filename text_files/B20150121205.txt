Bekendtgørelse om ændring af bekendtgørelse om medicinske røntgenanlæg til undersøgelse af patienter § 1 I bekendtgørelse nr. 975 af 16. december 1998 om medicinske røntgenanlæg til undersøgelse af patienter, som ændret ved bekendtgørelse nr. 1090 af 3. september 2007, foretages følgende ændringer:
 1. Indledningen affattes således:
»I medfør af § 1 i lov om brugen af røntgenstråler m.v., jf. lovbekendtgørelse nr. 1170 af 29. november 2011, og efter forhandling med Beskæftigelsesministeriet, fastsættes efter bemyndigelse i henhold til § 8 i bekendtgørelse nr. 708 af 29. september 1998 om brugen af røntgenanlæg m.v.:« 2. I § 67, stk. 1, ændres »kvinder« til: »personer«.
 3. I § 67, stk. 1 nr. 1, ændres »Kvinden udspørges om hun« til: »Personen udspørges om vedkommende«.
 4. § 67, stk. 1, nr. 2, affattes således:
»2) Ved fortsat usikkerhed om graviditetsforhold betragtes personen som værende gravid.« 5. I § 67, stk. 1, nr. 3, ændres »kvinden« til: »personen«.
 6. § 69, stk. 1, affattes således:
»Hvis strålefeltet ved røntgenundersøgelser kan komme nærmere til testes end 10 cm, skal der foretages særlig beskyttelse af gonaderne.« 7. § 70, stk. 1, affattes således:
»Hvis strålefeltet ved røntgenundersøgelser kan komme nærmere til ovarier end 10 cm, skal der foretages særlig beskyttelse af gonaderne.« 8. § 113, stk. 4, affattes således:
 »Stk. 4. Til hvert røntgenapparat, der anvendes til gonadenære undersøgelser, skal der yderligere høre:
1) testesbeskyttere af kapseltypen og overiebeskyttere, begge i alle relevante størrelser og 2) øvrige nødvendige stykker blygummi til gonadeafdækning.« § 2 Bekendtgørelsen træder i kraft den 1. november 2015.
