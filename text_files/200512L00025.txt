Fremsat den 6. oktober  

 2005 af ministeren for familie‑ og forbrugeranliggender (Lars Barfoed) Forslag til Lov om ændring af lov om  

 social service (Nedsættelse af den  

 maksimale forældrebetalingsandel for en plads i dagtilbud til børn og privat  

 pasning) § 1 I lov om social  

 service, jf. lovbekendtgørelse nr. 280 af 5. april 2005, som ændret ved lov  

 nr.  

 1442 af 22. december 2004, § 3 i lov nr. 327 af 18. maj 2005, lov nr. 329 af  

 18. maj 2005, § 3 i lov nr. 330 af 18. maj 2005, lov nr. 331 af 18. maj 2005,  

 lov nr. 399 af 1. juni 2005, § 1 i lov nr. 400 af 1. juni 2005, lov nr. 401  

 af  

 1. juni 2005, § 112 i lov nr. 428 af 6. juni 2005, § 56 i lov nr. 430 af 6.  

 juni 2005 og § 62 i lov nr. 431 af 6. juni 2005 foretages følgende ændringer:
 1.  


  

 §  

 15, stk. 1,  

  

 affattes således:
»Opholdskommunen skal give forældre med børn et  

 tilskud til brug for dagtilbud efter §§ 9-11. For børn under 3 år udgør  

 tilskuddet mindst 75 pct. og forældrenes egenbetaling højst 25 pct.
For børn  

 fra 3 år og til skolealderen udgør tilskuddet mindst 67 pct. og forældrenes  

 egenbetaling højst 33 pct.
Såfremt opholdskommunen for regnskabsåret 2005 har  

 ydet tilskud med mere end 67 pct., kan tilskudsprocenten ikke nedsættes for  

 regnskabsåret 2006 for aldersgruppen fra 3 år og til skolealderen.
For børn i  

 skolealderen udgør tilskuddet mindst 70 pct. og forældrenes egenbetaling  

 højst  

 30 pct.
Opholdskommunens tilskud og forældrenes egenbetaling beregnes af de  

 budgetterede bruttodriftsudgifter ved ophold i dagtilbuddet i  

 opholdskommunen,  

 bortset fra ejendomsudgifter, herunder husleje og vedligeholdelse, jf. dog  

 stk.  

 4  6.« 2.  

  

 I  

  

 § 15 a, stk. 3,  

 4. pkt.,  

  

 ændres:  

 »70 pct.«  

 til:  

 »78 pct. for børn under 3 år og mindst 70 pct. for  

 børn fra 3 år og til skolealderen.« 3.  


  

 §  

 26, stk. 4, 3. pkt.,  

  

 ophæves og i stedet indsættes:
»Tilskuddet skal mindst udgøre 75 pct. af den  

 billigste nettodriftsudgift pr. plads (eksklusiv støttepædagogudgifter) i et  

 dagtilbud til samme aldersgruppe i kommunen.
Tilskuddet kan dog højst udgøre  

 75  

 pct. af forældrenes dokumenterede udgifter til den private pasningsordning  

 for  

 børn under 3 år og højst 70 pct. for børn på 3 år og derover.« § 2 Loven træder i kraft  

 den 1. januar 2006.
Bemærkninger  

 til lovforslaget Almindelige  

 bemærkninger 1. Indledning Lovforslaget fremsættes med  

 henblik på ændring af lov om social service, jf. lovbekendtgørelse nr. 280 af  

 5. april 2005. Om behandling af lov nr. 1111 af 29. december 1999 henvises  

 til  

 Folketingstidende 1999-2000, s. 935, 2509 og 2778, A s. 1459 og 1467, B s.  

 185  

 samt C s. 177. Om behandling af lov nr. 342 af 14. maj 2003 henvises til  

 Folketingstidende 2002-2003, s. 4645, 7797 og 8216, A s. 3329 og 2341, B s.  

 2009 samt C s. 365. Om behandling af lov nr. 1423 af 22. december 2004  

 henvises  

 til Folketingstidende 2004-2005, 1. samling, s. 1041, 2902 og 3285, A s. 2035  

 og 2047, B s.183 samt C s. 263. Om behandling af lov nr. 400 af 1. juni 2005  

 henvises til Folketingstidende 2004-2005, 2. samling, s. 472, 2630 og 3025, A  

 s. 701 og 718 samt C s. 129.
2. Baggrund for  

 lovforslaget Det er regeringens målsætning,  

 at småbørnsfamiliernes vilkår skal forbedres.
Dette er bl.a. kommet til  

 udtryk i regeringsgrundlaget Nye mål.
Det fremgår heraf, at regeringen for at  

 lette mange småbørnsfamiliers trængte økonomi, hvor udgiften til børnepasning  

 vejer tungt, ønsker at nedsætte den maksimale forældrebetalingsandel fra 33  

 pct. til 25 pct.
Lovforslaget er første  

 skridt på vejen i forhold til at nedsætte taksterne for børns ophold i  

 dagtilbud til børn under skolealderen.
Med dette lovforslag foreslås den  

 maksimale forældrebetalingsandel for børn under 3 år sat ned til 25 pct. af  

 bruttodriftsudgifterne fra 1. januar 2006. Lovforslaget vil blive fulgt op af  

 et lovforslag om tilsvarende at nedsætte den maksimale forældrebetalingsandel  

 for aldersgruppen fra 3 år og indtil skolealderen til 25 pct. fra 1. januar  

 2007.
3. Gældende ret Bestemmelser om kommunens  

 tilskud til og forældrenes egenbetaling for brug af dagtilbud til børn er  

 fastsat  

 i §§ 15 og 15 a i lov om social service (serviceloven) og for privat pasning  

 med tilskud fra kommunen i § 26. Bestemmelserne er udmøntet nærmere i  

 Ministeriet for Familie- og Forbrugeranliggenders bekendtgørelse nr. 828 af  

 29.  

 august 2005 om kommunens tilskud til brug for dagtilbud til børn, forældrenes  

 egenbetaling og fripladstilskud m.v.
Kommunens tilskud til brug  

 for dagtilbud efter §§ 9-10 udgør mindst 67 pct. og forældrenes egenbetaling  

 højst 33 pct. af de budgetterede driftsudgifter pr. plads enten i det enkelte  

 dagtilbud eller af de gennemsnitlige bruttodriftsudgifter i dagtilbud af  

 samme  

 type i kommunen.
For puljeordninger efter § 11 fastsætter kommunen tilskuddet  

 pr. barn.
Forældrenes egenbetaling kan højst udgøre 33 pct. af de  

 budgetterede  

 bruttodriftsudgifter pr. plads i den enkelte ordning fastsat på grundlag af  

 ordningens budget.
 Tilskudsprocenten på mindst  

 67 pct. tager udgangspunkt i, at kommunerne har pasningsgaranti efter § 15 a  

 fra 6 måneders alderen, og indtil barnet begynder i børnehaveklasse eller  

 første klasse, hvis barnet ikke optages i børnehaveklasse.
 Kommuner, som ikke har indført  

 pasningsgaranti fra 6 måneders alderen, men som fra 1. juli 2005 tilbyder  

 pasningsgaranti for alle børn fra 9 måneders alderen, kan i forbindelse  

 hermed  

 fastsætte kommunens tilskud til mindst 69 pct. og forældrenes egenbetaling  

 til  

 højst 31 pct. af bruttodriftsudgifterne.
 Alle kommuner skal senest  

 fra 1. juli 2006 tilbyde pasningsgaranti fra 6 måneders alderen.
Tilskud og egenbetaling kan  

 fastsættes således, at de varierer med barnets alder under hensyn til  

 udgifterne vedrørende pågældende aldersgruppe.
Kommunen afgør om  

 tilskudsprocenten skal være den samme i forhold til alle typer af dagtilbud  

 og  

 alle aldersgrupper, jf. § 1, stk. 2, i bekendtgørelse nr. 890 af 6. november  

 2003 med senere ændringer om kommunens tilskud til brug for dagtilbud til  

 børn,  

 forældrenes egenbetaling og fripladstilskud m.v.
Tilskudsprocenten kan ikke  

 være mindre end 70 pct. i forhold til forældre, hvis børn har plads i  

 dagtilbud  

 til børn i skolealderen, under hensyn til at disse børn ikke er omfattet af  

 bestemmelserne om pasningsgaranti, jf. servicelovens § 15 a, og hermed  

 muligheden for at sætte kommunens tilskud ned til 67 pct. og forældrenes  

 egenbetaling op til 33 pct.
I forhold til forældre, der har fået bevilget  

 fuld  

 eller delvis fripladstilskud kan tilskudsprocenten ligeledes ikke være mindre  

 end 70 pct. og forældrenes egenbetaling ikke højere end 30 pct.,  

 jf. § 1, stk. 3, i bekendtgørelse nr. 346 af  

 15. maj 2005 om ændring af bekendtgørelse om kommunens tilskud til brug for  

 dagtilbud til børn, forældrenes egenbetaling og fripladstilskud m.v.
 Privatinstitutioner.  

  

 Med lov nr. 400 af 1. juni 2005 om ændring af lov  

 om social service (Private leverandører af dagtilbud  pengene følger  

 barnet)  

 indføres med virkning fra 1. oktober 2005 regler om privatinstitutioner, jf.  

 servicelovens § 11 a.
Opholdskommunen yder et  

 driftstilskud pr. barn (eksklusiv støttepædagogudgifter), der er optaget i  

 privatinstitutionen, svarende til de gennemsnitlige, budgetterede  

 nettodriftsudgifter (eksklusiv støttepædagogudgifter) pr. barn i et  

 alderssvarende  

 dagtilbud, jf. §§ 9-11, i kommunen.
Familie- og forbrugerministeren  

 fastsætter  

 nærmere regler om beregning af driftstilskud og bygningstilskud,  

 administrationsbidrag samt søskende- og fripladstilskud til  

 privatinstitutioner.
Servicelovens bestemmelser  

 om egenbetaling gælder ikke for privatinstitutioner.
Privatinstitutioner  

 fastsætter  

 således selv forældrenes egenbetaling.
 Tilskud til privat  

 pasning.  

  

 Kommunen yder tilskud  

 til privat pasning, jf. servicelovens § 26.
Kommunen fastsætter  

 størrelsen af tilskuddet.
Det skal dog fra 1. oktober 2005 mindst udgøre 75  

 pct. af den billigste nettodriftsudgift pr. plads (eksklusiv  

 støttepædagogudgifter) i et dagtilbud til samme aldersgruppe i kommunen og  

 højst 70 pct. af forældrenes dokumenterede udgifter til den private  

 pasningsordning, jf. lov nr. 399 af 1. juni 2005 om ændring af lov om social  

 service (Frit valg af klubtilbud eller andre socialpædagogiske fritidstilbud  

 over kommunegrænser og indførsel af minimumsgrænse for tilskud til private  

 pasningsordninger  

 m.v.).
 Øvrige regler om beregning  

 af kommunens tilskud og forældrenes egenbetaling ændres ikke.
4. Lovforslagets  

 indhold Det foreslås, at kommunens  

 tilskud til brug for dagtilbud efter §§ 9-11 til børn under 3 år fra 1.  

 januar  

 2006 hæves til mindst 75 pct. og forældrenes egenbetaling nedsættes til højst  

 25 pct. af de budgetterede bruttodriftsudgifter ved ophold i dagtilbuddet i  

 opholdskommunen.
 Det foreslås endvidere, at  

 forældrenes andel af betalingen for privat pasning med tilskud fra kommunen  

 efter  

 servicelovens § 26 sættes ned fra 30 pct. til 25 pct. for børn under 3 år i  

 2006.
Endelig foreslås det, at  

 kommunerne ved budgetlægningen for 2006 forpligtes til ikke at nedsætte den  

 tilskudsprocent,  

 som kommunen har fastsat for dagtilbud og privat pasning for regnskabsåret  

 2005, for aldersgruppen fra 3 år og indtil skolestart.
Hermed sikres, at det  

 ikke er muligt for kommunerne at hæve den procentandel for forældrenes  

 egenbetaling for denne aldersgruppe, som gælder i 2005, i forbindelse med  

 fastsættelse  

 af forældrenes egenbetaling i 2006 for en plads i dagtilbud eller privat  

 pasning.
I regeringsgrundlaget Nye  

 mål har regeringen tilkendegivet, at den maksimale forældrebetaling for  

 dagtilbud  

 til børn fra 3 år og til skolealderen fra 1. januar 2007 tilsvarende  

 nedsættes  

 til 25 pct.
Regeringen vil derfor følge dette lovforslag op med et forslag  

 om,  

 at egenbetalingsandelen på 25 pct. fra 1. januar 2007 skal gælde for hele  

 aldersgruppen indtil skolestart.
Takstnedsættelsen for børn fra 3 år og  

 indtil  

 skolealderen fra 1. januar 2007 falder samen med kommunalreformen.  

 Bestemmelsen  

 om pasningsgaranti for alle børn fra de er 6 måneder og indtil skolestart vil  

 til den tid gælde for alle kommuner.
Det giver anledning til, at  

 bestemmelserne  

 om optagelse, tilskud og egenbetaling for plads i dagtilbud samtidig med en  

 ny  

 servicelov fra 1. januar 2007 kan formuleres på en ny og mere sammenhængende  

 måde.
 Lovforslaget omfatter ikke  

 betaling for plads i skolefritidsordninger, der oprettes efter  

 Undervisningsministeriets  

 lov om folkeskolen, jf. lovbekendtgørelse nr. 393 af 26. maj 2005 om lov om  

 folkeskolen eller lov om friskoler, jf. lovbekendtgørelse nr. 759 af 5. juli  

 2004 om lov om friskoler og private grundskoler m.v.
5. Økonomiske og  

 administrative konsekvenser for det offentlige Med lovforslaget vil  

 kommunernes indtægt fra forældrebetaling for børn under 3 år i dagtilbud  

 falde.  

 Herudover vil kommunerne få en stigning i udgifterne til tilskud til børn  

 under  

 3 år til privat pasning efter § 26 og til privatinstitutioner efter § 11a.
De samlede økonomiske  

 konsekvenser for kommunerne skønnes at udgøre 503,4 mio. kr. i 2006.  

 Kommunerne  

 kompenseres for merudgifterne over bloktilskuddet.
Kompensationen for 2007 og  

 de følgende år vil ligge på et tilsvarende niveau.
Ved beregningen er der  

 taget  

 udgangspunkt i forældrebetalingsandelen i 2005, og forudsat en kompensation i  

 forhold til denne, uanset at nogle kommuner har benyttet muligheden for  

 frivilligt  

 at hæve forældrebetalingsandelen ud over de 30 procent med op til 3 procent  

 point til i alt 33 procent i forbindelse med pasningsgaranti, og at nogle  

 kommuner har benyttet muligheden for frivilligt at give et tilskud til at  

 udligne taksten mellem forskellige dagtilbud og dermed har en  

 forældrebetalingsandel, der ligger under de 30 procent.
Der er således ved  

 beregningen efter sædvanlig praksis taget udgangspunkt i, at der kompenseres  

 for den reelle økonomiske belastning for den kommunale sektor.
Kommunerne  

 kompenseres  

 for de økonomiske ændringer over bloktilskuddet.
De økonomiske konsekvenser  

 forhandles  

 med de kommunale parter.
6. Økonomiske og  

 administrative konsekvenser for erhvervslivet Forslaget har ingen  

 økonomiske og administrative konsekvenser for erhvervslivet.
Forslaget har  

 været sendt til Erhvervs- og Selskabsstyrelsens Center for Kvalitet i  

 ErhvervsRegulering med henblik på en vurdering af, om forslaget skal  

 forelægges  

 et af Økonomi- og Erhvervsministeriets virksomhedspaneler.
Centret vurderer,  

 at  

 forslaget ikke indeholder administrative konsekvenser for erhvervslivet, og  

 forslaget skal således ikke forelægges et virksomhedspanel.
7. Miljømæssige  

 konsekvenser Forslaget har ingen  

 miljømæssige konsekvenser.
8. Administrative  

 konsekvenser for borgerne Forslaget har ingen  

 administrative konsekvenser for borgerne.
9. Forholdet til  

 EU-retten Forslaget indeholder ikke  

 EU-retlige aspekter.
10. Andre  

 konsekvenser Forslaget har ikke  

 ligestillingsmæssige konsekvenser.
11. Høring Amtsrådsforeningen i  

 Danmark, Børne- og Ungdomspædagogernes Landsforbund (BUPL), Børne- og  

 Kulturchefforeningen,  

 Børnerådet, Daginstitutionernes Lands-Organisation (DLO), Dansk  

 Socialrådgiverforening, Det Centrale Handicapråd, De samvirkende  

 Invalideorganisationer, Fag og Arbejde (FOA), Foreningen af Socialchefer i  

 Danmark, Frederiksberg Kommune, FTF, KL, Københavns Kommune, Landsforeningen  

 af  

 forældre til børn i daginstitutioner (FOLA), Landsforeningen af  

 Socialpædagoger  

 (LFS) og Socialpædagogernes Landsorganisation (SL).
12. Sammenfatning  

 af konsekvenserne af lovforslaget Positive konsekvenser/ mindreudgifter Negative konsekvenser/ merudgifter Økonomiske konsekvenser  

 for stat, kommuner og amtskommuner Ingen Forslaget vil medføre  

 et fald i  

 kommunernes indtægter fra forældrebetaling samt medføre merudgifter  

 til tilskud i private pasningsordninger og privatinstitutioner.
Den samlede  

 kommunale effekt skønnes at udgøre 503,4 mio. kr.
Administrative konsekvenser  

 for stat, kommuner og amtskommuner Ingen Ingen Økonomiske konsekvenser  

 for erhvervslivet Ingen Ingen Administrative konsekvenser  

 for erhvervslivet Ingen Ingen Miljømæssige konsekvenser Ingen Ingen Administrative konsekvenser  

 for borgerne Ingen Ingen Forholdet til  

 EU-retten Forslaget indeholder  

 ikke EU-relige aspekter Bemærkninger  

 til lovforslagets enkelte bestemmelser Til § 1 Til nr. 1 Det foreslås, at kommunens  

 tilskud og forældrenes egenbetaling for en plads i dagtilbud efter §§ 9-11  

 nedsættes  

 for børn under 3 år.
For børn under 3 år foreslås  

 det således, at kommunens tilskud mindst skal udgøre 75 pct. af de  

 budgetterede  

 bruttodriftsudgifter ved ophold i dagtilbuddet og forældrenes egenbetaling  

 højst 25 pct.
Hvis barnet flyttes til en plads i et dagtilbud, der er  

 beregnet  

 for børn i alderen 3 år og til skolealderen, inden det fylder 3 år, skal  

 kommunens tilskud således fortsat være på mindst 75 pct. og forældrenes  

 egenbetaling  

 på højst 25 pct.
 For børn i alderen 3 år og  

 til skolestart, det vil sige, indtil barnet begynder i børnehaveklasse eller  

 i  

 første klasse, hvis barnet ikke optages i børnehaveklasse, udgør kommunens  

 tilskud uændret mindst 67 pct. og forældrenes egenbetaling højst 33 pct. af  

 de  

 budgetterede bruttodriftsudgifter ved ophold i dagtilbuddet.
For børn i skolealderen, som  

 ikke er omfattet af reglerne om pasningsgaranti, jf. § 15 a, udgør kommunens  

 tilskud uændret mindst 70 pct. og forældrenes egenbetaling højst 30 pct. af  

 de  

 budgetterede bruttodriftsudgifter ved ophold i dagtilbuddet.
Det samme gælder  

 for forældre, der har fået bevilget fuld eller delvis fripladstilskud.
Der foreslås ikke ændret på,  

 at kommunalbestyrelsen beslutter, hvilket tilskud pr. barn i en puljeordning  

 efter  

 § 11 kommunen yder.
Tilskuddet aftales mellem kommunen og puljeordningen.  

 Forældrenes egenbetaling for børn under 3 år nedsættes som for dagtilbud  

 efter  

 §§ 9 og 10 til højst 25 pct.
Kommunens driftstilskud pr.  

 barn i en privatinstitution efter § 11 a fastsættes på grundlag af de  

 gennemsnitlige,  

 budgetterede nettodriftsudgifter (eksklusiv støttepædagogudgifter) pr. barn i  

 et alderssvarende dagtilbud, jf. §§ 9-11 i kommunen.
Kommunens tilskud til  

 privatinstitutioner forhøjes således som følge af, at tilskud til dagtilbud i  

 øvrigt forhøjes.
 Tilskud og egenbetaling for  

 en plads i et amtskommunalt særligt dagtilbud efter § 16 følger principperne  

 for fastsættelse af tilskud og egenbetaling for kommunale dagtilbud efter §§  

 9-11.
 Det foreslås endvidere, at  

 kommunen for 2006 forpligtes til ikke at sænke den tilskudsprocent, som for  

 regnskabsåret 2005 har været grundlag for beregning af forældrebetalingen for  

 en plads i dagtilbud for aldersgruppen fra 3 år og til skolealderen, før  

 lavere  

 takstlofter for hele aldersgruppen indtil skolealderen træder i kraft.  

 Tilskudsprocenten er den procent, kommunen giver til en fuldtidsplads  

 herunder  

 udligningstilskud men før tilskud til friplads og søskendetilskud.
 I næste folketingssamling  

 fremsættes lovforslag om, at kommunens tilskud til brug for dagtilbud til  

 hele  

 aldersgruppen indtil skolealderen fra 1. januar 2007 mindst skal udgøre 75  

 pct.  

 og forældrenes egenbetaling højst 25 pct.
Til nr. 2 Det foreslås at forhøje  

 tilskudsprocenten, som kommunen mindst skal yde, hvis den ikke kan opfylde  

 pasningsgarantien,  

 jf. servicelovens § 15 a, for børn under 3 år.
Som konsekvens af, at  

 kommunens  

 tilskudsprocent til brug for dagtilbud til denne aldersgruppe foreslås hævet  

 til mindst 75 pct., foreslås det, at kommunen for denne aldersgruppe skal  

 hæve  

 tilskuddet til mindst 78 pct., hvis kommunen bryder pasningsgarantien.
 For børn på 3 år og indtil  

 skolealderen skal kommunens tilskud fortsat hæves til mindst 70 pct. ved brud  

 på pasningsgarantien.
 Som hidtil betyder brud på  

 pasningsgarantien, at kommunen er forpligtet til at hæve tilskuddet til plads  

 i  

 dagtilbud for alle børn, der er omfattet af pasningsgarantien, det vil sige  

 børn i dagtilbud beregnet for børn under skolealderen.
Til nr. 3 Ændringen skal ses i lyset  

 af lovforslagets § 1, nr. 2, hvor forældrenes egenbetaling for en plads i  

 dagtilbud til børn under 3 år efter §§ 9-11 sættes ned.
Det foreslås således,  

 at kommunens tilskud til brug for privat pasning efter § 26 ændres fra højst  

 at  

 kunne udgøre 70 pct. til højst at kunne udgøre 75 pct. af forældrenes  

 dokumenterede udgifter til den private pasning for børn under 3 år.
For børn  

 fra 3 år og til det tidspunkt, hvor børn almindeligvis optages i  

 børnehaveklasse, kan kommunen fortsat højst dække 70 pct. af forældrenes  

 dokumenterede udgifter til den private pasning.
Til § 2 Til nr. 1 Loven foreslås at træde i  

 kraft den 1. januar 2006.
Bilag 1 I dette bilag er der indsat gældende  

 formulering af de bestemmelser, der berøres af lovforslaget Gældende  

 formulering Lovforslaget § 1 I lov om social  

 service, jf. lovbekendtgørelse nr. 280 af 5. april 2005, som ændret ved lov  

 nr. 1442 af 22. december 2004, § 3 i lov nr. 327 af 18. maj 2005, lov nr. 329  

 af 18. maj 2005, § 3 i lov nr. 330 af 18. maj 2005, lov nr. 331 af 18. maj  

 2005, lov nr. 399 af 1. juni 2005, § 1 i lov nr. 400 af 1. juni 2005, lov nr.  

 401 af 1. juni 2005, § 112 i lov nr. 428 af 6. juni 2005, § 56 i lov nr. 430  

 af 6. juni 2005 og § 62 i lov nr. 431 af 6. juni 2005 foretages følgende  

 ændringer:
 § 15.  

  

 Opholdskommunen giver forældre med børn et tilskud til brug for dagtilbud  

 efter §§ 9-11. Opholdskommunens tilskud svarer til mindst 67 pct. og  

 forældrenes egenbetaling til højst 33 pct. af de budgetterede  

 bruttodriftsudgifter  

 ved ophold i dagtilbuddet i opholdskommunen, bortset fra ejendomsudgifter,  

 herunder husleje og vedligeholdelse, jf. dog stk. 4-6.
Stk. 2.  

  

 Ved optagelse i  

 daginstitution i opholdskommunen beregnes tilskud på grundlag af udgifterne  

 ved driften af den enkelte daginstitution eller på grundlag af de  

 gennemsnitlige udgifter ved driften af daginstitutioner af samme type i  

 kommunen.
Tilskud for ophold i ordninger efter § 11 beregnes dog på  

 grundlag af udgifterne ved driften af den enkelte ordning, jf. § 144,  

 stk. 3.
 Stk. 3.  

  

 Ved optagelse i  

 kommunal dagpleje i opholdskommunen beregnes tilskud på grundlag af de  

 gennemsnitlige udgifter ved ophold i den kommunale dagpleje.
 1.  


  

 § 15, stk. 1,  

  

 affattes således:
»Opholdskommunen skal give forældre  

 med børn et tilskud til brug for dagtilbud efter §§ 9-11. For børn under 3 år  

 udgør tilskuddet mindst 75 pct. og forældrenes egenbetaling højst 25 pct.
For  

 børn fra 3 år og til skolealderen udgør tilskuddet mindst 67 pct. og  

 forældrenes  

 egenbetaling højst 33 pct.
Såfremt opholdskommunen for regnskabsåret 2005 har  

 ydet tilskud med mere end 67 pct., kan tilskudsprocenten ikke nedsættes for  

 regnskabsåret 2006 for aldersgruppen fra 3 år og til skolealderen.
For børn i  

 skolealderen udgør tilskuddet mindst 70 pct. og forældrenes egenbetaling  

 højst 30 pct.
Opholdskommunens tilskud og forældrenes egenbetaling beregnes  

 af de budgetterede bruttodriftsudgifter ved ophold i dagtilbuddet i  

 opholdskommunen, bortset fra ejendomsudgifter, herunder husleje og  

 vedligeholdelse,  

 jf. dog stk. 4  6.« Stk. 4.  

  

 Ved optagelse i  

 dagtilbud i en anden kommune end opholdskommunen beregnes opholdskommunens  

 tilskud  

 således, at det svarer til de gennemsnitlige nettodriftsudgifter pr. plads  

 for dagtilbud i opholdskommunen beregnet for den aldersgruppe, som barnet  

 tilhører.
Tilskuddet kan dog højst svare til opholdskommunens tilskudsprocent  

 for aldersgruppen beregnet af de budgetterede bruttodriftsudgifter pr. plads  

 i det benyttede dagtilbud i udførerkommunen, jf. dog stk. 5 og 6.  

 Opholdskommunen  

 betaler tilskuddet direkte til udførerkommunen.
Forældrene betaler forskellen  

 mellem tilskuddet fra opholdskommunen og bruttodriftsudgiften pr. plads i det  

 benyttede dagtilbud som beregnet i udførerkommunen.
 Stk. 5.  

  

 Opholdskommunen  

 kan, hvis forældre vælger et dagtilbud i en anden kommune end  

 opholdskommunen,  

 beslutte at give et ekstra tilskud til udførerkommunen for enten at reducere  

 udførerkommunens udgifter, reducere egenbetalingen eller begge dele.  

 Opholdskommunen  

 betaler det ekstra tilskud direkte til udførerkommunen.
 Stk. 6.  

  

 Familie- og  

 forbrugerministeren fastsætter nærmere regler om tilskud og egenbetaling  

 efter stk. 1 og 4 samt § 26 og kan herunder bestemme, at tilskuddet skal  

 forhøjes under hensyn til forældrenes økonomiske forhold og børnenes særlige  

 behov for ophold i dagtilbud.
Stk. 7.  

  

 Tilskud og  

 egenbetaling efter stk. 1 fastsættes for et regnskabsår ad gangen på grundlag  

 af dagtilbuddenes budgetter.
Dette gælder dog ikke for puljeordninger, jf.  

 § 11.
 § 15 a.  

  

 Kommunen tilbyder forældre pasningsgaranti i dagtilbud efter §§ 9-11.
2.  

  

 I  

  

 § 15 a, stk. 3,  

 4. pkt.,  

  

 ændres:  

 »70 pct.«  

 til:  

 »78 pct. for børn under 3 år og mindst 70 pct.  

 for børn fra 3 år og til skolealderen.« Stk. 2.  

  

 Pasningsgarantien  

 indebærer, at kommunen har pligt til at anvise plads i et dagtilbud, jf. §§  

 9-11, til alle børn i aldersgruppen over 26 uger og indtil barnets  

 skolestart.
Stk. 3.  

  

 Hvis kommunen ikke  

 kan anvise en plads i et dagtilbud fra den dato, hvor barnet efter de regler,  

 der er fastsat efter stk. 2 og 5, skal anvises en plads, betragtes det som  

 brud på pasningsgarantien.
Kommunen skal herefter med virkning fra det  

 tidspunkt, hvor pladsen skulle være til rådighed, dække udgifterne til privat  

 pasning efter § 26, dog maksimalt kommunens gennemsnitlige  

 bruttodriftsudgifter pr. plads for dagtilbud i kommunen til den pågældende  

 aldersgruppe eller bruttodriftsudgifterne til en dagtilbudsplads efter §§  

 9-11 i en anden kommune.
Tilskuddet til forældrene ydes indtil det tidspunkt,  

 hvor kommunen kan tilbyde en plads og forældrene er frigjort fra betaling for  

 en anden plads.
Kommunen har endvidere pligt til med virkning fra den 1. i  

 den følgende måned efter brud på pasningsgarantien at hæve tilskuddet efter §  

 15, stk. 1, til mindst 70 pct.
 Stk. 4.  

  

 I ganske særlige og  

 enkeltstående tilfælde, hvor kommunen ikke kan tilbyde en plads inden for  

 fristerne, kan kommunen undlade at forhøje tilskudsprocenten uanset  

 bestemmelsen i stk. 3, 4. pkt., hvis kommunen inden for yderligere 1 måned  

 kan anvise en plads til barnet.
 Stk. 5.  

  

 Familie- og  

 forbrugerministeren fastsætter nærmere regler om pasningsgarantien, herunder  

 om frister for anvisning af plads og tilskud til forældrene efter stk. 3.
Stk. 6.  

  

 Kommuner, som ved  

 denne lovs ikrafttræden ikke har pasningsgaranti, jf. stk. 1 og 2, skal  

 senest den 1. juli 2005 tilbyde pasningsgaranti til alle børn i aldersgruppen  

 fra 9 måneder og indtil skolestart.
Samtidig hermed kan kommunen nedsætte  

 kommunens tilskud for ophold i dagtilbud til mindst 69 pct. af de  

 budgetterede bruttodriftsudgifter.
§ 26 Stk. 4.  

  

 Kommunen fastsætter  

 størrelsen af tilskuddet efter stk. 1. Tilskuddet fastsættes ens for alle  

 børn inden for samme aldersgruppe.
Tilskuddet skal mindst udgøre 75 pct. af  

 den billigste nettodriftsudgift pr. plads (ekskl. støttepædagogudgifter) i et  

 dagtilbud til samme aldersgruppe i kommunen, dog højst 70 pct. af forældrenes  

 dokumenterede udgifter til den private pasningsordning.
 3.  


  

 § 26, stk. 4, 3. pkt.,  

  

 ophæves og i stedet indsættes:
»Tilskuddet skal mindst udgøre 75 pct. af den  

 billigste nettodriftsudgift pr. plads (eksklusiv støttepædagogudgifter) i et  

 dagtilbud til samme aldersgruppe i kommunen.
Tilskuddet kan dog højst udgøre  

 75 pct. af forældrenes dokumenterede udgifter til den private pasningsordning  

 for børn under 3 år og højst 70 pct. for børn på 3 år og derover.« § 2 Loven træder i  

 kraft den 1. januar 2006.
