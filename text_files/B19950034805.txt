 I medfør af § 73, jf. § 70, stk. 2, § 95 e og § 7, stk. 4, i lov om social  

 bistand, jf. lovbekendtgørelse nr. 1024 af 13. december 1994, som ændret ved  

 lov nr. 1123 af 21. december 1994 og senest ændret ved lov nr. 86 af 8.  

 februar 1995, fastsættes herved følgende regler om betaling for ophold i  

 dagtilbud for børn:
Betaling for ophold i dagtilbud efter bistandslovens §§ 69 og 70 § 1.  Betaling for ophold i dagtilbud efter  

 bistandslovens § 69 fastsættes således, at den svarer til 30 pct. af  

 udgifterne enten i det enkelte dagtilbud eller af de gennemsnitlige udgifter  

 i dagtilbud af samme type i kommunen.
 Stk. 2.  Betalingen efter stk. 1 kan fastsættes således,  

 at den varierer med barnets alder under hensyn til udgifterne vedrørende  

 pågældende aldersgruppe.
 § 2.  Kommunen kan yde tilskud til nedsættelse af  

 forældrebetalingen for ophold i dagtilbud efter bistandslovens § 69, hvorved  

 der tilstræbes en betalingsmæssig udligning mellem institutionerne i  

 kommunen.
§ 3.  For ophold i dagtilbud efter bistandslovens § 69  

 fastsættes betalingen af kommunalbestyrelsen for et regnskabsår ad gangen på  

 grundlag af dagtilbuddenes budgetter.
Udgifterne opgøres incl.  

 merværdiafgift.
Ved fastsættelse af betalingen ses der bort fra  

 ejendomsudgifter og udgifter til husleje og vedligeholdelse.
Det samme gælder  

 for befordringsudgifter til udflytterbørnehaver.
 Stk. 2.  Ved fastsættelse af betalingen skal udgifterne  

 reduceres med særlige indtægter, der tilgår institutionen, når indtægterne er  

 bestemt til driften af institutionen, således at sådanne indtægter bevirker  

 nedsættelse af forældrenes betaling, med mindre indtægterne er bestemt til  

 særlige formål.
§ 4.  For ophold i dagtilbud efter bistandslovens § 70  

 kan betalingen ikke overstige 30 pct. af udgifterne i den enkelte ordning  

 fastsat på grundlag af ordningens budget, jf. dog § 20, stk. 2. Udgifterne  

 opgøres incl. merværdiafgift.
Ved fastsættelse af betalingen ses der bort fra  

 ejendomsudgifter og udgifter til husleje og vedligeholdelse.
Det samme gælder  

 for befordringsudgifter til udflytterbørnehaver.
§ 5.  Når et barn med vidtgående fysisk eller psykisk  

 handicap af behandlingsmæssige grunde har ophold i et dagtilbud, fastsættes  

 forældrebetalingen til halvdelen.
Optagelse på en halvtidsplads eller  

 derunder er vederlagsfri.
Betaling for ophold i særlige  

 daginstitutioner for børn med § 6.  Ophold i særlig daginstitution er vederlagsfrit  

 i tilfælde, hvor et barn med vidtgående fysisk eller psykisk handicap er  

 optaget i institutionen alene eller i hovedsagen af behandlingsmæssige  

 grunde.
Stk. 2.  Såfremt optagelsen i særlig daginstitution er  

 sket på andet grundlag end det i stk. 1 nævnte, betales for opholdet efter  

 samme regler som for ophold i dagtilbud efter bistandslovens § 69 eller  

 klubtilbud m.v. efter § 73 a.
Forældrebetalingen kan dog maksimalt udgøre,  

 hvad der svarer til den gennemsnitlige forældrebetaling i opholdskommunens  

 tilbud for samme aldersgruppe.
 Stk. 3.  Amtsrådet træffer efter indstilling fra  

 kommunalbestyrelsen i opholdskommunen afgørelse om bortfald eller nedsættelse  

 af forældrebetalingen, jf. § 9.
Søskenderabat § 7.  Til familier med mere end et barn i dagtilbud  

 efter bistandsloven og skolefritidsordninger, jf. lov om folkeskolen, excl.  

 børn og unge optaget i klubtilbud m.v. efter bistandslovens § 73 a, ydes  

 søskenderabat.
Der betales fuld pris for den dyreste plads, og  

 søskenderabatten udgør 50 pct. af betalingen for øvrige pladser.  

 Kommunalbestyrelsen kan beslutte, at søskenderabatten skal være større end 50  

 pct.
Stk. 2.  Søskendebegrebet omfatter biologiske søskende,  

 adoptivsøskende og sammenbragte børn med ophold i hjemmet.
Børn af forældre  

 med fælles forældremyndighed, som bor lige meget hos begge forældre,  

 medtælles som søskende hos den af forældrene, hvor de er tilmeldt  

 folkeregistret.
 § 8.  Kommunalbestyrelsen kan beslutte at yde  

 søskenderabat til børn og unge optaget i klubtilbud m.v. efter bistandslovens  

 § 73 a.
Bortfald eller nedsættelse af betalingen  

 (økonomisk og § 9.  Kommunalbestyrelsen træffer afgørelse om  

 bortfald eller nedsættelse af betalingen, når forældrene godtgør, at deres  

 aktuelle indtægter ligger inden for nedennævnte beløb:
 Er der mere end et barn under 18 år i hjemmet, forhøjes indtægtsgrænserne  

 med 7.000 kr. for hvert barn ud over det første.
 Stk. 2.  Kommunalbestyrelsen kan i enkelttilfælde, hvor  

 betalingen ikke bortfalder eller nedsættes efter stk. 1, men hvor ophold i  

 dagtilbud må anses som særlig påkrævet af sociale eller pædagogiske grunde,  

 træffe afgørelse om nedsættelse af eller fritagelse for betaling, såfremt  

 betalingsspørgsmålet vanskeliggør barnets optagelse eller forbliven i  

 dagtilbuddet.
§ 10.  Den aktuelle indtægt består af Stk. 2.  50 pct. af summen af negativ netto  

 kapitalindkomst og ligningsmæssige fradrag fradrages i det omfang, den  

 overstiger et bundfradrag på 5.000 kr. i den i stk. 1, 1) opgjorte indkomst.  

 Procenten nedsættes til 25 pct. pr. 1. januar 1996, og denne mulighed for  

 fradrag bortfalder helt pr. 1. januar 1997.
Stk. 3.  Hvis den faktiske indtægt, som forældrene har  

 til rådighed, er væsentlig større eller mindre end den aktuelle indtægt, som  

 beregnet efter stk. 1 og 2, træffer kommunalbestyrelsen afgørelse efter en  

 samlet vurdering af familiens økonomiske og sociale forhold.
Studielån  

 betragtes ikke som en del af indtægten.
§ 11.  Bor barnet sammen med begge forældre, lægges  

 den samlede indtægt til grund.
Bor barnet kun sammen med den ene af  

 forældrene, men denne er gift eller lever i et ægteskabslignende forhold med  

 en anden person, sker der ligeledes sammenlægning af indtægterne.
Bor et barn  

 af ikke-samlevende forældre med fælles forældremyndighed lige meget hos begge  

 forældre, fastsættes betalingen på grundlag af hus- standsindkomsten hos den  

 af forældrene, på hvis adresse barnet er tilmeldt folkeregistret.
Barnets  

 egne indtægter er uden indflydelse på betalingen.
 § 12.  Bortfald eller nedsættelse af betalingen får  

 virkning fra begyndelsen af den måned, der følger efter datoen for  

 ansøgningen, eller ved nyoptagelse fra datoen for optagelse i dagtilbuddet.
 § 13.  Kommunalbestyrelsen giver forældrene  

 underretning om, på hvilket indtægtsgrundlag betalingen er bortfaldet eller  

 nedsat, samt om reglerne i stk. 2 og 3.
 Stk. 2.  Forældrene har pligt til at underrette  

 kommunalbestyrelsen om varige ændringer i årets løb i indtægter eller andre  

 forhold, der har betydning for retten til bortfald eller nedsættelse af  

 betalingen.
Stk. 3.  En indtægtsfremgang på under 20 pct. giver i  

 almindelighed ikke anledning til en regulering af betalingen.
I øvrigt kan  

 betalingen reguleres med tilbagevirkende kraft fra det tidspunkt, da  

 forældrenes forhold har ændret sig.
§ 14.  Det påhviler lederen af et dagtilbud at give  

 forældrene vejledning om mulighederne for bortfald eller nedsættelse af  

 betalingen.
En meddelelse om reglerne herfor skal opslås i institutionen og  

 efter anmodning udleveres til forældrene.
 Opkrævning af betaling, satsregulering m.v.
§ 15.  Betalingen for ophold i dagtilbud opkræves af  

 kommunalbestyrelsen i opholdskommunen efter de i opholdskommunen gældende  

 satser.
Kommunalbestyrelsen kan træffe aftale med dagtilbuddet om, at dette  

 kan modtage betalingen på kommunens vegne.
 § 16.  Kommunalbestyrelsen kan beslutte, at forældre  

 med børn i dagtilbud skal betale et gebyr, når betalingen for opholdet først  

 ydes, efter at sidste rettidige indbetalingsdato er passeret.
 Stk. 2.  Gebyret opkræves af kommunalbestyrelsen, der  

 kan træffe aftale med institutionen om, at denne kan modtage gebyret på  

 kommunens vegne.
§ 17.  Forældrene skal have meddelelse om betalingens  

 størrelse senest 1 måned før en takstændring.
Forældrene skal endvidere have  

 meddelelse om reglerne om betaling af gebyr ved ikke-rettidig indbetaling.
§ 18.  De indtægtsgrænser, der er nævnt i § 9,  

 reguleres en gang årligt pr. 1. januar med 2,0 pct. tillagt eller fratrukket  

 en tilpasningsprocent for det pågældende finansår, jf. lov om en  

 satsreguleringsprocent, afhængig af om den tilgrundliggende lønudvikling for  

 beregning af tilpasningsprocenten er højere eller lavere end 2,0 pct.
De  

 efter regulering fremkomne indtægtsgrænser afrundes til nærmeste kronebeløb,  

 der er deleligt med 100. Regulering foretages første gang pr. 1. januar 1996.
 Stk. 2.  Socialministeren bekendtgør størrelsen af de  

 regulerede indtægtsgrænser.
Klageadgang § 19.  Kommunalbestyrelsens afgørelser efter §§ 5 og  

 9, samt afgørelser for så vidt angår betingelserne for at modtage  

 søskenderabat, jf. § 7, kan indbringes for Det Sociale Ankenævn.
Det Sociale  

 Ankenævns afgørelse er endelig.
Den Sociale Ankestyrelse kan dog optage en  

 sag til behandling, når Ankestyrelsen skønner, at sagen er af principiel  

 eller generel betydning, jf. bistandslovens § 15, stk. 3.
 Stk. 2.  Amtsrådets afgørelser efter § 6, stk. 3, kan  

 indbringes for Den Sociale Ankestyrelse.
Ikrafttrædelsesbestemmelser § 20.  Bekendtgørelsen træder i kraft den 1. juli  

 1995.
 Stk. 2.  For aftaler om tilskud til private  

 pasningsordninger for børn, jf. § 70 i lov om social bistand, indgået før 24.  

 december 1993 gælder det, at forældrebetalingen ikke kan overstige 30 pct. af  

 udgifterne i tilsvarende kommunale pasningstilbud.
 Stk. 3.  Samtidig ophæves bekendtgørelse nr. 800 af 30.  

 september 1993 om betaling for ophold i dagtilbud for børn og unge med senere  

 ændringer.
