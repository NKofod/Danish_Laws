 På baggrund af, at der i de seneste år er blevet udviklet en vaccine mod  

 smitsom leverbetændelse (hepatitis B) har enkelte anstalter overfor  

 direktoratet rejst spørgsmål om vaccination af visse personalegrupper.
 Kriminalforsorgens konsulent i almen lægelige og hygiejniske spørgsmål har  

 anbefalet, at fængselstandlæger, deres klinikassistenter, samt  

 anstaltslaboranter undersøgtes for om de besidder naturlige antistoffer, og -  

 såfremt det ikke var tilfældet - herefter fik adgang til at blive vaccineret.
 Direktoratet anmodede ved skrivelse af 26. juli 1983 samtlige anstalter om  

 at påse, at de ved anstalterne ansatte fængselstandlæger, klinikassistenter  

 samt laboranter fik tilbud om at få foretaget en sådan undersøgelse og  

 eventuel vaccination, idet direktoratet samtidig anmodede anstalterne om at  

 afholde de hermed forbundne udgifter.
 Direktoratet er imidlertid blevet opmærksom på, at flere  

 fængselssygeplejersker, herunder fængselssygeplejersker ved arresthusene,  

 udfører arbejde der kan sammenlignes med laboranternes, dvs. udtagning af  

 blodprøver m.v.
 Direktoratet skal derfor anmode arrestinspektørerne om at foranledige, at  

 fængselssygeplejersker, der udfører laborantarbejde, får fremsat tilbud om,  

 at få foretaget en sådan undersøgelse som ovenfor nævnt, og, såfremt det  

 viser sig nødvendigt, får tilbud om at blive vaccineret.
 De med undersøgelsen og vaccinationen forbundne udgifter afholdes af  

 direktoratet.
 Arresthusene er underrettet direkte herfra.
 E.B.
Jon Johnsen Samtlige arrestinspektører.
