 A-kassen  

 afslog godtgørelse med begrundelsen, at hun havde et uddannelsesniveau, der  

 ikke tilhørte målgruppen.
 Medlemmet  

 påklagede afslaget og anførte, at både AF og a-kassen telefonisk havde  

 meddelt  

 hende, at hun kunne deltage i kurset.
Nævnet  

 lagde vægt på, at medlemmet havde en uddannelse som kommunom, som udgjorde en  

 overbygning til erhvervsuddannelsen for faglært kontorpersonale.  

 Kommunomuddannelsen  

 oversteg derved i  

 niveau erhvervsuddannelse.
Nævnet lagde endvidere vægt på, at medlemmet havde  

 oplyst at have brugt uddannelsen arbejdsmæssigt inden for de sidste 5 år.
 Nævnet  

 fandt derfor ikke, at medlemmet var omfattet af den personkreds, der er  

 berettiget til VEU-godtgørelse.
 Endvidere  

 fandt nævnet ikke, at det forhold, at Arbejdsformidlingen og a-kassen måtte  

 have oplyst medlemmet om, at medlemmet kunne deltage i kurset, kunne føre til  

 en anden afgørelse, idet medlemmet ikke kunne opnå en retsstilling, der ikke  

 var hjemmel til i loven.
Afslag  

 på VEU-godtgørelse, uddannet kommunom og brugt uddannelsen inden for sidste 5  

 år, mulig fejlagtig vejledning.
Uddannelsen på et højt niveau, derfor ikke  

 berettiget til VEU-godtgørelse Arbejdsmarkedets Ankenævn har behandlet Deres klage på  

 møde den 16. marts 2005.
Nævnet traf denne A F G Ø R E L S  

 E Arbejdsmarkedets Ankenævn er enig med X  

 Arbejdsløshedskasse i, at De ikke er berettiget til voksen- og  

 efteruddannelsesgodtgørelse (VEU-godtgørelse) i forbindelse med Deres  

 deltagelse i AMU mv.-kurset Grunduddannelse i kørsel med busser den 11. maj  

 til  

 24. juni 2004.
 Efter reglerne er det en betingelse for at opnå  

 VEU-godtgørelse, at personen ikke har en erhvervsrettet uddannelse, der med  

 hensyn til niveau og varighed overstiger erhvervsuddannelse, medmindre  

 uddannelsen  

 ikke har været anvendt i de sidste 5 år.
Nævnet har lagt vægt på, at De har en uddannelse som  

 kommunom, som udgør en overbygning til erhvervsuddannelsen for faglært  

 kontorpersonale.
Kommunom-uddannelsen overstiger derved i niveau  

 erhvervsuddannelserne.
Nævnet har endvidere lagt vægt på, at De har oplyst at  

 have brugt uddannelsen arbejdsmæssigt inden for de sidste 5 år.
 Nævnet finder derfor ikke, at De er omfattet af den  

 personkreds, der er berettiget til VEU-godtgørelse.
 Endvidere finder nævnet ikke, at det forhold, at  

 Arbejdsformidlingen og a-kassen måtte have oplyst Dem om, at De kunne deltage  

 i  

 kurset, kan føre til en anden afgørelse, idet De ikke kan opnå en  

 retsstilling,  

 der ikke er hjemmel til i loven.
 Afgørelsen er  

 truffet med hjemmel i §§ 1, 2, 3 og 4 i lov om godtgørelse ved deltagelse i  

 erhvervsrettet voksen- og efteruddannelse, jf. lovbekendtgørelse nr. 106 af  

 18.  

 februar 2004, samt §§ 1, 2, og 4 i bekendtgørelse nr. 1255 af 29. december  

 2003  

 om godtgørelse ved deltagelse i erhvervsrettet voksen- og efteruddannelse  

 (VEU)  

 med de ændringer der følger af bekendtgørelse nr. 50 af 30. januar 2004.
 Nævnet  

 opretholder således a-kassens afgørelse af 18. juni 2004.
På ankenævnets  

 vegne XX fm De kan læse om afgørelsens faktiske og retlige grundlag  

 på de følgende sider.
 Kopi til:
X Arbejdsløshedskasse 1. Sagsforløb Medlemmet ansøgte den 11. maj 2004 X Arbejdsløshedskasse  

 om VEU-godtgørelse til kurset Grunduddannelse i kørsel med busser (AMU  

 mv.-type) der afholdtes den 11. maj til 24. juni 2004.
 Af skemaet fremgår, at hun er uddannet kommunom og at  

 hun har brugt sin uddannelse inden for de sidste 5 år.
2.  

 Arbejdsløshedskassens afgørelse X Arbejdsløshedskasse traf den 18. juni 2004 denne afgørelse:
 Vi har modtaget din ansøgning om VEU-godtgørelse for  

 perioden 11 .-24. juni 2004 og har truffet afgørelse om ret til  

 VEU-godtgørelse.
Afgørelse Du har ikke ret til den ansøgte VEU-godtgørelse.
Begrundelse Det er en betingelse for ret til VEU-godtgørelse, at  

 deltagerens uddannelsesniveau er omfattet af uddannelsesniveauet for  

 VEU-godtgørelsen, jf. bekendtgørelse nr. 1255 af 29. december 2003 om  

 godtgørelse ved deltagelse i erhvervsrettet voksen- og efteruddannelse (VEU)  

 §  

 § 4 og 5.
 Ansøgningsskemaets punkt 3 d er besvaret med et  

 uddannelsesniveau, der ikke tilhører målgruppen for VEU-godtgørelsen.
Regelhenvisning (ikke medtaget) Klagevejledning (ikke medtaget).
3. Klagen til  

 ankenævnet Ved brev modtaget i a-kassen 28. juni 2004 klagede  

 medlemmet over afgørelsen som følger:
 Anke over afgørelse vedrørende VEU-godtgørelse i  

 forbindelse med min deltagelse i AMUs køreuddannelse til Bus.
 Jeg vil hermed meddele, at jeg ikke kan acceptere Deres  

 afgørelse af 18. juni 2004, idet jeg på intet tidspunkt har handlet uden  

 tilladelse og råd fra både AF og a-kassen.
 Hændelsesforløb:
 5. maj Jeg melder mig ledig ved AF og a-kassen.
 10. maj Jeg ringer til AF, YY, Jeg får svaret, at jeg  

 har ret til 6 ugers selvvalgt kursus og jeg selv skal ringe til AMU for at  

 blive optaget.
Jeg ringer til  

 X  

 A-kasse, HH.
Jeg spørger om lov til at deltage i AMU-kurset og får det svar,  

 at  

 jeg har ret til 6 ugers selvvalgt kursus og kan bare melde mig til.
Jeg ringer til AMU og får at vide, at hvis de får et  

 afbud kan jeg starte allerede næste dag.
De ringer senere på dagen og siger,  

 at  

 der er en plads, hvilket jeg tager imod.
 11.maj Jeg starter på AMU.
 12. maj Brev fra a-kassen omkring opsigelse og  

 oprettelse af CV i jobbanken.
 13. maj Mit CV er oprettet i jobbanken.
 Samme uge afleveres adgangsformularen til kurset til AMU.
 17. maj Jeg modtager brev fra a-kassen omkring indplacering  

 i dagpengesystemet.
 28. maj Dagpengekortet indsendes i løbet af  

 weekenden med angivelse af kursusdeltagelse.
 18. juni Jeg modtager brev fraX  

 A-kasse hvori de meddeler mig afslag til VEU-godtgørelse.
22. juni Telefonisk kontakt med X A-kasse, EE, der  

 kraftigt anbefaler mig at anke afgørelsen på grund af manglende information  

 og  

 vejledning.
Desuden at jeg havde overskydende timer, hvilket havde  

 indflydelse  

 på sagen.
 Telefonisk kontakt med AF, YY, der meddeler mig, at det  

 er A-kassen, der skal betale for kurset.
 Telefonisk kontakt.igen til EE, der så meddeler at jeg  

 sandsynligvis selv kommer til at betale for kurset.
 Kommentarer:
 Kommunomuddannelsen er en ren kommunal opkvalificering,  

 der ikke er anerkendt af det øvrige arbejdsmarked.
 Oplysningen har været kendt fra sagens første start.  

 Oplysningen bliver gentaget i CV og i adgangsformularen til AMU.
 Desuden har den ligget i min sag fra den sidste  

 ledighedsperiode.
 Både arbejdsformidlingen og A-kassen giver specifikt  

 lov til at starte på kurset med samme begrundelse, at jeg har ret til 6 ugers  

 selvvalgt kursus.
 Såfremt jeg ikke kan modtage godtgørelse skulle dette  

 have været meddelt mig på et meget tidligere tidspunkt, hvor jeg så kunne  

 have  

 gået over i dagpengesystemet igen.
Det skal ligeledes bemærkes, at afslaget blev sendt 2  

 dage før den endelige prøve, hvilket i høj grad var med til at jeg ikke kunne  

 bestå prøven pga. nerver. 6 uger uden. indkomst og dermed en regning på over  

 30.000 kr. er ikke de bedste forudsætninger til en køreprøve. 4. A-kassens  

 bemærkninger til klagen A-kassen oversendte ved brev af 17. august 2004 klagen  

 til nævnet, idet den samtidig oplyste, at den i brev af samme dato til  

 medlemmet havde underrettet om oversendelsen og meddelt, at afgørelsen  

 fastholdtes,  

 da medlemmets uddannelsesniveau ikke var omfattet af uddannelsesniveauet for  

 VEU-godtgørelse.
 Brevet til medlemmet havde følgende ordlyd (uddrag):
  Vi har den 28. juni 2004 modtaget din anke over  

 afgørelse om afslag på VEU-godtgørelse i perioden den 11.maj-24. juni 2004.
 Du anfører, at du ikke kan acceptere vores afgørelse af  

 den 18. juni 2004, da du på intet tidspunkt har handlet uden tilladelse og  

 råd  

 fra både AF og a-kassen.
 Ud fra din klage har vi vurderet afgørelsen om afslag  

 på VEU-godtgørelse.
 Vi fastholder afslag på VEU-godtgørelse, da dit  

 uddannelsesniveau ikke er omfattet af uddannelsesniveauet for  

 VEU-godtgørelsen,  

 jf. lovbekendtgørelse nr. 106 af 18. februar 2004 af lov om godtgørelse ved  

 deltagelse i erhvervsrettet voksen- og efteruddannelse § 2.
 Eftersom du ikke gives medhold i din klage, oversendes  

 afgørelse om afslag vedlagt din klage (bilag 1) til Arbejdsmarkedets  

 Ankenævn,  

 som behandler klagen og træffer afgørelse i sagen, med følgende bemærkninger.
Hovedkontorets bemærkninger Vi modtager fra dig den 12. maj 2004 efter din start på  

 AMU-uddannelse den 11. maj 2004 ansøgning om adgang til  

 arbejdsmarkedsuddannelse.
Ansøgningen behandles den 13. maj 2004, hvor det  

 anføres, at der ikke er taget stilling til din dagpengeberettigelse, og at  

 der  

 ikke er foretaget dagpengeberegning.
 Din ansøgning om adgang til arbejdsmarkedsuddannelse  

 fremsendes med vor anmærkning til uddannelsesstedet.
 På trods heraf er du påbegyndt den 11. maj 2004 og  

 fortsætter på uddannelsen.
 Du anfører i din anke, at du den 10. maj 2004 har  

 kontaktet AF, YY, og X  

 A-kasse , HH,  

 hvor du får at vide, du har ret til 6-ugers selvvalgt kursus.
 YY, AF, har den 4. august 2004 oplyst til os, at han  

 har fortalt dig, at det er a kassen, som tager stilling til din ret til  

 deltagelse og VEU-godtgørelse.
 HH har oplyst til os, at du er orienteret om, at der er  

 særlige betingelser for deltagelse i 6-ugers selvvalgt uddannelse og  

 VEU-godtgørelse.
 I din ansøgning om adgang til arbejdsuddannelse anfører  

 du i punkt 8, at du har afsluttet uddannelse som kommunom, i punkt 9-1, at du  

 ikke har afsluttet en videregående uddannelse, og i punkt 9-2, at du ikke har  

 anvendt denne i de sidste 5 år.
 ..
 Da der således foreligger afgørelse om din indplacering  

 og dagpengeret, behandler X A-kasse derefter din ansøgning af den 18. maj  

 2004  

 om VEU-godtgørelse, hvor det konstateres, at der er uoverensstemmelse i  

 forhold  

 til det af dig anførte på ansøgning om adgang til arbejdsmarkedsuddannelse af  

 den 11. maj 2004 om ikke anvendt uddannelse i de sidste 5 år.
 Du har på ansøgning om VEU-godtgørelse anført i punkt 3  

 e, at du har brugt din uddannelse arbejdsmæssigt inden for de sidste 5 år.
 Der fremsendes herefter til dig afgørelse af den 18.  

 juni 2004 om afslag på VEU-godtgørelse på grund af dit uddannelsesniveau.
.. 5. Nyt efter  

 klagen De sendte den 7. oktober 2004 følgende brev til nævnet:
 Vedr.: Min anke over afslag på VEU-godtgøre!se.
 Jeg besidder ikke tilstrækkelig kompetence til at  

 kommentere Deres skrivelse (bekræftelsesskrivelsen herfra) fuldt ud, men har  

 følgende kommentarer:
-  

 	  

 HHs udsagn er ikke  

 korrekt.
Hun har  

 ikke orienteret mig om  

 eventuelle begrænsninger i forhold til min deltagelse i AMU-kurset.
Hun  

 opfordrede  

 mig til straks at melde mig til kurset.
 -  

 	  

 Jeg mangler besked om,  

 hvorvidt jeg automatisk vil modtage dagpenge i den periode, hvor jeg havde  

 forventet VEU-godtgørelse, og hvornår jeg modtager denne.
-  

 	  

 Jeg afventer herefter  

 afgørelsen i Arbejdsmarkedets Ankenævn. A-kassen har den 7. februar 2004 telefonisk meddelt, at  

 den ikke har bemærkninger til dette brev.
Kassen ville besvare punkt 2 i  

 brevet  

 direkte til medlemmet.
Sekretariatet har på baggrund af de modstridende  

 oplysninger om brug af uddannelsen inden for de sidste 5 år den 4. februar  

 2004  

 taget telefonisk kontakt til Dem.
De oplyste, at De i december 2001 ophørte  

 Deres ansættelse i A Kommune, hvor De var gruppeleder i hjemmeplejen, og at  

 De  

 derefter havde haft arbejde som saniteur hos ISS, som kassedame i et  

 byggemarked  

 og senest arbejdet hos B  . motorvejsrestaurant.
6. Regler Bekendtgørelse nr. 106 af 18. februar 2004 af  

 lov om godtgørelse ved deltagelse i erhvervsrettet voksen- og efteruddannelse Kapitel 1 Formål og område § 1.  

  

 Loven har til formål at skabe  

 økonomisk grundlag for, at voksne fortrinsvis kortuddannede, kan deltage i  

 erhvervsrettet voksen- og efteruddannelse til og med  

 erhvervsuddannelsesniveau.  

 Dette formål sikres ved, at deltagerne under uddannelsen kan opnå godtgørelse  

 for tab af indtægt eller arbejdsmulighed.
 § 2.  

  

 Den personkreds, der kan opnå ydelser  

 efter § 1, omfatter:
1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige  

 erhvervsdrivende og ..
 St  

 k. 2.  

  

 Det er en betingelse  

 for at opnå ydelser efter § 1, at den pågældende ikke har en  

 erhvervsrettet uddannelse, der med hensyn til niveau og varighed overstiger  

 erhvervsuddannelse eller anden uddannelse, der kan sidestilles med  

 erhvervsuddannelse, medmindre uddannelsen ikke har været anvendt i de sidste  

 5  

 år.
 § 3.  

  

 Der kan opnås ydelser efter § 1, jf.  

 dog § 5, ved deltagelse i følgende uddannelser til og med  

 erhvervsuddannelsesniveau, i det omfang udbuddet, dog undtaget de i nr. 9  

 nævnte forløb, udløser tilskud efter lov om åben uddannelse (erhvervsrettet  

 voksenuddannelse) m.v.:
 Arbejdsmarkedsuddannelser (AMU) efter lov om  

 arbejdsmarkedsuddannelser m.v., dog undtaget Træningsskolens  

 arbejdsmarkedsuddannelser (TAMU).
 ..
Kapitel 2 Godtgørelse § 4.  

  

 Under deltagelse i uddannelse, der er  

 omfattet af § 3, kan beskæftigede lønmodtagere, selvstændige  

 erhvervsdrivende  

 og ledige med ret til selvvalgt uddannelse, jf. § 2, stk. 1, nr. 3,  

 opnå godtgørelse for tab af indtægt eller arbejdsmulighed som følge af deres  

 deltagelse, jf. dog stk. 2.
 Stk. 3. Godtgørelsen udgør ved  

 fuldtidsundervisning pr. undervisningsuge et beløb svarende til dagpengenes  

 højeste beløb for en uge, jf. § 47 i lov om arbejdsløshedsforsikring  

 m.v.
 ..
 Stk. 6 .  

 Undervisningsministeren kan fastsætte nærmere regler om godtgørelse.
 .
Bekendtgørelse nr. 1255 af 29. december 2003  

 om godtgørelse ved deltagelse i erhvervsrettet voksen- og efteruddannelse  

 (VEU)  

 med de ændringer, der følger af bekendtgørelse nr. 50 af 30. januar 2004 Afsnit I Generelle betingelser Kapitel 1 Uddannelser, hvortil der kan opnås  

 godtgørelse § 1.  

  

 Der kan opnås godtgørelse efter  

 reglerne i denne bekendtgørelse ved deltagelse i erhvervsrettet uddannelse  

 til  

 og med erhvervsuddannelsesniveau efter lovens § 3, stk. 1-3.
 Stk. 2.  

  

 Erhvervsrettet voksen- og  

 efteruddannelse efter stk. 1 er:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
 .
Kapitel 2 Personkredsen § 2.  

  

 Deltagere, der kan opnå godtgørelse  

 efter denne bekendtgørelse, er beskæftigede lønmodtagere, såvel privat som offentligt  

 ansatte, jf. dog § 3, ..
§ 4.  

  

 Det er en betingelse for at opnå  

 godtgørelse efter denne bekendtgørelse, at deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau,  

 eller 2)  

 	  

 har en  

 erhvervsuddannelse efter lov om erhvervsuddannelser, en lærlingeuddannelse,  

 en  

 erhvervsfaglig grunduddannelse, en grundlæggende social- og  

 sundhedsuddannelse  

 eller en grundlæggende uddannelse efter lov om landbrugsuddannelser, eller 3)  

 	  

 har en kommunal-  

 eller etatsuddannelse eller lignende, hvis uddannelsesniveau og varighed ikke  

 overstiger erhvervsuddannelserne eller et niveau og varighed, der kan  

 sidestilles hermed, eller 4)  

 	  

 har en anden og  

 højere uddannelse end nævnt i nr. 1-3, og ikke har haft beskæftigelse inden  

 for  

 uddannelsens område i de sidste 5 år.
Stk. 2.  

  

 Uddannelser, der kan sidestilles med  

 erhvervsuddannelserne, jf. stk. 1, er uddannelser, der i niveau og varighed  

 maksimalt svarer til niveauet og varigheden af erhvervsuddannelserne.
Det er  

 en  

 betingelse, at der ikke er et adgangskrav til uddannelsen, der forudsætter  

 bestået uddannelse på gymnasialt niveau.
 Stk. 3.  

  

 Personer med en uddannelse, der er  

 afløst af en ny tilsvarende uddannelse, kan opnå godtgørelse, hvis den nye  

 uddannelse ikke forudsætter bestået gymnasial uddannelse.
 ..
