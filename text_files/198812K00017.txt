Nr LSF 17 Forslag til Lov om ændring af lov om tipning og lov om eliteidrættens  

 fremme (Indførelse af et lottospil) Fremsat af skatteministeren (Fogh Rasmussen) den 6. oktober 1988 Vedtaget ved tredjebehandling den 13. december 1988 Lov nr. 764 af 14/12/1988 § 1 I lov om tipning, jf. lovbekendtgørelse nr. 66 af 25. februar 1977, som  

 ændret bl.a. ved lov nr. 613 af 19. december 1984 og senest ved lov nr. 229  

 af 22. april 1987, foretages følgende ændringer:
 1. I lovens titel tilføjes efter »tipning«: »og  

 lotto«.
 2. I § 1, stk. 1, indsættes som nyt 3. pkt.:
»Afgiften udgør 13 pct. af indskudssummen i tiden fra 1. oktober 1989  

 til 30. september 1992.« 3. Efter § 1 indsættes:
» § 1 A.
Skatteministeren bemyndiges endvidere til at meddele  

 bevilling til afholdelse af et landsdækkende talspil (lotto) mod betaling af  

 en statsafgift af samme størrelse som nævnt i § 1, stk. 1.« 4. I § 2, stk. 1, indsættes efter »Bevilling«:  

 »efter § 1 og § 1 A«.
 5. I § 3, stk. 2, ændres »indenrigsministeren« til:  

 »kulturministeren«.
 6. § 6 A, stk. 1, affattes således:
»Af indskudssummen tilfalder indtil 2,5 pct. den selvejende  

 institution Team Danmark og Danmarks Olympiske Komite.« 7. I § 6 A indsættes som stk. 2 og 3:
 »Stk. 2. Kulturministeren træffer årligt bestemmelse om størrelsen af  

 de beløb, der skal overføres efter stk. 1.
Stk. 3. De dele af den maksimale ydelse, der ikke overføres til Team  

 Danmark og Danmarks Olympiske Komite, overføres til kulturministerens midler  

 til formål af almen kulturel karakter.« 8. Efter § 6 A indsættes:
» § 6 B.
Af indskudssummen anvendes 3 pct. til humanitære  

 formål.
Således anvendes 1) 1 pct. til fordeling mellem Landsforeningen til Kræftens Bekæmpelse,  

 Dansk Røde Kors og Grænseforeningen, 2) 1,5 pct. til fordeling mellem medlemsforeningerne af De Samvirkende  

 Invalideorganisationer (DSI) samt Muskelsvindfonden, Astma-Allergiforeningen  

 samt eventuelle andre organisationer, der fungerer som  

 interesseorganisationer for handicappede, kronisk syge m.v., og 3) 0,5 pct. til fordeling mellem humanitære organisationer, der ikke er  

 omfattet af denne bestemmelses nr. 1 eller 2.
Stk. 2. Fordelingen af de i stk. 1 nævnte midler foretages af  

 finansministeren med godkendelse af Folketingets Finansudvalg.
Fordelingen af  

 de i stk. 1, nr. 2, nævnte midler foretages efter indstilling fra De  

 Samvirkende Invalideorganisationer (DSI).
 Stk. 3. Finansministeren kan fastsætte nærmere regler om midlernes  

 fordeling, herunder om, på hvilke tidspunkter af året udbetaling skal finde  

 sted.
 Stk. 4. Beløb, der ikke kommer til anvendelse i de enkelte år, henlægges  

 til særlige fonde under Finansministeriets bestyrelse.
§ 6 C.
Af indskudssummen overføres 0,5 pct. til anvendelse efter reglerne  

 i § 7, stk. 3.« 9. I § 7, stk. 1, ændres »det i henhold til § 6 A overførte  

 beløb« til: »de i §§ 6 A, 6 B og 6 C nævnte beløb«.
10. I § 7, stk. 1, ændres »71 pct.« til: »68,5  

 pct.« 11. I § 7, stk. 1, ændres »13,6 pct.« til: »16,1  

 pct.« 12. § 7, stk. 2, affattes således:
» Stk. 2. Af det beløb, der efter stk. 1 skal anvendes til  

 idrætsformål, tilfalder 45 pct.
Dansk Idræts-Forbund, 21,5 pct. tilfalder De  

 Danske Gymnastik- og Ungdomsforeninger, 21,5 pct. tilfalder De Danske  

 Skytte-, Gymnastik- og Idrætsforeninger, og 5 pct. tilfalder Dansk  

 Firmaidrætsforbund.« 13. § 7, stk. 7, affattes således:
»Stk. 7. For det beløb, der efter stk. 1 skal anvendes til støtte af  

 andre ungdomsformål, fordeler Dansk Ungdoms Fællesråd støtten efter  

 retningslinier godkendt af kulturministeren.
Den del af beløbet, der ønskes  

 tildelt Dansk Ungdoms Fællesråd selv, forelægges forinden kulturministeren  

 til godkendelse.« 14. I § 7, stk. 8, ændres »stk. 4-7« til: »stk.  

 4-6«.
 15. I § 7 indsættes efter stk. 9 som nyt stykke:
» Stk. 10. De i stk. 2 nævnte beløbsmodtagere indsender årligt  

 deres reviderede regnskab til Kulturministeriet.
Til brug for Rigsrevisionen  

 kan indhentes yderligere materiale til en nøjere regnskabsgennemgang.« 16. § 10, stk. 4 og 5, affattes således:
 » Stk. 4. Formidling af deltagelse i tipning eller lottospil i  

 henhold til denne lov gennem erhvervsmæssig modtagelse af indskud af andre  

 end de autoriserede forhandlere samt avertering herom er forbudt.
Stk. 5. Afholdelse af præmiekonkurrencer, bortlodning og lign. på grundlag  

 af eller ved benyttelse af de officielle tips- og lottokuponer er forbudt for  

 andre end bevillingshaveren.« 17. I § 13 indsættes som stk. 2:
»Stk. 2. Af de beløb, der afsættes til fordeling efter § 6 B og § 7,  

 stk. 3-7, kan en del anvendes til ministeriernes administration af  

 midlerne.« § 2 I lov nr. 643 af 19. december 1984 om eliteidrættens fremme ophæves §  

 8.
§ 3 Stk. 1. Loven træder i kraft dagen efter bekendtgørelsen i Lovtidende.
 Stk. 2. Bestemmelsen i § 1, nr. 2, 6 og 8, har virkning fra 1. oktober  

 1989.
 Stk. 3. Bestemmelsen i § 1, nr. 10, 11 og 12, har virkning for 3/4 af  

 Dansk Tipstjenestes overskud for regnskabsåret 1989-90.
 Stk. 4. Forslag om revision af lovens § 1, nr. 6 og 8, fremsættes for  

 Folketinget i folketingsåret 1992-93.
 Stk. 5. § 2 træder i kraft den 1. juli 1990. § 8 i lov nr. 643 af 19.  

 december 1984 om eliteidrættens fremme har kun virkning for den andel af  

 Dansk Tipstjenestes overskud i 1989-90, som Dansk Idræts-Forbund og Danmarks  

 Olympiske Komite modtager efter de hidtil gældende regler i tipslovens § 7,  

 stk. 2, jf. nærværende paragrafs stk. 3.
Oprindeligt fremsat forslag § 1 I lov om tipning, jf. lovbekendtgørelse nr. 66 af 25. februar 1977 som  

 ændret bl.a. ved lov nr. 613 af 19. december 1984 og senest ved lov nr. 229  

 af 22. april 1987 foretages følgende ændringer:
 1. I lovens titel tilføjes efter »tipning«: »og  

 lotto«.
 2. I § 1, stk. 1, indsættes som nyt 3. pkt.: »Afgiften udgør  

 13 pct. af indskudssummen i tiden fra 1. oktober 1989 til 30. september  

 1992.«.
 3. Efter § 1 indsættes:
» § 1 A.
Skatteministeren bemyndiges endvidere til at meddele  

 bevilling til afholdelse af et landsdækkende talspil (lotto) mod betaling af  

 en statsafgift af samme størrelse som nævnt i § 1, stk. 1.«.
 4. I § 2, stk. 1, indsættes efter »Bevilling«:  

 »efter § 1 og § 1 A«.
 5. I § 3, stk. 2, ændres »indenrigsministeren« til:  

 »kulturministeren«.
 6. § 6 A, stk. 1, affattes således:
» § 6 A.
Af indskudssummen tilfalder indtil 2,5 pct. den  

 selvejende institution Team Danmark og Danmarks Olympiske Komite.«.
 7. I § 6 A indsættes som stk. 2 og 3:
 » Stk. 2. Kulturministeren træffer årligt bestemmelse om  

 størrelsen af de beløb, der skal overføres efter stk. 1.
 Stk. 3. De dele af den maksimale ydelse, der ikke overføres til Team  

 Danmark og Danmarks Olympiske Komite, overføres til anvendelse efter § 7,  

 stk. 3.«.
 8. Efter § 6 A indsættes:
» § 6 B.
Af indskudssummen anvendes 3 pct. til humanitære  

 formål.
Således anvendes 1) 1 pct. til fordeling mellem Landsforeningen til Kræftens Bekæmpelse,  

 Dansk Røde Kors og Grænseforeningen, 2) 1,5 pct. til fordeling mellem medlemsforeningerne af De Samvirkende  

 Invalideorganisationer (DSI) samt Muskelsvindfonden, Astma-Allergiforeningen  

 samt eventuelle andre organisationer, der fungerer som  

 interesseorganisationer for handicappede, kronisk syge m.v., og 3) 0,5 pct. til fordeling mellem humanitære organisationer, der ikke er  

 omfattet af denne bestemmelses nr. 1 eller 2.
Stk. 2. Fordelingen af de i stk. 1 nævnte midler foretages af  

 finansministeren med godkendelse af Folketingets finansudvalg.
Fordelingen af  

 de i stk. 1, nr. 2, nævnte midler foretages efter indstilling fra De  

 Samvirkende Invalideorganisationer (DSI).
 Stk. 3. Finansministeren kan fastsætte nærmere regler om midlernes  

 fordeling, herunder om på hvilke tidspunkter af året udbetaling skal finde  

 sted.
 Stk. 4. Beløb, der ikke kommer til anvendelse i de enkelte år, henlægges  

 til særlige fonde under Finansministeriets bestyrelse.
§ 6 C.
Af indskudssummen overføres 0,5 pct. til anvendelse efter reglerne  

 i § 7, stk. 3.«.
 9. I § 7, stk. 1, ændres »det i henhold til § 6 A overførte  

 beløb« til: »de i §§ 6 A, 6 B og 6 C nævnte beløb«.
 10. I § 7, stk. 1, ændres »71 pct.« til: »68,5  

 pct.«.
 11. I § 7, stk. 1, ændres »13,6 pct.« til: »16,1  

 pct.«.
 12. § 7, stk. 2, affattes således:
» Stk. 2. Af det beløb, der efter stk. 1 skal anvendes til  

 idrætsformål, tilfalder 45 pct.
Dansk Idræts-Forbund, 21,5 pct. tilfalder De  

 Danske Gymnastik- og Ungdomsforeninger, 21,5 pct. tilfalder De Danske  

 Skytte-, Gymnastik- og Idrætsforeninger og 5 pct. tilfalder Dansk  

 Firmaidrætsforbund.«.
 13. I § 7 indsættes efter stk. 9 som nyt stykke:
» Stk. 10. De i stk. 2 nævnte beløbsmodtagere indsender årligt  

 deres reviderede regnskab til Kulturministeriet.
Til brug for Rigsrevisionen  

 kan indhentes yderligere materiale til en nøjere regnskabsgennemgang.«.
 14. § 10, stk. 4 og 5, affattes således:
 » Stk. 4. Formidling af deltagelse i tipning eller lottospil i  

 henhold til denne lov gennem erhvervsmæssig modtagelse af indskud af andre  

 end de autoriserede forhandlere samt avertering herom er forbudt.
 Stk. 5. Afholdelse af præmiekonkurrencer, bortlodning o.lign. på grundlag  

 af eller ved benyttelse af de officielle tips- og lottokuponer er forbudt for  

 andre end bevillingshaveren.«.
 15. I § 13 indsættes som stk. 2:
 » Stk. 2. Af de beløb, der afsættes til fordeling efter § 6 B  

 og § 7, stk. 3-7, kan en del anvendes til ministeriernes administration af  

 midlerne.«.
§ 2 I lov nr. 643 af 19. december 1984 om eliteidrættens fremme ophæves §  

 8.
§ 3 Stk. 1. Loven træder i kraft dagen efter offentliggørelsen i Lovtidende.
 Stk. 2. Bestemmelsen i § 1, nr. 2, 6 og 8, har virkning fra 1. oktober  

 1989.
 Stk. 3. Bestemmelsen i § 1, nr. 10, 11 og 12 har virkning for 3/4 af Dansk  

 Tipstjenestes overskud for regnskabsåret 1989/90.
 Stk. 4. Forslag om revision af lovens § 1, nr. 6 og 8, fremsættes for  

 Folketinget i folketingsåret 1992-93.
 Stk. 5. § 2 træder i kraft den 1. juli 1990. § 8 i lov nr. 643 af 19.  

 december 1984 om eliteidrættens fremme har kun virkning for den andel af  

 Dansk Tipstjenestes overskud i 1989/90, som Dansk Idræts-Forbund og Danmarks  

 Olympiske Komite modtager efter de hidtil gældende regler i tipslovens § 7,  

 stk. 2, jfr. nærværende paragrafs stk. 3.
Bemærkninger til lovforslaget Almindelige bemærkninger 1. Formålet med lovforslaget er at skabe grundlag for en varig forøgelse  

 af de tilskud, der ydes til idræts-, ungdoms- og kulturformål  

 (»tipsmidlerne«) gennem en etablering af et statsligt lottospil i  

 Danmark.
 2. Tipsloven er senest ændret ved lov nr. 229 af 22. april 1987.  

 Behandlingen af denne lov findes omtalt i Folketingstidende 1986-87 sp. 3891,  

 5465, 9315 og 9733 samt i tillæg A sp. 2561, tillæg B sp. 535 og tillæg C sp.  

 357.
3. Ved lov nr. 229 af 22. april 1987 blev statsafgiften af tipsomsætningen  

 midlertidigt nedsat med 3,5 procentpoint i tiden fra 1. juli 1986 til 31.  

 december 1988. Nedsættelsen blev gennemført for at imødekomme behovet for en  

 øget finansiering hos modtagerne af tipsoverskuddet især  

 idrætsorganisationerne og ungdomsorganisationerne.
Efter de gældende regler  

 udbetales 71 pct. af tipsoverskuddet til idrætsformål, 17 pct. til  

 ungdomsformål og resten, 12 pct., til forskellige andre kulturelle og  

 almennyttige formål.
 I bemærkningerne til lovforslaget blev det bebudet, at regeringen havde  

 til hensigt at nedsætte et udvalg, der skulle undersøge, hvorledes  

 tipsmidlerne kunne forøges på længere sigt f.eks. ved introduktion af nye  

 spilleformer i tipstjenestens regi.
4. I foråret 1987 nedsatte skatteministeren udvalget, der skulle undersøge  

 fordele og ulemper ved etablering af et statsligt lotto.
Endvidere skulle  

 udvalget undersøge, om indførelse af et statsligt lotto ville have en negativ  

 indvirkning på de humanitære organisationers lotterier.
Såfremt udvalget  

 nåede frem til, at en sådan negativ indvirkning måtte imødeses, skulle  

 udvalget endvidere undersøge, hvorledes de humanitære organisationer kunne  

 friholdes for tab.
 I udvalget deltog repræsentanter for Justitsministeriet,  

 Socialministeriet, Kultur- og Kommunikationsministeriet, Skatteministeriet,  

 idrætsorganisationerne, Dansk Ungdoms Fællesråd, Landsforeningen til Kræftens  

 Bekæmpelse, Dansk Røde Kors, De Samvirkende Invalideorganisationer, Dansk  

 Tipstjeneste samt Dansk Travsports Centralforbund og Foreningen til Den Ædle  

 Hesteavls Fremme.
 Udvalget har afgivet en enig betænkning i januar 1988, betænkning nr.  

 1129.
Lovforslagets indhold 5. På baggrund af betænkningen besluttede regeringen herefter at fremsætte  

 forslag om indførelse af et statsligt lottospil.
Forslaget bortfaldt p.g.a.  

 det folketingsvalg, der blev afholdt den 10. maj 1988. Regeringen har  

 besluttet at genfremsætte forslaget med enkelte ændringer.
Efter disse  

 ændringer udgår Danmarks Olympiske Komite af fordelingsnøglen i lovens § 7 og  

 placeres i stedet i lovens § 6 A som berettiget til sammen med Team Danmark  

 at modtage en andel af den samlede tips- og lottoomsætning.
Den andel på 2  

 pct. af idrættens tips- og lottooverskud, der herefter ikke skal tilfalde  

 Danmarks Olympiske Komite, foreslås overført til Dansk Idræts-Forbund, der  

 til gengæld skal øge sit tilskud til Team Danmark.
 Dernæst foreslås forbudsbestemmelserne i lovens § 10, stk. 4 og 5, udvidet  

 til også at omfatte lottospillet.
 Endvidere foreslås det, at der indsættes en udtrykkelig hjemmel til, at de  

 forskellige ministerier kan bruge en del af de tipsmidler, som de fordeler,  

 til administration af fordelingsordningerne.
 Endelig er der foretaget visse konsekvensrettelser som følge af, at den  

 forventede start af lottospillet er udsat 8 måneder til 1. oktober 1989.
Det grundlæggende princip i et lottospil er, at deltagerne ud fra en  

 fastlagt talrække afkrydser et antal cifre.
Hvis de afkrydsede cifre ved den  

 efterfølgende lodtrækning bliver udtrukket, får den pågældende andel i 1.  

 præmiepuljen.
Udtrækkes kun en del af de afkrydsede tal som vindertal, har  

 deltagerne ret til en mindre præmie.
 Baggrunden for regeringens ønsker om etablering af et lottospil er, at  

 udvalget har anslået, at der ved etablering af et lottospil formentlig kan  

 opnås en fremgang på mellem 30 og 50 pct. i den samlede tips- og  

 lottoomsætning og en tilsvarende forøgelse af overskuddet.
 Herved ser regeringen en mulighed for tiltag til gavn for breddeidrætten i  

 Danmark, idet det ved fremsættelsen af lovforslaget forudsættes, at der  

 afsættes beløb til breddeidrætsformål af de øgede midler, der tilgår  

 idrættens hovedorganisationer i henhold til lovens § 7, stk. 2, og  

 kulturministeren i henhold til § 7, stk. 3.
 Der henvises i øvrigt til bemærkningerne til § 1, nr. 12.
Det foreslås, at skatteministeren bemyndiges til at give bevilling til  

 afholdelse af et lottospil.
Det er regeringens ønske, at bevillingen skal  

 gives til Dansk Tipstjeneste AS, der skal drive spillet sammen med  

 tipsspillet.
Lovforslaget er udformet som en ændring af tipsloven, således at  

 tipslovens regler, herunder reglerne om statsafgift og overskudsfordeling,  

 også kommer til at omfatte lottospillet.
Ved at administrere lottospillet i samme organisation og af samme selskab  

 som fodboldtipningen får man den mest hensigtsmæssige administration, da der  

 kun er een bestyrelse og eet administrationsapparat.
Hertil kommer, at  

 tipstjenesten markedsføringsmæssigt kan lægge den strategi, at det drejer sig  

 om på den billigste måde at få det størst mulige samlede overskud af de to  

 spil, som er i indbyrdes konkurrence.
Man skal altså ikke direkte konkurrere  

 for at sikre, at overskuddet af et af spillene opnår en ønsket størrelse på  

 bekostning af overskuddet af det andet spil.
 Man undgår endvidere, at overskudsmodtagerne rejser krav om ændring af  

 fordelingsnøglerne, fordi det ene spil mister omsætning i konkurrence med det  

 andet spil.
Forbuds- og straffebestemmelserne i lov af 6. marts 1869 om  

 klasselotteriet og forbud mod andet lotteri m.m. finder anvendelse på andet  

 lottospil end lovforslagets statslige lottospil.
Det foreslås herudover at  

 lade forbudsbestemmelserne i tipslovens § 10, stk. 4 og 5, omfatte  

 lottospillet, se de specielle bemærkninger til nr. 14.
 6. Gruppen af humanitære og almenvelgørende organisationer har fra  

 tidspunktet, hvor de første tanker om introduktion af et lottospil blev  

 fremsat, erklæret sig som modstandere af indførelsen af et lottospil.  

 Baggrunden for denne modstand var, at organisationerne forventede, at et  

 sådant lottospil i betydelig grad ville påvirke omsætningen i de forskellige  

 landslotterier i negativ retning med et deraf følgende økonomisk tab for  

 organisationerne.
Det er regeringens ønske, at de humanitære og almenvelgørende  

 organisationer holdes skadesløse ved indførelse af lottospillet.
Det er ikke  

 muligt på forhånd at måle det tab, som lotto kan betyde for de humanitære og  

 almenvelgørende organisationer.
Et sådant tab kan ske direkte ved nedgang i  

 lotteriindtægterne.
Tabet kan imidlertid også ske indirekte ved en reduktion  

 af institutionernes øvrige indtægter, f.eks. indtægterne ved kontingenter,  

 arv og gave.
Dette sidste hænger sammen med lotteriernes imageskabende effekt  

 for institutionerne.
 Det af skatteministeren nedsatte udvalg har ment, at det på forhånd alene  

 er muligt at fastslå, at der vil lides et tab af en vis størrelsesorden.
I overensstemmelse med udvalgets indstilling foreslås det derfor, at der  

 til imødegåelse af det forventede tab hvert år overføres 3 pct. af den  

 samlede tips- og lottoomsætning som kompensation til humanitære og  

 almenvelgørende organisationer.
Det overførte beløb foreslås fordelt i 3  

 puljer, der administreres af finansministeren.
 En sådan regel vil betyde, at der i årene 1989-92 vil blive overført  

 følgende beløb til de nævnte formål:
 Tabel 1. Forventet tilskud til humanitære organisationer.
1) Kun lotto i 3 måneder 7. Lov om landsspil i forbindelse med hestevæddeløb (V6-spil) blev  

 gennemført i 1983. Spillet blev indført som et led i bestræbelserne på at  

 rette op på hestevæddeløbsbanernes vanskelige situation.
Spillet ophørte i  

 1985 på grund af manglende publikumssucces.
Dermed bortfaldt hestesportens  

 berettigede forventning om en årlig tilførsel på ca. 20-25 mio. kr.
Hestesporten har som mål, at der på kort sigt etableres  

 indtjeningsmuligheder svarende dertil.
Således arbejder hestesporten med  

 planer om at udvide mulighederne for at spille på tværs af landsdelene inden  

 for de bestående spilleformer.
Planer af denne art har fået et godt grundlag  

 i udviklingen inden for den elektroniske dataoverførsel.
Initiativer af denne art vil være i en mærkbar konkurrencesituation til  

 lottospillet.
Udvalget har ikke anset det for muligt tilnærmelsesvis at  

 skønne over denne påvirkning, men udvalget har været enig om, at påvirkningen  

 ville være af en beskeden størrelsesorden i forhold til den årlige  

 totalisatoromsætning.
Under hensyntagen hertil har udvalget ikke kunnet  

 anbefale, at der etableres en direkte kompensationsregel for hestesporten.
I overensstemmelse med udvalgets indstilling foreslås det istedet, at  

 hestesporten i en periode tilføres 1/2 pct. af den samlede tips- og  

 lottoomsætning til brug for nyanskaffelser (herunder udbygning af  

 elektroniske spilleformer) og renovering af hestesportsbanerne m.v.
Det  

 foreslås, at tilførslen sker gennem en forøgelse af de midler, som  

 Kulturministeriet uddeler i henhold til § 7, stk. 3, i tipsloven.
Der opnås  

 hermed en fleksibilitet, der vil gøre det muligt uden lovgivning at lade  

 disse beløb overgå til andre sportsformål, når hestesportens problemer må  

 anses for løst.
8. Som nævnt har udvalget ikke anset det for muligt med sikkerhed at  

 påvise, at lotto vil have en negativ indvirkning på de humanitære  

 organisationers lotterier.
Udvalgets indstilling om en kompensationsmodel  

 bygger på en formodning om, at organisationerne vil konstatere et vist tab  

 ved lottos indførelse.
Udvalget har derfor indstillet, at kompensationerne  

 tages op til revision efter 3 år.
I overensstemmelse med denne indstilling foreslås det, at den foreslåede  

 kompensationsordning tages op til revision 3 år efter lottos forventede start  

 til oktober 1989. På dette tidspunkt kan Folketinget bygge på, hvad der rent  

 faktisk er sket med foreningernes økonomi i forbindelse med lottoets  

 igangsættelse.
Man kan altså til den tid bygge på faktiske taloplysninger, og  

 er ikke mere henvist til at basere sig på rene formodninger.
Folketinget må på dette senere tidspunkt tage stilling til, om der efter  

 3-års periodens udløb fortsat skal ydes kompensation, om denne kompensation  

 skal være permanent eller midlertidig, og hvor stor kompensationen skal være.  

 Det bemærkes i denne forbindelse, at man ved bedømmelsen af organisationernes  

 tab ikke kun kan se på lotteriernes indtægter før og efter lottos indførelse.  

 Med i bedømmelsen må tages lotteriernes berettigede forventning om en  

 forøgelse af lotteriindtægterne, såfremt lotto ikke var indført, samt de  

 indtægter i form af arv, gave, medlemskontingenter m.v., som organisationerne  

 kan have mistet ved afsvækningen af lotterierne.
Disse indtægter er snævert  

 forbundne med organisationernes lotterier, der er et vigtigt led i  

 organisationernes markedsføring.
 På grund af den usikkerhed, der er forbundet med udviklingen af lotto,  

 samt under hensyn til den foreslåede revision efter 3 år af  

 kompensationsordningerne, foreslås det at nedsætte statsafgiften med 3  

 procentpoint indtil 3 år efter lottos forventede start.
Tabel 2. Statsafgift. 1988-1992. Statsafgift med Statsafgift med  

 Statsafgift efter uændret forlænget lovforslag lovgivning  

 "midlertidig" nedsættelse1) 1988 13,5 13,5 13,5 1989 16 12,5 16/13 2) 1990 16 12,5 13 1991 16 12,5 13 1992 16 12,5 13/16 2) 1) Jf. lov om tipning § 1, stk. 1, 2. pkt.
 2) Ændres pr. 1. oktober.
9. Ved lov nr. 613 af 19. december 1984 om ændring af tipsloven og  

 V6-loven blev der skabt hjemmel til etapevis at overføre 1 pct., herefter 2  

 pct. og endelig 3 pct. af tips- og V6-omsætningen til en institution, benævnt  

 Team Danmark, der blev oprettet til fremme af eliteidrætten.
Fra og med 1989  

 skal der overføres 3 pct.
Statsafgiften er tilsvarende nedsat.
Herudover finansieres Team Danmark ved hjælp af tilskud fra Danmarks  

 Olympiske Komite og fra Dansk Idræts-Forbund.
Efter § 8, stk. 1, i lov nr.  

 643 af 19. december 1984 om eliteidrættens fremme yder Danmarks Olympiske  

 Komite et bidrag til Team Danmark svarende til halvdelen af det beløb, som  

 komiteen modtager af tipsmidlerne.
Efter § 8, stk. 2, yder Dansk  

 Idræts-Forbund et bidrag svarende til 5 pct. af det beløb, som forbundet  

 modtager af tipsmidlerne.
 Ved etableringen af Team Danmark var det en forudsætning, at idrætten selv  

 skulle dække 1/3 af institutionens omkostninger, medens staten via  

 tipsmidlerne skulle dække 2/3.
 Procentsatserne blev fastsat på grundlag af forud fastsatte budgetter for  

 Team Danmark.
 Efter tipslovens § 7, stk. 2, overføres 2 pct. af idrættens andel af  

 tipsmidlerne til Danmarks Olympiske Komite.
Det beløb, som ved indførelse af lotto kan ventes at tilgå Team Danmark og  

 Danmarks Olympiske Komite af tips- og lottomidlerne, skal ligge på det for  

 eliteidrætten hidtil forudsatte niveau, idet lovforslaget ikke tilsigter en  

 stigning i de statslige tilskud til eliteidrætten.
Det hidtil forudsatte  

 niveau svarer til statslige tilskud på ca. 2 mio. kr. årligt til Danmarks  

 Olympiske Komite og ca. 47 mio. kr. årligt til Team Danmark.
 Dette niveau kan nås ved en samlet overførsel af indtil 2,5 pct. af den  

 samlede forventede tips- og lottoomsætning til Team Danmark og Danmarks  

 Olympiske Komite.
Det foreslås derfor at ændre tipslovens § 6 A, således at Danmarks  

 Olympiske Komite indsættes til sammen med Team Danmark at modtage den i  

 paragraffen fastsatte procentdel af tips- og lottoomsætningen.
Endvidere  

 foreslås det at nedsætte procentsatsen fra 3 til indtil 2,5, og således at  

 eventuelle overskydende beløb kan fordeles til idrætsformål af  

 kulturministeren.
Som en konsekvens af den foreslåede tilskudsordning for de  

 to institutioner foreslås eliteidrætslovens § 8, stk. 1, ophævet.
 Efter forslaget vil der maksimalt blive ydet tilskud til DOK og Team  

 Danmark af følgende størrelse:
 Tabel 3. Tilskud til Team Danmark og Danmarks Olympiske Komite.
1) Lotto fra 1. oktober 10. På baggrund af forskydninger i overskudsmodtagernes økonomiske behov  

 foreslås det at ændre fordelingen af overskuddet mellem idrætten og andre  

 ungdomsformål, således at der overføres 2,5 pct. fra idrætten til andre  

 ungdomsformål.
 Tabel 4. Tipstjenestens overskud.
 1) I disse tal er fratrukket 30 mio. kr. til etableringsomkostninger m.v.
Det foreslås på samme baggrund at ændre fordelingen af overskuddet mellem  

 de enkelte idrætsorganisationer.
Som nævnt i afsnit 9 modtager Danmarks  

 Olympiske Komite efter de gældende regler 2 pct. af tipsoverskuddet, hvoraf  

 halvdelen afgives til Team Danmark.
Det er foreslået at lade Danmarks  

 Olympiske Komite få del i den andel af den samlede tips- og lottoomsætning,  

 der skal overføres efter § 6 A.
Som en konsekvens heraf foreslås det at lade  

 Danmarks Olympiske Komite udgå af fordelingsnøglen i lovens § 7, stk. 2.
 De forslåede ændringer fremgår af følgende oversigt:
Tabel 5. Overskudsfordeling (Tipslovens § 7, stk. 1) Tabel 6. Fordeling af idrættens tilskud (71pct/68,5 pct) (Tipslovens § 7, stk. 2 og 3).
1) Dansk Boldspil Union er et specielforbund under Dansk Idræts-Forbund og  

 modtager som sådant tilskud af tipsmidlerne efter de af idrætsforbundet  

 fastsatte regler.
Herudover forudsættes det, at de 2 procentpoint, som DBU  

 tidligere har modtaget som godtgørelse for, at Tipstjenesten benytter  

 fodboldkampe på tipskuponen, tilføres DBU, men nu som et tilskud direkte fra  

 DIF.
 11. Forslagets administrative og provenumæssige konsekvenser.
 Det skønnes, at den samlede tips- og lottoomsætning vil stige med mellem  

 30 pct. og 50 pct. i forhold til den forventede udvikling i tipsomsætningen  

 uden lotto.
 Efter lovforslaget fastsættes statsafgiften til 13 pct. fra tidspunktet  

 for lottospillets forventede start 1. oktober 1989 og indtil 30. september  

 1992.
Statsafgiften er midlertidigt nedsat med 3,5 procentpoint for at øge  

 tilskuddet til de nuværende beløbsmodtagere af tipsmidlerne.
Denne  

 nedsættelse ophører pr. 1. januar 1989.
 Indførelse af lotto skønnes som nævnt at forøge den samlede tips- og  

 lottoomsætning med 30 til 50 pct., jf. nedenstående oversigt, hvori det er  

 antaget, at tipsomsætningen uden lotto stiger ca. 5 pct. årligt.
 Tabel 7. Tips- og lottoomsætning 1988-92.
1) Skøn I følgende oversigt er virkningen på statsafgiften af at indføre lotto  

 beregnet under forudsætning af, dels at den midlertidige nedsættelse af  

 statsafgiften bortfalder pr. 1. januar 1989, dels under forudsætning af, at  

 den midlertidige nedsættelse af statsafgiften med 3,5 procentpoint gøres  

 permanent.
Provenuvirkningen er beregnet på grundlag af de i tabel 7 skønnede  

 omsætningstal, og sammenligningsgrundlaget er en tipsomsætning (uden lotto),  

 som skønnes at stige ca. 5 pct årligt.
 Kolonne (1) i tabel 8 viser udviklingen i statsafgiften under forudsætning  

 af, at den midlertidige nedsættelse bortfalder (jf. tabel 2, kol. (1)).  

 Kolonne (2) viser udviklingen i statsafgiften under forudsætning af, at den  

 midlertidige nedsættelse af statsafgiften gøres permanent, (jf. tabel 2, kol.  

 (2)). Kolonne (5) - (8) i tabel 8 viser forøgelsen i statsafgiften under de  

 to alternativer og under antagelse af en omsætningsfremgang på henholdsvis 30  

 og 50 pct.
 1) Skøn.
 2) Statsafgiften er 13 pct. fra 1. oktober 1989 til 30. september 1992,  

 jfr. tabel 2. Herudover forventes staten at opnå et merprovenu via  

 gevinstafgiften på mellem 20 og 30 mill. kr. om året.
 Lovforslaget indebærer et mindre administrativt merarbejde for  

 Finansministeriet i forbindelse med fordeling af midler til de humanitære  

 foreninger m.v.
 Lovforslaget vil desuden medføre øgede administrative byrder for  

 Kulturministeriet.
Bemærkninger til de enkelte bestemmelser Til § 1 Til nr. 1 Ved en gennemførelse af lovforslaget vil tipsloven også omfatte lottospil.  

 Lovens titel må derfor ændres.
Til nr. 2 Som nævnt ovenfor er statsafgiften nedsat med 3,5 procentpoint indtil 31.  

 december 1988 for at imødekomme tipsoverskudsmodtagernes finansieringsbehov.  

 Under hensyn til den usikkerhed, der som udgangspunkt må være om tips- og  

 lottospillets samlede udvikling, samt under hensyn til den foreslåede  

 kompensationsordning, foreslås det, at statsafgiften nedsættes med 3  

 procentpoint til 13 pct. fra 1. oktober 1989 indtil 3 år efter lottos start,  

 dvs. indtil 30. september 1992.
Til nr. 3 Det foreslås at bemyndige skatteministeren til at meddele bevilling til  

 afholdelse af et lottospil.
Til nr. 4 Det foreslås at ændre tipslovens § 2, stk. 1, således at det bliver  

 tydeligt, at bevilling til afholdelse af såvel tipning som lotto kun kan  

 gives til eet selskab.
Bevilling til afholdelse af tipning er givet til Dansk  

 Tipstjeneste AS, som således også vil få bevillingen til afholdelse af lotto.
Til nr. 5 Ændringen er redaktionel.
Til nr. 6 og 7 § 6 A om det statslige tilskud til Team Danmark blev indsat ved lov nr.  

 613 af 19. december 1984 om ændring af lov om tipning og af lov om landsspil  

 i forbindelse med hestevæddeløb (V6-spil). Ved lovændringen forudsatte man et  

 budget af en vis størrelse for Team Danmark.
Da man må forvente en fremgang i  

 omsætningen for tips- og lottooverskuddet under eet, og tilskuddet skal  

 beregnes på grundlag af den samlede omsætning, foreslås det at nedsætte den  

 procentsats, hvormed tilskuddet beregnes, fra 3 til indtil 2,5. Det foreslås  

 endvidere at overflytte Danmarks Olympiske Komite fra tipslovens § 7, stk. 2,  

 til § 6 A, således at komiteen og Team Danmark deler den pulje, der overføres  

 efter § 6 A, jfr. bemærkninger til nr. 12. Den foreslåede ændring tilsigter  

 ikke en nedgang i den statslige finansiering af Team Danmark og Danmarks  

 Olympiske Komite.
Det statslige tilskud, som vil tilgå Team Danmark og  

 Danmarks Olympiske Komite, bliver et rammebeløb, inden for hvilket  

 kulturministeren kan fastsætte det årlige statsbidrag bl.a. på baggrund af  

 eliteidrætslovens forudsætninger om Team Danmarks finansiering, herunder  

 fordelingen mellem statens bidrag og idrættens eget bidrag til finansieringen  

 i forholdet 2 til 1. Eventuelle overskydende beløb kan anvendes af  

 kulturministeren til øvrige idrætsformål, jf. lovens § 7, stk. 3.
Til nr. 8 Det foreslås, at 3 pct. af den samlede tips-/lottoomsætning anvendes til  

 humanitære formål.
Om baggrunden herfor henvises til de almindelige  

 bemærkninger.
Kompensationen foreslås fordelt i 3 puljer.
Det foreslås at bemyndige  

 finansministeren til at fastsætte regler om midlernes fordeling, herunder om  

 på hvilke tidspunkter midlerne skal udbetales.
 I lottoudvalgets betænkning foreslår udvalget midlerne fordelt således:
 1) Pulje 1 består af de regelmæssigt tilbagevendende hustandsomdelte  

 lotterier, der i 1987 havde en årsomsætning på 5 mio kr. eller derover, og  

 som ikke er omfattet af pulje 2.
 Pulje 1, som vil omfatte Landsforeningen til Kræftens Bekæmpelse, Dansk  

 Røde Kors og Grænseforeningen, foreslås tildelt et beløb på 1 pct. af den  

 samlede tips- og lottoomsætning til fordeling mellem de 3 organisationer i  

 forhold til de samlede overskud fra deres respektive husstandsomdelte  

 landslotterier i perioden 1985-87.
2) Pulje 2 består af organisationer, der i det væsentlige er  

 kendetegnet ved at være interesseorganisationer for handicappede og syge.  

 Gruppen omfatter for tiden, ud over De Samvirkende Invalideorganisationers  

 (D.S.I.'s) medlemsorganisationer, følgende lotteriførende organisationer:  

 Muskelsvindfonden og Astma- og Allergiforeningen.
Ligesom i pulje 1 indgår  

 heri organisationer, der har væsentlige indkomster fra lotterivirksomhed.  

 Denne gruppe foreslås tilført 1,5 pct. af den samlede tips-/lottoomsætning  

 til kompensation og fordeling.
3) Pulje 3 omfatter organisationer, som ikke er omfattet af pulje 1  

 eller 2, og som har afholdt håndsolgte landslotterier eller enkeltstående  

 husstandsomdelte lotterier, eller som har fået bevilling hertil, men afstået  

 fra at udnytte bevillingen afventende en stillingtagen til eventuel  

 indførelse af lottospil i Danmark.
Også organisationer, som ikke for tiden  

 driver landslotterier,skal kunne tildeles midler fra puljen.
Endvidere skal  

 Varelotteriet og Landbrugslotteriet eller eventuelt subsidiært formål, der  

 nyder godt af overskuddet herfra, efter nærmere fastsatte regler kunne søge  

 midler i denne pulje.
Pulje 3 foreslås tilført 0,5 pct. af den samlede  

 tips-/lottoomsætning.
Det foreslås i den nye § 6 C, at det beløb, som kulturministeren kan  

 fordele til idrætsformål i henhold til tipslovens § 7, stk. 3, tilføres  

 yderligere 1/2 pct. af den samlede tips-/lottoomsætning.
Dette betyder, at  

 midlerne vil blive forøget med ca. 10-12 mio på årsbasis.
Baggrunden for  

 forslaget er som anført i de almindelige bemærkninger, at hestesporten i en  

 periode tilføres midler, der kan gøre det muligt (bl.a. gennem en udbygning  

 af de elektroniske spilleformer) at imødegå den konkurrence, som lottospillet  

 i et vist omfang menes at kunne påføre totalisatorspillet.
Forslaget skal  

 endvidere ses i lyset af, at der ved lov nr. 227 af 22. april 1987 om ændring  

 af forskellige skatte- og afgiftslove (ændring af reguleringsbestemmelser)  

 gennemførtes en forhøjelse af hestevæddeløbsbanernes fradrag ved beregning af  

 totalisatorafgift.
Denne lettelse havde en værdi af ca. 8 mio kr. årligt for  

 væddeløbsbanerne.
Sammenholdt med den foreslåede kapitaltilførsel vil  

 hestesporten derfor på årsbasis opnå finansielle forbedringer, der stort set  

 svarer til de forventninger, som man havde til V6-spillet, som ophørte i  

 1985.
Til nr. 9 Ændringen er redaktionel.
Til nr. 10 og 11 Tilgangen til de ungdomsorganisationer, der får støtte fra Dansk Ungdoms  

 Fællesråd, har været så stor, at tilskuddet pr. medlem har været støt  

 faldende.
Der foreslås derfor overført 2,5 pct. fra idrætten til støtte af  

 andre ungdomsformål.
Til nr. 12 Som det fremgik af den tidligere kultur- og kommunikationsministers  

 breddeidrætspolitiske redegørelse til Folketinget den 21. maj 1987 (R 26),  

 går regeringen ind for en række forslag i Breddeidrætsudvalgets betænkning  

 nr. 1094/1987 om afsættelse af beløb til bl.a. udvikling, omstilling og  

 forsøg inden for det lokale idrætsliv.
Det forudsættes derfor, at en del af  

 de store statslige midler, som nu ifølge lovforslaget bl.a. tilføres de 4  

 hovedorganisationer DIF, DDGU, DDSG&I og DFIF, afsættes til disse formål.  

 Andelens størrelse fastlægges i samråd med Kulturministeriet under  

 hensyntagen til ministeriets afsættelse af midler til gavn for  

 breddeidrætsformål efter § 7, stk. 3. Det forudsættes desuden, at  

 hovedorganisationerne årligt afgiver en redegørelse til kulturministeren om  

 indsatsen på dette område.
Ministeren vil lade redegørelserne tilgå  

 Folketingets Kulturudvalg.
 Af de 45 pct., der efter forslaget tilfalder Dansk Idræts-Forbund, vil  

 forbundet udbetale 2 procentpoint til Dansk Boldspil Union som godtgørelse  

 for, at Tipstjenesten benytter fodboldkampe på tipskuponen.
Det er endvidere en forudsætning, at Dansk Idræts-Forbund som hidtil  

 afleverer en vis del af sit tilskud til Team Danmark, således som det i dag  

 er fastsat i eliteidrætslovens § 8, stk. 2. Den deri fastsatte andel på 5  

 pct. af Dansk Idræts-Forbunds tilskud foreslås nu ændret til 3,5 pct.point af  

 de 45. Dette svarer til en forhøjelse af Dansk Idræts-Forbunds tilskud til  

 Team Danmark på 50 pct.
Forhøjelsen er en konsekvens af, at Danmarks  

 Olympiske Komite foreslås udtaget af fordelingsnøglen i § 7 og således ikke  

 længere kan yde bidrag til Team Danmark efter eliteidrætslovens § 8, stk. 1.  

 Dansk Idræts-Forbund beholder således 41,5 pct. af det beløb, som i alt  

 foreslås at gå til idrætsformål efter lov om tipning § 7, stk. 1, og  

 afleverer 3,5 pct. af samme beløb til Team Danmark.
Dette tilskud er en del  

 af den samlede finansiering på en trediedel af Team Danmarks budget, som  

 idrætten selv skal præstere.
 Som en konsekvens foreslås det at ophæve eliteidrætslovens § 8, stk. 2,  

 jfr. lovforslagets § 2.
Til nr. 13 I betragtning af de meget store beløb, som fra statens side tilføres  

 idrættens hovedorganisationer gennem tips- og lottomidlerne, og som udgør  

 størstedelen af deres økonomiske grundlag, er det naturligt, at  

 Rigsrevisionen har adgang til at følge organisationernes anvendelse af  

 midlerne.
Det er op til Rigsrevisionen selv at afgøre, hvornår og i hvilket  

 omfang man måtte ønske at foretage en revision af regnskaberne.
Gennem en  

 lovfæstelse af denne adgang undgår man en eventuel tvivl om  

 kompetenceforholdet i så henseende.
Til nr. 14 Lottospil er omfattet af klasselotterilovens forbuds- og  

 straffebestemmelser.
Klasselotteriloven indeholder imidlertid ikke forbud  

 svarende til tipslovens § 10, stk. 4 og 5.
Efter § 10, stk. 4, er det forbudt andre end de autoriserede forhandlere  

 at modtage tipsindskud erhvervsmæssigt.
Det foreslås at udvide forbudet til  

 at omfatte lottospil.
Efter § 10, stk. 5, er det forbudt at afholde præmiekonkurrencer,  

 bortlodninger og lignende på grundlag af eller benyttelse af de officielle  

 tipskuponer.
Det forslås at udvide forbudet til også at omfatte brug af  

 lottokuponer.
Forbudet i § 10, stk. 5, omfatter efter sin ordlyd også Tipstjenesten  

 selv.
Da dette formentlig aldrig har været lovgivers intention, foreslås det  

 at ændre ordlyden, således at Tipstjenesten kan benytte kuponerne til  

 afholdelse af bortlodninger m.v., hvilket kan være praktisk ved  

 Tipstjenestens markedsføring af lottospillet.
Til nr. 15 I en lang årrække er der - med Finansudvalgets tilslutning - i forbindelse  

 med fordelingen af tipsmidler blevet anvendt en mindre andel heraf til  

 ministeriernes administration herved.
Tipsloven indeholder imidlertid ikke  

 udtrykkelig hjemmel til afholdelse af disse administrationsudgifter.
Det  

 foreslås derfor at indsætte en sådan hjemmel for så vidt angår udgifter til  

 administration af både den foreslåede § 6 B og § 7, stk. 3-7.
Til § 3 Det foreslås, at overskuddet i Tipstjenesten for regnskabsåret 1989/90  

 (Tipstjenestens regnskabsår løber fra 1. juli til 30. juni) deles op i to  

 dele, således at overskuddet for de tre første måneder, juli, august og  

 september, fordeles efter hidtidige regler.
Overskuddet for de resterende ni  

 måneder foreslås fordelt efter de nye regler.
Dvs., at forslaget medfører, at  

 1/4 af overskuddet for 1989/90 fordeles efter hidtidige regler i tipslovens §  

 7, mens 3/4 fordeles efter den nye fordelingsnøgle efter forslagets § 1, nr.  

 10, 11 og 12.
For Danmarks Olympiske Komite og Team Danmark indebærer  

 overgangsordningen, at de får del i 1/4 af tipstjenestens overskud i 1989/90  

 efter de hidtidige regler i tipslovens § 7, stk. 2 og § 8 i lov om  

 eliteidrættens fremme.
Team Danmark vil modtage 3 pct. af tipsomsætningen  

 efter § 6 A i tipsloven indtil 1. oktober 1989. Fra den 1. oktober 1989 vil  

 Team Danmark og DOK modtage tilskud af omsætningen i henhold til de  

 foreslåede bestemmelser i § 1, nr. 6 og 7.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om tipning, jf. lovbekendtgørelse nr. 66 af 25. februar 1977 som  

 ændret bl.a. ved lov nr. 613 af 19. december 1984 og senest ved lov nr. 229  

 af 22. april 1987 foretages følgende ændringer:
 1. I lovens titel tilføjes efter »tipning«: »og  

 lotto«.
 2. I § 1, stk. 1, indsættes som nyt 3. pkt.: »Afgiften udgør  

 13 pct. af indskudssummen i tiden fra 1. oktober 1989 til 30. september  

 1992«.
§ 1. Ministeren for skatter og afgifter bemyndiges til at meddele  

 bevilling til foranstaltning af væddemål, såkaldet »tipning« i  

 forbindelse med idræts- og væddekamp, heste- og cyklevæddeløb dog undtaget,  

 mod erlæggelse af en afgift til staten på 16 pct. af indskudssummen.
Afgiften  

 til staten udgør dog i tiden fra 1. juli 1986 til 31. december 1986 14,5 pct.  

 af indskudssummen, medens den i tiden fra 1. januar 1987 til 31. december  

 1988 udgør 13,5 pct. af indskudssummen.
 Stk. 2. Bevillingshaveren kan med ministeren for skatter og afgifters  

 godkendelse fastsætte regler for frembringelse af erstatningsresultater, som  

 om fornødent kan anvendes som grundlag for tipningen i forbindelse med de i  

 stk. 1 omhandlede idræts- og væddekampe.
 3. Efter § 1 indsættes:
» § 1 A.
Skatteministeren bemyndiges endvidere til at meddele  

 bevilling til afholdelse af et landsdækkende talspil (lotto) mod betaling af  

 en statsafgift af samme størrelse som nævnt i § 1, stk. 1.«.
 4. I § 2, stk. 1, indsættes efter »Bevilling«:  

 »efter § 1 og § 1 A«.
§ 2. Bevilling må kun gives til eet selskab, der skal organiseres som  

 aktieselskab, og kun for 5 år ad gangen.
Fornyelse af bevilling kræver  

 godkendelse af Folketingets finansudvalg.
 Stk. 2. Bestemmelserne i aktieselskabsloven kommer til anvendelse på dette  

 selskab for alle forhold, hvor bestemmelserne i nærværende lov ikke medfører  

 andet.
 Stk. 3. Selskabets vedtægter og eventuelle ændringer i disse skal  

 godkendes af ministeren for skatter og afgifter.
 5. I § 3, stk. 2, ændres »indenrigsministeren« til:  

 »kulturministeren«.
§ 3. - - - Stk. 2. Selskabet skal ledes af en bestyrelse, bestående af en formand og  

 indtil 14 medlemmer.
Formanden udnævnes af ministeren for skatter og  

 afgifter.
Ministeren for skatter og afgifter og undervisningsministeren  

 udnævner hver et og indenrigsministeren 2 af bestyrelsens medlemmer, medens  

 de i stk. 1 nævnte organisationer, der har deltaget i aktietegningen, samt  

 Dansk Boldspil Union, Dansk Firmaidrætsforbund og de Danske Gymnastik- og  

 Ungdomsforeninger vælger hver et medlem.
Selskabets medarbejdere kan efter  

 reglerne i aktieselskabsloven udpege indtil 5 medlemmer af bestyrelsen samt  

 suppleanter for disse.
Ministeren for skatter og afgifter udpeger et af  

 medlemmerne til som næstformand at fungere i formandens forfald.
Af  

 bestyrelsen, eksklusive formanden og de af medarbejderne udpegede medlemmer,  

 afgår det ældst udnævnte (valgte) medlem hvert år, eventuelt efter  

 lodtrækning.
Genudnævnelse (genvalg) kan finde sted.
I tilfælde af formandens  

 eller et bestyrelsesmedlems afgang uden for tur foretages supplerende  

 udnævnelse (valg). Hvis et af de af medarbejderne udpegede medlemmer afgår  

 uden for tur, indtræder den valgte suppleant.
Stk. 3-5. - - - 6. § 6 A, stk. 1, affattes således:
» § 6 A.
Af indskudssummen tilfalder indtil 2,5 pct. den  

 selvejende institution Team Danmark og Danmarks Olympiske Komite.«.
 7. I § 6 A indsættes som stk. 2 og 3:
 » Stk. 2. Kulturministeren træffer årligt bestemmelse om  

 størrelsen af de beløb, der skal overføres efter stk. 1.
 Stk. 3. De dele af den maksimale ydelse, der ikke overføres til Team  

 Danmark og Danmarks Olympiske Komite, overføres til anvendelse efter § 7,  

 stk. 3.«.
§ 6 A.
Af indskudssummen tilfalder 3 pct. den selvejende institution, der  

 er oprettet ved lov om eliteidrættens fremme.
 8. Efter § 6 A indsættes:
» § 6 B.
Af indskudssummen anvendes 3 pct. til humanitære  

 formål.
Således anvendes 1) 1 pct. til fordeling mellem Landsforeningen til Kræftens Bekæmpelse,  

 Dansk Røde Kors og Grænseforeningen, 2) 1,5 pct. til fordeling mellem medlemsforeningerne af De Samvirkende  

 Invalideorganisationer (DSI) samt Muskelsvindfonden, Astma-Allergiforeningen  

 samt eventuelt andre organisationer, der fungerer som interesseorganisationer  

 for handicappede, kronisk syge m.v., og 3) 0,5 pct. til fordeling mellem humanitære organisationer, der ikke er  

 omfattet af denne bestemmelses nr. 1 eller 2.
Stk. 2. Fordelingen af de i stk. 1 nævnte midler foretages af  

 finansministeren med godkendelse af Folketingets finansudvalg.
Fordelingen af  

 de i stk. 1, nr. 2, nævnte midler foretages efter indstilling fra De  

 Samvirkende Invalideorganisationer (DSI).
 Stk. 3. Finansministeren kan fastsætte nærmere regler om midlernes  

 fordeling, herunder om på hvilke tidspunkter af året udbetaling skal finde  

 sted.
 Stk. 4. Beløb, der ikke kommer til anvendelse i de enkelte år, henlægges  

 til særlige fonde under Finansministeriets bestyrelse.
§ 6 C.
Af indskudssummen overføres 0,5 pct. til anvendelse efter reglerne  

 i § 7, stk. 3.«.
 9. I § 7, stk. 1, ændres: »det i henhold til § 6 A overførte  

 beløb« til: »de i §§ 6 A, 6 B og 6 C nævnte beløb«.
 10. I § 7, stk. 1, ændres »71 pct.« til: »68,5  

 pct.«.
 11. I § 7, stk. 1, ændres »13,6 pct.« til: »16,1  

 pct.«.
 12. § 7, stk. 2, affattes således:
»Stk. 2. Af det beløb, der efter stk. 1 skal anvendes til  

 idrætsformål, tilfalder 45 pct.
Dansk Idræts-Forbund, 21,5 pct. tilfalder De  

 Danske Gymnastik- og Ungdomsforeninger, 21,5 pct. tilfalder De Danske  

 Skytte-, Gymnastik- og Idrætsforeninger og 5 pct. tilfalder Dansk  

 Firmaidrætsforbund.«.
 13. I § 7 indsættes efter stk. 9 som nyt stykke:
» Stk. 10. De i stk. 2 nævnte beløbsmodtagere indsender årligt  

 deres reviderede regnskab til Kulturministeriet.
Til brug for Rigsrevisionen  

 kan indhentes yderligere materiale til en nøjere regnskabsgennemgang.« § 7. Af det overskud, der fremkommer efter udredelsen af statsafgiften,  

 gevinsterne, det i henhold til § 6 A overførte beløb og udgifterne til  

 administration, afskrivning, henlæggelser m.v. samt dividende, anvendes til  

 idrætsformål 71 pct., jf. stk. 2 og 3, til formål af almen kulturel karakter  

 7 pct., jf. stk. 4, til velgørende og andre almennyttige formål 5 pct., jf.  

 stk. 5, til støtte af ungdommens friluftsliv 3,4 pct., jf. stk. 6, og til  

 støtte af andre ungdomsformål 13,6 pct., jf. stk. 7.
Stk. 2. Af det beløb, der i henhold til stk. 1 skal anvendes til  

 idrætsformål, tilfalder 44 pct.
Dansk Idræts-Forbund, 23 pct. tilfalder De  

 danske Skytte, Gymnastik- og Idrætsforeninger, 18 pct. tilfalder De danske  

 Gymnastik- og Ungdomsforeninger, 4 pct. tilfalder Dansk Firmaidræts Forbund,  

 2 pct. tilfalder Dansk Boldspil-Union og 2 pct. tilfalder Danmarks Olympiske  

 Komite.
 Stk. 3. For det beløb, der efter stk. 1 skal tilfalde idrætsformål og  

 hvorover der ikke er disponeret efter stk. 2, træffer ministeren for  

 kulturelle anliggender med godkendelse af Folketingets finansudvalg afgørelse  

 om størrelsen af det beløb, der i det enkelte år, skal anvendes og om dette  

 beløbs fordeling.
 Stk. 4. For det beløb, der efter stk. 1 skal anvendes til formål af almen  

 kulturel karakter, træffer undervisningsministeren, for så vidt angår 2/7, og  

 ministeren for kulturelle anliggender, for så vidt angår 5/7, med godkendelse  

 af Folketingets finansudvalg afgørelse om størrelse af de beløb, der i det  

 enkelte år skal anvendes og om disse beløbs fordeling.
 Stk. 5. For det beløb, der efter stk. 1 skal anvendes til velgørende og  

 andre almennyttige formål, træffer finansministeren med godkendelse af  

 Folketingets finansudvalg afgørelse om størrelsen af det beløb, der i det  

 enkelte år skal anvendes, og om dette beløbs fordeling.
 Stk. 6. For det beløb, der efter stk. 1 skal anvendes til støtte af  

 ungdommens friluftsliv, træffer miljøministeren efter forslag fra  

 Friluftsrådet og med godkendelse af Folketingets finansudvalg afgørelse om  

 størrelsen af det beløb, der i det enkelte år skal anvendes, og om dette  

 beløbs fordeling.
 Stk. 7. For det beløb, der efter stk. 1 skal anvendes til støtte af andre  

 ungdomsformål, træffer undervisningsministeren efter forslag fra Dansk  

 Ungdoms Fællesråd og med godkendelse af Folketingets finansudvalg afgørelse  

 om størrelsen af det beløb, der i det enkelte år skal anvendes, og om dette  

 beløbs fordeling.
 Stk. 8. Ved afgørelser efter stk. 4-7 skal vedkommende minister tilstræbe,  

 at fordelingen sker med den størst mulige alsidighed inden for det angivne  

 formål.
 Stk. 9. Beløb, der ikke er kommet til anvendelse i de enkelte år, jf. stk.  

 3-7, henlægges til særlige fonds under vedkommende ministeriums bestyrelse.
 14. § 10, stk. 4 og 5, affattes således:
 » Stk. 4. Formidling af deltagelse i tipning eller lottospil i  

 henhold til denne lov gennem erhvervsmæssig modtagelse af indskud af andre  

 end de autoriserede forhandlere samt avertering herom er forbudt.
 Stk. 5. Afholdelse af præmiekonkurrencer, bortlodning o.lign. på grundlag  

 af eller ved benyttelse af de officielle tips- og lottokuponer er forbudt for  

 andre end bevillingshaveren.«.
§ 10. Stk. 1-3 - - - Stk. 4. Formidling af deltagelse i tipning i henhold til denne lov gennem  

 erhvervsmæssig modtagelse af indskud af andre end de autoriserede forhandlere  

 af tipskuponer (såkaldt klubtipning) samt avertering herom er forbudt.
 Stk. 5. Afholdelse af præmiekonkurrencer, bortlodning o.lign. på grundlag  

 af eller ved benyttelse af de officielle tipskuponer er forbudt.
 Stk. 6. Overtrædelse af bestemmelserne i stk. 4 og 5 straffes med bøde.
 15. § 13 indsættes som stk. 2:
 » Stk. 2. Af de beløb, der afsættes til fordeling efter § 6 B  

 og § 7, stk. 3-7, kan en del anvendes til ministeriernes administration af  

 midlerne.«.
 § 13. Ministeren for skatter og afgifter fastsætter de fornødne nærmere  

 regler for lovens gennemførelse og bemyndiges til at afholde de dermed  

 forbundne udgifter.
§ 2 I Lov nr. 643 af 19. december 1984 om eliteidrættens fremme ophæves §  

 8.
 § 8. Danmarks Olympiske Komite yder et bidrag til institutionen på  

 halvdelen af det beløb, komiteen oppebærer efter lov om tipning og lov om  

 landsspil i forbindelse med hestevæddeløb (V 6).
 Stk. 2. Dansk Idræts-Forbund yder et bidrag, der udgør 5 pct. af det  

 beløb, forbundet oppebærer efter de i stk. 1 nævnte love.
Efter 2. behandling den 8. december 1988 § 1 I lov om tipning, jf. lovbekendtgørelse nr. 66 af 25. februar 1977, som  

 ændret bl.a. ved lov nr. 613 af 19. december 1984 og senest ved lov nr. 229  

 af 22. april 1987, foretages følgende ændringer:
 1. I lovens titel tilføjes efter »tipning«: »og  

 lotto«.
 2. I § 1, stk. 1, indsættes som nyt 3. pkt.:
»Afgiften udgør 13 pct. af indskudssummen i tiden fra 1. oktober 1989  

 til 30. september 1992.« 3. Efter § 1 indsættes:
» § 1 A.
Skatteministeren bemyndiges endvidere til at meddele  

 bevilling til afholdelse af et landsdækkende talspil (lotto) mod betaling af  

 en statsafgift af samme størrelse som nævnt i § 1, stk. 1.« 4. I § 2, stk. 1, indsættes efter »Bevilling«:  

 »efter § 1 og § 1 A«.
 5. I § 3, stk. 2, ændres »indenrigsministeren« til:  

 »kulturministeren«.
 6. § 6 A, stk. 1, affattes således:
»Af indskudssummen tilfalder indtil 2,5 pct. den selvejende  

 institution Team Danmark og Danmarks Olympiske Komite.« 7. I § 6 A indsættes som stk. 2 og 3:
 »Stk. 2. Kulturministeren træffer årligt bestemmelse om størrelsen af  

 de beløb, der skal overføres efter stk. 1.
Stk. 3. De dele af den maksimale ydelse, der ikke overføres til Team  

 Danmark og Danmarks Olympiske Komite, overføres til kulturministerens midler  

 til formål af almen kulturel karakter.« 8. Efter § 6 A indsættes:
» § 6 B.
Af indskudssummen anvendes 3 pct. til humanitære  

 formål.
Således anvendes 1) 1 pct. til fordeling mellem Landsforeningen til Kræftens Bekæmpelse,  

 Dansk Røde Kors og Grænseforeningen, 2) 1,5 pct. til fordeling mellem medlemsforeningerne af De Samvirkende  

 Invalideorganisationer (DSI) samt Muskelsvindfonden, Astma-Allergiforeningen  

 samt eventuelle andre organisationer, der fungerer som  

 interesseorganisationer for handicappede, kronisk syge m.v., og 3) 0,5 pct. til fordeling mellem humanitære organisationer, der ikke er  

 omfattet af denne bestemmelses nr. 1 eller 2.
Stk. 2. Fordelingen af de i stk. 1 nævnte midler foretages af  

 finansministeren med godkendelse af Folketingets Finansudvalg.
Fordelingen af  

 de i stk. 1, nr. 2, nævnte midler foretages efter indstilling fra De  

 Samvirkende Invalideorganisationer (DSI).
 Stk. 3. Finansministeren kan fastsætte nærmere regler om midlernes  

 fordeling, herunder om, på hvilke tidspunkter af året udbetaling skal finde  

 sted.
 Stk. 4. Beløb, der ikke kommer til anvendelse i de enkelte år, henlægges  

 til særlige fonde under Finansministeriets bestyrelse.
§ 6 C.
Af indskudssummen overføres 0,5 pct. til anvendelse efter reglerne  

 i § 7, stk. 3.« 9. I § 7, stk. 1, ændres »det i henhold til § 6 A overførte  

 beløb« til: »de i §§ 6 A, 6 B og 6 C nævnte beløb«.
10. I § 7, stk. 1, ændres »71 pct.« til: »68,5  

 pct.« 11. I § 7, stk. 1, ændres »13,6 pct.« til: »16,1  

 pct.« 12. § 7, stk. 2, affattes således:
» Stk. 2. Af det beløb, der efter stk. 1 skal anvendes til  

 idrætsformål, tilfalder 45 pct.
Dansk Idræts-Forbund, 21,5 pct. tilfalder De  

 Danske Gymnastik- og Ungdomsforeninger, 21,5 pct. tilfalder De Danske  

 Skytte-, Gymnastik- og Idrætsforeninger, og 5 pct. tilfalder Dansk  

 Firmaidrætsforbund.« 13. § 7, stk. 7, affattes således:
»Stk. 7. For det beløb, der efter stk. 1 skal anvendes til støtte af  

 andre ungdomsformål, fordeler Dansk Ungdoms Fællesråd støtten efter  

 retningslinier godkendt af kulturministeren.
Den del af beløbet, der ønskes  

 tildelt Dansk Ungdoms Fællesråd selv, forelægges forinden kulturministeren  

 til godkendelse.« 14. I § 7, stk. 8, ændres »stk. 4-7« til: »stk.  

 4-6«.
 15. I § 7 indsættes efter stk. 9 som nyt stykke:
» Stk. 10. De i stk. 2 nævnte beløbsmodtagere indsender årligt  

 deres reviderede regnskab til Kulturministeriet.
Til brug for Rigsrevisionen  

 kan indhentes yderligere materiale til en nøjere regnskabsgennemgang.« 16. § 10, stk. 4 og 5, affattes således:
 » Stk. 4. Formidling af deltagelse i tipning eller lottospil i  

 henhold til denne lov gennem erhvervsmæssig modtagelse af indskud af andre  

 end de autoriserede forhandlere samt avertering herom er forbudt.
Stk. 5. Afholdelse af præmiekonkurrencer, bortlodning og lign. på grundlag  

 af eller ved benyttelse af de officielle tips- og lottokuponer er forbudt for  

 andre end bevillingshaveren.« 17. I § 13 indsættes som stk. 2:
»Stk. 2. Af de beløb, der afsættes til fordeling efter § 6 B og § 7,  

 stk. 3-7, kan en del anvendes til ministeriernes administration af  

 midlerne.« § 2 I lov nr. 643 af 19. december 1984 om eliteidrættens fremme ophæves §  

 8.
§ 3 Stk. 1. Loven træder i kraft dagen efter bekendtgørelsen i Lovtidende.
 Stk. 2. Bestemmelsen i § 1, nr. 2, 6 og 8, har virkning fra 1. oktober  

 1989.
 Stk. 3. Bestemmelsen i § 1, nr. 10, 11 og 12, har virkning for 3/4 af  

 Dansk Tipstjenestes overskud for regnskabsåret 1989-90.
 Stk. 4. Forslag om revision af lovens § 1, nr. 6 og 8, fremsættes for  

 Folketinget i folketingsåret 1992-93.
 Stk. 5. § 2 træder i kraft den 1. juli 1990. § 8 i lov nr. 643 af 19.  

 december 1984 om eliteidrættens fremme har kun virkning for den andel af  

 Dansk Tipstjenestes overskud i 1989-90, som Dansk Idræts-Forbund og Danmarks  

 Olympiske Komite modtager efter de hidtil gældende regler i tipslovens § 7,  

 stk. 2, jf. nærværende paragrafs stk. 3.
