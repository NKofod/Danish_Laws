Afslag om dispensation fra krav om indretning af sprøjtekabine og påbud om indretning af sprøjtekabine Arbejdsmiljøklagenævnet har på møde den 30. juni 2009 behandlet virksomhedens klage over Arbejdstilsynets afgørelse af 23. maj 2008 med påbud om at ændre ventilationsforholdene i malehallen, således at kravene til ny sprøjtekabine i kodenummerbekendtgørelsens bestemmelser kan overholdes, herunder at der skal være indblæsning i hele loftets areal.
Nævnet traf følgende A F G Ø R E L S E Arbejdsmiljøklagenævnet ophæver Arbejdstilsynets afgørelse af 23. maj 2008.
B E G R U N D E L S E Arbejdstilsynet besøgte virksomheden den 30. november 2007 og den 12. marts 2008.
 Ved besøget den 30. november 2007 blev forholdene i virksomhedens malehal besigtiget, og følgende blev konstateret / oplyst:
 i hallen, som var anslået ca. 50-70 meter lang, var opstillet en overpart og en underpart af en møllevingeform,  begge forme var omkring 40 meter lange og 3-5 meter brede,  i hallen foregik på dagen opsvejsning i metal,  i den ene ende af hallen var der ophængt gardiner, som bliver anvendt, når virksomheden foretager sprøjtemaling af metalstellet til vingeformene,  at der ikke var udsugning i gulvet under vingeformene i nærheden af de formodede sprøjtesteder, afsugningen var derimod placeret langs væggene mindst ca. 5-6 m fra sprøjtestederne, når møllevingeformenes metalstel skulle sprøjtemales,  sprøjtemalingen havde kodenummer 00-1,  indblæsningen var opsat langs hallens vægge og blæste ned mod gulv,  man var startet på at overfladebehandle understellene for ca. 2 år siden.
 Ved tilsyn den 12. marts 2008 blev forholdene i malehallen igen besigtiget, og følgende blev konstateret / oplyst:
 at de to opklodsede møllevingeformes metalstel var blåfarvet, ligesom gulvet lige under formene havde samme tydelige blåfarvning,  at der stadig blev foretaget sprøjtemaling af formenes metalstel i hallen,  at man var i gang med at montere træplader på siderne af metalstellet på formene,  at man havde gjort forsøg med, at gøre den anvendte maling elektrostatisk.
Denne teknik ville kunne give en op mod 33% reduktion i malingforbruget under sprøjtemalingen.
 Virksomheden har i brev af 23. juni 2008 klaget over påbuddet om indretning af sprøjtekabine.
 Virksomheden har bl.a. anført følgende:
 at størrelsen af stativerne, som virksomheden ønsker at overfladebehandle er fra 37,50 m. til 53,20 m.,  at stativerne ikke kan skilles ad,  at stativerne falder ind under bilag 4 i bekendtgørelsen om arbejde med kodenummererede produkter da de kan ligestilles med konstruktioner, og at overfladebehandlingen derfor ikke skal foregå i en sprøjtekabine, som angivet i bilag 7,  at der som overfladebehandling anvendes Rust-Oleum Mathys Noxyde grunder og topmaling med MAL - kode 00-1, som ikke er omfattet af farlighedsbegrebet, da det ikke indeholder mærkningspligtige eller klassificerede stoffer,  der udføres ikke andet arbejde i hallen samtidig med opsprøjtning,  der anvendes egnede personlige værnemidler, herunder Turbo/motormaske med A2P og forfilter,  der er installeret ventilation og det er virksomhedens opfattelse, at arbejdet er tilrettelagt således, at unødig sundhedsskadelig påvirkning er undgået.
 Desuden anføres, at virksomheden fra Dansk Industri (DI) har fået oplyst at større emner ikke kræver dispensation og at emner større end togvogne og busser er undtaget fra kravet om sprøjtekabiner, men dog er omfattet af bilag 4. afsnit 4.1.c, der omhandler arbejder på fly, større maskiner, dele af boreplatforme, brosektioner mv.
 Det følger af arbejdsmiljølovens § 48, at stoffer og materialer med egenskaber, der kan være farlige for eller i øvrigt forringe sikkerhed og sundhed kun må fremstilles og anvendes ved arbejdsprocesser og metoder, der effektivt sikrer de beskæftigede mod ulykker og sygdomme.
Arbejde med malevarer, herunder autolakker, og malevarelignende overfladebelægninger, som er kodenummererede produkter er omfattet af kravene i bekendtgørelsen om kodenummererede produkter.
Det følger af bekendtgørelsens § 1, jf. bilag 1.
 De i sagen omhandlede stativer skal overfladebehandles ved sprøjtepåføring med et kodenummereret produkt med kode 00 -1.
 Det fremgår af § 13 i bekendtgørelse om arbejde med kodenummererede produkter, at der ved arbejde med produkterne omfattet af bekendtgørelsen, mindst skal træffes de sikkerhedsforanstaltninger, der er angivet i bilagene til bekendtgørelsen.
 Af bilag 4, pkt. 1, litra c fremgår, at bilagets område er bl.a. arbejde med produkter på faste arbejdspladser på emner, som på grund af størrelse, form eller andre årsager ikke kan placeres i sprøjteboks, sprøjtekabine eller lukket anlæg, som fx arbejde på fly, større maskiner, dele af boreplatforme, brosektioner, bygningssektioner, og kransektioner.
Af bilag 4, pkt. 3.1 fremgår, at der skal etableres procesventilation, og at procesventilation skal etableres som en mekanisk udsugning, der så vidt muligt fjerner forureningen på det sted, hvor den udvikles.
Samtidig skal der tilføres frisk erstatningsluft af passende temperatur.
 Af bilag 7, pkt. 1, litra a fremgår, at bilaget omfatter påføring af maling og lak på emner på faste arbejdspladser, ved processer som f.eks. sprøjtepåføring, at arbejde med produkter på emner, som på grund af vægt, form eller størrelse ikke kan placeres i sprøjteboks, sprøjtekabine eller lukkede anlæg hører under bilag 4.
 Af bilag 7, pkt. 3.1 fremgår, at overfladebehandling omfattet af bilag 7, pkt. 1, litra a skal ske i lukket anlæg, sprøjteboks eller sprøjtekabine.
 Arbejdsmiljøklagenævnet finder ikke, at der er hjemmel til Arbejdstilsynets afgørelse med påbud om at ændre ventilationsforholdene i malehallen, således at kravene til ny sprøjtekabine i kodenummerbekendtgørelsens bestemmelser kan overholdes, herunder at der skal være indblæsning i hele loftets areal.
 Arbejdsmiljøklagenævnet finder, at størrelsen af stativerne til møllevingeforme med en længde fra 37,5 til 53,2 meter, en bredde på 3  5 meter og som ikke kan skilles ad ikke kan placeres i en sprøjteboks, idet formene må sidestilles med de i bilag 4 nævnte eksempler, såsom større maskiner og bygningssektioner.
 Arbejdsmiljøklagenævnet har ved vurderingen af, hvorvidt formene kan placeres i en sprøjteboks tillagt det vægt, at emnerne har en størrelse, som varierer og som har en længde på mellem 37,5 m. til 53,2 m., og med en bredde mellem 3  5 m.
 Arbejdstilsynets afgørelse af 23. maj 2008 med påbud om at ændre ventilationsforholdene i malehallen, således at kravene til ny sprøjtekabine i kodenummerbekendtgørelsens bestemmelser kan overholdes, herunder at der skal være indblæsning i hele loftets areal, ophæves.
R E G L E R Arbejdsmiljøklagenævnet henviser til  § 48, stk. 1, § 49, stk. 1 og § 77, stk. 1 i lov om arbejdsmiljø, jf. beskæftigelsesministeriets lovbekendtgørelse nr. 268 af 18. marts 2005 med senere ændringer,  § 1, stk. 1, § 3, § 5, § 13, stk. 1, jf. bilag 1, bilag 4, pkt. 1, litra c og pkt. 3.1, og bilag 7, pkt. 1, litra a og pkt. 3.1 i Arbejdstilsynets bekendtgørelse nr. 302 af 13. maj 1993 om arbejde med kodenummererede produkter O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne Kopi til Arbejdstilsynet, Tilsynscenter, Postboks 1228, 0900 København C J.nr.
 De kan læse om afgørelsens retlige grundlag på de følgende sider.
1. Regler Lov om arbejdsmiljø, jf.
Beskæftigelsesministeriets lovbekendtgørelse nr. 268 af 18. marts 2005 med senere ændringer Kapitel 8 Stoffer og materialer § 48. Stoffer og materialer med egenskaber, der kan være farlige for eller i øvrigt forringe sikkerhed eller sundhed, må kun fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
 § 49. Beskæftigelsesministeren kan fastsætte nærmere regler om fremstilling, import, oplagring, transport og anvendelse af stoffer og materialer med egenskaber, der kan være farlige for eller i øvrigt forringe sikkerhed eller sundhed, herunder om emballering, omfyldning og mærkning.
 § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
Arbejdstilsynets bekendtgørelse nr. 302 af 13. maj 1993 om arbejde med kodenummererede produkter I henhold til § 17, stk. 3, § 35, stk. 1, § 39, stk. 1, nr. 1, og stk. 2, § 41, stk. 1, nr. 2, § 49, § 49 c, stk. 1, § 57 og § 84 i lov om arbejdsmiljø, jf. lovbekendtgørelse nr. 646 af 18. december 1985, som ændret ved lov nr. 220 af 22. april 1987, lov nr. 380 af 13. juni 1990, lov nr. 373 af 20. maj 1992, lov nr. 474 af 24. juni 1992 og efter lov nr. 177 af 14. april 1993, samt efter bemyndigelse i henhold til lovens § 73, fastsættes:
Kapitel 1 Område og definitioner § 1. Bekendtgørelsen omfatter arbejde med de i bekendtgørelsens bilag 1 nævnte produkter, samt klargøring og afslutning i forbindelse med disse arbejder.
 Stk. 2. Fremstilling af de produkter, der er nævnt i bilag 1, er ikke omfattet af bekendtgørelsen.
 Stk. 3. Bekendtgørelsen bevirker ingen ændringer i de særlige krav, der følger af arbejdsmiljølovgivningens regler i øvrigt, som fx reglerne om asbest og om epoxyharpikser og isocyanater.
 § 2. Betegnelsen "produkter" i denne bekendtgørelse omfatter de stoffer og materialer, der er nævnt i bilag 1.
 § 3. Ved et kodenummer for et produkt forstås i denne bekendtgørelse en kode bestående af to tal forbundet med en bindestreg.
Stk. 2. Tallet før bindestregen angiver de sikkerhedsforanstaltninger, der mindst skal træffes mod indånding af dampe fra produktets indhold af flygtige bestanddele, herunder organiske opløsningsmidler.
Tallet efter bindestregen angiver de sikkerhedsforanstaltninger, der mindst skal træffes mod kontakt med produktet på hud, i øjne og i luftveje eller mod indtagelse.
 § 4. Bekendtgørelsen omfatter ethvert arbejde, der udføres for en arbejdsgiver.
 Stk. 2. Bekendtgørelsen gælder endvidere for arbejde omfattet af § 2, stk. 2, nr. 2 og 3, i lov om arbejdsmiljø, og arbejde, der ikke udføres for en arbejdsgiver.
 § 5. Arbejde med produkter, som er omfattet af denne bekendtgørelse skal planlægges, tilrettelægges og udføres i overensstemmelse med reglerne i denne bekendtgørelse og i øvrigt i overensstemmelse med arbejdsmiljølovens almindelige regler.
Kapitel 4 Sikkerhedsforanstaltninger § 13. Ved arbejde med produkterne skal der mindst træffes de sikkerhedsforanstaltninger, der er angivet i bilagene til denne bekendtgørelse.
 Stk. 2. I forbindelse med klargøring og afslutning af arbejdet, skal der mindst træffes de sikkerhedsforanstaltninger, der er angivet i bekendtgørelsens bilag, til imødegåelse af sundhedsfare fra støv- og afbrændingsprodukter.
Bilag 1 Produkter, jf. § 1 Bilag til Arbejdstilsynets bekendtgørelse nr. 302 af 13. maj 1993 om arbejde med kodenummererede produkter 1) malevarer, herunder autolakker, og malevarelignende overfladebelægninger, fx acrylatgulve, 2) lime (klæbemidler), herunder organiske opløsningsmidler, der anvendes til sammenføjning:
a) ved bygningsarbejde, b) i autobranchen, på karosserier og flydele 3) udfyldningsmidler, herunder fugemidler, tætnings- og spartelmasser samt kit til:
a) bygningsarbejde, b) i autobranchen, på karosserier og flydele, 4) trykfarver, serigrafifarver og andre produkter, der anvendes til grafiske trykprocesser, 5) fortyndingsmidler, der anvendes til ovennævnte produkter, 6) produkter, der bruges ved klargøring og afslutning ved arbejde med ovennævnte produkter, herunder affedtningsmidler, afvaskemidler og farvefjernere.
Bilag 4 Konstruktioner Bilag til Arbejdstilsynets bekendtgørelse nr. 302 af 13. maj 1993 om arbejde med kodenummererede produkter 4.1. Bilagets område a) Arbejde med produkter på ikke-faste arbejdspladser på emner, som er fastmonteret eller ikke kan flyttes, og som ikke hører under bilag 2, bilag 3 eller bilag 5, som fx arbejde på broer og broklapper, boreplatforme, petrokemiske og andre kemiske produktionsanlæg, gasrør og andre rørføringer, faste tankanlæg og siloer, spunsvægge, stålskorstene, antenner og master, kraner, faste installerede maskiner m.v.
 Indendørs arbejde på fx fast installerede maskiner skal ske i overdækket del af hal (udført af presenning eller andet teltduglignende materiale) med installeret mekanisk ventilation.
 Udendørs arbejde skal så vidt muligt foregå med effektiv naturlig ventilation eller under lette overdækninger med installeret mekanisk ventilation.
b) Arbejde med produkter på midlertidige arbejdspladser på emner, som ikke hører under bilag 2, bilag 3 eller bilag 5, fx arbejde på bygningselementer, broer etc.
Arbejdet udføres enten i rum med installeret mekanisk ventilation eller under lette overdækninger med installeret mekanisk ventilation.
c) Arbejde med produkter på faste arbejdspladser på emner, som på grund af størrelse, form eller andre årsager ikke kan placeres i sprøjteboks, sprøjtekabine eller lukket anlæg, og som ikke hører under bilag 3, som fx arbejde på  fly,  større maskiner, dele af boreplatforme,  brosektioner,  bygningssektioner,  kransektioner.
Bilag 7 Industriel overfladebehandling Bilag til Arbejdstilsynets bekendtgørelse nr. 302 af 13. maj 1993 om arbejde med kodenummererede produkter 7.1. Bilagets område a) Påføring af maling og lak på emner på faste arbejdspladser, ved processer som fx  sprøjtepåføring,  valsepåføring,  dypning,  tæppepåføring (tæppelakering).
  Overfladebehandling i anlæg som sprøjtekabiner herunder kombikabiner, sprøjtebokse og lukkede anlæg.
  Arbejde med produkter på skibe, skibselementer, store konstruktioner og dele dertil, der udføres på værfter hører under bilag 3 (skibe m.v.).
  Arbejde med produkter på emner, som på grund af vægt, form eller størrelse ikke -kan placeres i sprøjteboks, sprøjtekabine eller lukkede anlæg hører under bilag 4 (konstruktioner).
b) Arbejdsoperationer og processer i forbindelse med arbejde omfattet af 7.1.a., hvor dampe og støv afgives til luften, fx  klargøring af emner,  for- og efterbehandling af emner,  rengøring af udstyr,  blanding af farver m.v.,  håndtering af emner til tørring eller afkøling,  tørring eller afdunstning af overfladebehandlede emner.
7.3. Sikkerhedsforanstaltninger 7.3.1. Ventilation Overfladebehandling omfattet af 7.1.a. skal ske i lukket anlæg, sprøjteboks eller sprøjtekabine.
 Nye sprøjtebokse til manuel vådmaling og nye sprøjtekabiner til manuel vådmaling skal opfylde kravene nævnt i skema VII.1.a. og skema VII.2.a.
 Eksisterende sprøjtebokse til manuel vådmaling og eksisterende sprøjtekabiner til manuel vådmaling skal opfylde kravene nævnt i skema VII.1.b. og skema VII.2.b.
 Overfladebehandlingen må ikke kunne foregå, uden at ventilationen er i drift.
 Afdampning og tørring af overfladebehandlede emner skal ske i lukket anlæg, sprøjteboks, sprøjtekabine eller i særligt indrettede rum udstyret med mekanisk ventilation, se også skema VII.7.
 Ved blandebord og lignende skal der være effektiv mekanisk udsugning.
 For- og efterbehandling samt klargøring af emner, der medfører luftforurening eller risiko for sundhedsfarlige arbejdsoperationer, skal ske i lukket anlæg, sprøjteboks, sprøjtekabine eller i særlige rum udstyret med tilstrækkelig mekanisk ventilation.
 Skema VII.2.
Sprøjtekabine til manuel vådmaling (Operatør indenfor) a) Krav til ny sprøjtekabine Kabinen skal have indblæsning af luft i hele loftets areal samt udsugning i gulvet i nærheden af sprøjtestedet.
Der bør ikke være afskårne hjørner i loftet.
 Den indblæste luft skal kunne forvarmes i fornødent omfang.
 Kabinen skal være forsynet med både indblæsningsventilator og udsugningsventilator.
 Mængden af udsuget og indblæst luft, skal være af en sådan størrelsesorden, at den lodrette lufthastighed er jævnt fordelt over hele kabinen og mindst 0,2 m/s, når der er placeret et emne i kabinen.
 Turbulens (utilsigtede luftbevægelser) skal minimeres.
 Der skal altid være mindst 1 m mellem emnet og kabinens loft og vægge.
b) Krav til eksisterende sprøjtekabine Kabinen skal være forsynet med både udsugningsventilator og indblæsningsventilator.
 Mængden af udsuget og indblæst luft skal være af en sådan størrelsesorden, at der opnås en lufthastighed på mindst 0,2 m/s, når der er placeret et emne i kabinen.
 Den indblæste luft skal kunne forvarmes i fornødent omfang.
 Luftstrømmen skal føres den kortest mulige vej fra sprøjtestedet til udsugningsåbningen, så den forurenede luft ikke passerer operatørens åndedrætszone.
 Arbejdsmiljøklagenævnet har på møde den 30. juni 2009 behandlet virksomhedens klage over Arbejdstilsynets afgørelse af 9. maj 2008. Arbejdstilsynet har givet afslag på virksomhedens afsøgning af 15. januar 2008 om dispensation fra krav om anvendelse af sprøjtekabine ved industriel overfaldebehandling med kodenummererede maleprodukter.
Nævnet traf følgende A F G Ø R E L S E Arbejdsmiljøklagenævnet ophæver Arbejdstilsynets afgørelse af den 9. maj 2008.
B E G R U N D E L S E Arbejdstilsynet besøgte virksomheden den 30. november 2007 og konstaterede / fik oplyst:
 i hallen, som var anslået ca. 50-70 meter lang, var opstillet en overpart og en underpart af en møllevingeform,  begge forme var omkring 40 meter lange og 3-5 meter brede,  i hallen foregik på dagen opsvejsning i metal,  i den ene ende af hallen var der ophængt gardiner, som bliver anvendt, når virksomheden foretager sprøjtemaling af metalstellet til vingeformene,  at der ikke var udsugning i gulvet under vingeformene i nærheden af de formodede sprøjtesteder,  afsugningen var derimod placeret langs væggene mindst ca. 5-6 m fra sprøjtestederne, når møllevingeformenes metalstel skulle sprøjtemales,  sprøjtemalingen havde kodenummer 00-1,  indblæsningen var opsat langs hallens vægge og blæste ned mod gulv,  man var startet på at overfladebehandle understellene for ca. 2 år siden.
 Arbejdstilsynet meddelte virksomheden, at malehallen ikke var indrettet i overensstemmelse med kodenummerbekendtgørelsens bestemmelser for nye sprøjtekabiner.
 I brev af 15. januar 2008 og tillæg til dispensation af 28. april 2008 søgte virksomheden dispensation fra bekendtgørelsen om kodenummererede produkter, idet virksomheden ønsker, at foretage industriel overfladebehandling af møllevinger, ved sprøjtepåføring under anvendelse af de kodenummererede produkter, Rust-Oleum Mathys Noxyde grunder og topmaling (00-1) uden at arbejdet foregår i en sprøjtekabine.
 Ansøgningen vedrører 2 afdelinger, således:
 [bynavn udeladt] afdelingen:
 De største emner som overfladebehandles er 42, 5 m. i længden, 3,75 m. på det bredeste sted og 2 meter i højden.
Arbejdet planlægges udført i hal B, hvor der er indrettet ventilation, som består af indblæsning af luft langs vægge mod gulv.
Der er udsugning ved gulv og loft.
Det oplyses, at der indblæses og udsuges 50.000 m3 luft pr. time.
 Der udføres ikke andet arbejde i hallen samtidig med det aktuelle sprøjtearbejde.
Det planlagte arbejde skal foregå 21 gange i 2008. Det forventes at arbejdet foregår 20 gange i 2009. Hver gang har arbejdet en forventet varighed på 4 timer for 2 ansatte.
Der anvendes relevante personlige værnemidler under arbejdet.
 [bynavn udeladt] afdelingen:
 De største emner der bearbejdes er 52,5 m. lange, 4 m. på det bredeste sted og højden er 2,50 m. på det højeste punkt.
Arbejdet planlægges i en hal indrettet med ventilation, som består af indblæsning af luft langs vægge mod gulv.
Der er udsugning ved gulv, ligesom der også er udsugning placeret under loftet.
Det oplyses at der indblæses og udsuges 120.000 m3 luft pr. time.
 Der udføres ikke andet arbejde samtidig med det aktuelle sprøjtearbejde.
Det planlagte arbejde skal foregå 7 gange i 2008. Det forventes, at arbejdet foregår 5 gange i 2009. Hver gang har arbejdet en forventet varighed af 4 timer for 2 ansatte.
Der anvendes relevante personlige værnemidler under arbejdet.
Virksomheden har foretaget nogle MAL-beregninger for begge afdelinger og sammenholder disse med ventilationsanlæggets kapacitet.
Disse udregninger godtgør ifølge virksomheden, at ventilationen er henholdsvis 44,4 og 61,5 gange større end det i bekendtgørelsen oplyste Måletekniske Arbejdshygieniske Luftbehov.
I brev af 28. april 2008 redegør virksomheden for, at man vil foretage en elektrostatisk overfladebehandling i stedet for en konventionel sprøjtemaling. Ændringen i metoden medfører, at forbruget af maling reduceres med ca. 33 % hvilket nedsætter koncentrationen af maling i luften.
Der anvendes stadig den samme maling til overfladebehandlingen.
 Det er samlet virksomhedens opfattelse:
 at arbejdet er tilrettelagt således, at unødig sundhedsskadelig påvirkning er undgået,  at produktet og påføringsmåden er valgt med baggrund i en så lille arbejdsmiljømæssig belastning som muligt, dog sammenholdt med en teknisk og økonomisk vurdering,  at emnernes størrelse besværliggør en samlet ventilationsløsning med baggrund i den kemiske belastning og  at denne proces ikke ville kunne planlægges således at brug af personlige værnemidler herunder maske vil kunne undlades.
 Arbejdstilsynet vurderede på den baggrund, at de to haller, som er omfattet af dispensationsansøgningen, ville skulle opfylde indretningskravene til nye sprøjtekabiner, jf. kodenummerbekendtgørelsens bilag 7, skema VII, afsnit a.
 Virksomheden har i mail af 9. juni 2008 klaget over afslaget på dispensation fra krav om indretning af sprøjtekabine.
 Virksomheden har bl.a. anført følgende:
 at størrelsen af stativerne, som virksomheden ønsker at overfladebehandle er fra 37,50 m. til 53,20 m.,  at stativerne ikke kan skilles ad.
 at stativerne falder ind under bilag 4 i bekendtgørelsen om arbejde med kodenummererede produkter, da de kan ligestilles med konstruktioner, og at overfladebehandlingen derfor ikke skal foregå i en sprøjtekabine, som angivet i bilag 7,  at der som overfladebehandling anvendes Rust-Oleum Mathys Noxyde grunder og topmaling med MAL - kode 00-1, som ikke er omfattet af farlighedsbegrebet, da det ikke indeholder mærkningspligtige eller klassificerede stoffer,  der udføres ikke andet arbejde i hallen samtidig med op sprøjtning,  der anvendes egnede personlige værnemidler, herunder Turbo/motormaske med A2P og forfilter,  der er installeret ventilation og det er virksomhedens opfattelse, at arbejdet er tilrettelagt således, at unødig sundhedsskadelig påvirkning er undgået.
 Desuden anføres, at virksomheden fra Dansk Industri (DI) har fået oplyst at større emner ikke kræver dispensation og at emner større end togvogne og busser er undtaget fra kravet om sprøjtekabiner, men dog er omfattet af bilag 4, afsnit 4.1.c, der omhandler arbejder på fly, større maskiner, dele af boreplatforme, brosektioner mv.
 Det følger af arbejdsmiljølovens § 48, at stoffer og materialer med egenskaber, der kan være farlige for eller i øvrigt forringe sikkerhed og sundhed kun må fremstilles og anvendes ved arbejdsprocesser og metoder, der effektivt sikrer de beskæftigede mod ulykker og sygdomme.
Arbejde med malevarer, herunder autolakker, og malevarelignende overfladebelægninger, som er kodenummererede produkter er omfattet kravene i bekendtgørelsen om kodenummerede produkter.
Det følger af bekendtgørelsens § 1, jf. bilag 1.
 De i sagen omhandlede stativer skal overfladebehandles ved sprøjtepåføring med et kodenummereret produkt med kode 00 -1.
 Det fremgår af § 13 i bekendtgørelse om arbejde med kodenummererede produkter, at der ved arbejde med produkterne omfattet af bekendtgørelsen, mindst skal træffes de sikkerhedsforanstaltninger, der er angivet i bilagene til bekendtgørelsen.
 Af bilag 4, pkt. 1 , litra c fremgår, at bilagets område er bl.a. arbejde med produkter på faste arbejdspladser på emner, som på grund af størrelse, form eller andre årsager ikke kan placeres i sprøjteboks, sprøjtekabine eller lukket anlæg, som fx arbejde på fly, større maskiner, dele af boreplatforme, brosektioner, bygningssektioner, og kransektioner.
Af bilag 4, pkt. 3.1 fremgår, at der skal etableres procesventilation, og at procesventilation skal etableres som en mekanisk udsugning, der så vidt muligt fjerner forureningen på det sted, hvor den udvikles.
Samtidig skal der tilføres frisk erstatningsluft af passende temperatur.
 Af bilag 7, pkt. 1, litra a fremgår, at bilaget omfatter påføring af maling og lak på emner på faste arbejdspladser, ved processer som f.eks. sprøjtepåføring, at arbejde med produkter på emner, som på grund af vægt, form eller størrelse ikke kan placeres i sprøjteboks, sprøjtekabine eller lukkede anlæg hører under bilag 4.
 Af bilag 7, pkt. 3.1 fremgår, at overfladebehandling omfattet af bilag 7, pkt.1, litra a skal ske i lukket anlæg, sprøjteboks eller sprøjtekabine.
 Arbejdsmiljøklagenævnet finder ikke, at der er hjemmel til Arbejdstilsynets afgørelse med afslag på dispensation fra krav om anvendelse af sprøjtekabine.
 Arbejdsmiljøklagenævnet lægger vægt på at størrelsen af stativerne til møllevingeforme med en længde fra 37,5 til 53,2 meter, en bredde på 3  5 meter og som ikke kan skilles ad er omfattet af bilag 4 til bekendtgørelsen om kodenummererede produkter, idet formene må sidestilles med de i bilag 4 nævnte større maskiner og bygningssektioner, som ikke kan placeres i en sprøjteboks.
 Arbejdsmiljøklagenævnet har ved vurderingen af, hvorvidt formene kan placeres i en sprøjteboks tillagt det vægt, at emnerne har en størrelse, som varierer med en længde på mellem 37,5 m. til 53,2 m., og med en bredde mellem 3  5 m. og at arbejdet foregår dels 20 - 21 gange i 2008 og 2009 i [bynavn udeladt] afdelingen, dels 5  7 gange i 2008 og 2009 i [bynavn udeladt] afdelingen, hver gang med en forventet varighed på 4 timer for 2 ansatte.
 Arbejdstilsynets afgørelse af 9. maj 2008 med afslag på dispensation fra krav om anvendelse af sprøjtekabine ophæves.
R E G L E R Arbejdsmiljøklagenævnet henviser til  § 48, stk. 1, § 49, stk. 1 i lov om arbejdsmiljø, jf. beskæftigelsesministeriets lovbekendtgørelse nr. 268 af 18. marts 2005 med senere ændringer,  § 1, stk. 1, § 3, § 5, § 13, stk. 1, jf. bilag 4, pkt. 1, litra c, og pkt. 3. 1 og bilag 7, pkt. 1, litra a, og pkt. 3.1, og § 22 i Arbejdstilsynets bekendtgørelse nr. 302 af 13. maj 1993 om arbejde med kodenummererede produkter O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne Kopi til Arbejdstilsynet, Tilsynscenter, Postboks 1228, 0900 København C J.nr.
 De kan læse om afgørelsens retlige grundlag på de følgende sider.
1. Regler Lov om arbejdsmiljø, jf.
Beskæftigelsesministeriets lovbekendtgørelse nr. 268 af 18. marts 2005 med senere ændringer Kapitel 8 Stoffer og materialer § 48. Stoffer og materialer med egenskaber, der kan være farlige for eller i øvrigt forringe sikkerhed eller sundhed, må kun fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
 § 49. Beskæftigelsesministeren kan fastsætte nærmere regler om fremstilling, import, oplagring, transport og anvendelse af stoffer og materialer med egenskaber, der kan være farlige for eller i øvrigt forringe sikkerhed eller sundhed, herunder om emballering, omfyldning og mærkning.
Arbejdstilsynets bekendtgørelse nr. 302 af 13. maj 1993 om arbejde med kodenummererede produkter I henhold til § 17, stk. 3, § 35, stk. 1, § 39, stk. 1, nr. 1, og stk. 2, § 41, stk. 1, nr. 2, § 49, § 49 c, stk. 1, § 57 og § 84 i lov om arbejdsmiljø, jf. lovbekendtgørelse nr. 646 af 18. december 1985, som ændret ved lov nr. 220 af 22. april 1987, lov nr. 380 af 13. juni 1990, lov nr. 373 af 20. maj 1992, lov nr. 474 af 24. juni 1992 og efter lov nr. 177 af 14. april 1993, samt efter bemyndigelse i henhold til lovens § 73, fastsættes:
Kapitel 1 Område og definitioner § 1. Bekendtgørelsen omfatter arbejde med de i bekendtgørelsens bilag 1 nævnte produkter, samt klargøring og afslutning i forbindelse med disse arbejder.
 Stk. 2. Fremstilling af de produkter, der er nævnt i bilag 1, er ikke omfattet af bekendtgørelsen.
 Stk. 3. Bekendtgørelsen bevirker ingen ændringer i de særlige krav, der følger af arbejdsmiljølovgivningens regler i øvrigt, som fx reglerne om asbest og om epoxyharpikser og isocyanater.
 § 2. Betegnelsen "produkter" i denne bekendtgørelse omfatter de stoffer og materialer, der er nævnt i bilag 1.
 § 3. Ved et kodenummer for et produkt forstås i denne bekendtgørelse en kode bestående af to tal forbundet med en bindestreg.
Stk. 2. Tallet før bindestregen angiver de sikkerhedsforanstaltninger, der mindst skal træffes mod indånding af dampe fra produktets indhold af flygtige bestanddele, herunder organiske opløsningsmidler.
Tallet efter bindestregen angiver de sikkerhedsforanstaltninger, der mindst skal træffes mod kontakt med produktet på hud, i øjne og i luftveje eller mod indtagelse.
 § 4. Bekendtgørelsen omfatter ethvert arbejde, der udføres for en arbejdsgiver.
 Stk. 2. Bekendtgørelsen gælder endvidere for arbejde omfattet af § 2, stk. 2, nr. 2 og 3, i lov om arbejdsmiljø, og arbejde, der ikke udføres for en arbejdsgiver.
 § 5. Arbejde med produkter, som er omfattet af denne bekendtgørelse skal planlægges, tilrettelægges og udføres i overensstemmelse med reglerne i denne bekendtgørelse og i øvrigt i overensstemmelse med arbejdsmiljølovens almindelige regler.
Kapitel 4 Sikkerhedsforanstaltninger § 13. Ved arbejde med produkterne skal der mindst træffes de sikkerhedsforanstaltninger, der er angivet i bilagene til denne bekendtgørelse.
 Stk. 2. I forbindelse med klargøring og afslutning af arbejdet, skal der mindst træffes de sikkerhedsforanstaltninger, der er angivet i bekendtgørelsens bilag, til imødegåelse af sundhedsfare fra støv- og afbrændingsprodukter.
Kapitel 5 Dispensationer § 22. Direktøren for Arbejdstilsynet kan, hvor særlige forhold foreligger, tillade afvigelser fra bestemmelserne i denne bekendtgørelse, når det skønnes rimeligt og fuldt forsvarligt.
 Stk. 2. Direktøren for Arbejdstilsynet kan bemyndige tilsynskredsene til i enkelttilfælde at tillade afvigelser fra § 11, §§ 13-14, § 17, §§ 19-20, når det skønnes rimeligt og fuldt forsvarligt.
Bilag 1 Produkter, jf. § 1 Bilag til Arbejdstilsynets bekendtgørelse nr. 302 af 13. maj 1993 om arbejde med kodenummererede produkter 1) malevarer, herunder autolakker, og malevarelignende overfladebelægninger, fx acrylatgulve, 2) lime (klæbemidler), herunder organiske opløsningsmidler, der anvendes til sammenføjning:
a) ved bygningsarbejde, b) i autobranchen, på karosserier og flydele 3) udfyldningsmidler, herunder fugemidler, tætnings- og spartelmasser samt kit til:
a) bygningsarbejde, b) i autobranchen, på karosserier og flydele, 4) trykfarver, serigrafifarver og andre produkter, der anvendes til grafiske trykprocesser, 5) fortyndingsmidler, der anvendes til ovennævnte produkter, 6) produkter, der bruges ved klargøring og afslutning ved arbejde med ovennævnte produkter, herunder affedtningsmidler, afvaskemidler og farvefjernere.
Bilag 4 Konstruktioner Bilag til Arbejdstilsynets bekendtgørelse nr. 302 af 13. maj 1993 om arbejde med kodenummererede produkter 4.1. Bilagets område a) Arbejde med produkter på ikke-faste arbejdspladser på emner, som er fastmonteret eller ikke kan flyttes, og som ikke hører under bilag 2, bilag 3 eller bilag 5, som fx arbejde på broer og broklapper, boreplatforme, petrokemiske og andre kemiske produktionsanlæg, gasrør og andre rørføringer, faste tankanlæg og siloer, spunsvægge, stålskorstene, antenner og master, kraner, faste installerede maskiner m.v.
 Indendørs arbejde på fx fast installerede maskiner skal ske i overdækket del af hal (udført af presenning eller andet teltduglignende materiale) med installeret mekanisk ventilation.
 Udendørs arbejde skal så vidt muligt foregå med effektiv naturlig ventilation eller under lette overdækninger med installeret mekanisk ventilation.
b) Arbejde med produkter på midlertidige arbejdspladser på emner, som ikke hører under bilag 2, bilag 3 eller bilag 5, fx arbejde på bygningselementer, broer etc.
Arbejdet udføres enten i rum med installeret mekanisk ventilation eller under lette overdækninger med installeret mekanisk ventilation.
c) Arbejde med produkter på faste arbejdspladser på emner, som på grund af størrelse, form eller andre årsager ikke kan placeres i sprøjteboks, sprøjtekabine eller lukket anlæg, og som ikke hører under bilag 3, som fx arbejde på  fly,  større maskiner, dele af boreplatforme,  brosektioner,  bygningssektioner,  kransektioner.
Bilag 7 Industriel overfladebehandling Bilag til Arbejdstilsynets bekendtgørelse nr. 302 af 13. maj 1993 om arbejde med kodenummererede produkter 7.1. Bilagets område a) Påføring af maling og lak på emner på faste arbejdspladser, ved processer som fx  sprøjtepåføring,  valsepåføring,  dypning,  tæppepåføring (tæppelakering).
  Overfladebehandling i anlæg som sprøjtekabiner herunder kombikabiner, sprøjtebokse og lukkede anlæg.
  Arbejde med produkter på skibe, skibselementer, store konstruktioner og dele dertil, der udføres på værfter hører under bilag 3 (skibe m.v.).
  Arbejde med produkter på emner, som på grund af vægt, form eller størrelse ikke kan placeres i sprøjteboks, sprøjtekabine eller lukkede anlæg hører under bilag 4 (konstruktioner).
b) Arbejdsoperationer og processer i forbindelse med arbejde omfattet af 7.1.a., hvor dampe og støv afgives til luften, fx  klargøring af emner,  for- og efterbehandling af emner,  rengøring af udstyr,  blanding af farver m.v.,  håndtering af emner til tørring eller afkøling,  tørring eller afdunstning af overfladebehandlede emner.
7.3. Sikkerhedsforanstaltninger 7.3.1. Ventilation Overfladebehandling omfattet af 7.1.a. skal ske i lukket anlæg, sprøjteboks eller sprøjtekabine.
 Nye sprøjtebokse til manuel vådmaling og nye sprøjtekabiner til manuel vådmaling skal opfylde kravene nævnt i skema VII.1.a. og skema VII.2.a.
 Eksisterende sprøjtebokse til manuel vådmaling og eksisterende sprøjtekabiner til manuel vådmaling skal opfylde kravene nævnt i skema VII.1.b. og skema VII.2.b.
 Overfladebehandlingen må ikke kunne foregå, uden at ventilationen er i drift.
 Afdampning og tørring af overfladebehandlede emner skal ske i lukket anlæg, sprøjteboks, sprøjtekabine eller i særligt indrettede rum udstyret med mekanisk ventilation, se også skema VII.7.
 Ved blandebord og lignende skal der være effektiv mekanisk udsugning.
 For- og efterbehandling samt klargøring af emner, der medfører luftforurening eller risiko for sundhedsfarlige arbejdsoperationer, skal ske i lukket anlæg, sprøjteboks, sprøjtekabine eller i særlige rum udstyret med tilstrækkelig mekanisk ventilation.
 Skema VII.2.
Sprøjtekabine til manuel vådmaling (Operatør indenfor) a) Krav til ny sprøjtekabine Kabinen skal have indblæsning af luft i hele loftets areal samt udsugning i gulvet i nærheden af sprøjtestedet.
Der bør ikke være afskårne hjørner i loftet.
 Den indblæste luft skal kunne forvarmes i fornødent omfang.
 Kabinen skal være forsynet med både indblæsningsventilator og udsugningsventilator.
 Mængden af udsuget og indblæst luft, skal være af en sådan størrelsesorden, at den lodrette lufthastighed er jævnt fordelt over hele kabinen og mindst 0,2 m/s, når der er placeret et emne i kabinen.
 Turbulens (utilsigtede luftbevægelser) skal minimeres.
 Der skal altid være mindst 1 m mellem emnet og kabinens loft og vægge.
b) Krav til eksisterende sprøjtekabine Kabinen skal være forsynet med både udsugningsventilator og indblæsningsventilator.
 Mængden af udsuget og indblæst luft skal være af en sådan størrelsesorden, at der opnås en lufthastighed på mindst 0,2 m/s, når der er placeret et emne i kabinen.
 Den indblæste luft skal kunne forvarmes i fornødent omfang.
 Luftstrømmen skal føres den kortest mulige vej fra sprøjtestedet til udsugningsåbningen, så den forurenede luft ikke passerer operatørens åndedrætszone.
