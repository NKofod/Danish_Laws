1. GENERELLE BEMÆRKNINGER OM LOVENE Når man får anerkendt en arbejdsskade efter lov om forsikring mod følger  

 af arbejdsskade, har man ret til erstatning for skadens varige følger.
Man  

 kan få godtgørelse for varigt men, erstatning for tab af erhvervsevne,  

 overgangsbeløb v. dødsfald og erstatning for tab af forsørger.
Man kan  

 herudover få erstatning for visse behandlingsudgifter.
Derimod kan man ikke få erstatning for tabt arbejdsfortjeneste, svie og  

 smerte, ødelagte ting som f.eks tøj, begravelsesudgifter og tort.
Disse  

 former for erstatning kan man kun få, hvis skaden er omfattet af  

 erstatningsansvarsloven, eller hvis man selv har en forsikring, der dækker  

 disse områder.
 En arbejdsskade kan godt være omfattet af både lov om forsikring mod  

 følger af arbejdsskade og erstatningsansvarsloven, men det er ikke alle  

 arbejdsskader, som er omfattet af erstatningsansvarsloven.
For at en skade er omfattet af erstatningsansvarsloven, kræves det, at der  

 findes en ansvarlig skadevolder.
Det vil sige, at skaden skyldes en person,  

 der har handlet ansvarspådragende.
Det kan fx være tilfældet, hvis man kommer  

 ud for en arbejdsulykke i trafikken.
Hvis trafikuheldet skyldes en anden  

 bilist, har denne bilist pådraget sig et erstatningsansvar.
Det kan også være  

 tilfældet, hvis arbejdsskaden skyldes en uhensigtsmæssig eller måske endda  

 ulovlig indretning af arbejdspladsen.
I disse tilfælde kan arbejdsgiveren  

 måske gøres ansvarlig for skaden.
Det kan være vanskeligt at finde ud af, hvornår en person har handlet  

 ansvarspådragende.
Hvis den person, man mener er skadevolder, ikke vil  

 erkende sit ansvar, må man lægge sag an ved domstolene.
Arbejdsskadestyrelsen  

 kan ikke tage stilling til, om en person har handlet ansvarspådragende.
Dette  

 skyldes, at man efter lov om forsikring mod følger af arbejdsskade ikke skal  

 vurdere, om nogen har handlet ansvarspådragende.
Arbejdsgiverens  

 forsikringsselskab har erstatningsansvar efter en arbejdsskade, uanset om  

 arbejdsgiveren har handlet ansvarspådragende eller ej.
Man siger, at  

 arbejdsgiveren har et objektivt arbejdsskadeansvar.
Hvis man får erstatning efter både lov om forsikring mod følger af  

 arbejdsskade og efter erstatningsansvarsloven, nedsættes erstatningen efter  

 erstatningsansvarsloven svarende til den erstatning, der er ydet efter lov om  

 forsikring mod følger af arbejdsskade.
Det følger af lov om forsikring mod  

 følger af arbejdsskade § 59. Nedsættelsen sker post for post, det vil sige  

 mengodtgørelse fastsat efter erstatningsansvarsloven fratrækkes det beløb,  

 der er givet i mengodtgørelse efter lov om forsikring mod følger af  

 arbejdsskade, osv.
 Alle erstatninger efter erstatningsansvarsloven udbetales som et beløb en  

 gang for alle, hvorimod erstatning for tab af erhvervsevne og forsørgertab  

 efter lov om forsikring mod følger af arbejdsskade principielt udbetales som  

 en løbende månedlig ydelse, der evt. kan omsættes til et kapitalbeløb.
2. YDELSERNE Skematisk kan forskellen mellem ydelserne efter lov om forsikring mod  

 følger af arbejdsskade og erstatningsansvarsloven opstilles således:
 Lov om forsikring mod følger af arbejdsskade:
behandlingsudgifter og hjælpemidler godtgørelse for varigt men erhvervsevnetabserstatning overgangsbeløb ved dødsfald forsørgertabserstatning Erstatningsansvarsloven:
tabt arbejdsfortjeneste helbredelsesudgifter andet tab som følge af skaden godtgørelse for svie og smerte godtgørelse for varigt men erhvervsevnetabserstatning begravelsesudgifter forsørgertabserstatning tort Nedenfor redegøres nærmere for nogle af disse forskelle.
A.
TABT ARBEJDSFORTJENESTE Man kan ikke få erstatning for tabt arbejdsfortjeneste efter lov om  

 forsikring mod følger af arbejdsskade.
Hvis Arbejdsskadestyrelsen har bedt  

 om, at der foretages en lægeundersøgelse, kan man få erstatning for tabt  

 arbejdsfortjeneste, hvis man af den grund har været fraværende fra sit  

 arbejde i mindst to timer og kan dokumentere, at man ikke har fået løn under  

 fraværet.
Man kan højst få erstatning svarende til en timeløn på 152,65 kr.  

 Reglen herom findes i lovens § 22.
Efter erstatningsansvarsloven § 2 kan man få erstatning for dokumenteret  

 tabt arbejdsfortjeneste.
Der findes ikke noget maksimumbeløb for  

 erstatningens størrelse, men har man fået sygedagpenge, løn under sygdom  

 e.l., vil det naturligvis blive fratrukket erstatningen.
Man kan få  

 erstatning, indtil man begynder at arbejde igen, eller indtil tilstanden er  

 stationær.
B.
HELBREDELSESUDGIFTER Efter lov om forsikring mod følger af arbejdsskade § 30 og efter  

 erstatningsansvarsloven § 1 kan man få dækket udgifter til sygebehandling.
I  

 løbet af 1994 vil Arbejdsskadestyrelsen udsende en vejledning om hvilke  

 udgifter, der dækkes efter lov om forsikring mod følger af arbejdsskade, og i  

 hvor lang tid udgifterne kan dækkes.
Efter lov om forsikring mod følger af arbejdsskade § 30 stk. 4 kan man  

 også få erstatning for visse personlige hjælpemidler, man har brugt under  

 arbejdet.
Det drejer sig særligt om briller.
C.
ANDET TAB Lov om forsikring mod følger af arbejdsskade § 25 er udtømmende, det vil  

 sige, at man ikke kan få andre former for erstatning end dem, der er nævnt i  

 § 25. Man kan fx ikke få erstatning for ødelagt tøj o.l.
Efter erstatningsansvarsloven § 1 kan man få dækket »andet tab«.  

 Andet tab kan fx være, at ens uddannelse er blevet forlænget,og man derfor  

 har en lavere indtægt i længere tid, end man havde regnet med.
Hvis en skade  

 er omfattet af erstatningsansvarsloven, kan der gives erstatning for ødelagt  

 tøj mv. efter erstatningsrettens almindelige regler.
D.
GODTGØRELSE FOR SVIE OG SMERTE Man kan ikke få godtgørelse for svie og smerter efter lov om forsikring  

 mod følger af arbejdsskade.
Efter erstatningsansvarsloven § 3 kan der ydes godtgørelse for svie og  

 smerte.
Godtgørelsen udgør for tiden 140,- kr. for hver dag man har været  

 sengeliggende syg, og 70,-kr. for hver dag man har været oppegående syg.  

 Beløbet kan dog fraviges, hvis beløbet udregnet på denne måde overstiger  

 21.500,-kr.
E.
GODTGØRELSE FOR VARIGT MEN Både ved fastsættelsen af varigt men efter § 33 i lov om forsikring mod  

 følger af arbejdsskade, og efter § 4 i erstatningsansvarsloven anvender man  

 Arbejdsskadestyrelsens mentabel.
 Mengraden fastsættes til et tal mellem 5 og 100%. I ganske særlige  

 tilfælde kan mengraden fastsættes til 120%; det kan fx ske, hvis man både har  

 en svær fysisk skade og en hjerneskade.
Efter begge love ydes der kun godtgørelse, hvis mengraden fastsættes til  

 5% eller derover.
Godtgørelsen er 3.500,- kr. pr. mengrad efter lov om  

 forsikring mod følger af arbejdsskade, og 2.865,- kr. pr. mengrad efter  

 erstatningsansvarsloven.
 Beløbet nedsættes, hvis man er fyldt 60 år ved skadens indtræden.
F.
ERSTATNING FOR TAB AF ERHVERVSEVNE Erstatning for tab af erhvervsevne ydes både efter lov om forsikring mod  

 følger af arbejdsskade § 32, og efter erstatningsansvarsloven § 5.
 Det er en betingelse for at få erstatning efter begge love, at der som  

 hovedregel er tale om et varigt erhvervsevnetab; det vil sige, at der ikke  

 ydes erstatning for en midlertidig lønnedgang som følge af skaden, fx på  

 grund af sygdom.
 Erstatningen fastsættes først og fremmest ud fra et økonomisk kriterium;  

 der lægges vægt på skadelidtes muligheder for at skaffe sig indtægt ved  

 sådant arbejde, som med rimelighed kan forventes af skadelidte.
 Lov om forsikring mod følger af arbejdsskade tilføjer herudover, at der  

 tages hensyn til skadelidtes evner, uddannelse, alder og muligheder for  

 erhvervsmæsig omskoling og optræning.
Disse kriterier indgår også ved fastsættelsen af erhvervsevnetab efter  

 erstatningsansvarsloven.
Erhvervsmæssig omskoling og optræning indgår dog  

 kun, hvis resultatet af en omskoling el. optræning (revalidering) er sikkert.
 Ved sammenligning mellem lov om forsikring mod følger af arbejdsskade og  

 erstatningsansvarsloven skal man særligt bemærke den forskel, der følger af  

 lov om forsikring mod følger af arbejdsskade § 26.
Det fremgår heraf, at erstatning efter lov om forsikring mod følger af  

 arbejdsskade udelukkende ydes for arbejdsskadens følger.
Det vil sige, at der  

 ved udmålingen af erstatningen kan foretages en nedsættelse af erstatningen,  

 hvis der er andre ting end arbejdsskaden, der medvirker til  

 erhvervsevnetabet.
Fx kan erstatningen nedsættes, hvis en person, der  

 tidligere har haft ryggener, pådrager sig en discusprolaps ved en  

 arbejdsskade.
Erstatning for tab af erhvervsevne efter lov om forsikring mod  

 følger af arbejdsskade vil kun blive ydet for den del af erhvervsevnetabet,  

 der skyldes discusprolapsen.
Efter erstatningsansvarsloven kan erstatningen kun nedsættes, hvis de  

 forudbestående eller konkurrende lidelser allerede havde ført til en  

 nedsættelse af erhvervsevnen på skadetidspunktet, eller hvis det må antages,  

 at de forudbestående eller konkurrerende lidelser under alle omstændigheder  

 ville have medført et erhvervsevnetab.
I ovenstående eksempel betyder det, at  

 erstatningen ikke kan nedsættes på grund af de tidligere ryggener, hvis ikke  

 ryggenerne tidligere har været arbejdshindrende.
 I praksis betyder dette, at erhvervsevnetabet fastsat efter  

 erstatningsansvarsloven kan være højere, end erhvervsevnetabet fastsat efter  

 lov om forsikring mod følger af arbejdsskade.
 Erstatning for tab af erhvervsevne ydes efter begge love kun for  

 erhvervsevnetab på mellem 15 og 100%. Erstatningen beregnes på grundlag af  

 skadelidtes årsløn i det år, der går forud for skaden. Årslønnen efter lov om  

 forsikring mod følger af arbejdsskade kan for tiden højst sættes til  

 288.000,- kr.; efter erstatningsansvarsloven kan årslønnen højst sættes til  

 501.000,- kr.
Erstatningen efter erstatningsansvarsloven nedsættes, hvis skadelidte var  

 fyldt 56 år, da skaden skete.
Skadelidtes alder har også indflydelse på  

 fastsættelsen af erstatningen efter lov om forsikring mod følger af  

 arbejdsskade, idet erstatningsberegningen tager udgangspunkt i skadelidtes  

 indtjening frem til det fyldte 67. år G.
OVERGANGSBELØB VED DØDSFALD, BEGRAVELSESUDGIFTER.
Hvis en arbejdsskade medfører døden, har en efterladt enke eller samlever  

 under visse betingelser ret til et overgangsbeløb, der for tiden udgør  

 91.000,- kr.
Beløbet skal dække de uforudsete udgifter, der opstår i  

 forbindelse med et dødsfald, herunder begravelsesudgifter.
Reglen om  

 overgangsbeløb findes i lov om forsikring mod følger af arbejdsskade § 35.
Overgangsbeløb ydes ikke efter erstatningsansvarsloven.
Efter lovens § 12  

 ydes der alene erstatning for rimelige begravelsesudgifter.
H.
FORSØRGERTABSERSTATNING Forsørgertabserstatning ydes efter begge love til både ægtefælle eller  

 samlever og børn.
Erstatningen til ægtefælle/samlever udbetales efter lov om forsikring mod  

 følger af arbejdsskade § 36 som en løbende ydelse, der udgør 30% af afdødes  

 årsløn.
Der kan højst fastsættes løbende ydelse for 10 år ad gangen.
Efter erstatningsansvarsloven § 13 udbetales et beløb svarende til 30% af  

 den erstatning afdøde kunne have opnået ved fuldstændigt tab af  

 erhvervsevnen.
Der udbetales dog mindst 322.000 kr.
Det er en betingelse efter lov om forsikring mod følger af arbejdsskade,  

 at afdøde rent faktisk forsørgede den efterladte; det vil sige, at den  

 efterladte var afhængig af afdødes indtægt.
Herudover opstilles en række  

 andre kriterier for tilkendelse af forsørgertabserstatning, der ikke skal  

 gennemgås nærmere her.
 Efter erstatningsansvarsloven stilles der krav om faktisk eller retlig  

 forsørgelse; det vil sige at levede man i et ægteskab eller et  

 ægteskabslignende forhold, har den efterladte ret til erstatning, uanset om  

 den efterladte var afhængig af afdødes indtægt eller ej.
Erstatningen til børn udgør efter lov om forsikring mod følger af  

 arbejdsskade § 37 10% af afdødes årsløn.
Erstatningen udbetales som en  

 løbende ydelse frem til barnet fylder 18 år, eller under særlige  

 omstændigheder til barnet fylder 21 år.
 Efter erstatningsansvarsloven § 14 fastsættes erstatningen til efterladte  

 børn som det beløb, der svarer til summen af de underholdsbidrag afdøde kunne  

 være pålagt at betale til barnet på skadetidspunktet.
I.
TORT Der ydes ikke godtgørelse for tort efter lov om forsikring mod følger af  

 arbejdsskade.
Godtgørelse for tort ydes efter erstatningsansvarsloven § 26, hvis  

 skadelidte har været udsat for en retsstridig krænkelse af sin frihed, fred,  

 ære eller person.
Der skal være tale om en krænkelse af en vis grovhed.
3. STATIONÆRTIDSPUNKTET Stationærtidspunktet er det tidspunkt efter skaden, hvor der ikke kan  

 forventes nogen yderligere forbedring af helbredstilstanden.
 Stationærtidspunktet har ingen betydning i forbindelse med  

 arbejdsskadesager.
 I forbindelse med sager efter erstatningsansvarsloven har  

 stationærtidspunktet betydning ved udmålingen af erstatning for tabt  

 arbejdsfortjeneste og godtgørelse for svie og smerte, idet disse to ydelser  

 som hovedregel udbetales frem til stationærtidspunktet.
4. ARBEJDSSKADESTYRELSENS AFGØRELSER OG VEJLEDENDE  

 UDTALELSER Arbejdsskadestyrelsen afgør sager efter lov om forsikring mod følger af  

 arbejdsskade; afgørelserne kan ankes til Den Sociale Ankestyrelse.
Arbejdsskadestyrelsen kan alene afgive en vejledende udtalelse om varigt  

 men, erhvervsevnetab og stationærtidspunktet efter erstatningsansvarsloven.  

 En vejledende udtalelse kan ikke ankes; den bruges som en hjælp for parterne  

 til at afgøre en sag efter erstatningsansvarsloven.
I følge § 10 i  

 erstatningsansvarsloven kan enhver af parterne i en sag efter  

 erstatningsansvarsloven indhente en udtalelse om mengraden og  

 erhvervsevnetabsprocenten i Arbejdsskadestyrelsen.
Arbejdsskadestyrelsen  

 opkræver et gebyr på 3.800,- kr for at afgive en vejledende udtalelse.
BILAG Oversigt over forskellene mellem lovene LOV OM FORSIKRING MOD FØLGER AF ARBEJDSSKADE:
A.
Tabt arbejdsfortjeneste Ingen erstatning B.
Behandling m.m.
Efter regning C.
Andet tab Ingen erstatning D.
Svie og smerte Ingen erstatning E.
Varigt men Ved varigt men på 5% el. derover: 3.500 kr. pr. procent.
Nedsættes efter  

 det fyldte 60. år.
F.
Tab af erhvervsevne Udregnes på grundlag af årslønnen på skadetidspunktet, der maksimalt kan  

 fastsættes til 288.000 kr.
Den højeste erstatning udgør 4/5 af årslønnen.
G.
Overgangsbeløb 91.000, kr.
H.
Forsørgertabserstatning Til ægtefælle mv.:
30% af afdødes årsløn på skadetidspunktet. Årslønnen kan maksimalt  

 fastsættes til 288.000 kr.
Beløbet udbetales som en løbende ydelse i en  

 periode på max. 10 år Til børn:
10% udregnet som ovenfor.
Udbetales som en løbende ydelse til barnet  

 fylder 18 år.
I.
Tort Ingen erstatning ERSTATNINGSANSVARSLOVEN:
 Det faktiske dokumenterede tab erstattes frem til arbejdet genoptages el.  

 tilstanden er stationær.
Efter regning Dokumenteret tab erstattes 140 kr. pr. sengeliggende dag, 70 kr. pr. oppegående sygedag.
Maksimalt  

 21.500,- kr.
Ved varigt men på 5% el. derover: 2.865 kr. pr. procent.
Nedsættes efter  

 det fyldte 60. år.
 Udregnes på grundlag af årslønnen på skadetidspunktet, der maksimalt kan  

 fastsættes til 501.000 kr.
 Der ydes ikke overgangsbeløb, men derimod erstatning for rimelige  

 begravelsesudgifter efter regning.
 Til ægtefælle mv.:
30% af den erstatning afdøde kunne have opnået ved fuld erstatning for tab  

 af erhvervsevne.
Mindst 322.000,- kr.
 Til børn:
 Et beløb svarende til summen af de beløb, afdøde kunne være pålagt at  

 betale i underholdsbidrag til barnet på skadetidspunktet.
Beløbet fastsættes skønsmæssigt KOMMENTARER TIL OVERSIGTEN Alle beløb er pr. 1. april 1993.
Erstatning og godtgørelse efter lov om forsikring mod følger af  

 arbejdsskade forrentes ikke, og beregnes efter forholdene på  

 afgørelsestidspunktet, idet erstatning for tab af erhvervsevne beregnet ud  

 fra årslønnen på skadetidspunktet, fremskrives til forholdene på  

 afgørelsestidspunktet.
Erstatning og godtgørelse efter  

 erstatningsansvarsloven forrentes fra skadetidspunktet med diskontoen + 5%,  

 og beregnes efter forholdene på skadetidspunktet.
Erstatning for tab af erhvervsevne og forsørgertabserstatning udbetales i  

 princippet som en løbende månedlig ydelse efter lov om forsikring mod følger  

 af arbejdsskade.
Alle ydelser efter erstatningsansvarsloven er kapitalbeløb.
