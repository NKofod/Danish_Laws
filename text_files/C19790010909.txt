1. Ved lov nr. 235 af 8. juni 1979 om midlertidig  

 offentlig støtte til almennyttigt boligbyggeri og statsstøttede kollegier er  

 i kapitel 3 givet regler om støtte med det formål at rette økonomien op for  

 visse kollegier, opført med statsstøtte.
Dette indebærer samtidig, at de  

 hidtidige 1-årige støtteordninger i form af årlige huslejelån m. v. afløses  

 af et mere permanent system.
 2. Hovedindholdet i de nye regler er følgende:
a.
Støtte i 1979 een gang for alle til hel eller delvis afvikling af  

 væsentlige opsamlede underskud pr. 31. december 1978. Midlerne tilvejebringes  

 af staten, kommunen og vedkommende realkreditinstitut.
Der henvises til  

 boligstyrelsens bekendtgørelse nr. 282 af 22. juni 1979 (bilag 1 til dette  

 cirkulære).
 b. Årlig støtte i form at driftssikring fra og med 1979 til de kollegier,  

 som ikke kan dække nødvendige driftsudgifter, herunder beløb til henlæggelser  

 og prioritetsydelser, med den leje, som efter loven er fastsat som rimelig  

 under hensyn til beliggenhed, størrelse, kvalitet, indretning og udstyr samt  

 i forhold til de uddannelsessøgendes gennemsnitlige betalingsevne.
 Driftssikringen aftrappes hvert år således, at lejestigningen som følge  

 heraf ikke vil blive mere end 75 pct. af stigningerne i det almindelige  

 prisniveau eller af stigningerne i den maksimale stipendieydelse fra Statens  

 Uddannelsesstøtte, såfremt denne måtte være lavere.
 Af driftssikringen betaler staten 2/3 og kommunen 1/3.
c.
Udligningsordningen, jfr. boligministeriets bekendtgørelse nr. 473 af  

 18. september 1974 om huslejeudligning i boliger for unge under uddannelse,  

 ophæves, således at pligten til at betale bidrag bortfalder med virkning fra  

 1. juli 1979. Ved nyordningen fritages 37 kollegier med tilsammen ca. 7000  

 værelsesenheder for at betale udligningsbidrag.
Fritagelse for betaling af  

 bidrag må dog ikke medføre lejenedsættelser, men skal helt eller delvis gå  

 til opretning og eventuel modernisering af bygningerne, nødvendige  

 henlæggelser og lignende.
Der henvises til boligstyrelsens bekendtgørelse nr.  

 283 af 22. juni 1979 (bilag 2 til dette cirkulære).
d.
Det har hidtil været en betingelse for bevilling af huslejelån, at  

 kollegiet blev fritaget for betaling af grundskyld til kommune og amtskommune  

 eller modtog anden tilsvarende støtte fra kommunerne.
Denne ordning udvides  

 nu til at omfatte samtlige kollegier, opført med statsstøtte siden 1946, og  

 gøres samtidig permanent.
e.
Støtte kan ikke ydes, før kollegiebestyrelserne er sammensat efter § 67  

 i lov om boligbyggeri, jfr. nu kapitel 1 i boligstyrelsens bekendtgørelse nr.  

 170 af 20. april 1979 om statsstøttede kollegier, dvs. såvidt muligt med en  

 repræsentation fra ungdommen, uddannelsesinstitutionerne og kommunerne med en  

 tredjedel til hver.
 3. De støtteberettigede kollegier vil blive udvalgt  

 blandt dem, der er opført efter 1. april 1946 med statsstøtte efter følgende  

 byggestøtte-, kollegiestøtte- eller boligbyggerilove:
 Lov nr. 235 af 30. april 1946 om byggeri med offentlig støtte med senere  

 ændringer.
 Lov nr. 107 af 14. april 1955 om byggeri med offentlig støtte.
 Lov nr. 356 af 27. december 1958 om boligbyggeri med senere ændringer.
 Lov nr. 250 af 7. juni 1963 om støtte til tilvejebringelse af kollegier  

 for unge under uddannelse.
 Lov nr. 238 af 8. juni 1966 om støtte til tilvejebringelse af kollegier  

 med senere ændringer.
 Lov nr. 268 af 9. juni 1971 om ændring af lov om boligbyggeri og senere  

 boligbyggerilove, jfr. lovbekendtgørelse nr. 371 af 21. juli 1978.
 Støtte til afvikling af væsentlige opsamlede underskud.
4. Statslån efter lovens § 10 kan i finansåret 1979  

 ydes til hel eller delvis dækning af væsentlige opsamlede underskud.
Om  

 opgørelsen heraf henvises til punkt 7.
Statslån vil blive betinget af, at der også tilvejebringes beløb som lån  

 fra vedkommende kommune og som lån eller tilskud fra det eller de  

 realkreditinstitutter, som har ydet lån til ejendommens opførelse.
Det er  

 forudsat, at kommunens og realkreditinstitutternes støtte tilsammen udgør  

 mindst 2/3 af den samlede, nødvendige kapitaltilførsel.
5. Der vil ikke blive ydet støtte til  

 kollegieinstitutioner, som har en rimelig mulighed for afvikling af opsamlede  

 underskud over en kortere årrække.
Dette vil være tilfældet, når lejen ikke  

 under en sådan afvikling vil afvige fra det niveau for en »rimelig  

 leje«, der nævnes i punkt 11.
 6. Ansøgning på grundlag af en statusopgørelse skal  

 være modtaget i den kommune, hvori kollegiets ejendom er beliggende, inden  

 den 1. august 1979. Ansøgningen udfærdiges på en blanket, som er vedhæftet  

 nærværende cirkulære som bilag 3. Ansøgningen skal med kommunens bemærkninger  

 videresendes til boligstyrelsen inden den 1. september 1979.
 Blankettens oplysning om etageareal og antal værelsesenheder skal  

 afstemmes med boligstyrelsen før kommunens behandling af sagen.
7. Underskuddet, som opgøres pr. 31. december 1978,  

 skal være det reelle underskud.
Der kan f. eks. ikke medtages tab på  

 afhændelse af obligationer i forhold til bogførte værdier.
Såfremt tilskud  

 efter ejendommens ibrugtagelse til og med udgangen af 1978 - f. eks.  

 statslige kriselån, huslejelån og udligningslån - ikke allerede er  

 fratrukket, skal dette ske inden underskuddets opgørelse.
Det samme gælder,  

 såfremt kapitaltilskud eller driftsstøtte er ydet af andre, f. eks. af  

 Københavns Kommunes Kollegiefond.
8. I underskuddet kan i et vist omfang medtages  

 kompensation for de henlæggelser til hovedistandsættelse, fornyelse af  

 tekniske installationer, inventar og lignende, som det ikke har været muligt  

 hidtil at afholde over driften.
Særlige forudsætninger herom for tidligere  

 ydede statslige kriselån skal dog respekteres.
Endvidere kan undtagelsesvis medtages særligt påtrængende udgifter til  

 afhjælpning af bygnings-, installationsmæssige eller andre mangler ved  

 ejendommen.
Der vil blive taget hensyn til muligheden for at få disse  

 udgifter erstattet hos trediemand.
I særlige tilfælde vil boligstyrelsen for at imødegå en for brat  

 lejestigning i 1979 efter omstændighederne kunne tiltræde, at den rimelige  

 leje i forhold til beregning af driftssikring, jfr. punkt 11, først nås et  

 stykke ind i året, eventuelt ad flere gange.
Underskud på driften i 1979, som  

 vil følge heraf, vil tillige kunne medtages i statusopgørelsen.
 Kommunerne, der i forvejen fører tilsyn med kollegieinstitutionernes  

 drift, forudsættes at vurdere kapitalbehovet nøje og herunder foretage  

 bygningsteknisk vurdering af ejendommens tilstand og behovet for afhjælpning  

 af mangler.
9. På grundlag af en sammenlignende gennemgang af  

 ansøgningsmaterialet afgør boligstyrelsen om og i bekræftende fald med  

 hvilket beløb tilbud om statslån efter lovens § 10 vil kunne meddeles.
Det må  

 her erindres, at statens udgifter til både kapitaltilførsel og driftssikring,  

 jfr. punkt 13, skal holdes inden for de rammer, der i 1979 er afsat til  

 støtte til opførelse af nye boliger for unge under uddannelse m. fl.  

 Boligstyrelsen må derfor foretage en samlet vurdering af alle ansøgninger  

 under eet og - inden for de givne bevillingsrammer - foretage en fordeling af  

 midlerne, som ud fra fælles retningslinier tilgodeser behovene i størst  

 muligt omfang.
10. Lånene skal sikres ved pant i ejendommen.
Hvis  

 ikke andet aftales, forudsættes det, at lånene får prioritet i rækkefølgen:  

 lån fra realkreditinstituttet, kommunelån og statslån.
Statens og kommunernes  

 lån er rente- og afdragsfrie.
Lån fra realkreditinstitutternes reservefonde  

 ydes som annuitetslån.
De skal være rente- og afdragsfrie i højst 10 år,  

 derefter forrentes de med 6 pct. p.a. og afvikles med halvårlige ydelser over  

 højst 15 år.
Driftssikring 11. Driftssikring efter lovens §§ 13-17 kan ikke  

 ventes ydet, såfremt den nødvendige leje i 1979 for at opnå balance på  

 driften (balancelejen) ikke vil overstige 470-490 kr. månedlig for et  

 enkeltværelse i kollegier beliggende uden for hovedstadsområdet og 480-505  

 kr. i hovedstadsområdet.
For kollegielejligheder på 1 værelse er de  

 tilsvarende grænser - efter at maksimal boligsikring (uden børn) er trukket  

 fra - henholdsvis 525-550 kr. og 540-560 kr.
Driftssikringen er i første række tænkt som en fortsættelse og justering  

 af de hidtil ydede årlige huslejelån og udligningslån fra staten.
Derfor vil  

 alle de kollegier, som hidtil har modtaget denne støtte, kunne få  

 driftssikring.
 12. Ansøgning skal være modtaget i kommunen inden 1.  

 august 1979. Ansøgningen udfærdiges på en blanket, som følger med nærværende  

 cirkulære som bilag 4, og videresendes med kommunens bemærkninger til  

 boligstyrelsen inden den 1. september 1979.
13. Ved budgetteringen skal anvendes de  

 retningslinier, som er nævnt i punkt 42 i boligministeriets cirkulære af 2.  

 februar 1978 om statsstøttede kollegier og bilag 4 hertil, kaldet  

 »Statsstøttede kollegiers udgifter«.
Det forudsættes samtidig, at  

 enhver rimelig besparelsesmulighed er undersøgt.
Hvad særligt angår udgiften  

 til varme, må der særskilt redegøres herfor, såfremt denne overstiger 30 kr.  

 pr. m2 bruttoetageareal.
Det bemærkes, at de for loven forudsatte rammer til  

 driftssikring ikke har indbygget en ekstraordinær stigning i udgiften til  

 energiforsyning.
 Som besparelsesmuligheder kan nævnes frivillige ordninger, hvorefter  

 beboerne f. eks. varetager renholdelse af fællesarealer og pasning af  

 telefonomstilling.
Der skal medtages henlæggelse til en forsvarlig vedligeholdelse,  

 hovedistandsættelser og fornyelser af tekniske installationer, inventar og  

 lignende.
Da statens udgift skal holdes inden for rammerne til statsstøtte  

 til opførelse af nybyggeri for uddannelsessøgende m. fl., jfr. punkt 9, må  

 boligstyrelsen også her foretage en samlet vurdering og fordeling, der efter  

 fælles retningslinier tilgodeser behovene i det omfang, bevillingen strækker  

 til.
 14. Såfremt den foreslåede, af kommunen godkendte,  

 rimelige leje for 1979 ikke kan dække samtlige driftsudgifter efter  

 foranstående retningslinier, fastsættes denne leje endeligt af boligstyrelsen  

 i forbindelse med tilsagn om driftssikring.
 Driftssikring udbetales af kommunalbestyrelsen kvartalsvis bagud, første  

 gang den 1. oktober 1979 for januar, april og juli kvartaler.
 15. Ydelse af driftssikring vil kunne betinges af, at  

 kollegiet - så længe driftssikring ydes - fritages for afvikling af  

 eventuelle økonomiske forpligtelser over for det offentlige i form af  

 kommunale lån eller lignende, såfremt forudsætningerne for driftssikringen  

 forrykkes.
 Det vil endvidere være en betingelse for fortsat modtagelse af  

 driftssikring, at kommunen som tilsynsmyndighed påser, at de fremtidige  

 lejeforhøjelser vil være tilstrækkelige til at sikre en forsvarlig drift.
Aftrapning af driftssikring 16. Driftssikringen aftrappes hvert år pr. 1. januar,  

 første gang 1. januar 1980. Grundbeløbet (basisbeløbet), hvoraf aftrapningen  

 beregnes, er nettoudgiften i 1979 til prioritetsydelser, dvs.  

 prioritetsydelserne i 1979 fratrukket den i 1979 tildelte driftssikring.  

 Aftrapningen fastsættes til 3/4 af den procentvise stigning i  

 julireguleringspristallet, jfr. lov om beregning af reguleringspristallet,  

 eller stigning i den maksimale stipendieydelse fra Statens Uddannelsesstøtte,  

 idet den mindste procentvise stigning anvendes.
17. Til belysning af reglerne vises følgende eksempel,  

 der forudsætter prioritetsydelser i 1979 på 120 kr./m2, driftssikring i 1979  

 på 50 kr./m2, og at den procentvise stigning i reguleringspristallet er  

 mindre end den procentvise stigning i stipendier fra Statens  

 Uddannelsesstøtte.
Basisbeløbet bliver herefter 70 kr./m2. Stigningen i  

 reguleringspristallet fra juli 1978 til juli 1979 antages at være 6 pct. 3/4  

 af 6 pct. * 70 kr./m2 = 3,15 kr./m2. Driftssikringen i 1980 bliver i  

 eksemplet herefter 46,85 kr./m2.
 Er stigningen i reguleringspristallet fra juli 1979 til juli 1980 7 pct.,  

 aftrappes driftssikringen for 1981 med 3/4 af 7 pct. * 70 kr./m2 eller 3,70  

 kr./m2. Driftssikringen i 1981 kan i eksemplet opgøres til 43,15 kr./m2.
 Så snart reguleringspristallet for juli foreligger, kan driftssikringen -  

 såfremt den procentvise stigning i reguleringspristallet er mindre end den  

 tilsvarende stigning i den maksimale stipendieydelse fra Statens  

 Uddannelsesstøtte - for nærmest efterfølgende år fastsættes.
Undervisningsministeren fastsætter hvert år i februar de enkelte  

 stipendiesatser, der skal gælde for det kommende undervisningsår.
Når det  

 skal afgøres, hvilken procentvis ændring der skal anvendes ved reguleringen  

 af driftssikringen, skal stipendiesatsen fastsat i februar sammenholdes med Fælles bestemmelser for statsstøtten 18. Statsstøtte vil ikke blive bevilget eller  

 udbetaling heraf vil blive standset, såfremt forholdene på kollegiet giver  

 anledning hertil, f. eks. i tilfælde af huslejeboykot eller andre forhold,  

 der kan true kollegiets økonomi, og som derfor vil kunne forskertse støttens  

 formål.
Det påhviler kollegiebestyrelsen straks at afgive indberetning til  

 kommunen, såfremt sådanne forhold konstateres.
Efter § 14 i bekendtgørelse  

 nr. 170 af 20. april 1979 om statsstøttede kollegier skal kommunalbestyrelsen  

 endvidere uden ugrundet ophold afgive indberetning til boligstyrelsen,  

 såfremt der konstateres uregelmæssigheder af ikke uvæsentlig betydning ved  

 institutionens eller ejendommens drift, eller institutionen ikke kan opfylde  

 sine økonomiske forpligtelser.
 19. Driftssikring kan nedsættes eller bortfalde, alt  

 efter boligstyrelsens nærmere bestemmelse, såfremt kollegiets økonomi  

 forbedres eller ændrede forhold i øvrigt taler herfor, herunder at der  

 indtræder en stigning i det almindelige lejeniveau.
20. Det er en betingelse både for kapitaltilførsel og  

 driftssikring, at bestyrelsen for kollegieinstitutionen er sammensat efter de  

 regler, som er nævnt i § 67 i lov om boligbyggeri, jfr. pkt. 2 e ovenfor og  

 kapitel 1 i boligstyrelsens bekendtgørelse nr. 170 af 20. april 1979 om  

 statsstøttede kollegier.
I de tilfælde, hvor bestyrelsen ikke er sammensat  

 således, må kommunalbestyrelsen derfor hurtigst muligt træffe  

 foranstaltninger hertil.
Kommunal og amtskommunal grundskyld 21. Efter lovens § 12 skal vedkommende kommune og  

 amtskommune til kollegier, der er opført med støtte som nævnt i punkt 3,  

 hvert år yde et tilskud, der svarer til størrelsen af den kommunale og  

 amtskommunale grundskyld.
Tilskuddet ydes med virkning fra 1. januar 1979.  

 Det forudsættes, at der er tale om selvejende institutioner, der udelukkende  

 har til formål at stille boliger til rådighed for unge under uddannelse eller  

 andre unge med et særligt behov for en sådan bolig.
I stedet for tilskud kan  

 meddeles fritagelse for betaling af grundskyld efter loven om skat til  

 kommunerne af faste ejendomme, jfr. §§ 8 og 20 i lovbekendtgørelse nr. 432 af  

 22. august 1978. En sådan fritagelse kan dog ikke indgå i den udligning for  

 kommuner i hovedstadsområdet, som er foreskrevet i støttelovens § 1, stk. 4.
Administrative bestemmelser 22. Pantebrev for statens lån til delvis dækning af  

 underskud, jfr. punkt 9, udfærdiges af Kongeriget Danmarks Hypotekbank og  

 Finansforvaltning, der ved loven tillige er bemyndiget til at varetage den  

 kasse- og regnskabsmæssige forvaltning af statens andel i støtten.
Om  

 kollegier i hovedstadsområdet henvises til punkt 25.
23. Statens andel i driftssikring efter punkt 11  

 udbetales til kommunen af Kongeriget Danmarks Hypotekbank og  

 Finansforvaltning.
Opgørelse over kommunens udgift, for hvilken der ikke er  

 foreskrevet særskilt blanket, indsendes med underskrift af borgmesteren og  

 den ansvarlige leder af kommunens revision til Kongeriget Danmarks  

 Hypotekbank og Finansforvaltning, Landgreven 4, 1301 København K. inden den  

 15. januar efter udløbet af udbetalingsåret.
A conto udbetaling kvartalsvis  

 bagud kan finde sted med boligstyrelsens tilladelse.
For kommuner i  

 hovedstadsområdet henvises til punkt 25.
24. Aftrapning af driftssikringen pr. hvert års 1.  

 januar, første gang 1. januar 1980, beregnes i overensstemmelse med punkt 16  

 og 17 af Kongeriget Danmarks Hypotekbank og Finansforvaltning.
Resultatet af  

 beregningen skal meddeles kommunerne og kollegierne inden 15. september forud  

 for den pågældende januar.
 Aftrapningen for 1980 beregnes af boligstyrelsen i forbindelse med  

 fastsættelsen og udbetalingen af driftssikring for 1979.
25. Efter lovens § 1, stk. 4, skal halvdelen af lån  

 eller tilskud, som kommunerne i hovedstadsområdet yder, fordeles efter  

 reglerne i § 21, stk. 3, i lov om boligsikring.
Herefter fastsættes den  

 enkelte kommunes andel i forhold til kommunernes skattepligtige indkomster  

 for personer, således som disse indkomster er opgjort i henhold til  

 lovgivningen om kommunal udligning i indkomståret forud for det finansår,  

 fordelingen vedrører.
Fordelingen foretages af Kongeriget Danmarks Hypotekbank og  

 Finansforvaltning, der samtidig tilvejebringer de nødvendige oplysninger om  

 de skattepligtige indkomster i de enkelte kommuner.
Resultatet af fordelingen  

 indgår så vidt muligt i den endelige afregning med den enkelte kommune, og  

 sker på grundlag af den opgørelse fra kommunen, som er nævnt i punkt 23.  

 Beregning af kommunens andel i lån til delvis dækning af underskud beregnes  

 af Kongeriget Danmarks Hypotekbank og Finansforvaltning forud for betaling af  

 statens lån, jfr. punkt 22.
Boligstyrelsen, den 26. juni 1979 AXEL G.
POULSEN /Jørgen Volsing Bilag 1 Bekendtgørelse nr. 282 af 22. juni 1979 om opgørelse af visse  

 statsstøttede kollegiers kapitalbehov pr. 31. december 1978.
 (Udelades her).
Bilag 2 Bekendtgørelse nr. 283 af 22. juni 1979 om ophævelse af huslejeudligning i  

 boliger for inge under uddannelse.
 (Udelades her).
 Bilag 3 og 4 udelades her.
