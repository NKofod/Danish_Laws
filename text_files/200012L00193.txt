Fremsat den 21. marts 2001 af IT- og  

 forskningsministeren (Birte Weiss) Forslag til Lov om ændring af lov om  

 Forskningscentret ved Hørsholm (Revision af formålsbestemmelse m.v.) § 1 I lov nr. 84 af 8. marts 1978 om Forskningscentret ved Hørsholm  

 foretages følgende ændringer:
 1. I § 1 indsættes efter stk. 1 som nyt  

 stykke:
 »Stk. 2. Forskningscentret kan endvidere alene eller i  

 samarbejde med andre institutioner eller virksomheder udføre eller  

 deltage i udførelse af andre aktiviteter, som af bestyrelsen  

 skønnes hensigtsmæssige og egnede med henblik på  

 opnåelse af Forskningscentrets målsætninger, jf.  

 stk. 1og vedtægterne for Forskningscentret«.
 Stk. 2 og 3 bliver herefter stk. 3 og 4.
 2. § 1, stk. 4, der bliver stk. 5, affattes  

 således:
 »Stk. 5. IT- og forskningsministeren godkender  

 Forskningscentrets vedtægter efter indstilling fra bestyrelsen«.
 3. § 2, stk. 3 og 4, ophæves og i stedet  

 indsættes:
 »Stk. 3. Forskningscentrets årsregnskab udarbejdes af  

 bestyrelsen og forelægges med revisionens bemærkninger IT- og  

 forskningsministeren til godkendelse.
 Stk. 4. Forskningscentrets regnskabsår er  

 kalenderåret. Årsregnskabet udarbejdes efter  

 årsregnskabslovens principper.
Stk. 5. Forskningscentrets regnskaber revideres i henhold til  

 lov om revisionen af statens regnskaber m.m.« 4. § 4, stk. 1, affattes således:
 »Midler til Forskningscentrets drift tilvejebringes gennem  

 betaling for udlejning af centrets grundarealer, egne bygninger og  

 anlæg, for særlige tjenesteydelser fra centret til institutter og  

 virksomheder på centrets arealer samt for indtægter fra driften  

 af aktiviteter efter § 1, stk. 2.Til dækning af  

 driftsudgifterne kan endvidere anvendes private tilskud m.v.«.
 5. § 4, stk. 2, 2. pkt., ophæves.
 6. Efter § 5 indsættes:
»§ 5 a.
Forslag om revision af loven  

 fremsættes for Folketinget senest i folketingsåret  

 2008-2009«.
§ 2 Loven træder i kraft den 1. juli 2001.
Bemærkninger til lovforslaget Almindelige bemærkninger Omstillingen af det danske samfund til en mere  

 videnbaseret økonomi forudsætter et tættere samspil mellem  

 den offentlige forskning og erhvervslivet og gunstige vilkår for  

 etablering af nye teknologivirksomheder.
Der stilles således i dag  

 større krav til synergien mellem udviklingen og det danske  

 forsknings-, udviklings-, og innovationssystem.
 Dette skal ses i sammenhæng med ønsket om i  

 den kommende årrække at give en høj prioritet til  

 investeringer, som understøtter overgangen til vidensamfundet, jf.  

 bl.a. regeringens nye investeringsredegørelse, »Investeringer i  

 Danmarks Fremtid«.
Regeringen ønsker derfor at sikre de bedst mulige  

 rammebetingelser for viden- og teknologispredning og innovation gennem  

 etablering af vækstmiljøer, hvor iværksættere,  

 forskere og andre interessenter kan fungere som inspiration for hinanden  

 på tværs af institutioner og sektorer.
Miljøerne skal dels  

 stimulere til at afprøve det kommercielle potentiale i nye ideer og  

 opfindelser og dels sikre et fagligt fællesskab i nær tilknytning  

 til forskning af en høj international standard.
Baggrunden for lovforslaget Baggrunden for lovforslaget er et ønske fra  

 Forskningscentret ved Hørsholm om et mere fleksibelt regelgrundlag,  

 der vil give bedre mulighed for at bidrage til arbejdet med at fremme en  

 videnbaseret erhvervsudvikling.
Det bestående lovgrundlag giver ikke i  

 dag Forskningscentret tilstrækkelige vide rammer til at opfylde denne  

 målsætning.
Forud for arbejdet med Lov nr. 84 af 8. marts 1978 om  

 Forskningscentret ved Hørsholm nedsatte den daværende  

 undervisningsminister et lovrevisionsudvalg.
Udvalget havde til opdrag at  

 vurdere, hvorvidt der var behov for at ændre det hidtidige lovgrundlag  

 og i givet fald komme med anbefalinger til ændringer. Én af  

 udvalgets anbefalinger var, at Forskningscentrets formål burde udvides,  

 sådan at man sikrede Forskningscentret bedst mulige midler til at  

 opfylde det overordnede mål at »tjene den erhvervsmæssige  

 udvikling på den for samfundet bedste måde«, jf. almindelige  

 bemærkninger til lov nr. 84 af 8. marts 1978 om Forskningscentret ved  

 Hørsholm, jf.
Folketingstidende 1977-78, Tillæg A, side. 1880.  

 Der var således ikke tale om at ændre det overordnede sigte, at  

 Forskningscentret skulle arbejde for at fremme den tekniske og  

 erhvervsmæssige udvikling, jf. almindelige bemærkninger til lov  

 nr. 99 af 17. marts 1971 om Forskningscentret ved Hørsholm, jf.  

 Folketingstidende 1970-71, Tillæg A, side 1202f.
Udvalgets anbefaling  

 blev i loven konkret udmøntet i en udvidelse af Forskningscentrets  

 formål samt i en præcisering af formålet til, at centret  

 skulle understøtte den samfundsgavnlige virkning af forskningen gennem  

 udlejning af arealer og bygninger på arealerne ved Hørsholm til  

 offentlige og private forskningsrelaterede institutioner m.v.
En tilsvarende situation som i 1970'erne gør sig  

 gældende i dag.
Der sigtes således ikke med lovforslaget mod en  

 ændring af Forskningscentret ved Hørsholms overordnede  

 målsætninger.
Lovforslaget sigter alene på at give  

 Forskningscentret de tidssvarende midler til at facilitere forskning,  

 innovation og erhvervsudvikling.
Det vurderes, at tiden er løbet fra  

 det nuværende lovgrundlag.
Som loven er udformet i dag, kan Forskningscentret kun  

 drive sin virksomhed fra arealerne ved Hørsholm.
Dette var baseret  

 på den daværende forudsætning om, at man derigennem kunne  

 arbejde henimod at skabe et miljø af erhvervsorienterede  

 forskningsinstitutter, »Indstilling fra udvalget vedrørende revision  

 af loven om Forskningscentret ved Hørsholm«, marts 1977, side 24f.  

 Begrænsningen har som konsekvens, at Forskningscentret ikke har  

 optimale muligheder for at deltage i regeringsinitiativer på  

 innovations-,udviklings-, og forskningsområdet.
Det ligger  

 således ikke umiddelbart inden for Forskningscentrets nuværende  

 formål fx at forestå driften af forskerparker og  

 innovationsmiljøer.
Lovforslaget sigter derfor også mod at give  

 Forskningscentret en større fleksibilitet i relation til den  

 fremtidige forskerpark- og innovationsmiljøstruktur.
Ønsket om en lovændring er aktualiseret af,  

 at Forskningscentret skal have mulighed for at byde på  

 Erhvervsministeriets kommende udbud af finansieringen, opførslen og  

 driften vedrørende den bioteknologiske forskerpark i tilknytning til  

 Biotech Innovation & Research Centre (BRIC). Det vurderes, at det er  

 driften, som Forskningscentret vil kunne varetage.
Denne opgave forventes  

 udbudt i forsommeren 2001 med frist for afgivelse af bud i efteråret  

 2001. Tilsvarende vil Erhvervsministeriet i marts 2001 udbyde opgaverne  

 vedrørende IT-forskerparken i tilknytning til IT-højskolen.
 Det er således forventningen, at lovforslaget vil  

 give Forskningscentret ved Hørsholm en større fleksibilitet,  

 både i relation til Forskningscentrets selvstændige virksomhed og  

 også i relation til den fremtidige forskerparkstruktur.
 Administrative og økonomiske konsekvenser for stat, amtskommuner  

 og kommuner.
 Lovforslaget indeholder ikke administrative eller  

 økonomiske konsekvenser for stat, amtskommuner og kommuner.
I forbindelse med lovforslaget vil der blive  

 iværksat et udvalgsarbejde om centrets organisering.
Udvalget vil  

 bestå af repræsentanter for IT- og Forskningsministeriet  

 (formand), Forskningscentret ved Hørsholm, Finansministeriet og  

 Erhvervsministeriet.
 Administrative og økonomiske konsekvenser for erhvervslivet.
Lovforslaget forventes at få en positiv effekt for  

 erhvervsudviklingen.
Forskningscentret vil med det ændrede  

 regelgrundlag i højere grad end hidtil kunne indgå som aktiv  

 medspiller i opbygningen af et sammenhængende net af forskerparker og  

 innovationsmiljøer til støtte for innovative  

 iværksættere og etablering af nye vækstvirksomheder.
 Miljømæssige konsekvenser.
 Lovforslaget indeholder ikke miljømæssige  

 konsekvenser.
 Forholdet til EU-retten.
Lovforslaget kan indebære statsstøtte i  

 EU-rettens forstand, men vil blive administreret efter de minimis reglerne,  

 jf.
Kommissions forordning (EF) nr. 69/2001 af 12. januar 2001.
 Høring.
 Fortegnelse over hørte myndigheder m.v. er medtaget  

 som bilag 1.
 Vurdering af konsekvenser af  

 lovforslaget.
Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Erhvervslivet vil i højere grad end hidtil kunne  

 indgå i et samarbejde med forskningscentret i opbygningen af  

 forskerparker og innovationsmiljøer.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget kan indebære statsstøtte i EU-rettens  

 forstand, men vil blive administreret efter de minimis reglerne, jf.  

 Kommissions forordning (EF) nr. 69/2001 af 12. januar 2001.
Bemærkninger til de enkelte  

 bestemmelser Til § 1 Til nr. 1 Forslaget indebærer, at Forskningscentret får  

 en udvidet adgang til fx at investere sine frie midler i forskerparker og  

 innovationsmiljøer i Hovedstadsregionen.
Adgangen til at forestå  

 driften af forskerparker og innovationsmiljøer skal dog ses i  

 sammenhæng med formålsbestemmelsen i stk. 1. Det betyder, at  

 Forskningscentret får adgang til at investere sine frie midler under  

 forudsætning af, at investeringerne ligger inden for centrets  

 formål, som det følger af loven og vedtægterne for  

 Forskningscentret.
Eksempelvis vil Forskningscentret få mulighed for at  

 byde på Erhvervsministeriets kommende udbud af finansieringen,  

 opførslen og driften vedrørende den bioteknologiske forskerpark  

 i tilknytning til Biotech Innovation & Research Centre (BRIC). Det  

 vurderes, at det er driften, som Forskningscentret vil kunne varetage.
Denne  

 opgave forventes udbudt i forsommeren 2001 med frist for afgivelse af bud i  

 efteråret 2001. En anden mulighed er, at Forskningscentret kan formidle  

 praktikophold m.v. for studerende fra Danmarks Tekniske Universitet (DTU),  

 som foreslået af DTU i dets høringssvar over lovforslaget.
Til nr. 2 I den gældende lov bemyndiges ministeren til at  

 fastsætte de nærmere regler for Forskningscentrets virksomhed.  

 Bestemmelsen foreslås ændret, sådan at initiativretten ved  

 udarbejdelsen af centrets vedtægter ligger hos bestyrelsen, men at  

 vedtægterne fortsat skal godkendes af IT- og forskningsministeren.  

 Vedtægterne vil opstille rammerne for Forskningscentrets virksomhed  

 efter lovforslagets nr. 1. Dette svarer til sædvanlig praksis for  

 selvejende institutioner.
Til nr. 3 Bestemmelsen i § 2, stk. 3, hvorefter ministeriet  

 hvert år godkender Forskningscentrets budget foreslås  

 ophævet, idet det må forudsættes, at det er bestyrelsen for  

 en selvejende institution, der bærer det overordnede ansvar for  

 institutionens budget.
Der sigtes således mod på dette punkt at  

 bringe Forskningscentret på linie med praksis for andre selvejende  

 institutioner.
Dette understøttes yderligere af, at Forskningscentret  

 ikke modtager finanslovsmidler.
 Rigsrevisionen har i sit høringssvar  

 foreslået, at der i loven indarbejdes bestemmelser om, hvem der er  

 ansvarlig for udarbejdelsen af Forskningscentrets årsregnskab, efter  

 hvilke principper årsregnskabet skal udarbejdes, og hvem der har  

 kompetencen til at godkende regnskabet.
 Med henvisning hertil foreslås det, at bestyrelsen  

 er ansvarlig for udarbejdelse af årsregnskab, og at regnskabet herefter  

 forelægges IT- og forskningsministeren til godkendelse med revisionens  

 bemærkninger.
 Det præciseres i § 2, stk. 4, at  

 årsregnskabet følger kalenderåret, og at  

 årsregnskabslovens principper skal følges ved udarbejdelse af  

 regnskabet.
 Forskningscentret revideres i dag som en statsinstitution.  

 Begrundelsen for ændringsforslaget er, at centret har ønsket, at  

 det fremover bliver revideret som andre selvejende institutioner med mulighed  

 for en intern revision i kombination med Rigsrevisionen.
 Formuleringen af bestemmelsen giver rigsrevisor mulighed  

 for at indgå en sådan aftale efter § 9 i lov om revisionen  

 af statens regnskaber m.m.
Til nr. 4 Som følge af centrets udvidede  

 formålsbestemmelse er forventningen, at der også vil opnås  

 indtægter fra disse nye aktiviteter. Ændringen af § 4,  

 stk. 1, er en konsekvens heraf.
Til nr. 5 På tidspunktet for lov nr. 84 af 8. marts 1978  

 fremsættelse var der i de gældende regler i lov om  

 realkreditinstitutter, lovbekendtgørelse nr. 233 af 25. maj 1977,  

 § 9, stk. 2, fastsat begrænsninger i låneadgangen for  

 selvejende institutioner, hvor staten havde en væsentlig indflydelse  

 på ejendommens anvendelse og drift.
Boligministeriet tiltrådte i  

 forbindelse med lovens fremsættelse, at der blev fastsat en  

 særlig undtagelse fra denne bestemmelse i realkreditloven.
Den  

 undtagelse fra belåningsforbudet er ikke længere aktuel, idet der  

 i den nu gældende realkreditlov, jf. lovbekendtgørelse nr. 738  

 af 4. august 2000, som senest ændret ved § 3 i lov nr. 1327 af 20.  

 december 2000, er mulighed for centret at optage realkreditlån.
 Det følger af bestemmelsen i § 4, stk. 2,  

 at der ikke kan optages lån i centrets faste ejendomme med henblik  

 på investeringer i andre forskerparker eller innovationsmiljøer  

 end i forbindelse med Forskningscentret ved Hørsholm.
Til nr. 6 Det forventes, at forskningscentrets arealer i  

 Hørsholm vil være udbygget inden for en 10- årig periode.  

 Derfor foreslås det, at loven om centret bliver taget op til revision,  

 når centret er næsten ved at være udbygget.
Der skal  

 på det tidspunkt tages stilling til centrets fremtidige profil,  

 når kerneopgaven med udbygning af forskerparken på de  

 nuværende arealer ved Hørsholm er opfyldt.
Til § 2 Loven træder i kraft den 1. juli 2001. Lovforslaget  

 er aktualiseret af, at Forskningscentret skal have mulighed for at kunne byde  

 ind på Erhvervsministeriets udbud af opgaverne vedrørende den  

 bioteknologiske forskerpark.
Da opgaverne forventes at blive udbudt i  

 forsommeren 2001 med frist for afgivelse af tilbud i efteråret 2001,  

 foreslås et tidspunkt for lovens ikrafttræden, som sikrer  

 Forskningscentrets mulighed for at kunne afgive bud.
Bilag 1 Høringsliste Arbejdsministeriet By- og Boligministeriet Erhvervsministeriet Finansministeriet Forsvarsministeriet Indenrigsministeriet Justitsministeriet Kirkeministeriet Kulturministeriet Miljø- og Energiministeriet Ministeriet for Fødevarer, Landbrug og Fiskeri Skatteministeriet Socialministeriet Statsministeriet Sundhedsministeriet Trafikministeriet Udenrigsministeriet Undervisningsministeriet Økonomiministeriet Rigsrevisionen Danmarks Tekniske Universitet Forskningscentret ved Hørsholm Lejerkomiteen ved Forskningscenter Hørsholm Dansk Industri Akademiet for de Tekniske Videnskaber Statens Teknisk-Videnskabelige Forskningsråd Erhvervsfremme Styrelsen Arbejderbevægelsens Erhvervsråd Frederiksborg Amt Hovedstadens Udviklingsråd Bilag 2 Lovforslaget sammenholdt med gældende lov Gældende formulering Lovforslaget § 1 I lov nr. 84 af 8. marts 1978 om Forskningscentret ved Hørsholm,  

 foretages følgende ændringer:
 § 1. Med det formål at fremme den tekniske og  

 erhvervsmæssige udvikling og dennes gavnlige indflydelse på  

 levevilkårene kan Forskningscentret ved Hørsholm udleje arealer  

 og bygninger på arealerne til offentlige og private institutter,  

 organisationer og virksomheder til forskning og udvikling eller formidling af  

 resultater heraf og i forbindelse hermed en begrænset produktion.
 1. I § 1 indsættes efter stk. 1 som nyt  

 stykke:
 »Stk. 2. Forskningscentret kan endvidere   alene eller i  

 samarbejde med andre institutioner eller virksomheder   udføre eller  

 deltage i udførelse af andre aktiviteter, som af bestyrelsen  

 skønnes hensigtsmæssige og egnede med henblik på  

 opnåelse af Forskningscentrets målsætninger, jf.  

 stk. 1, og vedtægterne for Forskningscentret«.
 Stk. 2   3 bliver herefter stk. 3   4.
 Stk. 2. De grundarealer og bygninger, som staten i henhold til  

 lov nr. 99 af 17. marts 1971 har stillet til rådighed for  

 Forskningscentret, overdrages til den selvejende institution  

 Forskningscentret ved Hørsholm for et beløb svarende til  

 anskaffelsesværdien, idet der samtidig ydes institutionen et rente- og  

 afdragsfrit lån til dækning af beløbet.  

 Undervisningsministeren fastsætter tidspunktet for overdragelsen.
 Stk. 3. Fra overdragelsen fra staten til Forskningscentret kan  

 undtages bygninger og anlæg, der drives af staten eller af en statslig  

 institution.
 Stk. 4. Undervisningsministeren fastsætter de  

 nærmere regler for Forskningscentrets virksomhed.
 2. § 1, stk. 4, der bliver stk. 5, affattes  

 således:
 »Stk. 5. IT- og forskningsministeren godkender  

 Forskningscentrets vedtægter efter indstilling fra bestyrelsen«.
 § 2. Forskningscentret ved Hørsholm er en selvejende  

 institution.
Stk. 2. Forskningscentret ledes af en bestyrelse på 5-7  

 medlemmer, som beskikkes af undervisningsministeren.
Bestyrelsen  

 sammensættes således, at der sikres repræsentation for det  

 offentlige, forskning og erhvervsliv.
 Stk. 3. Undervisningsministeriet godkender hvert år  

 Forskningscentrets budget.
 3. § 2, stk. 3 og 4, ophæves og i stedet  

 indsættes:
 Stk. 4. Forskningscentrets regnskaber revideres af  

 rigsrevisionen.
 »Stk. 3. Forskningscentrets årsregnskab  

 udarbejdes af bestyrelsen og forelægges med revisionens  

 bemærkninger IT- og forskningsministeren til godkendelse.
 Stk. 4. Forskningscentrets regnskabsår er  

 kalenderåret. Årsregnskabet udarbejdes efter  

 årsregnskabslovens principper.
Stk. 5. Forskningscentrets regnskaber revideres i henhold til  

 lov om revisionen af statens regnskaber m.m.« § 3. Forskningscentret kan på sine arealer opføre  

 bygninger og anlæg til fælles brug og til udlejning.
Lejere af  

 grundarealer kan opføre egne bygninger og anlæg i  

 overensstemmelse med de retningslinier, som bestyrelsen  

 fastsætter.
 4. § 4, stk. 1, affattes således:
»Midler til Forskningscentrets drift tilvejebringes gennem  

 betaling for udlejning af centrets grundarealer, egne bygninger og  

 anlæg, for særlige tjenesteydelser fra centret til institutter og  

 virksomheder på centrets arealer samt for indtægter fra driften  

 af aktiviteter efter § 1, stk. 2. Til dækning af  

 driftsudgifterne kan endvidere anvendes private tilskud m.v.« § 4. Midler til Forskningscentrets drift tilvejebringes gennem  

 betaling for udlejning af centrets grundarealer, egne bygninger og  

 anlæg samt for særlige tjenesteydelser fra centret til  

 institutter og virksomheder på centrets arealer.
Til dækning af  

 driftsudgifterne kan endvidere anvendes private tilskud m.v.
 5. § 4, stk. 2, 2. pkt., ophæves.
Stk. 2. Opførelse af bygninger og anlæg til  

 fælles brug eller udlejning finansieres af overskud ved driften af  

 centret samt af private og offentlige tilskud og lån.
Der kan uanset  

 bestemmelsen i § 9, stk. 2, i lov om realkreditinstitutter optages  

 realkreditlån til finansiering af dette byggeri.
Staten kan stille  

 garanti for lån, der optages såvel af Forskningscentret som af  

 lejere på centret til finansiering af bygge- eller  

 anlægsvirksomhed.
 § 5. Forskningscentret er ikke berettiget til at sælge  

 grundarealerne eller bygningerne.
 6. Efter § 5 indsættes:
»§ 5 a.
Forslag om revision af loven fremsættes for  

 Folketinget senest i folketingsåret 2008-2009«.
 § 6. Nedlægges Forskningscentret som selvejende  

 institution, overgår centrets arealer, egne bygninger og anlæg  

 samt formue i øvrigt til staten.
 § 7. Lov nr. 99 af 17. marts 1971 om Forskningscentret ved  

 Hørsholm ophæves.
§ 2 Loven træder i kraft den 1. juli 2001.
