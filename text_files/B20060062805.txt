Bekendtgørelse om aflønning  

 og befordringsudgifter m.v. i beskyttet beskæftigelse, særligt tilrettelagte  

 beskæftigelsesforløb og aktivitets- og samværstilbud I medfør af § 105, stk. 2, i lov nr. 573 af 24. juni  

 2005 om social service fastsættes:
Beskyttet beskæftigelse efter lovens § 103, stk.  

 1 § 1.  

  

 Kommunen skal fastsætte lønnen for personer i beskyttet beskæftigelse,  

 således  

 at personen i videst muligt omfang aflønnes efter indsats.
 Stk. 2.  

  

 Kommunen skal  

 fastsætte lønnen således:
 1)  

 	  

 Personer, der er i  

 beskæftigelse, får i videst muligt omfang løn efter indsats.
 2)  

 	  

 I tilfælde, hvor løn  

 efter indsats ikke er et egnet aflønningsgrundlag, anvendes timeløn efter en  

 arbejdsvurdering i det enkelte tilfælde.
 3)  

 	  

 I tilfælde, hvor en  

 person der på grund af betydelig nedsat funktionsevne kun kan yde en indsats,  

 som giver en meget beskeden indtjening, kan arbejdsdusør fastsættes til  

 mindst  

 5 pct. af den mindste overenskomstmæssige løn på det pågældende  

 arbejdsområde.
§ 2.  

  

 Personer, der udfører lønnet arbejde i beskyttet beskæftigelse, skal selv  

 afholde udgiften til daglig befordring til og fra virksomheden inden for en  

 afstand af 10 kilometer fra virksomheden.
Nødvendige befordringsudgifter  

 derudover skal afholdes af kommunen.
Kommunen skal kun afholde de nødvendige  

 udgifter,  

 der ligger inden for den billigste befordringsmulighed.
Særligt tilrettelagte beskæftigelsesforløb efter  

 § 103, stk. 2 § 3.  

  

 Kommunen  

 skal aflønne personer, som deltager i særligt tilrettelagte  

 beskæftigelsesforløb, og som ikke er omfattet af bestemmelserne om tilbud  

 efter  

 lov om en aktiv beskæftigelsesindsats, med en arbejdsdusør, der fastsættes af  

 kommunalbestyrelsen.
Aktivitets- og samværstilbud efter § 104 § 4.  

  

 Kommunen skal ikke udbetale løn eller anden form for vederlag til personer,  

 der  

 er visiteret til et aktivitets- og samværstilbud.
 § 5.  

  

 Kommunen skal afholde udgiften til befordring for personer med betydelig  

 nedsat  

 fysisk eller psykisk funktionsevne, der er visiteret til aktivitets- og  

 samværstilbud.
§ 6.  

  

 Kommunen kan beslutte, at personer, der er visiteret til aktivitets- og  

 samværstilbud, skal betale helt eller delvist for materialer, der ikke medgår  

 til en produktion.
Tilsvarende gælder vedrørende udflugter for de pågældende.
Ikrafttræden § 7.  

  

 Bekendtgørelsen træder i kraft den 1. januar 2007.
 Stk. 2.  

  

 Bekendtgørelse  

 nr. 337 af 10. juni 1998 om aflønning mv. og støtte til befordringsudgifter i  

 beskyttet beskæftigelse, særligt tilrettelagte beskæftigelsesforløb og i  

 aktivitets- og samværstilbud bortfalder.
