Fremsat den 22. oktober 2003 af  

 Jette Bergenholz Bautrup (S) og Sandy&nbsp  

 ;Brinck (S) Forslag til folketingsbeslutning om støtte til børn med psykisk syge forældre Folketinget pålægger regeringen at sikre, at de psykiatriske  

 afdelinger øjeblikkelig orienterer de sociale myndigheder, når det  

 konstateres,  

 at en patient har hjemmeboende børn.
Bemærkninger til forslaget Beslutningsforslaget er en genfremsættelse af  

 beslutningsforslag nr.
B 161 fra folketingsåret 2002-03.
Formålet med beslutningsforslaget er at sikre, at børn,  

 hvis forældre bliver behandlet for en psykisk lidelse på en psykiatrisk  

 afdeling, understøttes af de sociale myndigheder.
I dag er det ofte helt  

 tilfældigt  og uden for enhver kontrol  hvor disse børn befinder  

 sig under  

 forældrenes indlæggelse.
Der er således ingen hjælp til børn, der i forvejen  

 står i den vanskelige situation, at deres forældre har psykiske lidelser.
Det står klart, at det nuværende samarbejde mellem de  

 offentlige systemer, som har med psykisk syge at gøre, i alt for høj grad  

 overser de børn og unge, som bor hos forældre med en psykisk lidelse.
Den  

 gensidige information fra f.eks. voksenpsykiatrien til de sociale myndigheder  

 fungerer ikke ordentligt.
Eksempelvis har Den Psykiatriske Udrykningstjeneste  

 i  

 Københavns Kommune kunnet dokumentere, at hver fjerde udrykningstilfælde er  

 til  

 hjem, hvor en psykisk syg lever alene med et mindreårigt barn.
Kun sjældent  

 er  

 der etableret hjælpeforanstaltninger for dette barn.
 Der er behov for at etablere et fast, synligt, koordineret  

 og forudsigeligt samarbejde og procedurer mellem de offentlige instanser, som  

 på forskellig måde kommer i kontakt med børn og unge med psykisk syge  

 forældre.
Omfanget af problemet illustreres ved, at over en tredjedel  

 af de børn og unge i Københavns Kommune, som er anbragt uden for hjemmet,  

 primært er anbragt af den grund, at den forælder, de bor hos, er psykisk syg.  

 Der eksisterer ligeledes ingen  


  

 tilbud  

 i hovedstadsområdet, der henvender sig særligt til børn og unge med psykisk  

 syge forældre.
Desværre ses problemet at være gældende over hele landet.
 I nogle tilfælde, hvor forældre er blevet indlagt med  

 psykiske lidelser, er børnene blevet passet af naboer eller bekendte, og da  

 de  

 sociale myndigheder ingen viden har om problemet, er der heller ingen kontrol  

 med, hvorvidt der i disse pasningsfamilier er misbrug eller andre problemer,  

 der kan forværre barnets situation yderligere.
Børn og unge har andre behov end voksne pårørende.
De står  

 i et ganske særligt forhold til den voksne, som er psykisk syg.
For at sikre  

 kvalificeret støtte, oplysning og behandling er der brug for særlig  

 ekspertise  

 og indsigt i børns og unges udviklingsmæssige behov og symptomdannelse samt  

 en  

 særlig pædagogisk-psykologisk tilpasning af formidling, undervisning,  

 rådgivning og behandling.
Desuden er der behov for at etablere et forum for  

 samarbejde på tværs af de skel og barrierer, som eksisterer mellem de sociale  

 og de sundhedsmæssige myndigheder, et videncenter, som arbejder på tværs af  

 børne- og voksensektorerne, og som kan sikre en kvalificeret og frugtbar  

 service til målgruppen af børn og unge.
Børn og unge med psykisk syge forældre må forvente et  

 ganske særligt, professionelt samarbejde mellem de mennesker, der involveres  

 i  

 deres liv for at sikre dem omsorg og en mere tryg opvækst, når deres mor  

 eller  

 far er psykisk syg.
Tæt samarbejde og koordinering mellem myndighederne, som  

 er  

 involveret i barnets situation, er et vigtigt krav og en forudsætning for  

 succesfuld intervention.
Børn og unge af psykisk syge forældre er nemme at overse.
I  

 Norge kaldes de blandt behandlere for  

 »de  

 tavse børn  

 «,  

  

 for de laver ikke  

 problemer.
Udadtil er de ofte meget veltilpassede  

 »voksenbørn  

 «  

  

 , som i alle  

 deres gøremål forsøger at få en hverdag til at fungere på overfladen.
Denne  

 adfærd har til formål at dække over den kendsgerning, at deres mor eller far  

 ikke er i stand til at yde den fornødne støtte, omsorg eller opmærksomhed i  

 hverdagen grundet vedkommendes psykiske lidelse.
Disse børn tiltrækker ofte  

 ikke lærerens eller pædagogens opmærksomhed, da de ikke udviser marginal  

 adfærd  

 (udadrettet, forstyrrende adfærd, manglende tilpasning i skolen fagligt og  

 socialt m.v.). De lever en socialt tilbagetrukket tilværelse, hvor de ikke  

 gør  

 negativt opmærksom på sig selv, idet de typisk vil høre til gruppen af  

 »stille børn  

 «  

  

 ,  

 som let overses i dagens travlhed i skolen og i daginstitutionen.
Er de anbragt uden for hjemmet, er de svære at etablere  

 kontakt med, idet de giver indtryk af at ville klare alting selv uden støtte  

 fra voksne.
Til gengæld vil disse børn ytre ønske om at få mere konkret viden  

 og oplysning om forældrenes psykiske sygdom, som ingen voksen nogen sinde har  

 givet dem en egentlig forklaring på hvad indebærer for deres fars eller mors  

 omsorgsevne.
Derfor kommer disse børn og unge typisk aldrig i kontakt med det  

 etablerede hjælpesystem  det sker oftest først, når de som unge voksne  

 får  

 problemer i deres liv.
Der skal sættes fokus på koordinering blandt  

 systemerne  

 til gavn for disse børn og unge, som ofte overses og vanskeligt rummes i det  

 offentlige system såvel i psykiatrien som hos de sociale myndigheder Der mangler viden og konsulentbistand fra psykiatrien til  

 de sociale myndigheder, daginstitutionerne, døgninstitutionerne og andre  

 professionelle voksne, som har kontakt med disse børn og unge, og som skal  

 hjælpe  

 dem videre.
Derfor bør den obligatoriske indberetningspligt mellem offentlige  

 myndigheder udbygges med et samarbejde mellem psykiatrien og de sociale  

 myndigheder.
Det er vigtigt at understrege, at formålet med  

 indberetningen til de sociale myndigheder er at understøtte barnets  

 udvikling,  

 og at de sociale myndigheders henvendelse skal have karakter af støtte til  

 barnet og til familien som helhed.
Denne støtte kan være en  

 aflastningsfamilie  

 eller en fast kontaktperson, og foranstaltningen skal være kontinuerlig, også  

 på lang sigt, så barnet ikke oplever, at der er mange forskellige mennesker  

 og  

 instanser i løbet af opvæksten, som skal træde til, når forældrene har det  

 dårligt.
 Indberetningen fra psykiatriske afdelinger til de sociale  

 myndigheder skal have en formaliseret karakter, eksempelvis en  

 standardblanket,  

 således at det bliver lettere at sikre, at barnets tarv tilgodeses.
Skriftlig fremsættelse Jette Bergenholz  

 Bautrup  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om støtte til børn med psykisk syge forældre.
(Beslutningsforslag nr.
B 19).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
