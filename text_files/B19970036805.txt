 I henhold til § 1, stk. 3, § 3, stk. 3, § 7, § 8, stk. 2, § 13, stk. 2, §  

 19, stk. 1, § 21 og § 23 i lov om de erhvervsgymnasiale uddannelser til  

 højere handelseksamen og højere teknisk eksamen, jf. lovbekendtgørelse nr.  

 495 af 10. juni 1994, fastsættes:
Optagelse § 1.  Skolen optager de egnede ansøgere, der melder  

 sig inden udløbet af de frister, der er fastsat i § 4. Hvis der rettidigt  

 melder sig flere egnede ansøgere, end skolen har plads til, sørger skolen med  

 udgangspunkt i elevernes angivelser i ansøgningen for, at en anden skole med  

 den søgte uddannelse tilbyder at optage egnede ansøgere, som skolen ikke har  

 plads til.
Skolerne skal samarbejde med naboskolerne og andre søgte skoler om  

 egnethedsvurderingen og optagelsen efter § 2, stk. 3, og § 3.
 Stk. 2.  En skole, der har optaget alle rettidigt  

 tilmeldte, egnede ansøgere, herunder ansøgere, der er henvist fra en anden  

 skole, jf. stk. 1, kan, hvis den har plads, optage egnede ansøgere, der søger  

 optagelse efter udløbet af fristen, jf. § 4.
§ 2.  For at blive optaget til den indledende del i  

 uddannelsen skal ansøgeren Stk. 2.  Skolens vurdering efter stk. 1, nr. 3, bevarer  

 sin gyldighed i 3 år.
Stk. 3.  En erhvervsskole kan optage en ansøger i den  

 indledende del uanset kravene i stk. 1 og 2, når skolen ud fra en samlet  

 vurdering af ansøgerens modenhed, selvstændighed og kundskaber forventer, at  

 ansøgeren kan følge undervisningen på tilfredsstillende måde og fuldføre  

 uddannelsen på normal tid.
Skolen kan indkalde ansøgere til samtale på skolen  

 og holde optagelsesprøve til brug ved vurderingen.
Skolen kan betinge  

 optagelsen af, at ansøgeren vælger bestemte fag eller følger supplerende  

 undervisning, når ansøgeren er egnet til optagelse, men mangler  

 forudsætninger i et fag.
 Stk. 4.  Udbyder skolen forskellige indledende forløb,  

 vælger ansøgeren blandt dem.
 Stk. 5.  Skolen vejleder eleven om, hvilke 2.  

 skoleperiode i en erhvervsuddannelse en indledende del af højere teknisk  

 eksamen giver fritagelse for, samt i hvilken omfang den indledende del af  

 højere handelseksamen giver fritagelse for 2. skoleperiode i en  

 erhvervsuddannelse.
§ 3.  En erhvervsskole optager en ansøger efter den  

 indledende del, jf. lovens § 6, når skolen ud fra en samlet vurdering af  

 ansøgerens modenhed, selvstændighed og kundskaber forventer, at ansøgeren kan  

 følge undervisningen på tilfredsstillende måde og fuldføre uddannelsen på  

 normal tid.
Skolen kan indkalde ansøgere til samtale og holde optagelsesprøve  

 til brug ved vurderingen.
Skolen kan betinge optagelsen af, at ansøgeren  

 vælger bestemte fag eller følger supplerende undervisning, når ansøgeren er  

 egnet til optagelse, men mangler forudsætninger på enkelte faglige områder.
 § 4.  For elever, der søger optagelse til den  

 indledende del, jf. § 2, gælder ansøgningsfristen i bekendtgørelse om  

 vejledning og om tilmelding til ungdomsuddannelserne for elever i folkeskolen  

 m.v.
 Stk. 2.  For elever, der søger optagelse efter den  

 indledende del, jf. § 3, fastsætter skolen ansøgningsfristen, jf. dog stk. 3.
 Stk. 3.  For optagelse til den 1-årige uddannelse til  

 højere handelseksamen gælder den procedure og de frister, der er fastsat for  

 den koordinerede tilmelding til de videregående uddannelser.
4-årig uddannelse for eliteidrætsudøvere § 5.  Undervisningsministeriet kan godkende, at skolen  

 som forsøg tilrettelægger en erhvervsgymnasial uddannelse som et 4-årigt  

 forløb for eliteidrætsudøvere med de deraf følgende afvigelser i forløbet,  

 men med samme indhold af fag og fagkombinationer som i en 3-årig uddannelse.  

 Det er en betingelse for optagelse i det 4-årige forløb, at ansøgeren  

 opfylder idrætslige kriterier opstillet af Institutionen til Fremme af  

 Eliteidræt (TEAM Danmark) og er godkendt af TEAM Danmark til optagelse i det  

 4-årige forløb.
Uddannelsen gennemføres i øvrigt efter de almindelige regler  

 for heltidsuddannelser uden deltagerbetaling.
Stk. 2.  Det samlede tilskud til det 4-årige forløb  

 svarer til tilskuddet til en elev i en 3-årig uddannelse, idet tilskud  

 udbetales med 3/4 af taksten for de ordinære elever.
TEAM Danmark kan dække  

 merudgifter ved den 4-årige tilrettelæggelse.
 Stk. 3.  Skolen underretter hvert år  

 Undervisningsministeriet om antallet af elever optaget i det 4-årige forløb  

 for eliteidrætsudøvere og den planlagte struktur i forløbet og om skolens  

 kortfattede vurdering af afsluttede og afbrudte forløb.
Udbud af enkeltfag § 6.  Skolen kan udbyde uddannelsens fag, jf. også  

 stk. 2, som enkeltfag i overensstemmelse med reglerne om åben uddannelse  

 eller som valgfag i andre uddannelser med valgfag.
Stk. 2.  Fag, der kun gennemføres på niveau B eller A i  

 uddannelserne, kan udbydes på lavere gymnasiale niveauer, hvis der i reglerne  

 for faget er fastsat flere niveauer.
Der kan udbydes særskilte  

 overbygningsfag hertil.
 Stk. 3.  Særskilte enkeltfag kan tillige udbydes for  

 selvstuderende med henblik på udarbejdelse af større skriftlig opgave,  

 projekter og gennemførelse af laboratorieøvelser og forsøg m.v., der indgår  

 i, eller er grundlag for eksamen.
Selvstuderende § 7.  Selvstuderende har adgang til enkeltfagsprøver i  

 uddannelserne, jf. § 18, efter bestemmelserne i lov om åben uddannelse.
Elevers deltagelse i undervisningen og  

 fritagelse for undervisning § 8.  Eleverne har pligt til at deltage i  

 undervisningen.
Skolen fastsætter studie- og ordensregler og gør eleverne  

 bekendt hermed.
Studie- og ordensreglerne skal blandt andet indeholde regler  

 om mødepligt og fravær, hvilke arbejder der indgår som grundlag for  

 indstilling til eksamen, jf. § 14, stk. 1 og 3, under hvilke betingelser  

 skolen stiller krav om, at en elev skal aflægge prøverne ved uddannelsens  

 afslutning efter reglerne om enkeltfagsprøvers indhold og omfang, jf. § 18,  

 og om konsekvenserne ved overtrædelse af reglerne.
 § 9.  Skolen fritager efter ansøgning elever for at  

 deltage i undervisningen og aflægge prøve i et eller flere fag, hvis de  

 opfylder vilkårene for fritagelse efter reglerne i bekendtgørelse om merit  

 for visse fag i ungdomsuddannelserne.
 Stk. 2.  Merit efter § 5 i meritbekendtgørelsen kan  

 højst opnås for 3 fag i et uddannelsesforløb.
 Stk. 3.  Ved merit overføres der karakter efter  

 meritbekendtgørelsen.
Evaluering og årskarakterer § 10.  Undervisningen i de erhvervsgymnasiale  

 uddannelser som heltidsuddannelse evalueres løbende, således at elever,  

 lærere og skole holdes informeret om udbyttet af undervisningen.
Skolen  

 tilrettelægger en procedure, der sikrer, at eleverne regelmæssigt og mindst  

 to gange årligt informeres om skolens opfattelse af den enkelte elevs  

 standpunkt i og udbytte af undervisningen i de enkelte fag og i den samlede  

 uddannelse.
Når en elev er undergivet forældremyndighed, informerer skolen  

 tillige forældremyndighedens indehaver.
Samtidig sikrer skolen, at de enkelte  

 lærere og skolen modtager information om elevernes vurdering af  

 undervisningen i hvert enkelt fag og af skolens tilrettelæggelse af  

 uddannelsen.
§ 11.  Skolen giver årskarakterer til elever i  

 heltidsuddannelsen i alle fag ved afslutningen af hvert uddannelsesår i  

 overensstemmelse med reglerne i bekendtgørelse om karakterskala og anden  

 bedømmelse.
I fag der har både skriftlig og mundtlig prøve, gives en  

 årskarakter for skriftlige præstationer og en årskarakter for mundtlige  

 præstationer.
I andre fag gives en årskarakter.
 Stk. 2.  Når den indledende del varer 6 måneder, jf. §  

 2, stk. 1, i bekendtgørelse om den erhvervsgymnasiale uddannelse til højere  

 teknisk eksamen, giver skolen en karakter i hvert fag ved afslutningen af den  

 indledende del.
Stk. 3.  Karakterne efter stk. 1 og 2 gives på grundlag  

 af elevens præstationer i løbet af året, henholdsvis den indledende del.  

 Karakterer er skolens vurdering af elevens standpunkt i forhold til  

 undervisningens mål i faget.
Er faget ikke afsluttet, er karakteren skolens  

 vurdering af elevens standpunkt i forhold til den gennemførte undervisning.
 Stk. 4.  Skriftlig meddelelse om årskarakterer udleveres  

 til eleverne, inden skolen på et tidspunkt fastsat af  

 Undervisningsministeriet giver lærere og elever meddelelse om, hvilke prøver  

 der afholdes, jf. reglerne herom i uddannelsesbekendtgørelserne.
Eksamen, prøver, bedømmelse og beståkrav § 12.  Ved afholdelse af eksamen og ved bedømmelse  

 finder reglerne i bekendtgørelse om eksamensordning på erhvervsskolerne m.v.  

 og reglerne i bekendtgørelse om karakterskala og anden bedømmelse anvendelse.
 § 13.  Ved heltidsuddannelsernes afslutning afholdes  

 eksamen, jf. dog stk. 2. Eleverne skal aflægge prøverne til den samlede  

 eksamen i den samme eksamenstermin.
Stk. 2.  I fag, der afsluttes før den erhvervsgymnasiale  

 uddannelses sidste år, aflægges prøver dog ved afslutningen af det  

 undervisningsår, hvori undervisningen afsluttes.
I bekendtgørelsen for den  

 enkelte uddannelse kan enkelte undtagelser herfra være fastsat.
§ 14.  Skolen indstiller eleverne til eksamen ved  

 afslutningen af uddannelsen.
En elev kan normalt kun indstilles til eksamen,  

 hvis eleven har deltaget i undervisningen, har afleveret de skriftlige  

 arbejder og har fået arbejderne godkendt af de pågældende lærere, i et  

 omfang, som skolen finder tilstrækkeligt, jf. § 8. Elever, der med de  

 allerede givne årskarakterer ikke kan bestå eksamen, jf. § 20, stk. 1, kan  

 ikke indstilles.
 Stk. 2.  Kan en lærer ikke give den i stk. 1 nævnte  

 godkendelse, afgør skolen efter drøftelse med de lærere, som har undervist  

 eleven, om eleven kan indstilles til eksamen.
 Stk. 3.  Når elever ikke indstilles til eksamen, jf.  

 stk. 1, eller ikke består eksamen, jf. § 20, stk. 1, træffer skolen skriftlig  

 og begrundet afgørelse om, i hvilket omfang eleven på ny skal deltage i  

 undervisningen for at blive indstillet til en senere eksamen.
§ 15.  En elev kan, uanset om eleven er indstillet til  

 eksamen, vælge at deltage i eksamen efter reglerne om enkeltfagsprøvers  

 indhold og omfang, jf. § 18. Eleven kan træffe valget, indtil årskarakterer  

 er meddelt af skolen.
Valget træffes samlet for samtlige fag med prøve i et  

 uddannelsesår bortset fra fag på niveau C, som ikke indgår i eksamen, jf. §  

 21, stk. 4.
 Stk. 2.  Skolerne kan samarbejde om afholdelsen af  

 prøverne, og eleverne kan henvises til at aflægge en eller flere af prøverne  

 på andre skoler.
§ 16.  Til eksamen aflægger hver elev i Stk. 2.  De øvrige skriftlige og mundtlige prøver  

 bortfalder, medmindre eleven har valgt at deltage i eksamen efter reglerne i  

 § 18.
 Stk. 3.  Skolen sammensætter prøverne for hver elev  

 således:
 § 17.  Opgaver til skriftlige prøver stilles af  

 Undervisningsministeriet.
Stk. 2.  Opgaver til mundtlige prøver stilles af skolen  

 og skal tilsammen omfatte faget som helhed, og deres antal skal være rimeligt  

 i forhold til antallet af eksaminander.
Hver opgave skal omfatte væsentlige  

 emner inden for faget.
 Stk. 3.  Det fremgår af uddannelsesbekendtgørelse eller  

 fagplan, om skolen eller ministeriet stiller projektopgaver og andre større  

 skriftlige opgaver.
§ 18.  Når enkeltfagsprøve afholdes i et fag, opgives  

 hele det krævede pensum, selv om prøven for elever i heltidsuddannelserne  

 normalt kun omfatter en del af pensum.
Prøven kan tilrettelægges med længere  

 varighed og således, at den bredt dækker fagets mål.
Det er en betingelse for  

 deltagelse i prøven, at eleven har gennemført øvelser og udarbejdet rapporter  

 m.v. i det omfang, som kræves efter reglerne om prøve i faget.
§ 19.  Ved bedømmelse af større skriftlige opgaver  

 fastsættes karakteren af en censor og læreren i forening.
Ved bedømmelse af  

 skriftlige prøver fastsættes karakteren af to censorer i forening.
Ved  

 bedømmelse af mundtlige prøver og projekter fastsættes karakteren af censor  

 og eksaminator i forening.
Ved bedømmelse af tværfaglige projekter kan skolen  

 tillade, at bedømmelsen foretages af to censorer henholdsvis to  

 eksaminatorer.
Censorer og eksaminatorer skal i disse tilfælde være ligelig  

 repræsenteret.
 Stk. 2.  Hvis de bedømmende er principielt og væsentligt  

 uenige om bedømmelsen af en besvarelse af en skriftlig prøve eller større  

 skriftlig opgave, kan de indberette bedømmelsen til Undervisningsministeriet,  

 idet de hver afgiver en redegørelse og deres begrundede karakterforslag.  

 Ministeriet kan da træffe afgørelse om, at der skal ske ny bedømmelse,  

 eventuelt ved en opmand.
 § 20.  Eksamen er bestået, når den vægtede sum af  

 årskaraktererne og den vægtede sum af eksamenskaraktererne, jf. dog stk. 2,  

 hver for sig er mindst summen af de vægtfaktorer, der er fastsat for  

 karaktererne, multipliceret med 6, jf. stk. 4. Karaktererne indgår i  

 beregningen af eksamensresultatet med forskellig vægt, jf. stk. 3, og  

 eventuelle supplerende bestemmelser, som fremgår af reglerne i  

 uddannelsesbekendtgørelserne.
 Stk. 2.  Når prøve i et fag ikke aflægges, jf. § 16,  

 stk. 2, træder årskarakteren i stedet for prøvekarakteren ved beregning af  

 eksamenskaraktererne.
 Stk. 3.  Hvis en elev har valgt at aflægge prøve efter  

 reglerne i § 18, beregnes eksamensresultatet uden de årskarakterer, som  

 foreligger i det pågældende år.
 Stk. 4.  Ved beregningen af eksamensresultatet tillægges  

 karaktererne vægt således, idet års- og eksamenskarakterer givet på samme  

 niveau i et fag indgår med lige stor vægt:
 Stk. 5.  For at bestå eksamen og få udleveret  

 eksamensbevis på grundlag af enkeltfagsprøver kræves, at prøven jf. dog § 22,  

 stk. 2, om overførte årskarakterer, er bestået i hvert enkeltfag for sig.  

 Hvis der i et fag indgår prøver for både den mundtlige og skriftlige  

 præstation, skal hver prøve være bestået for sig, jf. dog § 23, stk. 2. Fag  

 uden prøve indgår ikke.
 § 21.  Hvis skolen efter afholdelse af eksamen træffer  

 afgørelse om omprøve, indsendes meddelelse herom til  

 Undervisningsministeriet.
Eksamensbevis § 22.  Skolen udsteder eksamensbevis til elever, der  

 har bestået eksamen, jf.§ 20, stk. 1. På eksamensbeviset angives, hvilken  

 erhvervsuddannelses eller hvilke erhvervsuddannelsers 2. skoleperiodes mål,  

 der er omfattet af uddannelsen.
Undervisningsministeriet bestemmer bevisets  

 udformning.
 Stk. 2.  På eksamensbeviset angiver skolen elevens fag,  

 herunder fag, hvori der er overført karakterer i henhold til bekendtgørelse  

 om merit for visse fag i ungdomsuddannelser mv., og karakterer, der indgår i  

 eksamensresultatet, jf. § 20, stk. 2 og 3.
 Stk. 3.  På eksamensbeviset anfører skolen gennemsnittet  

 af de vægtede eksamenskarakterer og af eventuelle årskarakterer.  

 Eksamensresultatet er middeltallet af de to gennemsnit, når der gives  

 årskarakterer, og ellers gennemsnittet af eksamenskaraktererne alene.  

 Gennemsnit og middeltal anføres afrundet til nærmeste tal med en decimal.
Stk. 4.  Hvis en elev er fritaget for undervisning og  

 prøve efter § 9, stk. 1, indgår den tidligere opnåede prøvekarakter i faget i  

 eksamen med den vægt, som er fastsat for karakteren i det fag, der gives  

 fritagelse for, jf. § 20, stk. 4. Ligeledes noteres en eventuel årskarakter  

 på eksamensbeviset og indgår i beregningen efter § 20 på samme måde som en  

 årskarakter givet i uddannelsen.
Er der ikke givet årskarakter, noteres  

 prøvekarakteren i stedet som overført årskarakter og indgår tilsvarende i  

 beregningen.
Stk. 5.  På eksamensbeviset, der udstedes til elever,  

 der aflægger alle prøver ved den afsluttende eksamen, anføres alene  

 prøvekaraktererne bortset fra eventuelle overførte årskarakterer fra  

 tidligere uddannelsesår.
Eleven kan dog over for skolen fremsætte begæring  

 om, at årskarakterne samlet påføres eksamensbeviset og indgår i beregningen  

 af eksamensresultatet, jf. § 20.
§ 23.  Til elever, der afbryder uddannelsen efter den  

 indledende del, udleverer skolen bevis for den gennemførte indledende del.
På  

 beviset angives, hvilken erhvervsuddannelses eller hvilke  

 erhvervsuddannelsers mål for 2. skoleperiode den indledende del omfatter.  

 Desuden anføres elevens fag og karakterer ved afslutningen af den indledende  

 del.
Stk. 2.  Til elever, der afbryder uddannelsen eller ikke  

 består eksamen, udleveres efter anmodning bevis for bestået enkeltfagsprøve i  

 de fag, hvor eleven har opnået mindst karakteren 6 i prøven eller som  

 overført årskarakter i fag, hvori der ikke aflægges prøve.
Gives der mere end  

 en karakter i faget, skal summen af karaktererne være mindst karakterernes  

 antal multipliceret med 6. Der udleveres efter anmodning attestation for  

 gennemført undervisning og opnåede resultater, når enkeltfagsbevis ikke kan  

 udleveres.
Stk. 3.  Til elever, der har bestået enkeltfagsprøver  

 eller har fået overført årskarakterer efter stk. 1 og 2, som kan udgøre en  

 hel eksamen, udstedes eksamensbevis.
På eksamensbeviset anføres den højeste  

 karakter, hvis eleven har bestået den samme prøve flere gange.
Beviser for  

 enkeltfagsprøver, der indgår i eksamensbeviset, inddrages.
Til elever, der  

 har fået udleveret eksamensbevis, kan der ikke udstedes nyt eksamensbevis på  

 grundlag af senere aflagte prøver.
Lærer- og censorkvalifikationer § 24.  Lærere, der underviser i gymnasiale fag i de  

 erhvervsgymnasiale uddannelser, skal, ud over hvad der gælder for lærere i  

 erhvervsuddannelserne, have uddannelse på hovedfagsniveau, herunder  

 uddannelse på handelshøjskole eller universitet eller ingeniøruddannelse,  

 eventuelt suppleret med faglig viden erhvervet gennem beskæftigelse eller  

 faglig efteruddannelse.
Inden for de konkrete undervisningsfag skal læreren  

 mindst have side- eller bifagsniveau.
 Stk. 2.  Undervisningskompetence i de enkelte fag på  

 niveau A kan gøres betinget af, at læreren har gennemført et særlig godkendt  

 fagkursus eller har tilsvarende kvalifikationer.
 Stk. 3.  Lærere, der underviser i fag fra  

 erhvervsuddannelserne, skal opfylde kravene til lærernes kvalifikationer i  

 erhvervsuddannelserne.
Stk. 4.  Uanset bestemmelsen i stk. 1 kan en lærer, der  

 indtil den 1. juli 1994 har undervist i indledningen til de hidtidige  

 erhvervsgymnasiale uddannelser, fortsat undervise i et tilsvarende fag i den  

 indledende del.
Det er dog en betingelse, at lærerens uddannelsesmæssige  

 niveau i faget senest fire år efter fagets overgang til gymnasialt fag svarer  

 til side- eller bifagsniveau, og at skolen og læreren inden seks måneder fra  

 fagets overgang til gymnasialt fag har aftalt, hvordan læreren opnår dette  

 niveau.
 Stk. 5.  Censor skal opfylde de faglige betingelser for  

 at fungere som lærer.
Forsøg og dispensation § 25.  Undervisningsministeriet kan efter indstilling  

 fra udvalget for den erhvervsgymnasiale uddannelse tillade, at  

 bekendtgørelsens regler fraviges som led i forsøg.
Tilladelsen gives for en  

 begrænset tid på grundlag af en forsøgsplan.
Stk. 2.  Undervisningsministeriet kan endvidere i  

 enkelte tilfælde dispensere fra bekendtgørelsens regler, når det findes  

 begrundet i særlige forhold.
Dispensation gives på grundlag af en indstilling  

 fra vedkommende skole.
Klager over skolens afgørelser § 26.  Skolens afgørelser efter bekendtgørelsen kan  

 påklages til Undervisningsministeriet.
Skolens skøn i forbindelse med  

 afgørelse om optagelse, jf. §§ 1-4, om anvendelse af skolens studie- og  

 ordensreglement, jf. § 8, evaluering og årskarakterer, jf. § 10 og 11, og  

 indstilling til eksamen, jf. § 14, kan dog ikke påklages.
Klager over  

 prøvekarakterer følger reglerne i bekendtgørelse om eksamensordning på  

 erhvervsskolerne mv.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse med de nødvendige oplysninger til  

 behandling af klagen.
Eleven skal senest 4 uger efter skolens afvisning af  

 klagen meddele skolen, at klagen fastholdes.
Ikrafttræden § 27.  Bekendtgørelsen træder i kraft den 11. juni  

 1997.
 Stk. 2.  Samtidig ophæves bekendtgørelse nr. 60 af 24.  

 januar 1995, jf. dog stk. 3.
 Stk. 3.  Den i stk. 2 nævnte bekendtgørelse finder dog  

 anvendelse for elever, der er begyndt på uddannelsen med henblik på  

 afsluttende eksamen i 1997.
 Stk. 4.  § 16, stk. 3, nr. 3 finder dog ikke anvendelse  

 for elever, der på bekendtgørelsens ikrafttrædelsestidspunkt var begyndt på  

 andre valgfag omfattet af bestemmelsen.
