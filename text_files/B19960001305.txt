I medfør af § 10, stk. 2, i lov nr. 337 af 14. maj 1992 om offentlige arkiver m.v. fastsættes:
 § 1.  Denne bekendtgørelse gælder for arkivalier, der  

 er blevet skabt eller tilvejebragt i kommuner og amtskommuner samt i sygehuse  

 under Hovedstadens Sygehusfællesskab.
 § 2.  Rigsarkivaren fastsætter efter drøftelse med de  

 berørte parter nærmere bestemmelser om, hvilke arkivalier der skal bevares,  

 jf. dog § 3.
 Stk. 2.  Kassation må kun finde sted i henhold til de  

 bestemmelser, der fastsættes i medfør af stk. 1.
 Stk. 3.  Arkivalier kan først kasseres, når der ikke  

 længere er administrativt eller retligt behov for dem.
 Stk. 4.  Kommunalbestyrelsen, amtsrådet eller  

 bestyrelsen for Hovedstadens Sygehusfællesskab kan beslutte at bevare  

 arkivalier i større omfang end det følger af de bestemmelser, der fastsættes  

 i medfør af stk. 1, jf. dog § 3.
 § 3.  Registertilsynet træffer den endelige afgørelse  

 om bevaring af registre, der er omfattet af lov om offentlige myndigheders  

 registre, og som ønskes bevaret i henhold til § 2, jf. lov om offentlige  

 myndigheders registre, § 9, stk. 4.
 § 4.  Statens Arkiver vejleder og bistår kommunale  

 myndigheder ved gennemførelse af de bestemmelser, der fastsættes i medfør af  

 denne bekendtgørelse.
 § 5.  Afgørelser, som rigsarkivaren træffer i henhold  

 til bestemmelser, der fastsættes i medfør af § 2, stk. 1, kan ikke indbringes  

 for kulturministeren.
 § 6.  Bekendtgørelsen træder i kraft den 27. januar  

 1996.
