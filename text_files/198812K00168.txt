Nr LSF 168 Forslag til Lov om ændring af lov om valg til Folketinget (Ændringer  

 vedrørende partianmeldelse og brevstemmeregler) Fremsat af indendrigsministeren (Thor Pedersen) den 11. januar 1989 Vedtaget ved tredjebehandling den 4. april 1989 Lov nr. 245 af 19/04/1989 § 1 I lov nr. 271 af 13. maj 1987 om valg til Folketinget, som ændret ved  

 lov nr. 744 af 7. december 1988, foretages følgende ændringer:
1. I § 12, stk. 3, indsættes efter sidste pkt.: »Hvis vælgeren  

 er død efter erklæringens afgivelse, kan attestation dog ikke meddeles.« 2. I § 12 indsættes efter stk. 3 som nyt stykke: »Stk. 4.  

 Efter attestation skal folkeregistret sende vælgererklæringen til den  

 pågældende vælger.
Vælgeren skal derefter selv videresende erklæringen til  

 partiet, såfremt vælgeren fortsat ønsker at deltage i anmeldelsen af det  

 pågældende parti.
Folkeregistret skal ved fremsendelsen af vælgererklæringen  

 give vælgeren oplysning herom.
Folkeregistret tilbagesender  

 vælgererklæringer, der ikke opfylder betingelserne for attestation, til  

 partiet med angivelse af grunden til, at attestation ikke kan meddeles.«  

 Stk. 4-6 bliver herefter stk. 5-7.
3. § 55, stk. 1 og 2, affattes således: »Brevstemmer  

 efter § 54, stk. 1, nr. 1, og stk. 2, afgives til 2 stemmemodtagere, der er  

 ansat i kommunens forvaltning eller på institutionen.
Stk. 2. Brevstemmer  

 efter § 54, stk. 1, nr. 2-3, og stk. 3, afgives til 2 stemmemodtagere, der er  

 udpeget blandt de tilforordnede vælgere, jf. § 30.« 4. I § 65, stk. 2, nr. 3, ændres »andet eller mere« til:  

 »flere«.
§ 2 Stk. 1. Loven træder i kraft den 1. juli 1989. § 1, nr. 3 og 4, træder  

 dog i kraft dagen efter bekendtgørelsen i Lovtidende.
Stk. 2.  

 Vælgererklæringer, som folkeregistret har modtaget til attestation senest den  

 30. juni 1989, er ikke omfattet af reglerne i § 1, nr. 1 og 2.
Oprindeligt fremsat forslag § 1 I lov nr. 271 af 13. maj 1987 om valg til Folketinget, som ændret ved lov  

 nr. 744 af 7. december 1988, foretages følgende ændringer:
1. I § 12, stk. 3, indsættes efter sidste pkt.: »Hvis  

 vælgeren er død efter erklæringens afgivelse, kan attestation dog ikke  

 meddeles.« 2. I § 12 indsættes efter stk. 3 som nyt stykke:
»Stk. 4. Efter attestation skal folkeregistret sende  

 vælgererklæringen til den pågældende vælger.
Vælgeren skal derefter selv  

 videresende erklæringen til partiet, såfremt vælgeren fortsat ønsker at  

 deltage i anmeldelsen af det pågældende parti.
Folkeregistret skal ved  

 fremsendelsen af vælgererklæringen give vælgeren oplysning herom.  

 Folkeregistret tilbagesender vælgererklæringer, der ikke opfylder  

 betingelserne for attestation, til partiet med angivelse af grunden til, at  

 attestation ikke kan meddeles.« Stk. 4-6 bliver herefter stk. 5-7.
 3. § 55, stk. 1 og 2, affattes således:
 »§ 55. Brevstemmer efter § 54, stk. 1, nr. 1, og stk. 2, afgives til  

 2 stemmemodtagere, der er ansat i kommunens forvaltning eller på  

 institutionen.
Stk. 2. Brevstemmer efter § 54, stk. 1, nr. 2-3, og stk. 3, afgives til 2  

 stemmemodtagere, der er udpeget blandt de tilforordnede vælgere, jf. §  

 30.« 4. I § 65, stk. 2, nr. 3, ændres »andet eller mere« til:  

 »flere«.
§ 2 Stk. 1. Loven træder i kraft den 1. juli 1989. § 1, nr. 3 og 4, træder dog  

 i kraft dagen efter bekendtgørelsen i Lovtidende.
 Stk. 2. Vælgererklæringer, som folkeregistret har modtaget til attestation  

 senest den 30. juni 1989, er ikke omfattet af reglerne i § 1, nr. 1 og 2.
Bemærkninger til lovforslaget Almindelige bemærkninger 1. Baggrunden for lovforslaget Ved lov nr. 271 af 13. maj 1987 blev gennemført en ny folketingsvalglov.  

 Loven trådte i kraft den 1. juli 1988. De to folketingsvalg, der har været  

 afholdt siden lovens vedtagelse, har imidlertid vist, at der allerede nu bør  

 gennemføres enkelte ændringer af den nye lov.
 For det første bør reglerne om fremgangsmåden ved partianmeldelse ændres,  

 således at der kræves en selvstændig, aktiv handling fra den, der ønsker at  

 deltage i en partianmeldelse, jf. nedenfor i afsnit 2. For det andet bør de  

 gældende regler om, hvilke brevstemmer der ikke kan komme i betragtning,  

 lempes, da de er unødigt strenge, jf. nedenfor i afsnit 4.
Hertil kommer, at der under Folketingets behandling af forslag til ny lov  

 om kommunale valg (L 107, fremsat den 17. november 1988) er fremsat forslag  

 om, at tilforordnede vælgere skal medvirke ved brevafstemningen på plejehjem  

 og i vælgerens eget hjem.
En tilsvarende ændring af reglerne om  

 brevstemmemodtagere på plejehjem og i vælgerens eget hjem bør gennemføres i  

 folketingsvalgloven og dermed også i Europa-Parlamentsvalgloven, hvis regler  

 om brevafstemning i det væsentligste består i en henvisning til de  

 tilsvarende bestemmelser i folketingsvalgloven.
Der henvises til afsnit 3  

 nedenfor.
2. Ændring af fremgangsmåden ved partianmeldelse 2.1. Baggrunden for forslaget Et nyt parti, der ønsker at deltage i folketingsvalg, skal sandsynliggøre,  

 at det har en vis ikke helt ubetydelig tilslutning blandt vælgerne.
Dette  

 princip er i folketingsvalgloven udmøntet som et krav om, at et nyt parti for  

 at blive opstillingsberettiget skal anmeldes for indenrigsministeren af et  

 antal vælgere, der mindst svarer til 1/175 af de afgivne gyldige stemmer ved  

 det sidst afholdte folketingsvalg, dvs. svarende til det gennemsnitlige antal  

 stemmer pr. mandat, for tiden 19.024.
Erfaringerne fra folketingsvalg afholdt i de senere år viser, at nogle af  

 de nye partier får langt færre stemmer end svarende til det antal  

 vælgererklæringer, der kræves til partianmeldelse.
Ved valgene i 1984 og 1987  

 var der et af de nye partier, der kun fik knap 1.000 stemmer.
Et andet nyt  

 parti fik ved valgene i 1981, 1984 og 1987 kun ca. 2.000 stemmer.
Et tredje  

 nyt parti fik ved valget i 1987 kun ca. 5.700 stemmer.
 De gældende regler om partianmeldelse er således ikke i alle tilfælde  

 tilstrækkelige til at sikre, at et nyt parti har tilslutning fra et vist ikke  

 helt ubetydeligt antal vælgere.
Reglernes utilstrækkelighed kan hænge sammen med, at det er for  

 »let« for en vælger at deltage i en partianmeldelse.
Der kræves  

 intet selvstændigt initiativ eller nogen aktiv handling fra vælgeren, bortset  

 fra at udfylde og underskrive en vælgererklæring, som typisk bliver  

 præsenteret for den pågældende vælger ved opsøgende virksomhed fra partiets  

 side (gadeindsamlinger og lignende).
Hertil kommer, at de gældende regler kun yder en ringe sikkerhed for, at  

 der ikke indgår falske vælgererklæringer i en partianmeldelse.
Dette er  

 utilfredsstillende, fordi der som følge heraf ikke kan opnås sikkerhed for  

 den i loven krævede vælgertilslutning til en partianmeldelse.
I øvrigt må der  

 ses bort fra falske vælgererklæringer, i det omfang disse opdages.
Herved kan  

 et parti, der har anmeldt sin deltagelse i folketingsvalg, uforskyldt bringes  

 i den situation, at anmeldelsen ikke kan godkendes.
Også hensynet til de  

 partier, der anmelder deres deltagelse i folketingsvalg, taler således for en  

 ændring af reglerne.
2.2. Den nuværende fremgangsmåde Den nuværende fremgangsmåde ved partianmeldelse er i hovedtræk følgende:
 - Partiet skal først indhente en godkendelse fra Indenrigsministeriet af  

 den særlige formular (blanket), som skal benyttes til vælgererklæringer.
- Partiet indsamler derefter underskrifter på vælgererklæringerne, der i  

 øvrigt skal påføres oplysninger om den pågældende vælgers navn, personnummer  

 og bopæl samt dato for underskriften.
Indsamlingen foregår typisk ved  

 opsøgende virksomhed fra partiets side, eventuelt suppleret med avisannoncer  

 med blanketten.
I sidstnævnte tilfælde fordres en vis aktivitet fra vælgerens  

 side for at deltage i partianmeldelsen. »Avisblanketter« udgør dog  

 typisk en meget lille del af det samlede antal vælgererklæringer, der  

 afleveres til Indenrigsministeriet i forbindelse med en partianmeldelse.
- Partiet sender de indsamlede vælgererklæringer til attestation i  

 vedkommende folkeregister.
Vælgererklæringer skal være påført en attestation  

 fra vedkommende kommunes folkeregister om, at underskriveren ved datoen for  

 underskriften opfylder betingelserne for valgret til Folketinget.
 - De attesterede vælgererklæringer tilbagesendes af folkeregistret til  

 partiet tillige med de erklæringer, der ikke opfylder betingelserne for  

 attestation.
 - Når partiet har indsamlet det fornødne antal vælgererklæringer og har  

 fået disse attesteret i folkeregistrene, indgives partianmeldelse til  

 Indenrigsministeriet (senest kl. 12 femten dage før valgdagen).
2.3. Forslag til ændret fremgangsmåde Det foreslås, at der gennemføres den ændring i den hidtidige  

 fremgangsmåde, at folkeregistret - efter attestation - skal sende  

 vælgererklæringen til den pågældende vælger, og ikke som hidtil til partiet,  

 idet vælgeren herefter - såfremt ønsket om deltagelse i anmeldelsen af det  

 pågældende parti opretholdes - skal foretage en aktiv handling bestående i at  

 videresende den attesterede vælgererklæring til partiet.
 Når partiet fra vælgerne har modtaget det fornødne antal attesterede  

 vælgererklæringer, foretages partianmeldelse.
 Det bemærkes, at forslaget vil give en stor sikkerhed for, at der ikke  

 forekommer falske vælgererklæringer i en partianmeldelse.
Indsamlingen af underskrifter på vælgererklæringer kan som hidtil foregå  

 ved opsøgende virksomhed fra partiet.
Partiet skal ligeledes som hidtil sørge  

 for at sende vælgererklæringerne til attestation i folkeregistret.
3. Brevstemmemodtagere på plejehjem og i vælgerens eget hjem Efter folketingsvalglovens § 55 skal brevstemmer ved brevafstemning på  

 plejehjem m.v. og i vælgerens eget hjem afgives til 2 stemmemodtagere, der er  

 ansat i kommunens forvaltning.
Ved brevafstemning på plejehjem m.v. kan den  

 ene af stemmemodtagerne dog være ansat på institutionen.
 Formålet med ændringsforslaget er at sikre, at hjælpen til  

 brevstemmeafgivning på plejehjem og de øvrige institutioner, der er nævnt i §  

 54, stk. 1, nr. 2-3, samt i vælgerens eget hjem, ydes af 2 tilforordnede på  

 samme måde som ved stemmeafgivningen på valgdagen.
Antallet af tilforordnede vælgere skal forøges som følge af de nye  

 opgaver, der henlægges til disse.
Dette vil i almindelighed ikke kunne give  

 anledning til problemer, da der blandt vælgerne er stor interesse for at  

 varetage hvervet som tilforordnet.
I øvrigt bemærkes, at hvervet som  

 tilforordnet vælger er et borgerligt ombud.
 Det er kommunalbestyrelsen, der afgør, hvor de enkelte tilforordnede  

 vælgere skal gøre tjeneste, såvel på valgdagen som i forbindelse med  

 brevafstemning på plejehjem og i vælgerens eget hjem.
 I øvrigt henvises til bemærkningerne ovenfor i afsnit 1, hvoraf fremgår,  

 at en tilsvarende ændring af reglerne om brevstemmemodtagere på plejehjem og  

 i vælgerens eget hjem foreslås gennemført i den kommunale valglov.
4. Lempelse af reglerne om brevstemmer, der ikke kan komme i betragtning Efter folketingsvalglovens § 65, stk. 2, nr. 3, kan en brevstemme ikke  

 komme i betragtning, såfremt yderkuverten indeholder andet eller mere  

 end eet følgebrev og een konvolut med stemmeseddel.
En tilsvarende  

 bestemmelse findes i den tidligere folketingsvalglovs § 61, stk. 2, 2. pkt.,  

 såvel som i den gældende kommunale valgslovs § 61, stk. 2, 2. pkt.
Efter folketingsvalget den 10. maj 1988 rettede valgbestyrelsen for  

 Københavns Amts 9. kreds, Rødovre, henvendelse til Indenrigsministeriet  

 vedrørende forståelsen af den nævnte bestemmelse.
Valgbestyrelsen oplyste, at  

 der i kredsen ved valget blev modtaget 10-15 brevstemmer, hvor der i  

 yderkuverten også var medsendt de pågældendes valgkort.
Som en konsekvens af  

 den nævnte bestemmelse blev disse brevstemmer vurderet til »ikke at  

 komme i betragtning«.
Det var imidlertid valgbestyrelsens principielle  

 opfattelse, at brevstemmeomslag (yderkuverter), der - ud over eet følgebrev  

 og een konvolut - indeholder den pågældende vælgers valgkort, bør tages i  

 betragtning uanset den nævnte bestemmelse.
 Ved fremsendelsen af skrivelsen til Folketinget tilkendegav  

 Indenrigsministeriet, at man ville sørge for, at det udtrykkeligt kommer til  

 at fremgå af de nærmere regler om tilrettelæggelse og gennemførelse af  

 brevstemmeafgivning, der skal fastsættes i henhold til den nye lovs § 63, at  

 valgkort ikke må indlægges i yderkuverten.
Dette tog Udvalget til Prøvelse af Valgene til efterretning, men  

 henstillede samtidig til Indenrigsministeriet, at reglen tages op til nærmere  

 overvejelse.
Der henvises herved til Betænkning og indstilling fra Udvalget  

 til Prøvelse af Valgene, afgivet af udvalget den 26. maj 1988  

 (Beslutningsforslag nr.
B 1).
Indenrigsministeriet er enig i, at reglen er unødigt streng.
Formuleringen  

 går tilbage til rigsdagsvalgloven af 1915, hvor regler om brevafstemning -  

 for søfolk - første gang blev indført, og er siden da gengivet uændret i  

 folketingsvalglovene og fra 1933 tillige i den kommunale valglov.
Ved  

 formuleringen er således ikke taget hensyn til de senere indførte regler om  

 udsendelse af valgkort.
Ud over ordenshensyn synes det vanskeligt at pege på en reel begrundelse  

 for reglen.
Hertil kommer, at det kan være velbegrundet at indlægge  

 valgkortet i yderkuverten sammen med følgebrevet og konvolutten med  

 stemmeseddel.
Det bliver således nemmere for valgstyrerne ved kontrollen af  

 brevstemmerne at finde frem til den pågældende vælger på valglisten.
 Det foreslås derfor, at ordene »andet eller mere« ændres til  

 »flere«.
 En tilsvarende ændring er indeholdt i forslaget til ny kommunal valglov (L  

 107, fremsat den 17. november 1988).
5. Lovforslagets økonomiske og administrative konsekvenser Forslaget til ændrede regler om fremgangsmåden ved partianmeldelse vil  

 opgjort pr. vælgererklæring og pr. partianmeldelse medføre merudgifter  

 (porto, kuvertering m.v.) for kommunerne.
Hver enkelt attesteret  

 vælgererklæring skal sendes til den pågældende vælger og ikke som hidtil - i  

 større eller mindre bundter - til partiet.
For kommunerne under eet vil der dog i givet fald blive tale om en  

 beskeden merudgift/merarbejde.
Pr. partianmeldelse vil merudgiften til porto  

 være af størrelsesordenen 65.000-80.000 kr. i alt for alle kommuner.
Det  

 årlige antal partianmeldelser varierer fra 0-3.
 De nævnte merudgifter/merarbejde vil dog blive opvejet - helt eller delvis  

 - såfremt forslaget medfører en nedgang i det samlede antal  

 vælgererklæringer, der sendes til attestation.
Forslaget om tilforordnede vælgere som brevstemmemodtagere på plejehjem og  

 i vælgerens eget hjem skønnes ikke at give anledning til merudgifter af  

 nævneværdig betydning.
Merudgifterne til diæter til de tilforordnede vælgere  

 vil således blive modsvaret af mindre personaleforbrug.
 Forslaget til lempelse af reglerne om, hvilke brevstemmer der ikke kan  

 tages i betragtning, har ingen økonomiske eller administrative konsekvenser.
6. Forhandlinger om lovforslaget Lovforslaget har været forelagt for Justitsministeriet,  

 Budgetdepartementet og Administrations- og Personaledepartementet.
 Lovforslaget er endvidere sendt til Kommunernes Landsforening samt  

 Københavns og Frederiksberg Kommuner.
Bemærkninger til lovforslagets enkelte bestemmelser Til nr. 1 Forslaget er en konsekvens af forslaget i nr. 2.
Efter de hidtil gældende regler kan personer, der er døde, efter at de har  

 underskrevet en vælgererklæring, medregnes ved en partianmeldelse.
Efter de  

 nu foreslåede regler vil vælgere, der er døde efter underskrivelsen, men før  

 attestation, ikke kunne medregnes.
Til nr. 2 Der henvises til lovforslagets almindelige bemærkninger.
 Det forudsættes, at reglen om tilsendelse af vælgererklæringen til den  

 pågældende vælger skal administreres efter følgende retningslinjer:
 - Hvis en vælger efter underskrivelsen af vælgererklæringen  

 (underskriftsdatoen) har skiftet bopæl, sendes vælgererklæringen til den nye  

 adresse.
- Hvis konvolutten med vælgererklæringen returneres til folkeregistret med  

 påtegning »adressaten ubekendt«, »adressaten flyttet«  

 eller af anden grund sendes retur til folkeregistret, påtegnes  

 vælgererklæringen på forsiden herom og sendes derefter til partiet.
Sådanne  

 vælgererklæringer kan ikke medregnes ved partianmeldelsen.
Hvis  

 folkeregistret erfarer, at en person ikke længere er bosat under den i  

 kommunen registrerede adresse, vil det i øvrigt påhvile folkeregistret at  

 søge flytningen berigtiget.
 - Folkeregistrene giver det pågældende parti skriftlig underretning om det  

 antal attesterede vælgererklæringer for partiet, der videresendes til de  

 pågældende vælgere.
Til nr. 3 Der henvises til lovforslagets almindelige bemærkninger.
De ændrede regler  

 vil første gang finde anvendelse ved Europa-Parlamentsvalget den 15. juni  

 1989, jf. ikrafttrædelsesbestemmelsen i § 2.
Til nr. 4 Der henvises til lovforslagets almindelige bemærkninger.
Forslaget medfører, at indlæggelse af valgkort eller eventuelt andet  

 materiale i yderkuverten ikke mere bevirker, at brevstemmen ikke kan tages i  

 betragtning.
Det vil fortsat være udelukket at tage en brevstemme i  

 betragtning, såfremt den indeholder flere end eet følgebrev og een konvolut.
Til § 2 Det foreslås, at lovforslaget træder i kraft den 1. juli 1989. Forslagene  

 i § 1, nr. 3 og 4, om tilforordnede vælgere som brevstemmemodtagere på  

 plejehjem og i vælgerens eget hjem, henholdsvis lempelse af reglerne om  

 brevstemmer, der ikke kan komme i betragtning, foreslås dog sat i kraft dagen  

 efter bekendtgørelsen i Lovtidende.
 Vælgererklæringer, som folkeregistret modtager til attestation fra og med  

 den 1. juli 1989, skal behandles efter de nye regler.
Det anses for ønskeligt, at de nye regler får virkning snarest muligt, men  

 således, at der gives folkeregistrene en rimelig frist til at forberede  

 administrationen af de ændrede regler.
Samtidig er det rimeligt at give de  

 partier, der for tiden er i gang med at indsamle vælgererklæringer, mulighed  

 for at forberede sig på de nye regler, herunder eventuelt ved en ekstra  

 indsats at færdiggøre indsamlingen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 12, stk. 3, indsættes efter sidste pkt.:
»Hvis vælgeren er død efter erklæringens afgivelse, kan attestation  

 dog ikke meddeles.« § 12. - - - Stk. 3. Vælgererklæringerne skal for at kunne medregnes være udfyldt med  

 tydelig angivelse af vælgerens navn, personnummer og bopæl samt være  

 underskrevet og dateret af vælgeren personligt.
Erklæringerne skal endvidere  

 være forsynet med en attestation fra kommunens folkeregister om, at vælgeren  

 ved erklæringens afgivelse opfylder betingelserne for valgret til  

 Folketinget.
 2. I § 12 indsættes efter stk. 3 som nyt stykke:
»Stk. 4. Efter attestation skal folkeregistret sende  

 vælgererklæringen til den pågældende vælger.
Vælgeren skal derefter selv  

 videresende erklæringen til partiet, såfremt vælgeren fortsat ønsker at  

 deltage i anmeldelsen af det pågældende parti.
Folkeregistret skal ved  

 fremsendelsen af vælgererklæringen give vælgeren oplysning herom.  

 Folkeregistret tilbagesender vælgererklæringer, der ikke opfylder  

 betingelserne for attestation, til partiet med angivelse af grunden til, at  

 attestation ikke kan meddeles.« Stk. 4-6 bliver herefter stk. 5-7.
 3. § 55, stk. 1 og 2, affattes således:
 »§ 55. Brevstemmer efter § 54, stk. 1, nr. 1, og stk. 2, afgives til  

 2 stemmemodtagere, der er ansat i kommunens forvaltning eller på  

 institutionen.
Stk. 2. Brevstemmer efter § 54, stk. 1, nr. 2-3, og stk. 3, afgives til 2  

 stemmemodtagere, der er udpeget blandt de tilforordnede vælgere, jf. §  

 30.« § 55. Brevstemmer efter § 54, stk. 1-3, skal afgives til 2  

 stemmemodtagere, der er ansat i kommunens forvaltning eller på institutionen,  

 jf. dog stk. 2.
 Stk. 2. På de institutioner, der er nævnt i § 54, stk. 1, nr. 2 og 3, kan  

 kun den ene af stemmemodtagerne være ansat på institutionen.
 4. I § 65, stk. 2, nr. 3, ændres »andet eller mere« til:  

 »flere«.
§ 65. - - - Stk. 2. En brevstemme kan ikke komme i betragtning, såfremt 1) afsenderen ikke er opført på valglisten, 2)afsenderen er død inden valgdagen, 3)yderkuverten indeholder andet eller mere end eet følgebrev og een  

 konvolut, 4)der ikke er anvendt det brevstemmemateriale, som indenrigsministeren har  

 tilvejebragt, 5)den foreskrevne fremgangsmåde ved brevstemmeafgivningen ikke har været  

 fulgt, eller 6)brevstemmen ikke er afgivet inden for de frister, der er nævnt i § 56, §  

 57, stk. 3, og § 58, stk. 2-4.
