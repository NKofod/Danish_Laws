Bekendtgørelse om levnedsmidler til  

 særlige medicinske formål1) I medfør af § 13, § 15, stk. 2, § 20, stk. 2, § 22, § 24, stk. 1,  

 nr. 7, § 26, § 52, stk. 2, § 56, stk. 2, § 61, stk. 1, § 63 og § 78, stk. 3 i  

 lov nr. 471 af 1. juli 1998 om fødevarer m.m. (fødevareloven)  

 fastsættes:
Område og definitioner § 1. Denne bekendtgørelse omfatter regler  

 for sammensætning, mærkning og salg af levnedsmidler til  

 særlige medicinske formål.
 § 2. Ved spædbørn forstås  

 børn under 12 måneder.
§ 3. Ved levnedsmidler til særlige  

 medicinske formål forstås en kategori levnedsmidler til  

 særlige ernæringsformål, som er specielt fremstillet eller  

 sammensat og bestemt til at indgå i patienters kost og til at anvendes  

 under lægeligt tilsyn.
Levnedsmidlerne er bestemt til at opfylde hele  

 eller en del af ernæringsbehovet hos 1)	patienter med begrænset eller nedsat eller forstyrret evne til  

 at indtage, fordøje, absorbere, metabolisere eller udskille  

 almindelige levnedsmidler eller bestemte næringsstoffer deri eller  

 stofskifteprodukter eller 2)	patienter som har andre medicinsk bestemte ernæringsbehov, som  

 ikke kan opfyldes ved hjælp af en ændring af den normale kost, af  

 andre levnedsmidler til særlige ernæringsformål eller ved  

 en kombination heraf.
 § 4. Levnedsmidler til særlige medicinske  

 formål opdeles i følgende tre kategorier:
1)	Ernæringsmæssigt fuldgyldige levnedsmidler med en  

 standard næringsstofsammensætning, som, når de benyttes  

 efter producentens anvisninger, erstatter hele den daglige kost.
Produkterne  

 kan også anvendes som delvis erstatning for eller som supplement til  

 patientens kost.
2)	Ernæringsmæssigt fuldgyldige levnedsmidler med en  

 næringstofsammensætning, der er sygdoms- eller funktionsspecifik,  

 og som, når de benyttes efter producentens anvisninger, erstatter hele  

 den daglige kost.
Produkterne kan også anvendes som delvis erstatning  

 for eller som supplement til patientens kost.
 3)	Ernæringsmæssigt ikke fuldgyldige levnedsmidler med  

 standardsammensætning eller sygdoms- eller funktionsspecifik  

 sammensætning, som ikke er egnet til at erstatte hele den daglige  

 kost.
Krav til sammensætning § 5. Sammensætningen af levnedsmidler til  

 særlige medicinske formål skal bygge på pålidelige  

 medicinske og ernæringsmæssige principper.
 Stk. 2. Anvendelse af levnedsmidler til særlige  

 medicinske formål efter producentens anvisninger skal være  

 sikker, gavnlig og effektiv til opfyldelse af de særlige  

 ernæringsmæssige krav hos de personer, som produkterne er  

 beregnet til, bevist ved generelt accepterede videnskabelige data.
 § 6. Levnedsmidler til særlige medicinske  

 formål, som er bestemt til spædbørn, skal opfylde de krav  

 til sammensætning, der er anført i bilag 1.
 § 7. Levnedsmidler til særlige medicinske  

 formål, som er bestemt til børn fra 1 år, unge og voksne,  

 skal opfylde de krav til sammensætning, der er anført i bilag  

 2.
 § 8. Kravene til sammensætning fastsat i §§  

 6 og 7 kan fraviges for produkter, for hvilke Europa-Kommissionen i henhold  

 til direktiv 89/398/EØF art. 4, stk. 1a, har meddelt en midlertidig  

 tilladelse til markedsføring.
Varebetegnelse, mærkning og salg § 9. Varebetegnelsen for de produkter, der er  

 nævnt i § 3, er "Levnedsmiddel/Levnedsmidler til særlige  

 medicinske formål".
§ 10. Levnedsmidler til særlige medicinske  

 formål skal ud over at opfylde de til enhver tid gældende  

 generelle regler om mærkning af fødevarer være  

 mærket med en numerisk angivelse af 1)	energiindholdet udtrykt i kJ og kcal samt indholdet af proteiner,  

 kulhydrater og fedtstoffer udtrykt i g, 2)	den gennemsnitlige mængde af hvert enkelt mineral og vitamin  

 opført i bilag 1 og 2, og som findes i produktet, udtrykt i de  

 enheder, der er angivet i bilag 1 og 2 og 3)	indholdet af bestanddelene af protein, kulhydrat, fedt og/eller  

 andre næringsstoffer og deres bestanddele angivet særskilt, hvis  

 det er nødvendigt at angive dette for korrekt anvendelse af  

 produktet.
 Stk. 2. Oplysningerne i henhold til stk. 1, skal angives  

 pr. 100 g eller pr. 100 ml af produktet, således som det  

 sælges.
 Stk. 3. Oplysningerne i henhold til stk. 1, kan, hvis det  

 er hensigtsmæssigt, supplerende angives pr. 100 g eller pr. 100 ml af  

 det brugsklare produkt, når det benyttes efter producentens  

 anvisninger.
Stk. 4. Oplysningerne i henhold til stk. 1, kan  

 supplerende angives 1)	pr. portion, forudsat antallet af portioner i pakningen er angivet  

 eller 2)	pr. afmålt ration anført på pakningen.
§ 11. Levnedsmidler til særlige medicinske  

 formål skal desuden være mærket med 1)	oplysninger om produktets osmolalitet eller osmolaritet i  

 fornødent omfang og 2)	oplysninger om oprindelse og beskaffenhed af de proteiner og/eller  

 proteinhydrolysater, der er indeholdt i produktet.
§ 12. Mærkningen af levnedsmidler til  

 særlige medicinske formål skal omfatte følgende  

 obligatoriske angivelser, der anføres efter ordet "vigtigt!"  

 eller et tilsvarende udtryk 1)	oplysning om, at produktet skal anvendes under lægeligt  

 tilsyn, 2)	oplysning om, hvorvidt produktet er egnet til at være eneste  

 kilde til at opfylde alle ernæringsbehov, 3)	i givet fald oplysning om, hvilken særlig aldersgruppe  

 produktet er beregnet til og 4)	i givet fald oplysning om, at produktet udgør en  

 sundhedsfare, hvis det indtages af personer, som ikke lider af den eller de  

 sygdomme eller funktionsforstyrrelser, som levnedsmidlet er beregnet  

 til.
§ 13. Levnedsmidler til særlige medicinske  

 formål skal desuden mærkes med følgende  

 oplysninger 1)	"Til ernæringsmæssig behandling af ", hvor der  

 udfyldes med oplysning om den sygdom eller funktionelle forstyrrelse, som  

 produktet er bestemt for, 2)	eventuelle forsigtighedsforanstaltninger og kontraindikationer, 3)	angivelse af de egenskaber og/eller kendetegn, der gør  

 produktet særligt nyttigt på grund af næringsstoffer, som  

 er blevet forøget, reduceret, udelukket eller ændret samt det  

 faglige grundlag for anvendelse af produktet og 4)	i givet fald oplysning om, at produktet ikke må indgives  

 parenteralt.
 § 14. Mærkningen af levnedsmidler til  

 særlige medicinske formål skal om fornødent indeholde  

 brugsanvisning for korrekt tilberedning, anvendelse samt opbevaring af  

 produktet efter åbning af pakningen.
 § 15. Levnedsmidler til særlige medicinske  

 formål må kun bringes i handlen som færdigpakkede  

 levnedsmidler.
 § 16. Salg af levnedsmidler til særlige  

 medicinske formål må kun ske til hospitaler, klinikker ledet af  

 læger samt via apoteker og kliniske diætister.
Notifikation § 17. Før markedsføring af et  

 levnedsmiddel til særlige medicinske formål skal producenten  

 eller importøren fremsende et eksempel af den anvendte mærkning  

 til Fødevaredirektoratet.
Kontrol af tilsætning af næringsstoffer § 18. Fødevareregionen udtager mindst  

 én gang årligt prøve af produktet til analytisk kontrol  

 af indholdet af de i bilag 1 og 2 angivne vitaminer og mineraler.  

 Prøven skal analyseres på et akkrediteret laboratorium.  

 Producenten eller importøren betaler omkostningerne ved denne kontrol.  

 Producenten eller importøren tilsender Fødevareregionen kopi af  

 analyseresultatet.
 Stk. 2. Hvis et produkt indeholder flere end 10 af de i  

 bilag 1 og 2 angivne vitaminer og mineraler, skal indholdet af hvert enkelt  

 vitamin og mineral dog alene analyseres mindst én gang i løbet  

 af en 3-års periode.
 § 19. Det analyserede indhold af  

 næringsstoffet skal ligge inden for intervallet 80-150% af det  

 deklarerede indhold.
 Stk. 2. Hvor der i bilag 1 og 2 er anført en  

 minimums- eller maksimumsværdi for næringsstoffet, skal det  

 analyserede indhold af næringsstoffet uanset stk. 1, overholde  

 minimums- eller maksimumsværdien.
 § 20. Fødevaredirektoratet kan  

 fastsætte nærmere retningslinier og træffe afgørelse  

 om gennemførelsen af kontrollen med overholdelse af denne  

 bekendtgørelse.
Straffe- og ikrafttrædelsesbestemmelser § 21. Med bøde straffes den, der  

 overtræder § 5 ved at markedsføre produkter, hvis  

 sammensætning ikke bygger på pålidelige medicinske og  

 ernæringsmæssige principper, eller som ved anvendelse efter  

 producentens anvisninger ikke giver en sikker, gavnlig og effektiv opfyldelse  

 af de særlige ernæringsmæssige krav hos de personer, som  

 produkterne er beregnet til, bevist ved generelt accepterede videnskabelige  

 data.
 Stk. 2. Med bøde straffes desuden den, der  

 overtræder §§ 6-7 og §§ 9-19 eller afgørelser truffet i  

 henhold til bekendtgørelsen.
Stk. 3. Straffen kan stige til hæfte eller  

 fængsel i indtil 2 år, hvis overtrædelsen er begået  

 med forsæt eller grov uagtsomhed og der ved overtrædelsen  

 er 1)	forvoldt skade på sundheden eller fremkaldt fare herfor  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 22. Bekendtgørelsen træder i kraft  

 den 30. april 2000.
 Stk. 2. Produkter, der opfylder de hidtil gældende  

 regler, kan sælges indtil den 31. oktober 2001.
Fødevaredirektoratet, den 13. april  

 2000 Ole Kopp Christensen /Pia Valentin Mortensen Bilag 1 Sammensætning af levnedsmidler til særlige  

 medicinske formål, som er bestemt til spædbørn Specifikationerne henviser til produkter, der er klar til brug og  

 markedsføres som sådanne eller rekonstitueres efter producentens  

 anvisninger.
 1)	Ernæringsmæssigt fuldgyldige levnedsmidler, jf. § 4, nr.  

 1, som er bestemt til spædbørn, skal indeholde de vitaminer og  

 mineraler, der er angivet i tabel 1, i mængder, der ligger inden for de  

 angivne grænser.
 2)	Ernæringsmæssigt fuldgyldige levnedsmidler med en  

 næringstofsammensætning, der er sygdoms- eller funktionsspecifik,  

 jf. § 4, nr. 2, som er bestemt til spædbørn, skal indeholde de  

 vitaminer og mineraler, der er angivet i tabel 1, i mængder, der ligger  

 inden for de angivne grænser, medmindre formålet med produktets  

 anvendelse gør det nødvendigt at ændre indholdet af et  

 eller flere af disse næringsstoffer.
 3)	Maksimumsindholdet af vitaminer og mineraler i  

 ernæringsmæssigt ikke fuldgyldige levnedsmidler med  

 standardsammensætning eller sygdoms- eller funktionsspecifik  

 sammensætning, jf. § 4, nr. 3, som er bestemt til  

 spædbørn, må ikke overstige værdierne i tabel 1,  

 medmindre formålet med produktets anvendelse gør det  

 nødvendigt at ændre indholdet af et eller flere  

 næringsstoffer.
4)	Levnedsmidler til særlige medicinske formål, som er  

 bestemt til spædbørn, skal opfylde kravene til øvrige  

 næringsstoffer, der er fastsat i den til enhver tid gældende  

 bekendtgørelse om modermælkserstatninger og tilskudsblandinger  

 til børn.
Dette gælder dog ikke, hvis afvigelser fra den  

 nævnte bekendtgørelse er nødvendig for produktets  

 anvendelse.
TABEL 1: Værdier for vitaminer og mineraler i  

 ernæringsmæssigt fuldgyldige levnedsmidler, der er bestemt til  

 spædbørn (børn under 12 måneder) Vitaminer:
Pr. 100 kJ Pr. 100 kcal Mindst Højst Mindst Højst Vitamin A (RE)1) 14 43 60 180 Vitamin D (m  

 g) 0,25 0,75 1 3 Vitamin K (m  

 g) 1 5 4 20 Vitamin C (mg) 1,9 6 8 25 Thiamin (mg) 0,01 0,075 0,04 0,3 Riboflavin (mg) 0,014 0,1 0,06 0,45 Vitamin B6 (mg) 0,009 0,075 0,035 0,3 Niacin (NE)2) 0,2 0,75 0,8 3 Folsyre (m  

 g) 1 6 4 25 Vitamin B12 (m  

 g) 0,025 0,12 0,1 0,5 Pantothensyre (mg) 0,07 0,5 0,3 2 Biotin (m  

 g) 0,4 5 1,5 20 Vitamin E (a  

 -TE)3) 0,5/g fler-umættede fedtsyrer udtrykt som linolsyre, dog mindst 0,1  

 mg pr. 100 kJ 0,75 0,5/g fler-umættede fedtsyrer udtrykt som linolsyre, dog mindst 0,5  

 mg pr. 100 kcal 3 1 2 3 Mineraler:
Pr. 100 kJ Pr. 100 kcal Mindst Højst Mindst Højst Natrium (mg) 5 14 20 60 Chlorid (mg) 12 29 50 125 Kalium (mg) 15 35 60 145 Calcium (mg) 12 60 50 250 Phosphor (mg) (1) 6 22 25 90 Magnesium (mg) 1,2 3,6 5 15 Jern (mg) 0,12 0,5 0,5 2 Zink (mg) 0,12 0,6 0,5 2,4 Kobber (m  

 g) 4,8 29 20 120 Jod (m  

 g) 1,2 8,4 5 35 Selen (m  

 g) 0,25 0,7 1 3 Mangan (mg) 0,012 0,05 0,05 0,2 Chrom (m  

 g) - 2,5 - 10 Molybdæn (m  

 g) - 2,5 - 10 Fluor (mg) - 0,05 - 0,2 (1) Forholdet mellem calcium og phosphor skal være mindst  

 1,2 og ikke højere end 2,0.
Bilag 2 Sammensætning af levnedsmidler til særlige  

 medicinske formål, der er bestemt til børn fra 1 år, unge  

 og voksne Specififikationerne henviser til produkter, der er klar til brug og  

 markedsføres som sådanne eller rekonstitueres efter producentens  

 anvisninger.
 1)	Ernæringsmæssigt fuldgyldige levnedsmidler, jf. § 4, nr.  

 1, som er bestemt til børn fra 1 år, unge og voksne, skal  

 indeholde de vitaminer og mineraler, der er angivet i tabel 2, i  

 mængder, der ligger inden for de angivne grænser.
 2)	Ernæringsmæssigt fuldgyldige levnedsmidler med en  

 næringstofsammensætning, der er sygdoms- eller funktionsspecifik,  

 jf. § 4, nr. 2, som er bestemt til børn fra 1 år, unge og  

 voksne, skal indeholde de vitaminer og mineraler, der er angivet i tabel 2, i  

 mængder, der ligger inden for de angivne grænser, medmindre  

 formålet med produktets anvendelse gør det nødvendigt at  

 ændre indholdet af et eller flere af disse næringsstoffer.
 3)	Maksimumsindholdet af vitaminer og mineraler i  

 ernæringsmæssigt ikke fuldgyldige levnedsmidler med  

 standardsammensætning eller sygdoms- eller funktionsspecifik  

 sammensætning, jf. § 4, nr. 3, som er bestemt til børn fra 1  

 år, unge og voksne, må ikke overstige værdierne i tabel 2,  

 medmindre formålet med produktets anvendelse gør det  

 nødvendigt at ændre indholdet af et eller flere af disse  

 næringsstoffer.
TABEL 2: Værdier for vitaminer og mineraler i  

 ernæringsmæssigt fuldgyldige levnedsmidler, der er bestemt til  

 børn fra 1 år, unge og voksne Vitaminer:
Pr. 100 kJ Pr. 100 kcal Mindst Højst Mindst Højst Vitamin A (RE)2) 8,4 43 35 180 Vitamin D (m  

 g) 0,12 0,65/0,75(1) 0,5 2,5/3 (1) Vitamin K (m  

 g) 0,85 5 3,5 20 Vitamin C (mg) 0,54 5,25 2,25 22 Thiamin (mg) 0,015 0,12 0,06 0,5 Riboflavin (mg) 0,02 0,12 0,08 0,5 Vitamin B6 (mg) 0,02 0,12 0,08 0,5 Niacin (NE)3) 0,22 0,75 0,9 3 Folsyre (m  

 g) 2,5 12,5 10 50 Vitamin B12 (m  

 g) 0,017 0,17 0,07 0,7 Pantothensyre (mg) 0,035 0,35 0,15 1,5 Biotin (m  

 g) 0,18 1,8 0,75 7,5 Vitamin E (a  

 -TE)4) 0,5/g fler-umættede fedtsyrer udtrykt som linolsyre, dog mindst 0,1  

 mg pr. 100 kJ 0,75 0,5/g fler-umættede fedtsyrer udtrykt som linolsyre, dog mindst 0,5  

 mg pr. 100 kcal 3 2 3 4 Mineraler:
Pr. 100 kJ Pr. 100 kcal Mindst Højst Mindst Højst Natrium (mg) 7,2 42 30 175 Chlorid (mg) 7,2 42 30 175 Kalium (mg) 19 70 80 295 Calcium (mg) 8,4/12 (1) 42/60 (1) 35/50 (1) 175/250 (1) Phosphor (mg) 7,2 19 30 80 Magnesium (mg) 1,8 6 7,5 25 Jern (mg) 0,12 0,5 0,5 2,0 Zink (mg) 0,12 0,36 0,5 1,5 Kobber (m  

 g) 15 125 60 500 Jod (m  

 g) 1,55 8,4 6,5 35 Selen (m  

 g) 0,6 2,5 2,5 10 Mangan (mg) 0,012 0,12 0,05 0,5 Chrom (m  

 g) 0,3 3,6 1,25 15 Molybdæn (m  

 g) 0,72 4,3 3,5 18 Fluor (mg) - 0,05 - 0,2 (1) For produkter til børn på 1-10 år.
1)   

  Bekendtgørelsen indeholder bestemmelser, der gennemfører  

 Kommissionens direktiv nr. 1999/21/EF, EF-Tidende nr.
L 91 s. 29 og dele af  

 Rådets direktiv nr. 89/398/EØF, EF-Tidende nr.
L 186, s. 27 samt  

 Europa-Parlamentets og Rådets direktiv 96/84/EF, EF-Tidende 1997 L 48,  

 s. 20.
