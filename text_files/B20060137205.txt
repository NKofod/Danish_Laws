 Bekendtgørelse  

 om kommunernes låntagning  

  

 og meddelelse af garantier m.v.
 I medfør af §§ 41, 58 og 59 i lov om kommunernes  

 styrelse, jf. lovbekendtgørelse nr. 1060 af 24. oktober 2006, fastsættes:
Kapitel 1 Adgang til lånoptagelse m.v.
 § 1.  

  

 En  

 kommunes samlede låntagning må i det enkelte regnskabsår ikke overstige  

 kommunens adgang til at optage lån i henhold til § 2 og §§ 16-17.
 § 2.  

  

 En  

 kommunes adgang til i det enkelte regnskabsår at optage lån, jf. § 3,  

 svarer til summen af følgende kommunale udgifter:
 1)  

 	  

 Investeringsudgiften  

 ved indvinding og distribution af brugsvand.
 2)  

 	  

 Investeringsudgiften  

 ved netvirksomhed og produktion af elektricitet ved afbrænding af affald, jf.  

 § 4, stk. 1, 1. pkt., i lov om elforsyning.
 3)  

 	  

 Udgiften til  

 overførelse af aktiver til forsyningspligtige virksomheder, jf. § 102,  

 stk. 2, i lov om elforsyning.
 4)  

 	  

 Investeringsudgiften  

 ved produktion og distribution af gas (dog ikke naturgas) og varme, herunder  

 udgiften ved investering i affaldsforbrændingsanlæg med varmeudnyttelse.
 5)  

 	  

 Investeringsudgiften  

 ved kloakering og rensningsanlæg.
6)  

 	  

 Investeringsudgiften  

 til renovation m.v.
Ved investering i affaldsforbrændingsanlæg med  

 varmeudnyttelse  

 gælder nr. 4.
7)  

 	  

 Udgiften til  

 opførelse og vedligeholdelse, opretning samt forbedring af kollektive  

 energiforsyningsanlæg med tilbehør, herunder ledningsnet.
Til  

 energiforsyningsanlæg kan der uanset bestemmelsen i § 10, stk. 1,  

 optages nominelle lån med op til fem års afdragsfrihed.
 8)  

 	  

 Udgiften ved  

 energibesparende foranstaltninger i bygninger eller anlæg, der tilhører  

 kommunen eller en institution, hvis låntagning henføres til kommunen, jf.  

 § 3, stk. 1, nr. 3 og 4. Ved energibesparende foranstaltninger  

 forstås:
a)  

 	  

 sådanne  

 foranstaltninger, vedrørende energiforbrug, som følger af energiplaner  

 udarbejdet i henhold til bekendtgørelse om energimærkning m.v. i bygninger og b)  

 	  

 udskiftning af  

 lyskilder og armaturer til mere eløkonomiske typer, anskaffelse af automatik  

 til regulering eller styring af elforbruget samt udskiftning af elanlæg og  

 elapparater i øvrigt til eløkonomiske typer.
 9)  

 	  

 Udgiften til  

 installation af elektricitets- eller varmeproducerende anlæg baseret på  

 indenlandske, herunder vedvarende, energikilder i ejendomme til sociale,  

 kulturelle og undervisningsmæssige formål.
 10)  

 	  

 Udgiften, herunder indfriede  

 garantier, til foranstaltninger omfattet af en saneringsplan i henhold til  

 lov  

 om sanering, en beslutning i medfør af lov om byfornyelse og boligforbedring,  

 en beslutning i medfør af lov om byfornyelse eller en beslutning i medfør af  

 lov om byfornyelse og udvikling af byer, dog kun 95 pct. af udgifter,  

 herunder  

 indfriede garantier, til beslutninger, hvortil kommunen har hjemtaget  

 bindende  

 tilsagnsramme efter den 31. december 2000.
 11)  

 	  

 Udgiften ved  

 gennemførelse af forbedringer i kommunale beboelsesejendomme efter forslag  

 fra  

 beboerrepræsentanterne eller efter krav fra beboerrepræsentanterne eller et  

 flertal af lejerne.
 12)  

 	  

 Udgiften ved kommunens  

 andelsindskud i henhold til § 2, stk. 6, i lov om  

 andelsboligforeninger og andre boligfællesskaber.
 13)  

 	  

 Udgiften, herunder  

 indfriede garantier, ved opførelse af støttede private andelsboliger eller  

 ustøttede private andelsboliger i henhold til lov om almene boliger samt  

 støttede private andelsboliger m.v.
 14)  

 	  

 Udgiften, ekskl.  

 grundkapitalen, ved opførelse eller erhvervelse af kommunale almene  

 ældreboliger  

 i medfør af lov om almene boliger samt støttede private andelsboliger m.v. og  

 lov om almene boliger m.v., samt udgiften til udbedringsarbejder m.v. i  

 kommunale almene ældreboliger efter samme lovs § 92. Til  

 ældreboligformål  

 kan der uanset bestemmelsen i § 10, stk. 1, optages lån i  

 realkreditinstitutter og i KommuneKredit efter reglerne i lov om almene  

 boliger  

 samt støttede private andelsboliger m.v og lov om almene boliger m.v.
 15)  

 	  

 Udgiften til  

 erhvervelse og indretning af ejendomme til udlejning til beboelse i henhold  

 til  

 integrationsloven.
 16)  

 	  

 85 pct. af udgiften  

 til erhvervelse af arealer og ejendomme til kommunal jordforsyning med  

 benyttelseskode 05: Landbrug bebygget, 07: Frugtplantage, gartneri og  

 planteskoler  

 eller 17: Ubebygget landbrugslod m.v. ved den senest foretagne offentlige  

 vurdering.
 17)  

 	  

 Udgiften ved  

 erhvervelse af ejendomme i medfør af lov om frigørelsesafgift af fast  

 ejendom.  

 Optages lån efter denne bestemmelse, skal lånet indfries, når ejendommen  

 overgår til kommunalt formål, eller der skal ske deponering efter reglerne i  

 § 6 .
 18)  

 	  

 Udgiften til ydelse af  

 lån efter § 1, stk. 1, i lov om lån til betaling af ejendomsskatter  

 og om ændring af ligningsloven, fratrukket de i regnskabsåret indfriede lån.
 19)  

 	  

 Udgiften til eller  

 lovlig støtte til udskiftning, nybygning og renovering af færger samt  

 færgefaciliteter  

 ved de i  

  

 bilaget  

  

 anførte  

 færgeoverfarter.
 20)  

 	  

 Udgiften til anlægsarbejder  

 i kommunale havne og kommunale selvstyrehavne.
 Stk. 2.  

  

 En kommunes  

 adgang til at optage lån omfatter herudover følgende lån:
 1)  

 	  

 Lån, der efter  

 § 3, stk. 1, nr. 3, henregnes til en kommunes låntagning, og som  

 optages  

 med henblik på at varetage netvirksomhed og produktion af elektricitet ved  

 afbrænding  

 af affald, jf. § 4, stk. 1, 1. pkt., i lov om elforsyning.
 2)  

 	  

 Lån, der svarer til  

 det beløb, som samtidig bliver anvendt til indfrielse af ældre byggelån eller  

 -kreditter, inkl. påløbne renter, der tidligere er optaget i overensstemmelse  

 med denne bekendtgørelse eller tilsvarende tidligere bestemmelser fastsat af  

 indenrigs- og sundhedsministeren.
3)  

 	  

 Lån, hvis provenu  

 fuldt ud anvendes til indfrielse af eksisterende lån.
Ved omlægning til et  

 serie-  

 eller annuitetslån er det en betingelse, at den totale finansiering herved  

 til  

 stadighed opfylder kravene i § 10, stk. 1. Hvis omlægningen sker  

 fra  

 et stående lån eller et lån med en afdragsfri periode, er det derudover en  

 betingelse, at den gennemsnitlige løbetid af den totale finansiering ikke  

 herved overstiger 10 år.
Ved omlægning til et stående lån eller lån med en  

 afdragsfri periode er det en betingelse, at den totale finansiering herved  

 til  

 stadighed opfylder kravene i § 10, stk. 2. Hvis flere lån omlægges  

 samtidig til et nyt lån, beregnes restløbetiden som en vægtet sum af de  

 enkelte  

 låns restløbetid.
 4)  

 	  

 Lån, der overtages  

 fra en anden kommune eller en institution, hvis låntagning henføres til  

 kommunen, jf. § 3, stk. 1, nr. 3 og 4, når dette lån tidligere er  

 optaget i overensstemmelse med denne bekendtgørelse eller tilsvarende  

 tidligere  

 bestemmelser fastsat af indenrigs- og sundhedsministeren.
5)  

 	  

 Indestående  

 prioriteter, der overtages i forbindelse med erhvervelse af fast ejendom,  

 såfremt ejendommen erhverves af kommunen som ufyldestgjort panthaver på en  

 tvangsauktion.
Overtages prioriteter efter denne bestemmelse, skal  

 prioriteterne indfries, hvis ejendommen overgår til kommunalt formål, eller  

 der  

 skal ske deponering efter reglerne i § 6.
Stk. 3.  

  

 Ved  

 opgørelse af låneadgangen efter stk. 1 i et regnskabsår medregnes alene  

 de  

 udgifter, som afholdes i det pågældende regnskabsår.
Lån skal være optaget  

 senest den 31. marts året efter regnskabsåret.
 Stk. 4.  

  

 Ved  

 opgørelsen af kommunernes adgang til at optage lån efter stk. 1 og 2 kan  

 ikke medregnes værdien af aftaler, herunder leje- og leasingaftaler, om  

 benyttelse af ejendomme, lokaler, anlæg m.v., som før aftalens indgåelse har  

 været i kommunens eje, jf. § 11. Den værdi, der er nævnt i 1. pkt.,  

 opgøres  

 som den højeste af de værdier, der er nævnt i § 5, stk. 1.
 Stk. 5.  

  

 I 2007 er  

 en kommunes låneadgang efter stk.1, nr. 1, 4, 5 og 6, begrænset til  

 investeringsudgiften  

 med fradrag af opkrævede drifts- og anlægsindtægter, for hvilke der ikke er  

 afholdt udgifter, dog maksimalt kommunens udlæg på det enkelte  

 forsyningsområde  

 ultimo 2007.
 § 3.  

  

 Til  

 en kommunes låntagning henregnes:
 1)  

 	  

 Lån, der alene  

 optages af kommunen.
 2)  

 	  

 Den del af lån  

 optaget af flere kommuner i forening, som ifølge den indgåede aftale påhviler  

 kommunen.
 3)  

 	  

 Den del af lån  

 optaget af kommunale fællesskaber, interessentskaber, andelsselskaber,  

 aktieselskaber,  

 anpartsselskaber, selvejende institutioner og lignende med kommunal  

 deltagelse,  

 som kan henføres til kommunen.
4)  

 	  

 Lån optaget af en  

 privat eller selvejende institution, der efter aftale med kommunen stiller  

 pladser  

 til rådighed med henblik på at løse opgaver efter lov om social service eller  

 lov om aktiv socialpolitik.
Lånet medregnes forholdsmæssigt i forhold til de  

 pladser, der er til rådighed for kommunen.
 5)  

 	  

 Lån, der ikke er  

 omfattet af nr. 1-4, i det omfang kommunen meddeler garanti for lånet, og  

 lånet  

 anvendes til finansiering af udgifter, der kan sidestilles med en kommunal  

 anlægsopgave.
 6)  

 	  

 Indestående  

 prioriteter, der overtages, og pantebreve, der udstedes til sælger i  

 forbindelse med erhvervelse af fast ejendom.
 7)  

 	  

 Indgåelse af aftaler,  

 herunder leje- og leasingaftaler, om benyttelse af ejendomme, lokaler m.v.,  

 eller aftale om drift af institutioner, hvis etablering kan sidestilles med  

 en  

 kommunal anlægsopgave.
 8)  

 	  

 Den del af aftaler,  

 herunder leje- og leasingaftaler, indgået af kommunale fællesskaber,  

 interessentskaber,  

 andelsselskaber, aktieselskaber, anpartsselskaber, selvejende institutioner  

 og  

 lignende med kommunal deltagelse, om benyttelse af ejendomme, lokaler m.v.,  

 hvis etablering kan sidestilles med en kommunal anlægsopgave.
 Stk. 2.  

  

 De  

 dispositioner, der er nævnt i stk. 1, nr. 5, henregnes dog ikke til  

 kommunens låntagning, hvis der meddeles garanti for lån til følgende formål:
 1)  

 	  

 Almene  

 familieboliger, almene ungdomsboliger, almene ældreboliger og støttede  

 private  

 andelsboliger eller ustøttede private andelsboliger i henhold til lov om  

 almene  

 boliger samt støttede private andelsboliger m.v.
 2)  

 	  

 Grundejerbidrag og  

 private fællesveje i henhold til lov om grundejerbidrag til offentlige veje  

 og  

 lov om private fællesveje.
§ 4.  

  

 Lån  

 opgøres med fradrag af eventuelt kurstab.
Obligationslån opgøres til  

 kursværdien af obligationerne ved hjemtagelsen af disse, selv om salg af  

 obligationer endnu ikke har fundet sted.
 Stk. 2.  

  

 Indestående  

 prioriteter og sælgerpantebreve opgøres til kurs 80. Lån med en restløbetid  

 på  

 3 år eller derunder opgøres dog til restgældens nominelle beløb.
 Stk. 3.  

  

 Ved  

 opgørelsen af byggelån og, for fælleskommunale selskaber, kassekreditter  

 medregnes alene lån, som ikke omfattes af bestemmelserne i § 9. Sådanne  

 lån  

 medregnes med det beløb, der ved årets udgang er trukket på lånet ud over det  

 ved årets begyndelse trukne beløb.
 § 5.  

  

 Indgåelse af de i § 3, stk. 1,  

 nr. 7 og 8, nævnte aftaler opgøres som den højeste af følgende værdier:
 1)  

 	  

 Opførelsesomkostningerne/anskaffelsesomkostningerne  

 for de benyttede ejendomme, lokaler m.v.
 2)  

 	  

 Værdien af de  

 benyttede ejendomme, lokaler m.v. ifølge den senest foretagne offentlige  

 vurdering  

 ved aftalens indgåelse.
 Stk. 2.  

  

 Hvor en  

 lejeaftale erstatter en  

 hidtidig lejeaftale, reduceres beløbet opgjort efter stk. 1 med værdien  

 af  

 det hidtidige lejemål ligeledes opgjort efter stk. 1.
 Stk. 3.  

  

 Ombygningsudgifter, som er aftalt i  

 kontrakt med udlejer, skal medregnes i opgørelsen.
 Stk. 4.  

  

 Ved efterfølgende forbedring i form  

 af udvidelse, renovering eller anden genopretning, der ikke har karakter af  

 almindelig vedligeholdelse, af det lejede, medregnes ligeledes et beløb i  

 låntagningen  

 svarende til omkostningerne hertil.
 § 6.  

  

 De i § 3, stk. 1, nr.  

 2-8, nævnte lån og aftaler henregnes ikke til kommunens låntagning, hvis  

 kommunen samtidig deponerer et beløb på en særskilt konto i et pengeinstitut  

 eller deponerer obligationer med en tilsvarende kursværdi i et pengeinstitut,  

 et realkreditinstitut eller i KommuneKredit.
 Stk.2.  

  

 Deponering  

 opgøres på grundlag af værdiansættelsen af lån efter § 4 eller leje- og  

 leasingaftaler m.v. efter § 5.
Stk. 3.  

  

 I låneperioden eller aftaleperioden  

 kan der af det deponerede beløb eller de deponerede obligationer efter 10 år  

 årligt hæves eller frigives en femtendedel.
Endvidere kan der hvert år i  

 låneperioden  

 eller aftaleperioden hæves eller frigives de til de deponerede beløb  

 tilskrevne  

 renter.
Såfremt kommunen i årene, efter at deponeringen er foretaget, har  

 ledig  

 låneramme, kan kommunen nedbringe det deponerede beløb med et beløb svarende  

 til den ledige låneramme.
 Stk. 4.  

  

 Ved aftalens ophør henholdsvis lånets  

 indfrielse kan kommunen hæve den eventuelt resterende del af det deponerede  

 beløb eller de deponerede obligationer.
 § 7.  

  

 Ved  

 et salg af en af kommunens faste ejendomme, herunder anlæg, for hvilken  

 kommunen har optaget lån, skal kommunen indfri det pågældende lån, medmindre  

 kommunen efter reglerne i § 6 samtidig med salget deponerer et beløb  

 svarende  

 til det beløb, hvormed det pågældende lån kan indfries, jf. dog §  

    

 8.
 § 8.  

  

 Ved  

 en overdragelse af en af kommunens faste ejendomme, herunder anlæg, for  

 hvilken  

 kommunen har optaget lån, til et selskab med begrænset hæftelse, som kommunen  

 helt eller delvist ejer, skal kommunen nedbringe det pågældende lån med et  

 beløb, der svarer til overdragelsessummen fratrukket den del heraf, der  

 betales  

 med aktier eller lignende i selskabet (apportindskud). Ved et senere salg af  

 sådanne aktier eller lignende skal kommunen nedbringe det pågældende lån med  

 et  

 beløb, der svarer til salgssummen ved salget af aktierne eller lignende.
 Stk.2.  

  

 Reglerne i  

 stk. 1 gælder dog ikke, hvis kommunen efter reglerne i § 6 samtidig  

 med overdragelsen deponerer et beløb, der svarer til det beløb, hvormed det  

 pågældende lån skulle have være nedbragt efter stk. 1.
Kapitel 2 Kassekredit og vilkår for låntagning m.v.
 § 9.  

  

 I  

 kommuner må gennemsnittet over de sidste 12 måneder af de daglige saldi på  

 funktion 9.50.50, kassekreditter og byggelån, excl. byggelån, der snarest  

 efter  

 byggearbejdet konverteres til langfristede lån, ikke overstige gennemsnittet  

 i  

 samme periode af de daglige saldi på likvide aktiver, jf. funktionerne  

 9.22.01-9.22.11 i »Budget- og regnskabssystem for kommuner«.
Stk. 2.  

  

 Kassekreditten for kommunale fællesskaber, interessentskaber,  

 andelsselskaber,  

 aktieselskaber, anpartsselskaber og lignende med bestemmende kommunal  

 indflydelse må maksimalt andrage 50 kr. pr. indbygger.
Ved anlægsarbejder,  

 der  

 efter afslutningen kan finansieres ved optagelse af lån, kan der dog  

 foretages  

 yderligere træk på kassekreditten inden for et beløb, der svarer til det  

 samlede provenu af de forventede endelige lån, under forudsætning af, at  

 konverteringen gennemføres snarest muligt efter arbejdets afslutning.
§10.  

  

 Lån kan  

 optages som annuitetslån, serielån, eller indekslån.
Løbetiden må ikke  

 overstige 25 år, dog kan lån til opførelse eller erhvervelse af almene  

 ældreboliger have længere løbetid inden for den grænse, der er fastsat i lov  

 om  

 almene boliger samt støttede private andelsboliger m.v.
 Stk. 2.  

  

 Lån kan  

 endvidere optages som stående lån eller lån med en afdragsfri periode.  

 Løbetiden for sådanne lån må højst være på 15 år og med et afdragsforløb, der  

 højst giver en gennemsnitlig løbetid på 10 år.
 Stk. 3.  

  

 En kommune  

 kan indgå terminsforretninger og anvende valutaoptioner og renteoptioner med  

 henblik på kurs- og rentesikring i forbindelse med lånoptagelse og betaling  

 af  

 renter og afdrag, såfremt der foreligger en konkret forpligtelse til at  

 betale  

 renter og afdrag henholdsvis at modtage eller betale et beløb i fremmed  

 valuta.
Stk. 4.  

  

 En kommune  

 kan omlægge lån ved hjælp af swap-aftaler.
Med henblik på kurs- og  

 rentesikring  

 kan der i denne forbindelse anvendes optioner.
Stk. 5.  

  

 En kommune  

 kan indgå salgs- og tilbagekøbsaftaler vedrørende obligationer  

 (REPO-forretninger). En kommune kan endvidere udstede certifikater med  

 løbetid  

 på mindre end 1 år.
Provenuet af de indgåede aftaler og udstedte certifikater  

 indgår på almindelige vilkår i beregningen af de kommunale  

 kassekreditmuligheder i henhold til § 9.
§ 11.  

  

 En  

 kommunalbestyrelse kan ikke uden indenrigs- og sundhedsministerens  

 godkendelse  

 indgå en aftale, herunder leje- og leasingaftale, om benyttelse af ejendomme,  

 lokaler, anlæg m.v., inventar, driftsmidler eller apparatur, der før aftalens  

 indgåelse har været i kommunens eje.
Indenrigs- og sundhedsministeren  

 fastsætter betingelser for godkendelsen, herunder de nærmere vilkår for  

 deponering.
 § 12.  

  

 Garanti  

 for lån kan kun meddeles, såfremt lånet opfylder de for kommunal låntagning  

 gældende  

 vilkår, jf. § 10, stk. 1 og 2, idet garantier for lån til  

 kollektive  

 energiforsyningsselskaber og ejendomme til sociale, kulturelle og  

 undervisningsmæssige formål følger realkreditlovens løbetidsregler.
 § 13.  

  

 En  

 kommunalbestyrelse kan ikke uden tilsynsmyndighedens samtykke afgive tilsagn  

 om  

 regelmæssige ydelser og lignende, som kommunen ikke efter lovgivningen er  

 forpligtet til at præstere.
 Stk. 2.  

  

 Den i  

 stk. 1 nævnte begrænsning i adgangen til at afgive tilsagn om  

 regelmæssige  

 ydelser og lignende gælder ikke tilsagn om grundtilskud til daghøjskoler og  

 produktionsskoler.
§ 14.  

  

 En  

 kommunalbestyrelse kan ikke uden tilsynsmyndighedens samtykke pådrage  

 kommunen  

 solidarisk hæftelse gennem indtræden i en forening, en institution, et  

 selskab  

 eller lignende.
Samtykke er dog ikke fornødent, dersom kommunen alene hæfter  

 med sit indskud, og der ikke pådrages kommunen forpligtelser med hensyn til  

 eventuelle yderligere indskud.
 Stk. 2.  

  

 Kommunalbestyrelsen  

 kan dog uden samtykke efter stk. 1 optage lån i realkreditinstitutter og  

 i  

 KommuneKredit, uanset om kommunen ved lånoptagelsen indtræder som medlem af  

 den  

 långivende forening, samt hæfte for lån til finansiering af  

 leasingkontrakter,  

 som KommuneLeasing optager i KommuneKredit.
 § 15.  

  

 Beslutning  

 om påtagelse af garantiforpligtelser, herunder beslutning om pådragelse af  

 solidarisk  

 hæftelse gennem indtræden i en forening, en institution, et selskab eller  

 lignende, træffes af kommunalbestyrelsen i et møde.
Stk. 2.  

  

 Økonomiudvalget  

 eller et stående udvalg kan dog bemyndiges til at træffe de beslutninger, som  

 er nævnt i stk. 1, inden for den beløbsramme og øvrige vilkår, som  

 kommunalbestyrelsen fastsætter.
I kommuner med magistratsstyre kan  

 kommunalbestyrelsen give bemyndigelse til det magistratsmedlem, under hvis  

 forvaltningsområde sagen om påtagelse af garantiforpligtelsen hører.
 Stk. 3.  

  

 De i  

 stk. 1 og 2 nævnte begrænsninger i adgangen til at træffe beslutning om  

 påtagelse af garantiforpligtelser gælder ikke for beboerindskudslån og lån  

 til  

 vej- og kloakformål.
 Stk. 4.  

  

 Beslutning  

 om indgåelse af leje- og leasingaftaler, der kan sidestilles med en kommunal  

 anlægsopgave,  

 træffes af kommunalbestyrelsen i et møde.
Kapitel 3 Dispensation § 16.  

  

 Indenrigs-  

 og sundhedsministeren kan for det enkelte regnskabsår inden for en ramme til  

 hvert af de formål, der fastlægges af indenrigs- og sundhedsministeren,  

 meddele  

 dispensation til optagelse af lån ud over, hvad der følger af bestemmelserne  

 i  

 § 2. Indenrigs- og sundhedsministeren kan endvidere som led i  

 aftaleforhandlinger meddele generelle dispensationer.
 Stk. 2.  

  

 Indenrigs-  

 og sundhedsministeren kan uden for den i stk. 1 nævnte ramme meddele  

 dispensation  

 til indgåelse af aftaler, der er omfattet af § 3, stk. 1, nr. 7 og  

 8,  

 navnlig i tilfælde, hvor der er tale om kortvarige lejemål.
 Stk. 3.  

  

 Lån i  

 henhold til stk. 1 skal være optaget senest den i § 2, stk. 3,  

 anførte frist.
 § 17.  

  

 Indenrigs- og sundhedsministeren kan i særlige tilfælde meddele dispensation  

 fra bestemmelserne i § 2, stk. 3, § 2, stk. 4, § 5,  

 § 9, § 10 og § 12.
Kapitel 4 Ikrafttrædelses- og overgangsbestemmelser § 18.  

  

 Bekendtgørelsen  

 træder i kraft den 1. januar 2007.
 Stk. 2.  

  

 Bekendtgørelse nr. 1102 af 12. december 2002 om kommunernes låntagning og  

 meddelelse af garantier m.v. ophæves, jf. dog § 19, stk. 2.
 § 19.  

  

 I  

 2007 må gennemsnittet over den forløbne del af året af de daglige saldi på  

 funktion 9.50.50, kassekreditter og byggelån, ekskl. byggelån, der snarest  

 efter byggearbejdet konverteres til langfristede lån, ikke overstige  

 gennemsnittet i samme periode af de daglige saldi på likvide aktiver, jf.  

 funktionerne 9.22.01-9.22.11 i »Budget- og regnskabssystem for kommuner«.
Stk. 2.  

  

 Lån  

 vedrørende udgifter afholdt i 2006 i medfør af bekendtgørelse nr. 1102 af 12.  

 december 2002 kan optages indtil 31. marts 2007. For kommuner, der deles som  

 led i kommunalreformen, opgøres låneadgangen på baggrund af en af Danmarks  

 Statistik opgjort nøgle mellem gamle og nye kommuner baseret på folketal pr.  

 1.  

 januar 2005. Kommuner, der lægges sammen som led i kommunalreformen, kan  

 optage  

 ét samlet lån.
Ved opgørelsen heraf kan ledig låneramme hos en kommune eller  

 en  

 del af en kommune, der indgår i den sammenlagte kommune, ikke anvendes til at  

 reducere overskridelse af lånerammen hos en anden kommune eller en del af en  

 kommune, der indgår i den sammenlagte kommune.
Tilsvarende kan ledig  

 låneramme  

 hos en kommune eller en del af en kommune, der indgår i den sammenlagte  

 kommune, ikke anvendes til at reducere beløb, en anden kommune eller en del  

 af  

 en kommune, der indgår i den sammenlagte kommune, har deponeret.
