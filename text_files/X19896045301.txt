Amtsankenævnet afviste at behandle klage over inddrivelse af  

 boligydelseslån.
Der henvistes til, at kommunalbestyrelsen endeligt afgør  

 hvorvidt tilbagebetaling skal ske kontant, afdragsvis, ved modregning i  

 løbende boligstøtte eller ved løntilbageholdelse.
Amtsankenævnet har den 8. november 1989 behandlet Deres klage over  

 kommunes sociale udvalgs fastsættelse af tilbagebetalingsordning på kr. 900  

 månedlig og iværksættelse af løntilbageholdelse vedrørende tilbagebetaling af  

 boligydelseslån til kommune.
Nævnet har truffet følgende A F G Ø R E L S E :
 Amtsankenævnet afviser at behandle Deres klage over det sociale udvalgs  

 fastsættelse af en tilbagebetalingsordning, hvorefter De skal afdrage kr. 900  

 månedlig vedrørende boligydelseslån.
 Nævnet har lagt vægt på, at det i vejledningen om individuel boligstøtte  

 er fastsat, at spørgsmålet, om hvorvidt tilbagebetaling skal ske kontant,  

 afdragsvis eller ved modregning i løbende boligstøtte, afgøres endeligt af  

 kommunalbestyrelsen.
 Nævnet henleder dog opmærksomheden på, at tilbagebetaling bør gennemføres  

 ved rimelige afdragsordninger i forhold til pågældendes økonomi.
 Dette spørgsmål kan - efter iværksættelse af løntilbageholdelse - ifølge  

 nævnets opfattelse indbringes for skattemyndighederne i overensstemmelse med  

 reglerne i kildeskatteloven.
 ANKEVEJLEDNING:
 Af lov om individuel boligstøtte § 63, stk. 2, fremgår, at amtsankenævnets  

 afgørelse er endelig og derfor ikke kan påklages til anden administrativ  

 myndighed.
 Boligministeren kan dog behandle nævnets afgørelse, hvis boligministeren  

 mener, at sagen har principiel betydning.
 Beslutter De Dem for, under henvisning til ovenstående, at klage over  

 nævnets afgørelse, skal klagen inden 4 uger fra modtagelse af denne afgørelse  

 sendes til: Amtsankenævnet, Amtsgården, Sorsigvej, 6760 Ribe.
 Deres klage vil da sammen med sagens akter blive sendt til Boligstyrelsen.
 OPLYSNINGER TIL SAGEN:
 Med hensyn til sagens faktiske oplysninger og kommunens begrundelse for  

 afgørelsen henvises til vedlagte notat.
 LOVREGLER:
 Amtsankenævnet har lagt følgende lovregler til grund ved behandlingen af  

 Deres anke: Lov om individuel boligstøtte §§ 33 og 42, stk. 2.
Oplæg til møde i amtsankenævnet den 8. november 1989 -------------------------------------------------------------------- J.nr.:
 Navn:
CPR-nr./alder: 52 år Adresse:
Stilling: Pensionist Civilstand: Samlevende Børn: Ingen under 18 år Boligforhold: Lejebolig Modtaget i km.: 14. september 1989 Modtaget i aa.: 20. september 1989 Notat udsendt: 11. oktober 1989 Klagen:
 Den 14. september 1989 er der ved telefonisk henvendelse til  

 socialforvaltningen klaget over kommunes sociale udvalgs fastsættelse af  

 tilbagebetalingsordning kr. 900 månedlig og iværksættelse af  

 løntilbageholdelse vedrørende tilbagebetaling af boligydelseslån til kommune.
 Kommunens begrundelse:
Under henvisning til foreliggende oplysninger om personlige og økonomiske  

 forhold er det socialforvaltningens opfattelse, at pågældende kan afvikle  

 restancen ved en betalingsordning på kr. 900 månedlig uden at komme til at  

 mangle noget beløb til underhold og nødvendige faste udgifter.
Det skal i den  

 forbindelse bemærkes, at vurderingen af betalingsevnen er sket efter  

 bestemmelserne i retsplejelovens § 509, jfr. boligstyrelsens vejledning af  

 22. oktober 1987, afsnit 15.8.
Opmærksomheden skal henledes på, at § 42 i lov om individuel boligstøtte  

 er ændret fra 1. juli 1989, således at krav på tilbagebetaling af boligstøtte  

 kan inddrives efter reglerne for inddrivelse af personlige skatter.
I den  

 forbindelse har boligministeriet på telefonisk forespørgsel oplyst, at  

 lovændringen omfatter samtlige tilbagebetalingskrav ifølge lov om individuel  

 boligstøtte, herunder krav som opstod før 1. juli 1989.
 Faktiske oplysninger:
Klageren er sammen med samleveren flyttet til kommune fra kommune, hvor de  

 ejede en ejendom.
Klageren har modtaget boligydelseslån, der er sikret i  

 ejendommen, kr. 20.018.
 Den 24. februar 1989 kontakter klagerens samlever socialforvaltningen i  

 kommune og oplyser, at der formentlig er tale om, at boligydelseslån bliver  

 dækket i forbindelse med salg af ejendommen.
 Socialforvaltningen får oplyst ved kommune, at man ikke vil kvittere  

 skadesløsbrevet, fordi ejendomsmægleromkostningerne efter forslaget skulle  

 betales først.
Den 14. marts 1989 kontakter socialforvaltningen klagerens samlever med  

 henblik på at aftale en afviklingsordning for restbeløbet.
Det meddeles, at  

 såfremt der ikke kan indgås en fornuftig afdragsordning må sagen påregnes at  

 blive oversendt til inkasso.
 Den 14. august 1989 tilsiges klageren til udlægsforretning.
Den 22. august 1989 oplyses det af kommunaldirektøren i kommune, at  

 skadesløsbrevet i ejendommen er kvitteret uden betaling, for at salg af fast  

 ejendom kan gennemføres uden tvangsauktion.
Den personlige hæftelse  

 fastholdes for hele kravet.
Den 22. august og 24. august giver klageren og samleveren møde vedrørende  

 betalingsordning.
De økonomiske forhold gennemgås.
Klageren har ikke forslag  

 til en betalingsordning.
 Den 25. august 1989 fastsættes en betalingsordning på kr. 900 månedlig fra  

 1. september 1989.
Den 8. september 1989 oplyser klageren, at betalingsordningen er for  

 stram.
Der aftales møde den 11. september 1989 med henblik på gennemgang af  

 personlige og økonomiske forhold, da der måske er større medicinudgifter end  

 tidligere oplyst.
 Den 11. september 1989 anmodes om henstand, da sagen er indbragt for  

 ministeriet.
 Socialforvaltningen giver afslag på henstand og fremsender pålæg om  

 lønindeholdelse i pension m.v. på 15%, dog maks. kr. 900 månedlig.
 Den 14. september 1989 ønsker klageren sagen indbragt for amtsankenævnet.  

 Klageren mener fortsat, at kravet er ophævet eller skulle blive dækket i  

 forbindelse med ejendomssalget i kommune.
 Den 18. september 1989 anmoder klageren om at lønindeholdelsen nedsættes  

 til kr. 600 månedlig.
 Økonomiske forhold:
 Den 18. september 1989 har samleveren oplyst, at udgiften til medicin er  

 kr. 400 månedlig i stedet for kr. 50. Der udarbejdes en liste på 7  

 forskellige slags medicin, som er lægeligt ordineret.
 Den 19. september 1989 oplyses det af socialforvaltningen, at personer med  

 medicinkort skal betale 50% af lægeligt anvist gruppe III-medicin.
 Det fremgår videre, at der er optaget lån i bank i forbindelse med  

 flytning - kr. 26.000, restgæld ca. kr. 20.000.
 Kommentarer til det udsendte oplæg:
 Den 23. oktober 1989 er det oplyst fra kommune, at medicinudgifter på kr.  

 400 månedlig fortsat ikke er dokumenteret på trods af anmodning om speciel  

 dokumentation af medicinindkøb pr. 1. oktober 1989.
