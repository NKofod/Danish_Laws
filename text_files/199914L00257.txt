Betænkning afgivet af Skatteudvalget den  

 8. december 1999 Betænkning over Forslag til lov om ændring af  

 ligningsloven, pensionsbeskatningsloven og skattekontrolloven (Skattefrihed for uddannelsesydelser betalt af  

 arbejdsgivere m.v., ændret beskatning af  

 fratrædelsesgodtgørelser og jubilæumsgratialer,  

 ændrede satser og regler for skattefrie rejsegodtgørelser samt  

 skattefritagelse for sparet hjemmeforbrug til kost i forbindelse med  

 tjenesterejser m.v.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Byggeriets Arbejdsgivere, Danhaus Production, Dansk Industri, Dansk Musiker Forbund, Den Kristelige Fagbevægelse, Erhvervenes Skattesekretariat, Finansforbundet, Finanssektorens Arbejdsgiverforening, Foreningen af Statsautoriserede Revisorer, Fællesklubben Alpha Diesel, Horten & Partnere for Fagforbundet Samarbejdende Merkonomer, Ingeniørforbundet i Danmark, Ledernes Hovedorganisation, MAN B&W Diesel A/S, PBS Multidata A/S, Restaurationsbranchens Forbund, Rejsearbejdere for Retfærdig Skattelovgivning og Øllergaard, Yvonne, Farum.
 Der er af skatteministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de af skatteministeren stillede ændringsforslag.
 Et mindretal (Venstres, Det Konservative  

 Folkepartis, Dansk Folkepartis og Kristeligt Folkepartis medlemmer af  

 udvalget) indstiller lovforslaget til vedtagelse med de af  

 skatteministeren stillede ændringsforslag under nr. 7, 8, 9, 10, 13, 17  

 og 18 og de af et mindretal stillede ændringsforslag.
Hvis de af et mindretal stillede ændringsforslag  

 forkastes ved 2. behandling, vil mindretallet stemme hverken for eller imod  

 lovforslaget ved 3. behandling.
Hvis de af et mindretal stillede  

 ændringsforslag under nr. 4 og 12 forkastes ved 2. behandling, vil  

 mindretallet stemme for de af skatteministeren under nr. 3, 11, 14, 15 og 16  

 stillede ændringsforslag.
 Venstre, Det Konservative Folkeparti og Dansk Folkeparti  

 støtter ændringsforslaget fra Kristeligt Folkeparti om opdeling  

 af lovforslaget.
 Mindretallet finder, at det er en uskik at samle vidt  

 forskellige emner i ét lovforslag, som det er sket med L 88.
 Venstre, Det Konservative Folkeparti, Dansk Folkeparti og  

 Kristeligt Folkeparti finder ikke, at der er nogen sammenhæng mellem de  

 enkelte dele af lovforslaget, og derfor finder mindretallet, at det ville  

 have været mest overskueligt og dermed bedst for retssikkerheden at  

 opdele lovforslaget i 2. Mindretallet er modstander af denne form for »bunkebryllupper«, hvor alt  

 muligt skal behandles sammen og det dermed ved stemmeafgivningen ikke bliver  

 muligt at give sin holdning til de enkelte dele af lovforslaget til  

 kende.
Såfremt opdelingen finder sted, vil mindretallet  

 støtte det første lovforslag (A), idet mindretallet finder, at  

 det er en tiltrængt forbedring for virksomhedernes mulighed for at  

 støtte uddannelse til deres ansatte.
Ligeledes vil de ændrede  

 regler for rejsegodtgørelser m.v. stoppe meget overflødigt  

 bureaukrati og sikre danske arbejdere bedre vilkår.
 Under forudsætning af at ændringsforslaget om  

 deling af lovforslaget fra Kristeligt Folkeparti vedtages, vil mindretallet  

 også støtte det andet lovforslag (B) med det af Kristeligt  

 Folkeparti stillede ændringsforslag (nr. 12). Mindretallet finder det  

 rigtigst at beskatte de såkaldte gyldne håndtryk på lige  

 vilkår med anden indkomst, men mindretallet er meget optaget af, at  

 vilkårene for almindelige fratrædelsesgodtgørelser,  

 erstatninger for uberettiget afskedigelse og overenskomstmæssigt  

 bestemte godtgørelser ikke beskattes hårdere, da disse  

 beløb skal bruges i en overgangsordning, indtil man igen modtager  

 almindelig lønindkomst.
Såfremt ændringsforslag nr. 4 og 12 ikke  

 vedtages, vil loven medføre en stærk stigning i beskatningen af  

 en svag gruppe i samfundet.
Det vil give problemer i en lang række  

 afskedigelsessager, som vil resultere i markant lavere udbetaling til den  

 afskedigede.
 Såfremt de af mindretallet stillede  

 ændringsforslag ikke vedtages, vil Venstre, Det Konservative  

 Folkeparti, Dansk Folkeparti og Kristeligt Folkeparti undlade at stemme ved  

 3. behandling, idet lovforslaget så stadig vil bestå af klart  

 modsat rettede dele, hvor en del vil forringe vilkårene for en svag  

 gruppe i samfundet   forringelser, som mindretallet ikke ønsker at  

 støtte.
Et flertal inden for mindretallet (Venstres og Det  

 Konservative Folkepartis medlemmer af udvalget) skal ikke lægge skjul  

 på, at disse partier anser denne forringelse for en lang række af  

 almindelige lønmodtagere for at være et forligsbrud.
Regeringen  

 har valgt at bryde det forlig omkring beskatning af  

 fratrædelsesgodtgørelser, erstatninger for uberettiget  

 afskedigelse og overenskomstmæssigt bestemte godtgørelser, som  

 blev indgået under den foregående skatteminister.
Venstre og Det  

 Konservative Folkeparti finder, at det er beskæmmende for samarbejdet i  

 Folketinget, at forlig brydes på denne måde.
Et andet mindretal (Frihed 2000 s medlem af  

 udvalget) indstiller lovforslaget til vedtagelse med de af  

 skatteministeren stillede ændringsforslag under nr. 7, 8, 9, 10, 13, 17  

 og 18 og de af et mindretal stillede ændringsforslag.
Hvis de af et  

 mindretal under nr. 4 og 12 stillede ændringsforslag forkastes ved 2.  

 behandling, vil mindretallet stemme for de af skatteministeren under nr. 3,  

 11, 14, 15 og 16 stillede ændringsforslag.
Ændringsforslag Af	et mindretal (KRF), tiltrådt af et mindretal (V,  

 KF, DF og FRI):
a Ændringsforslag om deling af lovforslaget 1) Lovforslaget deles i to lovforslag med følgende  

 titler og indhold:
 A. »Forslag til lov om  

 ændring af ligningsloven, pensionsbeskatningsloven og  

 skattekontrolloven. (Skattefrihed for uddannelsesydelser betalt af  

 arbejdsgivere m.v., ændrede satser og regler for skattefrie  

 rejsegodtgørelser samt skattefritagelse for sparet hjemmeforbrug til  

 kost i forbindelse med tjenesterejser m.v.)«  

 omfattende § 1, indledningen, nr. 1, 4-10, 12 og 13, § 2, § 3, indledningen,  

 nr. 1 og 2, § 4 og § 5, stk. 1, 2, 4 og 5.
 B. »Forslag til lov om  

 ændring af ligningsloven og skattekontrolloven. (Ændret  

 beskatning af fratrædelsesgodtgørelser og  

 jubilæumsgratialer m.v.) « omfattende § 1,  

 indledningen, nr. 2, 3 og 11, § 3, indledningen, nr. 3-5, og § 5, stk. 1 og  

 3.
b Ændringsforslag til det udelte lovforslag Til § 1 Af	skatteministeren, tiltrådt af et flertal (S, SF,  

 CD, RV og EL):
 2) Den under nr. 1 foreslåede affattelse af § 7  

 K, stk. 2, 1. pkt., affattes således:
» 3) Nr. 3 affattes således:
» » Stk. 2. For fratrædelsesgodtgørelser er det  

 en betingelse for skattefriheden efter stk. 1, at 1)	den skattepligtige person, der modtager godtgørelsen,  

 fuldstændig ophører med at være ansat i den udbetalende  

 virksomhed, og at 2)	godtgørelsesbeløbet udbetales i tidsmæssig  

 tilknytning til fratrædelsen.
 Stk. 3. For gaver og gratialer, der udbetales i anledning  

 af en medarbejders jubilæum i virksomheden, er det en betingelse for  

 skattefriheden efter stk. 1, at ansættelsen har bestået i 25, 35  

 eller et større antal år deleligt med 5.
Stk. 4. For gaver og gratialer, der ydes i forbindelse  

 med en virksomheds jubilæum, er det en betingelse for skattefriheden  

 efter stk. 1, at 1)	virksomheden har bestået i 25 år eller i et antal  

 år, der er deleligt med 25, og at 2)	virksomheden beløbsmæssigt udbetaler det samme  

 jubilæumsgratiale til samtlige fuldtidsansatte medarbejdere og en  

 forholdsmæssig andel heraf til deltidsansatte medarbejdere.«« Af	et mindretal (KRF), tiltrådt af et mindretal (V,  

 KF, DF og FRI):
4) I den under nr. 3 foreslåede § 7 S  

 ændres i stk. 1, 2. pkt., »7.900  

 kr.« til: »11.200  

 kr.« Af	skatteministeren, tiltrådt af et flertal (S, SF,  

 CD, RV og EL):
 5) Efter nr. 3 indsættes som nyt nummer:
» » 6) I den under nr. 4 foreslåede affattelse af §  

 9, stk. 4, ændres »stk. 5« til: »stk. 7«.
 Af	skatteministeren, tiltrådt af udvalget:
 7) I den under nr. 5 foreslåede affattelse af §  

 9 A, stk. 2, nr. 1, ændres »307 kr. pr.  

 døgn« til: »320  

 kr. pr. døgn«.
 8) I den under nr. 5 foreslåede affattelse af §  

 9 A, stk. 2, nr. 4, ændres »91 kr. pr.  

 døgn« til: »137  

 kr. pr. døgn«.
 9) I den under nr. 5 foreslåede affattelse af §  

 9 A, stk. 2, nr. 4, indsættes efter »afskrivninger i den skattepligtige indkomst«: » på driftsmidler  

 m.v., der anvendes i forbindelse med logiet«.
 10) I den under nr. 5 foreslåede affattelse af  

§ 9 A, stk. 7, indsættes efter »afskrivninger i den skattepligtige indkomst«: » på driftsmidler  

 m.v., der anvendes i forbindelse med logiet«.
 Af	skatteministeren, tiltrådt af et flertal (S, SF,  

 CD, RV og EL):
 11) Nr. 11 udgår.
 Af	et mindretal (KRF), tiltrådt af et mindretal (V,  

 KF, DF og FRI):
 12) Den under nr. 11 foreslåede § 16 I  

 affattes således:
»§ 16 I.
Af den del af værdien af gaver og  

 godtgørelser fra den skattepligtiges arbejdsgiver, der ydes i  

 forbindelse med en medarbejders fratræden af stilling, som overstiger  

 et grundbeløb på 11.200 kr., medregnes 85 pct. til den  

 skattepligtige indkomst.
Beløb over et grundbeløb på  

 200.000 kr. medregnes ved opgørelsen af den skattepligtige indkomst.  

 Grundbeløbene reguleres efter personskattelovens § 20. « Af	skatteministeren, tiltrådt af udvalget:
 13) Det under nr. 12 foreslåede § 31, stk.  

 5, affattes således:
» Af	skatteministeren, tiltrådt af et flertal (S, SF,  

 CD, RV og EL):
Til § 3 14) I nr. 3 ændres: »ligningslovens § 7 S« til:  

»ligningslovens § 7 U«.
 15) Nr. 5 udgår.
Til § 5 16) Stk. 3 affattes således:
» Af	skatteministeren, tiltrådt af udvalget:
 17) I stk. 4 indsættes efter 1. pkt. som nyt  

 punktum:
» 18) Stk. 4, sidste pkt., udgår, og i stedet  

 indsættes:
 »3.
Bemærkninger Til nr. 1 Det foreslås, at lovforslaget deles i to lovforslag,  

 som herefter behandles hver for sig.
Dette indebærer, at lovforslag A vedrører  

 skattefrihed for uddannelsesydelser betalt af arbejdsgivere m.v.,  

 ændrede satser og regler for skattefrie rejsegodtgørelser samt  

 skattefritagelse for sparet hjemmeforbrug til kost i forbindelse med  

 tjenesterejser m.v.
Lovforslag B vedrører ændringerne om  

 fratrædelsesgodtgørelse og jubilæumsgratialer.
Til nr. 2, 5, 6, 9, 10, 13 og 18 Administrative bemærkninger Ændringsforslagene skønnes ikke at have  

 væsentlige administrative konsekvenser for Told Skat.
Provenumæssige konsekvenser Ændringsforslagene har ingen provenumæssige  

 konsekvenser.
Ad nr. 2 Ligningsrådet har på sit møde den 16.  

 november 1999 tilkendegivet, at det finder det hensigtsmæssigt at  

 ændre reglerne, for så vidt angår dækning af  

 rejseudgifter mellem Danmark og studiestedet ved skattefrie  

 studierejselegater.
Ligningsrådet fastsætter efter de  

 gældende regler beløbet for sædvanlige udgifter til rejse  

 mellem Danmark og studiestedet.
Ligningsrådet finder det  

 hensigtsmæssigt, at der kun gives skattefrihed for legater svarende til  

 de dokumenterede, faktiske udgifter.
Hvis der rejses i egen bil eller  

 på motorcykel, skal der dog være skattefrihed for 1,39 kr. pr. km  

 (1999-beløb), da de faktiske udgifter ved kørsel i egen bil  

 ikke kan dokumenteres ved eksterne bilag.
Beløbet på 1,39 kr.  

 pr. km svarer til satsen for befordringsgodtgørelser til uddannelses-  

 og kursussteder i den foreslåede § 31 i ligningsloven.
 Det foreslås, at reglerne ændres i  

 overensstemmelse med Ligningsrådets tilkendegivelse.
Ad nr. 5 De fleste lønmodtagere har større  

 lønindtægter end fradragsberettigede udgifter ved arbejdet i  

 udlandet.
Der findes imidlertid enkelte erhvervsgrupper, hvis  

 lønindkomst ved arbejdet i udlandet er så lille, at de vil kunne  

 have større fradrag end indtægter.
Dette overskydende fradrag  

 vil kunne anvendes til fradrag i den danske lønindtægt.
 Efter f.eks. et au pair-ophold i udlandet vil mange kunne  

 have et sådant overskydende fradrag, hvorved dansk lønindkomst  

 vil blive beskattet meget lempeligt.
 Det foreslås derfor, at udgifter, der er  

 fradragsberettigede efter § 9, stk. 1 (almindelige lønmodtagerfradrag,  

 i det omfang de overstiger 4.300 kr. (2000-beløb)), § 9 B, stk. 3, §§  

 9 C og 9 D (befordringsfradrag), i forbindelse med udførelse af  

 indtægtsgivende arbejde i udlandet ikke kan fradrages ved  

 opgørelsen af den skattepligtige indkomst for lønmodtagere, i  

 det omfang de nævnte udgifter overstiger den udenlandske  

 lønindkomst, der skal medregnes i den danske  

 indkomstopgørelse.
 Bestemmelsen er tidligere fremgået af  

 Ligningsrådets årlige cirkulære om skattefrie  

 godtgørelser til dækning af merudgifter ved rejse og befordring  

 m.v. (senest Told Skat cirkulære 1999-7, pkt. 6.3.).
Ad nr. 6 Der er tale om en teknisk ændring.
Henvisningen  

 bør være til den foreslåede § 9 A, stk. 7, da det er dette  

 stykke, som omhandler fradrag.
Ad nr. 9 og 10 Det foreslås, at det præciseres i selve  

 lovteksten, at det kun er de driftsmidler m.v., der anvendes i forbindelse  

 med logiet, der ikke kan afskrives på, når der modtages skattefri  

 godtgørelse eller foretages fradrag med den foreslåede logisats.
Hvis en lønmodtager eksempelvis overnatter i egen  

 campingvogn, vil der f.eks. ikke kunne foretages afskrivninger på  

 campingvognen og inventaret i campingvognen.
Derimod vil lønmodtageren  

 stadig kunne afskrive på andre afskrivningsberettigede driftsmidler,  

 der ikke anvendes i forbindelse med logiet.
Ad nr. 13 Det foreslås, at det præciseres, at der kan  

 modtages skattefrie befordringsgodtgørelser efter § 31 for  

 befordringen mellem uddannelses- eller kursussteder eller inden for samme  

 uddannelses- eller kursussted.
 Eksempel: Den uddannelsessøgende kører om  

 morgenen til uddannelsesstedet, hvor den teoretiske del foregår  

 (kørsel A). Efter frokost køres der til uddannelsesstedet, hvor  

 den praktiske del foregår (kørsel B). Efter fyraften  

 køres der hjem (kørsel C).
Hvis der er tale om en efteruddannelse, som varer mindre  

 end 60 arbejdsdage, vil alle tre kørsler være  

 erhvervsmæssige efter ligningslovens § 9 B, da uddannelsesstederne vil  

 være arbejdspladser.
Der vil derfor kunne modtages skattefri  

 befordringsgodtgørelse efter § 9 B.
 Det foreslås, at det præciseres, at alle tre  

 kørsler også er omfattet af den foreslåede § 31, stk.  

 5.
Det foreslås desuden, at hvis den  

 uddannelsessøgende eller kursisten har modtaget  

 befordringsgodtgørelse efter § 9 B for den samme befordring, medregnes  

 udbetalt godtgørelse efter 1. og 2. pkt. til den skattepligtige  

 indkomst.
Den samme befordringsudgift skal ikke kunne dækkes skattefrit  

 to gange.
Ad nr. 18 I lovforslagets § 5, stk. 4, gøres visse  

 godtgørelser skattefrie med tilbagevirkende kraft til den 1. april  

 1999. Disse godtgørelser er bl.a. logigodtgørelser,  

 diætgodtgørelser efter udløbet af de hidtidige  

 tidsbegrænsninger på 3 og 6 måneder samt  

 godtgørelser til visse erhversgrupper, som ikke tidligere har kunnet  

 anvende rejsereglerne.
Efter almindelig skatteretlig praksis vil  

 godtgørelserne ikke kunne udbetales, da endelig opgørelse og  

 afregning af godtgørelser til dækning af udgifter skal ske  

 senest ved udgangen af den følgende måned, jf.
Told- og  

 Skatttestyrelsens vejledning til samtlige indeholdelsespligtige, Leksikon  

 1999, side 133.
Med ændringsforslaget sikres det, at arbejdsgiveren  

 kan efterregulere og udbetale de omtalte godtgørelser til og med den  

 31. marts 2000. Dermed ved lønmodtageren på  

 selvangivelsestidspunktet, om arbejdsgiveren har dækket udgifterne via  

 en skattefri godtgørelse, eller om lønmodtageren kan foretage  

 fradrag for udgiften.
Hvis arbejdsgiveren udbetaler sådanne  

 efterfølgende godtgørelser, foreslås det, at  

 arbejdsgiveren særskilt skal indberette beløbets  

 størrelse for den enkelte lønmodtager til den lokale told- og  

 skatteregion inden den 1. juni 2000.
 Indberetningen foregår efter  

 indberetningsbekendtgørelsens § 3.
Til nr. 3, 11, 14, 15 og 16 Administrative konsekvenser Ændringsforslagene skønnes at medføre  

 engangsudgifter for Told Skat i 2000 på 0,6 mio. kr.
Provenumæssige konsekvenser Ændringsforslagene reducerer bundfradraget i  

 gratialer fra 11.200 kr. (2000) til 8.000 kr., og samtidig indføres et  

 bundfradrag på 8.000 kr. i fratrædelsesgodtgørelser, hvor  

 der i L 88 ikke var noget bundfradrag.
Beløb over bundfradraget  

 medregnes fuldt ud til personlig indkomst.
Bundfradraget på 8.000 kr.  

 reguleres ikke fremover.
Ændringsforslagene skønnes at medføre  

 et provenutab på ca. 90 mio. kr. i forhold til lovforslag nr.
L 88,  

 hvoraf ca. 55 mio. kr. vedrører kommunerne.
I 2000 bærer staten  

 tabet for de kommuner, der har valgt ordningen med statsgaranteret  

 udskrivningsgrundlag, for hvilke provenutabet skønnes at udgøre  

 ca. 27 mio. kr.
For de selvbudgetterende kommuner skønnes provenutabet  

 i 2000 at udgøre ca. 27 mio. kr.
De kommunaløkonomiske  

 konsekvenser af forslaget skal i øvrigt ses i sammenhæng med  

 regeringens aftaler med Kommunernes Landsforening og Amtsrådsforeningen  

 fra den 11. juni 1999.
 For finansåret 2000 skønnes  

 ændringsforslaget at medføre et provenutab på 90 mio.  

 kr.
I tabel 1 nedenfor er vist virkningen af  

 ændringsforslagene for gratialer og  

 fratrædelsesgodtgørelse.
Med ændringsforslaget bliver  

 beskatningen af gratialer og fratrædelsesgodtgørelse igen  

 ens.
 Tabel 1. Eksempler på virkning af lovforslag og  

 ændringsforslag for gratialer og fratrædelsesgodtgørelser.  

 År 2000.
Gældende regler Lovforslag og  

 ændringsforslag Mellem-skatteyder Topskatteyder Mellem-skatteyder Topskatteyder Kr.
 Kr.
 Kr.
 Kr.
 Kr.
 Kr.
 Kr.
 Kr.
Gratiale/fratræ-  

 delsesgodtgørelse 30.000 30.000 100.000 250.000 30.000 30.000 100.000 250.000 Arb.m.bidrag m.v.
2.700 2.700 9.000 22.500 2.700 2.700 9.000 22.500 Personlig indkomst 13.685 13.685 67.830 183.855 19.300 19.300 83.000 219.500 Skat og bidrag 8.954 10.870 49.495 132.261 11.520 14.222 58.551 153.542 Ændring ifht. gældende regler - - - - 2.566 3.352 9.056 21.281 Ændring ifht.
L 88: Gratialer - - - - 1.462 1.910 1.910 1.910 Fratrædelsesgodtgørelser - - - - ÷3.656 ÷4.776 ÷4.776 ÷4.776 '÷' betyder skattelettelse.
Anm:  

 Mellemskatten sætter ind ved 180.600 kr. og topskatten ved ca. 294.000  

 kr. (før arbejdsmarkedsbidrag og særlig pensionsopsparing).  

 Bundfradraget efter arbejdsmarkedsbidrag og særlig pensionsopsparing er  

 11.200 kr. ved gældende regler i 2000. Skattesatser er for en  

 gennemsnitskommune.
I eksemplerne betyder ændringsforslaget for  

 gratialer en skattestigning på mellem 1.500 kr. og 2.000 kr. målt  

 i forhold til det oprindelige lovforslag.
For  

 fratrædelsesgodtgørelser er der i eksemplerne tale om en  

 reduktion af skattestigningen på ca. 3.700 kr. og ca. 4.800 kr.  

 målt i forhold til lovforslaget.
Ad nr. 3 og 11 Ændringsforslaget er en følge af et tilsagn,  

 som regeringen har afgivet i forbindelse med finanslovsforhandlingerne for  

 år 2000.
Ændringsforslaget betyder, at der gives bundfradrag  

 på 8.000 kr. i såvel jubilæumsgratialer som  

 fratrædelsesgodtgørelser.
Beløb ud over bundfradraget  

 beskattes fuldt ud som personlig indkomst.
Bundfradraget reguleres ikke.
Det  

 præciseres endvidere, hvornår der foreligger ansættelse, og  

 hvornår der er tale om en egentlig fratræden med henblik på  

 at forebygge misbrug.
Efter ændringsforslaget reduceres således  

 bundfradraget for jubilæumsgratialer fra 11.200 kr. (2000) til 8.000  

 kr., og der indføres et bundfradrag på 8.000 kr. i  

 fratrædelsesgodtgørelser, hvor der i L 88 ikke var noget  

 bundfradrag.
Efter ændringsforslaget er der tale om en fælles  

 bundgrænse, det vil sige, at hvis en arbejdstager et år modtager  

 både et jubilæumsgratiale og en  

 fratrædelsesgodtgørelse, sammenlægges beløbene.
Efter ændringsforslaget vil der fortsat kun  

 være en bundgrænse for én begivenhed.
Hvis der  

 således året efter sker en efterregulering af betalingen, vil  

 denne efterbetaling fortsat kunne henføres til den oprindelige  

 bundgrænse.
 For at forebygge misbrug indeholder  

 ændringsforslaget for fratrædelsesgodtgørelser en  

 række opstramninger af de gældende regler.
For det første harmoniseres reglerne for, hvilken  

 personkreds der kan modtage fratrædelsesgodtgørelser og  

 jubilæumsgratialer.
Det sker ved, at reglerne for udbetaling af en  

 skattefri fratrædelsesgodtgørelse kun kommer til at omfatte  

 personer, der anses for at stå i et tjenesteforhold til den udbetalende  

 arbejdsgiver.
Hidtil har det alene været en betingelse, at der var tale  

 om lønnet beskæftigelse.
For det andet foreslås betingelserne for, at der  

 kan udbetales en skattefri fratrædelsesgodtgørelse, strammet op  

 således, at det er en betingelse for udbetalingen, at  

 beskæftigelsen på virksomheden fuldstændig ophører.  

 Det betyder, at en godtgørelse, der udbetales ved en delvis  

 fratræden af en stilling, ikke vil opfylde kriterierne for  

 skattefrihed.
Desuden vil en godtgørelse, der udbetales i  

 forlængelse af udløbet af en  

 åremålsansættelse, ikke længere opfylde kriterierne  

 for skattefrihed, hvis den ansatte fortsætter i anden stilling i  

 virksomheden.
Godtgørelsesbeløb, der ydes personalet i  

 forbindelse med lang tjeneste ved afhændelsen af en virksomhed, vil  

 heller ikke opfylde kriterierne for skattefrihed.
For det tredje strammes reglerne op, således at der  

 ikke kan udbetales en fratrædelsesgodtgørelse til en  

 medarbejder, der aldrig er tiltrådt en stilling.
Bliver en medarbejder  

 således løst fra ansættelsen inden stillingens  

 tiltrædelse, og udbetales der i den forbindelse en godtgørelse,  

 er dette beløb efter ændringsforslaget ikke omfattet af de  

 særlige skatteregler for fratrædelsesgodtgørelser, da der  

 aldrig har foreligget et tjenesteforhold.
Det er efter ændringsforslaget fortsat en  

 forudsætning for, at beløbet kan falde ind under begrebet  

 fratrædelsesgodtgørelse, at godtgørelsesbeløbet  

 udbetales i tidsmæssig tilknytning til fratrædelsen.
Hvis  

 beløbet udbetales efterfølgende, skal det fuldt ud medregnes  

 til den skattepligtige indkomst.
Dette er præciseret i lovforslaget.  

 Betingelsen er i overensstemmelse med gældende praksis.
Hvis en  

 medarbejder efter ansættelsens ophør som følge af en  

 retssag eller et forlig mellem arbejdsgiveren og arbejdstageren eller dennes  

 faglige organisation får udbetalt et godtgørelsesbeløb,  

 vil denne betingelse derfor fortsat være opfyldt.
Det er også en betingelse for udbetaling af  

 godtgørelsesbeløb m.v., at medarbejderen er ansat hos  

 arbejdsgiveren.
For medarbejdere, der modtager en  

 fratrædelsesgodtgørelse, forstås herved, at medarbejderen  

 var ansat i virksomheden på tidspunktet for  

 afskedigelsen/fratrædelsen.
De såkaldte afviklingsgodtgørelser er som  

 hidtil også omfattet af bestemmelsen.
En afviklingsgodtgørelse  

 er en fratrædelsesgodtgørelse, som er betinget af, at den  

 fratrædende forbliver i sin stilling, indtil arbejdsgivervirksomheden  

 er afviklet.
En afviklingsgodtgørelse er omfattet af de  

 foreslåede regler, uanset om erhvervelsen sker efter kollektiv eller  

 individuel aftale.
Det er dog en betingelse, at arbejdstageren ikke  

 efterfølgende flytter med virksomheden.
De foreslåede regler gælder også,  

 når arbejdstageren selv opsiger sin stilling til omgående  

 fratræden eller med kortere varsel, end arbejdstageren ville have krav  

 på.
Efter ændringsforslaget kan man fortsat i den situation, hvor  

 den opsigende medarbejder har været ansat i virksomheden i mange  

 år, udbetale en skattefri fratrædelsesgodtgørelse.
Hvis modtageren af en fratrædelsesgodtgørelse  

 ikke oppebærer indkomst fra stillingen for tiden fra fratrædelse  

 og indtil det tidspunkt, hvor den pågældende kunne være  

 opsagt i henhold til ansættelseskontrakt m.v., skal efter  

 ændringsforslaget en så stor del af godtgørelsen, der  

 svarer til den løn, som den pågældende ville have  

 fået i perioden frem til opsigelsesperiodens udløb, medregnes  

 til den personlige indkomst.
Dette beløb er ikke omfattet af  

 ligningslovens § 7 U.
Denne bestemmelse svarer til de nugældende  

 regler.
I de gældende regler er der dog en bestemmelse om, at  

 indregningen maksimalt kan foretages for løn i en opsigelsesperiode  

 på 1 år.
Denne grænse er fjernet, da de foreslåede  

 nye beskatningsregler med bundgrænse og fuld indregning i den  

 personlige indkomst gør grænsen overflødig.
 Ligningslovens § 16 I slettes som følge af, at  

 fratrædelsesgodtgørelser indføjes i den foreslåede  

 § 7 U.
Ad nr. 14 og 15 Ændringerne er en følge af de  

 foreslåede ændringer i nr. 3 og 11.
Ad nr. 16 Med ændringen sikres, at lovforslaget ikke får  

 tilbagevirkende kraft for medarbejdere med bagudforskudt indkomstår,  

 der har modtaget jubilæumsgratialer i 1999.
Til nr. 7, 8 og 17 Provenubemærkninger Forhøjelserne skønnes at medføre et  

 årligt provenutab på ca. 25 mio. kr. i forhold til lovforslaget  

 heraf 15 mio. kr. for kommunerne.
I finansåret 2000 skønnes  

 ændringsforslaget at medføre et provenutab på ca. 5 mio.  

 kr.
I 2000 bærer staten tabet for de kommuner, der har  

 valgt ordningen med statsgaranteret udskrivningsgrundlag, for hvilke  

 provenutabet skønnes at udgøre ca. 7 mio. kr.
For de  

 selvbudgetterende kommuner skønnes provenutabet i 2000 at  

 udgøre ca. 8 mio. kr.
De kommunaløkonomiske konsekvenser af  

 forslaget skal i øvrigt ses i sammenhæng med regeringens aftaler  

 med Kommunernes Landsforening og Amtsrådsforeningen fra den 11. juni  

 1999.
Ad nr. 7 Den foreslåede standardgodtgørelsessats til  

 dækning af udgifter til kost og småfornødenheder på  

 336 kr. pr. døgn (2000-beløb) foreslås forhøjet  

 til 351 kr. pr. døgn (2000-beløb) som led i finanslovsaftalen  

 mellem regeringen, Socialistisk Folkeparti, Centrum-Demokraterne og  

 Enhedslisten.
Ad nr. 8 Den foreslåede standardgodtgørelsessats til  

 dækning af logiudgifter på 100 kr. pr. døgn  

 (2000-beløb) foreslås forhøjet til 150 kr. pr.  

 døgn (2000-beløb) som led i finanslovsaftalen mellem  

 regeringen, Socialistisk Folkeparti, Centrum-Demokraterne og Enhedslisten.  

 Denne forhøjelse sker med virkning fra den 1. januar 2000.
Ad nr. 17 Logisatsen får virkning fra og med den 1. april  

 1999. Indtil den 31. december 1999 er satsen 97 kr. pr. døgn  

 (1999-beløb). Fra og med den 1. januar 2000 er satsen 150 kr. pr.  

 døgn (2000-beløb).
Til nr. 4 Det foreslås præciseret i lovteksten, at det  

 skattefri grundbeløb, som fortsat skal reguleres efter  

 personskattelovens § 20, i år 2000 skal være 11.200 kr.
Til nr. 12 En fratrædelsesgodtgørelse vil som  

 engangsbeløb blive særlig hårdt beskattet med høj  

 marginalskat, hvis godtgørelsen skal beskattes på samme  

 måde som almindelig lønindkomst, der modtages fra  

 arbejdsgiveren.
Derfor foreslås det, at den skattefri bundgrænse  

 på 11.200 kr. (2000-tal) fortsat bevares i lighed med den i  

 lovforslaget foreslåede beskatning af jubilæumsgratialer.
Samtidig foreslås det, at et eventuelt overskydende  

 beløb op til 200.000 kr. fortsat medregnes med 85 pct. til den  

 skattepligtige indkomst, og kun beløb over 200.000 kr. medregnes fuldt  

 ud til den skattepligtige indkomst.
Beløbene foreslås reguleret  

 efter personskattelovens § 20. Derved friholdes de svageste  

 lønmodtagere for skærpelsen, og det sikres samtidig, at  

 målsætningerne med godtgørelserne ikke udhules.  

 Fratrædelsesgodtgørelserne skulle medvirke til at mildne  

 overgangen efter mange års ansættelse i en virksomhed til et nyt  

 ansættelsesforhold eller mildne overgangen fra  

 erhvervsbeskæftiget til arbejdsløs.
I forbindelse med en  

 arbejdsgivers uberettigede afskedigelse af en arbejdstager skulle  

 godtgørelsen udgøre en erstatning eller bod.
De såkaldte gyldne håndtryk udgør en  

 begrænset del af fratrædelsesgodtgørelserne, jf.  

 regeringens lovforslags tabel 3. De væsentligste  

 fratrædelsesgodtgørelser er hjemlet i funktionærlovens § 2  

 a og 2 b, der henholdsvis vedrører godtgørelser ved  

 fratræden efter 12, 15 og 18 års anciennitet i virksomheden, og  

 udløser henholdsvis 1, 2 og 3 måneders ekstra løn ved  

 fratræden, dog ikke ved pensionering og godtgørelser for  

 urimelig opsigelse eller bortvisning.
Det er således primært  

 funktionærer og arbejdere, der afskediges på grund af graviditet,  

 barselorlov, alder og andre usaglige afskedigelsesbegrundelser, der rammes af  

 regeringens lovforslag.
