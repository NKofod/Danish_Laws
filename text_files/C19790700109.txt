Ved dekret nr. 786 fra 1978, der er trådt i kraft 1. maj 1979, er der i  

 Grækenland gennemført nye bestemmelser for kontrol med fisk og fiskevarer  

 bestemt til konsum.
Fiskeriministeriets industritilsyn er i besiddelse af en  

 uautoriseret oversættelse (foretaget i Grækenland) til engelsk af dette  

 dekret.
En fotokopi af denne (34 sider) vil kunne rekvireres.
 Af særlig betydning for eksportører af fisk og fiskevarer til Grækenland  

 er dekretets bestemmelser om mærkning af emballage og om indholdet af de  

 certifikater, der skal følge importerede varer.
MÆRKNING Foruden de mærkningsangivelser, der kræves ifølge anden lovgivning, skal  

 både engrosemballage og detailemballage til importerede varer i henhold til  

 det nye kontroldekret på tydelig måde være forsynet med følgende oplysninger:
 For frosne fisk og fiskevarer: Oprindelsesland Producent Fiskeart  

 Fangstdato (dag, måned og år) Nedfrysningsdato (dag, måned og år)  

 Kontrolmyndighedens stempel.
 For hel- og halvkonserves samt tørret, saltet og røget fisk:  

 Oprindelsesland Producent Fiskeart Dato (dag, måned og år) for  

 konserveringens begyndelse.
Oplysning om producent skal ifølge dekretet omfatte navn og adresse.
De  

 græske veterinærmyndigheder har imidlertid accepteret, at der i stedet  

 angives det danske autorisationsnummer.
 De nævnte datoer må ikke angives i kode.
Som anført skal fangstdatoen angives for frosne fiskevarer.
Det har  

 relation til en bestemmelse i dekretet om, at frosne fiskevarer ikke må  

 indføres i Grækenland senere end 3 måneder efter fangsten.
Som ligeledes anført skal frosne fiskevarer være forsynet med  

 kontrolmyndighedens stempel.
Følgende stempel, der anføres i umiddelbar  

 forbindelse med autorisationsnummneret, f.eks. som vist, er godkendt af de  

 græske veterinærmyndigheder.
Det er endvidere godkendt, at stemplet påtrykkes emballagen sammen med de  

 øvrige mærkningsavgivelser (og altså ikke påstemples individuelt). Stemplet  

 kan formindskes, dog ikke mere end at teksten fortsat er let læselig.
Det  

 henstilles, at udkast til stemplets anvendelse forelægges fiskeriministeriets  

 industritilsyn, inden trykning af emballage finder sted.
 Dekretet indeholder ingen bestemmelser om mærkning af ferske fisk og  

 fiskevarer.
CERTIFIKATER (* 1) Dekretets krav til certifikaternes indhold er noget forskellige for  

 henholdsvis ferske fiskevarer, frosne fiskevarer og hel- og halvkonserves  

 samt tørret, saltet og røget fisk.
Vedhæftede »Inspection  

 Certificate«,der er godkendt af de græske veterinærmyndigheder, er  

 udformet således, at det kan benyttes til samtlige fiskevarer bortset fra  

 ferske varer.
For disse varer kræves et særligt certifikat, der vil kunne fås  

 ved henvendelse til fiskeriministeriets industritilsyn.
 Vedhæftede certifikat kan anvendes direkte ved eksport af FROSNE  

 FISKEVARER.
 Ved anvendelse af certifikatet ved eksport af HEL- OG HALVKONSERVES SAMT  

 TØRRET, SALTET OG RØGET FISK udstreges punkterne 2-5, der alene tager sigte  

 på de frosne varer.
Certifikaterne udfyldes i overensstemmelse med sædvanlig praksis af  

 eksportøren, der underskriver forneden til højre.
De udstedes af den lokale  

 fiskerikontrol eller fiskeriministeriets industritilsyn (især i tilfælde af  

 hel- og halvkonserves). Ved udstedelsen forsynes certifikaterne med et  

 stempel svarende til det foran angivne.
Poul Fr.
Jensen (* 1) Certifikater fåes ved henvendelse til fiskerikontrollen eller  

 fiskeriministeriets industritilsyn.
(* 2) VEJ 7001 19880105 forefindes i historisk base, idet den er afløst af VEJ 7002 19880212.
