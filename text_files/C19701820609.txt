Kildeskattedirektoratet udsender i begyndelsen af hver måned  

 rykkerskrivelse A 40, rykkerliste A 58, kontoudskrift A 60, OPRIK'er samt  

 incassomateriale.
Materialet udsendes som følge af forskellige mangler  

 vedrørende redegørelse og indbetaling, jf.
A-vejledningen.
Arbejdsgiverne retter i en del tilfælde henvendelse til AKM og KD for at  

 reklamere over formodede fejl.
I mange tilfælde er der ikke tale om egentlige  

 fejl, men arbejdsgiveren har f.eks.
a. indsendt redegørelse/indbetaling for sent til, at oplysningerne har  

 kunnet nå at komme med i den sidste kørsel - skæringsdatoen er ca. den 20. i  

 kørselsmåneden, b. ikke anført korrekt identifikation, så redegørelse/indbetaling er  

 blevet afvist ved den maskinelle behandling, c. forudsat, at en ændring af de i CIR registrerede oplysninger har kunnet  

 gennemføres inden den aktuelle kørsel.
 Dertil kommer forskellige mulige fejl i forbindelse med konvertering og de  

 egentlige EDB-procedurer.
 Hovedparten af de nævnte formodede eller reelle fejl vil blive udlignet i  

 den følgende kørsel, fordi de manglende oplysninger da er registreret -  

 eventuelt efter KD's rettelse på grundlag af de fejl- og meddelelseslister,  

 som er et væsentligt grundlag for afviklingen af EDB-systemet.
Hertil kommer forskellige mulige fejl, som kun kan rettes ved direkte  

 reklamation.
Der kan f.eks. være tale om, at indbetaling/redegørelse konteres  

 under et forkert arbejdsgivernummer eller, hvad der er forekommet i nogle  

 tilfælde, at indbetalingerne konteres på det rigtige arbejdsgivernummer, men  

 i forkert rækkefølge, så der uberettiget opkræves morarenter.
 Hvad enten henvendelsen om fejl i det udskrevne materiale rettes til AKM  

 eller KD gælder det, at man ikke umiddelbart kan efterspore anmeldte fejl,  

 men man må afvente resultatmaterialet - herunder f.eks. rekvireret  

 kontoudskrift A 54 fra den følgende kørsel for at se, hvad der er registreret  

 i CIR-K.
Under hensyn hertil meddeles følgende almindelige retningslinier for AKM's  

 forretningsgang ved henvendelse om fejl.
Disse retningslinier træder i stedet  

 for de tilsvarende anvisninger i KD-meddelelserne 1970-34 og -48 vedrørende  

 kørslerne i februar og marts.
 Manglende redegørelse.
Meddeler arbejdsgiveren som følge af en udsendt rykkerskrivelse A 40 eller  

 i forbindelse med AKM's rykning på grundlag af rykkerlisten A 58, at  

 redegørelse er indsendt, må AKM notere de af arbejdsgiveren meddelte  

 oplysninger på rykkerlisten.
Derudover foretages ikke yderligere.
Når AKM modtager kontoudskrifter A 60 vedrørende redegørelser, der mangler  

 ved den følgende kørsel, må AKM sammenholde kontoudskrift A 60 med den  

 foregående rykkerliste.
Konstateres det herved, at der foreligger A 60 for en  

 arbejdsgiver, der ifølge notatet på rykkerlisten har indsendt redegørelse, må  

 arbejdsgiveren anmodes om at fremlægge kopi af den manglende redegørelse.  

 Denne sendes i fotokopi eller afskrift til KD's afdeling for fejlrettelse  

 bilagt kontoudskrift A 60 med referat af arbejdsgiverens oplysning om,  

 hvornår og hvortil den efterlyste redegørelse er indsendt.
De på materialet  

 anførte arbejdsgivernumre skal forinden konfereres med registreringsbevis  

 eller kontrolfortegnelse.
Såfremt der er afgivet redegørelse uden  

 arbejdsgivernummer eller med forkert arbejdsgivernummer, må det af det  

 indsendte materiale fremgå, at det rette nummer er påført som en korrektion.  

 Kopiredegørelsen, der indsendes til brug for KD's fejlrettelse, skal være  

 mærket som kopi og forsynet med tydelige diagonalstreger, så de ikke uden  

 nærmere undersøgelse indgår til kontering i CIR-K.
 Den anførte fremgangsmåde anvendes tilsvarende, hvis AKM undtagelsesvis  

 først kommer i kontakt med arbejdsgiveren på grundlag af kontoudskrift A 60.
Arbejdsgiverens henvendelse om uberettiget rykning kan skyldes, at han  

 mener sig berettiget til at indsende kvartalsredegørelse, selv om han er  

 registreret med månedsredegørelse.
AKM må fastholde, at redegørelse skal  

 indsendes, som angivet i registreringsbeviset. Ønskes ændring, må  

 ændringsanmodning indsendes som angivet i A-vejledningen.
Nægter arbejdsgiveren at afgive månedsredegørelse, fordi han allerede har  

 indsendt kvartalsredegørelse, eller fordi han mener, at det er KD's fejl, at  

 han ikke er registreret som kvartalsredegører, bedes AKM indberette de  

 relevante oplysninger til KD's afdeling for fejlrettelse.
Det må herved  

 oplyses, om arbejdsgiveren opfylder de formelle betingelser for at opnå  

 tilladelse til kvartalsvis redegørelse.
Er der ikke indsendt »nul-redegørelse«, fordi arbejdsgiveren  

 ikke havde kendskab til reglerne, bedes AKM tilbyde at fremsende et antal  

 redegørelsesblanketter - eventuelt med den første blanket udfyldt til  

 underskrift - så arbejdsgiveren kan »sættes igang« med mindst mulig  

 ulejlighed for ham.
Det undersøges i øjeblikket, om det i fremtiden vil være  

 muligt at undlade »nul-redegørelse«, når der foreligger rykning for  

 »nul-indbetaling«.
Manglende indbetaling Hvis arbejdsgiveren meddeler, at han har indbetalt det beløb, han rykke  

 for, må AKM søge klarlagt, om også foranliggende månedsbeløb er indbetalt,  

 herunder om der eventuelt mangler »nul-indbetaling«.
Synes det at fremgå, at der foreligger en fejl, henstilles det til  

 arbejdsgiveren at indsende skriftlig reklamation til kildeskattedirektoratet  

 med oplysning om a. betalingsdato b. det indbetalte beløb c. indbetalingsstedet, samt d. det ved indbetalingen oplyste arbejdsgivernummer.
Er grundlaget for henvendelse, at arbejdsgiveren har modtaget  

 rykkerskrivelse A 40, kan denne indsendes påført de nævnte oplysninger.
AKM  

 bedes efter omstændighederne underrette KD på arbejdsgiverens vegne.
 Specielt vedrørende OPRIK.
Arbejdsgiverens reklamationer på grundlag af en udsendt OPRIK kan skyldes 1. manglende indbetaling 2. forkert beregnet morarente 3. forkert beregnet påkravsgebyr.
ad 1. Behandles som anført ovenfor, hvis det er en indbetaling som sådan,  

 der mangler.
Kan arbejdsgiveren ikke forstå konteringerne, f.eks. fordi en  

 indbetaling er »delt«, jf. side 26-28 i A-vejledningen, må AKM søge  

 at forklare dette, eventuelt ved at udsætte sagen og skaffe fulde oplysninger  

 på en kontoudskrift A 54.
 ad 2. Hævder arbejdsgiveren, at der er beregnet morarente, selv om en  

 indbetaling er indgået rettidigt, anmoeds han om at indsende skriftlig  

 reklamation til KD med angivelse af de ovenfor under manglende indbetaling a.  

 - c. angivne oplysninger.
ad 3. Mener arbejdsgiveren, at der med urette er beregnet påkravsgebyr, må  

 AKM bedømme, om dette er tilfældet, og i givet fald frafalde påkravsgebyret  

 ved at indsende blanket A 93 til KD, jf.
A-vejledningen, side 74-75.
 Specielt vedrørende incassomateriale.
 Arbejdsgiverens påståede fejl i incassomaterialet skal, alt efter om det  

 drejer sig om manglende indbetaling eller manglende redegørelse, behandles  

 som angivet ovenfor.
AKM må dog i incassosituationer sikre sig, at 1. arbejdsgiveren dokumenterer sin påstand 2. at nødvendig underretning tilgår KD - normalt ved  

 at AKM selv afgiver indberetning til KD's afdeling for fejlrettelse.
 Opmærksomheden henledes på de særlige regler vedrørende konteringen af  

 centralt indgåede indbetalinger under en incassosag, se side 36-37 i  

 A-vejledningen.
 Hvor arbejdsgiveren har påvist fejl i materialet, må restancebeløbet  

 nedskrives foreløbigt i overensstemmelse med påstanden, og AKM må påse, at  

 rettelse fremkommer over restancelisten.
