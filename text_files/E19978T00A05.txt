A.5 Varebestemmelser A.5.1 Levende dyr, animalske produkter, fisk og  

 fiskevarer A.5.2 Planter, frugt og grønsager A.5.3 Lægemidler til mennesker og dyr samt narkotika A.5.4 Narkotikaprækursorer A.5.5 Gifte A.5.6 Våben og sprængstoffer samt strategiske varer A.5.7 Radioaktive stoffer og radioaktivt affald A.5.8 Jern- og stålordninger A.5.9 Handelsreguleringer A.5.10 Udryddelsestruede vilde dyr og planter A.5.11 Tekstilvarer A.5.12 Varemærkeforfalskede og piratkopierede varer A.5.13 Kontrol med produktsikkerhed A.5.14 Kulturværdier A.5.15 Handels- og våbenembargo Hvad er varebestemmelser Varebestemmelser er særlige kontrolforanstaltninger, der gælder for  

 indførsel og udførsel af varer.
Varebestemmelser er begrundet bl.a. i  

 hensynet til:
Formål den offentlige orden og sikkerhed, beskyttelse af menneskers og dyrs liv og sundhed, beskyttelse af planter, beskyttelse af nationale skatte af kunstnerisk, historisk eller  

 arkæologisk værdi, eller beskyttelse af industriel og kommerciel ejendomsret.
Told Skat medvirker ved løsning af en lang række af disse  

 kontrolforanstaltninger.
De knytter sig til regler, der administreres af  

 andre ministerier (ressortmyndigheder) end Skatteministeriet.  

 Ressortmyndigheden er ansvarlig for fastsættelse af regler og for  

 udarbejdelse af vejledning til publikum.
Told Skat medvirker ved kontrollen  

 med overholdelse af forskrifterne.
 Kontrollen med varebestemmelserne foretages ikke alene af hensyn til  

 nationale interesser, men lige så ofte af hensyn til andre EU medlemsstaters  

 kontrolbehov.
Det kan eksempelvis være Told Skat's kontrol ved indførslen, der  

 forhindrer indførsel til EU af smittefarlige planter og kødvarer.
Eller det  

 kan være Told Skat's kontrol i Danmark, der forhindrer, at et Goya-maleri  

 eller en romersk statue udføres fra EU og dermed fra den medlemsstat, de  

 tilhører.
På samme måde er vi i Danmark ofte afhængige af den kontrol, der  

 foretages i andre EU-lande ved EU's ydre grænser.
Det legale grundlag På de fleste områder er der udarbejdet fælles EU-retningslinier for  

 kontrol ved EU's ydre grænser, enten i forbindelse med selve grænsepassagen  

 eller på et senere/tidligere tidspunkt, men som en konsekvens af  

 grænsepassagen.
I det efterfølgende er en del af disse kontrolordninger kort omtalt sammen  

 med den del af regelgrundlaget, der er relevant for de opgaver, der varetages  

 af Told-Skat.
I forbindelse med hver ordning er oplyst ressortmyndigheden.  

 Hvis man har behov for mere detaillerede oplysninger om ordningerne, bedes  

 man henvende sig til denne ressortmyndighed.
 I bilag 10 er en oversigt over ordningerne og grænsekontrolsteder.
I Toldtariffens kolonne "Varebest" findes markeringer der viser,  

 at der gælder særlige forskrifter.
Markeringerne dækker en del af  

 varebestemmelserne og kan anvendes som en vejledning.
A.5.1 Levende dyr, animalske produkter, fisk og fiskevarer Levende dyr, animalske produkter, fisk og fiskevarer er omfattet af  

 veterinærbestemmelser.
Veterinærkontrollen foretages umiddelbart efter  

 indpassagen til EU's område, i Danmark af de veterinære kontrolmyndigheder.  

 Det er Veterinærdirektoratet, der foretager veterinærkontrol af dyr og  

 animalske produkter og Fiskerikontrollen, der foretager veterinærkontrol af  

 fisk og fiskeprodukter.
 Veterinærkontrol skal principielt ske i forbindelse med dyrenes/varernes  

 fysiske indførsel til EU, dvs. ved EU's ydre grænse.
 Forsendelser med varer omfattet af veterinærkontrol må kun indpassere ved  

 dertil udpegede grænseovergangssteder (havne/lufthavne). De fremgår af bilag  

 10.
Told Skat henviser ved indpassagen til dansk område forsendelserne til  

 veterinærkontrol.
Transportørerne skal derfor gøre opmærksom på, at  

 transporten omfatter varer, der skal til veterinærkontrol.
Varerne  

 godsregistreres med en særlig kode (kode 20), hvilket betyder, at  

 godsregistreringen ikke kan tilendebringes, før der er foretaget  

 veterinærkontrol.
Varerne kan kun frigives til en toldprocedure, som veterinærkontrollen har  

 tilladt.
Ved fortoldningen fremlægges dokumentation for, at  

 veterinærkontrollen har fundet sted, og at gebyr er betalt/debiteret.
Undtagelser Fisk og fiskerivarer, der medføres til privat brug eller som vareprøver,  

 er ikke omfattet af veterinærkontrolbestemmelserne.
Disse varer må højst  

 udgøre 18 kg pr. person.
Dyr og animalske produkter, der medføres af rejsende, er som hovedregel  

 omfattet af veterinærkontrolbestemmelserne.
Der findes dog undtagelser  

 herfra, som omtales i det følgende.
Selskabsdyr, der medføres af private rejsende, kan indføres uden  

 veterinærkontrol.
For marsvin, hamstere, mus, rotter, skildpadder og leguaner  

 gælder, at der kun må indføres 3 stk. i alt uden veterinærkontrol.
 Visse kødvarer kan indføres fra Norge uden tilladelse fra  

 Veterinærdirektoratet.
Visse kødvarer fra andre ikke-EU-lande kan indføres uden tilladelse fra  

 Veterinærdirektoratet til privat brug i egen husholdning.
Disse varer må  

 højst udgøre 1 kg pr. person.
 Indførsel af animalske produkter som prøver, til analyseformål eller  

 udstillinger kan kun finde sted mod forevisning af en særlig  

 veterinærtilladelse.
Særlige ordninger: Referencepriser for fisk I visse tilfælde er fiskerivarer kun omfattet af toldsuspensioner, se  

 afsnit A.9, eller toldpræference, se afsnit A.8, hvis prisen franco grænse  

 mindst er lig med en årlig referencepris, som Fællesskabet har fastsat for de  

 pågældende varer eller varekategorier.
 Told Skat skal kontrollere, om referenceprisen er overholdt for varer, der  

 er underlagt kravet om overholdelse af referencepriser for at opnå en  

 toldnedsættelse.
 Der kan desuden forekomme tilfælde, hvor overgangen til fri omsætning  

 gøres betinget af, at referenceprisen eller en særlig mindstepris er  

 overholdt.
Direkte landinger For fisk til konsum uden videre forarbejdning, der landes direkte fra ikke  

 EU fartøjer, skal visse mindstepriser overholdes.
Undtaget er fisk, der  

 landes fra et fartøj, der er hjemmehørende i Grønland, Færøerne, Island eller  

 Norge.
Det legale grundlag EF-direktiver:
Rådets direktiv nr. 90/675/EØF med senere ændringer, Rådets direktiv nr. 91/496/EØF, Rådets direktiv nr. 90/425/EØF med senere ændringer, Rådets direktiv nr. 92/118/EØF med senere ændringer.
 EF-forordninger:
Rådets forordning (EØF) nr. 3759/92 med senere ændringer, Rådets forordning (EØF) nr. 1093/94.
 Bekendtgørelser mv.:
Fiskeriministeriets BKG nr. 1166 af 23. december 1993, Fiskeriministeriets BKG nr. 383 af 17. maj 1994, Landbrugs- og Fiskeriministeriets BKG nr. 1038 af 14. december 1994 med  

 senere ændringer, Landbrugs- og Fiskeriministeriets BKG nr. 1039 af 14. december 1994 med  

 senere ændringer.
A.5.2 Planter, frugt og grønsager Mange planter og plantedele, herunder en del frugt, grønsager og træ er  

 omfattet af plantesundhedsbestemmelser for at forhindre, at skadedyr og  

 plantesygdomme sammen med planterne, frugten mv. bringes ind i EU.
Desuden er  

 en del frugt og visse grønsager omfattet af EU's kvalitetsbestemmelser.
 Forsendelser med produkter omfattet af plantesundhedskontrol eller  

 kvalitetskontrol for frugt og grøntsager må kun indpassere ved dertil  

 udpegede grænseovergange (havne/lufthavne). De fremgår af bilag 10.
Plantesundhedskontrol og kvalitetskontrol foretages af Plantedirektoratets  

 lokale kontrolinstans.
Told Skat underretter Plantedirektoratet om  

 forsendelser, der ankommer og henviser dem til kontrol.
Transportører m. fl.  

 skal derfor ved indpassagen fra et ikke EU-land oplyse til Told Skat, at  

 forsendelsen skal til plantesundhedskontrol, respektive kvalitetskontrol.
 Når varer, der er omfattet af bestemmelser om plantekontrol, angives til  

 frigivelse, skal der foreligge dokumentation for, at der er foretaget  

 plantekontrol, dvs. fotokopi af plantesundheds- eller reeksportcertifikat  

 afstemplet af Plantedirektoratet.
Indførselsforbudte varer kan i særlige tilfælde tillades frigivet.
Told  

 Skat tillader kun frigivelse, hvis der fremlægges en særlig tilladelse fra  

 Plantedirektoratet.
 Når varer, der er omfattet af bestemmelser om kvalitetskontrol for frugt  

 og grønsager, angives til frigivelse, er det en betingelse for frigivelsen,  

 at der kan fremvises dokumentation for, at der er foretaget kvalitetskontrol,  

 dvs. kontrolattest udstedt af Plantedirektoratet.
Undtagelser Hvis varer skal forsendes til et andet EU-land eller transitere EU, skal  

 der ikke foretages plante- eller kvalitetskontrol før de ankommer til  

 bestemmelsesstedet.
 Planter, frugt eller grønsager, der medføres til privat brug er ikke  

 omfattet af bestemmelserne om plantesundhed eller kvalitetskontrol.
Særlige ordninger: Humle Humleknopper, humlepulver og humleekstrakt kan Told Skat kun frigive, hvis  

 der fremlægges særlige attester - ligestillingsattester eller  

 kontrolattester.
Det legale grundlag EF-forordninger:
 2251/92/EØF med senere ændringer.
1696/71/EØF 3076/78/EØF EF-direktiver:
 77/93/EØF med senere ændringer.
 Bekendtgørelser:
Landbrugsministeriets BKG nr. 344 af 2. juni 1993, Plantedirektoratets BKG nr. 1105 af 14. december 1992 med senere  

 ændringer.
A.5.3 Lægemidler til mennesker og dyr samt narkotika Lægemidler til mennesker og dyr, samt narkotika og lægemidler indeholdende  

 narkotika må som hovedregel kun ind- eller udføres efter tilladelse fra  

 Sundhedsstyrelsen.
Visse naturlægemidler er undtaget.
 Indførsels- eller udførselstilladelsen skal fremlægges for Told Skat, når  

 varerne angives til indførsel eller udførsel.
Rejsende Rejsende kan medbringe lovligt indkøbte lægemidler til kort tids forbrug  

 uden tilladelse fra Sundhedsstyrelsen, når midlerne skal anvendes til  

 sygdomsforebyggelse eller -behandling.
Hvis midlerne indeholder euforiserende  

 stoffer, skal der i visse tilfælde fremlægges en tilladelse fra  

 Sundhedsstyrelsen.
Det legale grundlag Lægemidler:
Sundhedsministeriets lovbekendtgørelse nr. 565 af 28. juli 1995, Sundhedsstyrelsens BKG nr. 246 af 7. april 1994.
 Narkotika:
 Sundhedsministeriets BKG nr. 698 af 31. august 1993.
A.5.4 Narkotikaprækursorer En prækursor er et stof, der kan anvendes til produktion af narkotika og  

 psykotrope stoffer.
De egentlige prækursorer kan anvendes til produktion af syntetiske  

 (kunstige) narkotiske stoffer, fx amfetamin og LSD.
De uegentlige prækursorer  

 er nødvendige hjælpestoffer ved produktionen af narkotika fx til udtræk af  

 kokain fra kokablade.
 Told Skat skal kontrollere al ind- eller udførsel og transit af  

 narkotikaprækursorer.
 Som led i bestræbelserne på bekæmpelse af narkotikafremstilling er der  

 etableret en overvågningsordning vedrørende handlen med narkotikaprækursorer.
 Overvågningsordningen indebærer, at virksomheder, der her i landet  

 fremstiller, forarbejder, distribuerer eller på anden måde overdrager nærmere  

 angivne produkter, skal være registreret ved Told- og Skatteregion København  

 1 (City). Der skal fremlægges udførselstilladelse ved udførsel af  

 prækursorerne.
Det legale grundlag EF- forordninger:
3677/90/EØF med senere ændring, 3769/92/EØF Love og bekendtgørelser:
Lov nr. 479 af 30. juni 1993, Skatteministeriets BKG nr. 766 af 10. september 1993.
A.5.5 Gifte Gifte, herunder forbindelser og præparater, der er i besiddelse af giftige  

 egenskaber, må kun indføres af virksomheder, der af Milj styrelsen,  

 respektive Sundhedsstyrelsen er godkendt hertil.
Det legale grundlag Love:
 Lov nr. 212 af 23. maj 1979 med senere ændringer.
A.5.6 Våben og sprængstoffer samt strategiske varer Ved indførsel af våben og sprængstoffer til ikke-militær anvendelse og ved  

 udførsel af våben og sprængstoffer skal der foreligge en tilladelse fra  

 Justitsministeriet.
Der gælder enklere regler ved ind- og udførsel af  

 håndvåben til brug ved skydekonkurrencer, jagt og fiskeri.
I tvivlstilfælde  

 kan der rettes henvendelse til Justitsministeriet .
Strategiske varer er varer, der er omfattet af flere kontrolordninger.
Der  

 er tale om højteknologiske produkter samt produkter og produktionsudstyr, der  

 kan anvendes til fremstilling af kemiske og biologiske våben, missilteknologi  

 og varer til såkaldt dobbelt anvendelse, dvs. varer, der ud over civil  

 anvendelse også kan anvendes til militære formål eller til fremstilling af  

 krigsmateriel mv.
Ved udførsel skal der fremlægges tilladelse fra  

 Erhvervsministeriet.
Det legale grundlag EF-forordninger:
3381/94/EF Love og bekendtgørelser:
Erhvervsministeriets lovbekendtgørelse nr. 93 af 6. februar 1995, Justitsministeriets lovbekendtgørelse nr. 735 af 11. august 1994, Erhvervsministeriets BEK nr. 468 af 13. juni 1995, Justitsministeriets BEK nr. 712 af 29. august 1995, Justitsministeriets cirkulære af 29. august 1995.
A.5.7 Radioaktive stoffer og radioaktivt affald Ved indførsel af radioaktive stoffer og ved ind- og udførsel af  

 radioaktivt affald skal der foreligge en tilladelse fra Sundhedsstyrelsen,  

 Statens Institut for Strålehygiejne.
Det legale grundlag Love og bekendtgørelser:
Lov nr. 94 af 31. marts 1953, Sundhedsministeriets BKG nr. 546 af 23. juni 1993, Sundhedsministeriets BKG nr. 546 af 9. november 1981, Sundhedsministeriets BKG nr. 969 af 13. december 1993.
A.5.8 Jern- og stålordninger EU's bestemmelser om indførsel af jern- og stålvarer er fastlagt ud fra et  

 ønske om at kunne følge varestrømmene og varernes oprindelse samt for nogle  

 landes vedkommende ønsket om at sikre EU's industri mod hastigt stigende  

 indførsel til meget lave priser.
 Ved frigivelse af jern- og stålvarer kan der være krav om fremlæggelse af  

 et tilsynsdokument og/eller indførselstilladelse og/eller  

 oprindelsescertifikater.
 Erhvervsfremme Styrelsen er ressortmyndighed.
Det legale grundlag Det legale grundlag for disse handelsreguleringer er omfattende og i  

 hastig ændring.
Derfor omtales det ikke nærmere her, men yderligere  

 oplysninger kan fås dels ved henvendelse til ErhvervsfremmeStyrelsen, dels  

 ved at se Toldtariffens kolonne for "Varebest", som nævnt i  

 indledningen til dette afsnit.
A.5.9 Handelsreguleringer Følsomheden inden for visse industrigrene i EU bevirker, at der fortsat  

 opretholdes en række importbegrænsninger og tilsynsforanstaltninger.
Formålet  

 med bestemmelserne er dels at beskytte EU-producenter, dels at skaffe hurtig  

 og nøjagtig viden om importen af de pågældende varer, og endelig at medvirke  

 til at hindre omgåelse af oprindelsesbestemmelserne.
 Ved frigivelse af disse varer, som ikke udgør en bestemt varekategori  

 eller varegruppe, skal der fremlægges en indførselstilladelse eller et  

 tilsynsdokument.
 Erhvervsfremme Styrelsen er ressortmyndighed.
Det legale grundlag Det legale grundlag for disse handelsreguleringer, er omfattende og i  

 hastig ændring.
Derfor omtales det ikke nærmere her, men yderligere  

 oplysninger kan fås dels ved henvendelse til Erhvervsfremme Styrelsen, dels  

 ved at se Toldtariffens kolonne for "Varebest", som nævnt i  

 indledningen til dette afsnit.
A.5.10 Udryddelsestruede vilde dyr og planter En lang række arter af vilde dyr og planter er omfattet af den såkaldte  

 Washington-konvention.
Den fastlægger strenge regler for bl.a. handel med  

 udryddelsestruede vilde dyr og planter og produkter deraf.
Før der ind- eller udføres udryddelsestruede vilde dyr eller tømmer, skal  

 der være indhentet tilladelse hertil fra Skov- og Naturstyrelsen. før der  

 ind- eller udføres udryddelsestruede planter, skal der være indhentet  

 tilladelse hertil fra Plantedirektoratet.
Det er en betingelse for frigivelse  

 af varer, der er omfattet af reglerne om udryddelsestruede dyr og planter, at  

 der fremlægges en tilladelse fra Skov- og Naturstyrelsen eller  

 Plantedirektoratet.
 Det bemærkes, at bestemmelserne også omfatter varer, hvori indgår  

 bestanddele fra udryddelsestruede dyr og planter, fx smykker med elfenben,  

 lædervarer med slangeskind osv.
Det legale grundlag EF-forordninger:
3626/82/EØF Love og bekendtgørelser:
 Milj ministeriets BKG nr. 23 af 25. januar 1984.
A.5.11 Tekstilvarer Visse ikke EU-lande har en så betydelig produktionskapacitet, at fri  

 import til EU vil anses for at virke markedsforstyrrende til skade for  

 EU-producenter.
Derfor er der importbegrænsninger for tekstilvarer fra disse  

 ikke EU-lande.
 Endvidere findes tilsynsforanstaltninger, der skal give EU hurtige og  

 nøjagtige oplysninger om importen af visse tekstilvarer fra en række ikke  

 EU-lande og medvirke til at hindre at oprindelsesreglerne omgås.
 Ved frigivelse af tekstilvarer kræves der i nogle tilfælde  

 indførselscertifikat eller indførselsbevilling og oprindelsescertifikat; i  

 andre tilfælde kun oprindelsescertifikat eller oprindelseserklæring.
 Indførselscertifikat og indførselsbevilling udstedes af Erhvervsfremme  

 Styrelsen.
 Erhvervsfremme Styrelsen er ressortmyndighed.
Undtagelser Der skal ikke fremlægges indførselstilladelse eller  

 oprindelsesdokumentation, hvis:
- varerne er under en toldprocedure, der fritager varerne for at skulle  

 underkastes de handelsmæssige foranstaltninger, såsom aktiv forædling, - varerne indføres til privat brug, såsom flyttegods, rejsegods mv., - varerne indføres som vareprøver.
Det legale grundlag Det legale grundlag for disse importbegrænsninger eller  

 tilsynsforanstaltninger er omfattende og i hastig ændring.
Derfor omtales det  

 ikke nærmere her, men yderligere oplysninger kan fås dels ved henvendelse til  

 Erhvervsfremme Styrelsen, dels ved at se Toldtariffens kolonne for  

 "Varebest", som nævnt i indledningen til dette afsnit.
A.5.11.1 Økonomisk passiv forædling Ordningen for økonomisk passiv forædling er en handelspolitisk ordning,  

 der tillader EU-virksomheder at indføre visse tekstilvarer og  

 beklædningsgenstande - uden at de aftalte importbegrænsninger belastes - på  

 betingelse af, at færdigvaren er fremstillet på grundlag af råvarer med  

 oprindelse i EU.
 For at kunne anvende ordningen er det en betingelse, at der - før den  

 første udførsel af råvarer - er ans gt om forhåndsbevilling hos  

 Erhvervsfremme Styrelsen, og at denne har udstedt bevilling.
 Ved enhver midlertidig udførsel henholdsvis genindførsel skal der ske en  

 særlig angivelse af, at varerne er omfattet af ordningen for økonomisk passiv  

 forædling, se C.1 og A.2.
 For at opnå en eventuel toldlempelse ved genindførslen skal der foreligge  

 en gyldig bevilling til passiv forædling, se A.15, da Erhvervsfremme  

 Styrelsens forhåndsbevilling ikke giver ret til genindførsel af  

 forædlingsprodukterne mod hel eller delvis toldlempelse.
Det legale grundlag Rådets forordning (EØF) nr. 3036/94, Kommissionens forordning (EØF) nr. 3017/95.
A.5.12 Varemærkeforfalskede og piratkopierede varer For at begrænse importen af varemærkeforfalskede og piratkopierede varer  

 findes bestemmelser om, at Told Skat kan suspendere frigivelsen af varer fra  

 ikke EU-lande, der anses for varemærkeforfalskede eller piratkopierede.  

 Suspensionen sker enten efter anmodning fra en varemærkeindehaver eller på  

 Told Skat`s eget initiativ.
Told Skat griber kun ind på eget initiativ i de situationer, hvor Told  

 Skat helt klart kan konstatere, at varerne er varemærkeforfalskede eller  

 piratkopierede.
Varemærkeindehaveren skal inden 10 arbejdsdage fra  

 tidspunktet, hvor varernes frigivelse blev suspenderet, anlægge sag ved  

 domstolene.
Hvis dette ikke sker, frigives varerne efter fristens udløb.
Undtagelser Bestemmelserne omfatter ikke privates indførsel til ikke erhvervsmæssig  

 brug.
Det legale grundlag EF-forordninger:
(EF) nr. 3295/94, (EF) nr. 1367/95, Love og bekendtgørelser:
Lov nr. 1091 af 20. december 1995, Skatteministeriets BKG nr. 1134 af 21. december 1995.
A.5.13 Kontrol med produktsikkerhed For at forhindre indførsel i EU af produkter, der ikke overholder de  

 forskrifter, der gælder for dem, er der fastsat særlige bestemmelser om  

 samarbejde mellem toldmyndighederne og produktsikkerhedsmyndighederne.  

 Bestemmelserne omhandler kontrol ved indførsel af produkter, der frembyder  

 fare for sundhed eller sikkerhed eller ikke er mærket forskriftsmæssigt.
 Told Skat suspenderer frigivelsen af produktet, hvis det under den  

 sædvanlige kontrol konstateres, at produktet frembyder tydelige egenskaber,  

 som giver grund til formodning om , at produktet kan være farligt, eller  

 kravene til mærkning ikke er opfyldt.
 Når Told Skat har suspenderet frigivelsen, underretter Told Skat den  

 relevante produktsikkerhedsmyndighed, nærmere oplysninger fremgår af  

 cirkulæreskrivelsen jf. nedenfor.
 Forbrugerstyrelsen er ressortmyndighed.
Det legale grundlag EF-forordning nr. (EØF) 339/93 Forbrugerstyrelsens cirkulæreskrivelse nr. 144 af 14. september 1995.
A.5.14 Kulturværdier Ved udførsel fra Danmark og EU af en lang række kulturgenstande skal der  

 foreligge en tilladelse fra Kulturværdiudvalget. før Told Skat kan frigive de  

 pågældende kulturgenstande til udførsel, er det en betingelse, at tilladelsen  

 fra Kulturværdiudvalget fremlægges.
For arkæologiske genstande, dele fra  

 monumenter, inkunabler og manuskripter samt arkivalier er der ingen  

 værdigrænse.
For øvrige varer er der forskellige værdigrænser.
Inkunabler er  

 bøger trykt i bogtrykkerkunstens første tid, dvs. før år 1550.
For samlinger er der ingen tidsgrænse.
For øvrige genstande mv. er der  

 forskellige tidsgrænser varierende fra 50 til 200 år.
 Kulturministeriet har udgivet en vejledning af juli 1993 om udførsel af  

 kulturgoder.
Det legale grundlag EF-forordninger:
3911/92/EØF, 752/93/EØF Love og bekendtgørelser:
 Lov nr. 332 af 4. juni 1986.
 Lov nr. 1104 af 22. december 1993.
A.5.15 Handels- og våbenembargo Handelsembargo, dvs. begrænsninger eller forbud mod samhandel med bestemte  

 stater anvendes til at isolere stater eller oprørsbevægelser helt eller  

 delvist fra handelssamkvem eller andre former for mellemfolkelig kontakt.
Told Skat nægter frigivelse af varer, der er omfattet af et  

 indførselsforbud.
Ligeledes nægter Told Skat tilladelse til udførsel for  

 varer, der er omfattet af udførselsforbud.
Embargoerne kan være begrænsede eller ubegrænsede.
Ubegrænsede embargoer  

 omfatter alle varer, bortset fra udførsel af visse leverancer til humanitære  

 formål.
Udførselstilladelse skal forinden indhentes hos Erhvervsfremme  

 Styrelsen.
Udover de allerede omtalte embargoer har EU-landene truffet beslutning om  

 våbenembargo mod de følgende lande.
Disse våbenembargoer administreres af  

 Justitsministeriet, se i øvrigt A.5.6.
