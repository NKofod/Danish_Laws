Skriftlig fremsættelse (23. februar 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 ændring af lov om anvendelsen af visse af De europæiske Fællesskabers  

 retsakter  

 om økonomiske forbindelser til tredjelande (kontrol med teknisk bistand).
(Lovforslag nr.
L 41).
Som følge af folketingsvalget genfremsættes L. 138 fra  

 Folketingsåret 2004-05, 1. samling.
Der er tale om en uændret  

 genfremsættelse.
 I 2000 vedtog EU en fælles aktion om kontrol med teknisk  

 bistand (2000/401/FUSP). Aktionen supplerer EUs regler om  

 eksportkontrol med  

 dual-use produkter, dvs. produkter, der både har civil og militær anvendelse,  

 og som i de forkerte hænder kan bruges til udvikling eller produktion af  

 masseødelæggelsesvåben  

 eller missiler.
 Formålet med dette lovforslag er at gennemføre den del af  

 den fælles aktion, der vedrører Økonomi- og Erhvervsministeriets  

 ressortområde  

 (dual-use). Jeg forventer, at justitsministeren i starten af 2005 vil  

 gennemføre den resterende del af den fælles aktion, som hører under  

 Justitsministeriets ressortområde (våben).
Med lovforslaget gøres det forbudt uden for EU at yde  

 teknisk bistand om dual-use produkter og teknologi, hvis bistanden er bestemt  

 til anvendelse i forbindelse med masseødelæggelsesvåben.
Teknisk bistand kan  

 f.eks. være rådgivning, reparation, vedligeholdelse, opsætning af  

 fabriksanlæg  

 eller undervisning.
Lovforslaget udvider området for kontrol med dual-use.
De  

 gældende regler dækker kun udførsler af produkter og teknologi, hvis  

 udførslen  

 sker fra Danmark (eksport). De nye regler vedrører teknisk bistand, der ydes  

 uden for EUs grænser.
 Lovforslaget er udformet som et forbud, idet det er  

 regeringens holdning, at enhver form for teknisk bistand, der ydes uden for  

 EU,  

 og som er bestemt til udvikling eller fremstilling af masseødelæggelsesvåben,  

 bør forbydes.
Lovforslaget åbner dog op for, at der under særlige  

 sikkerhedspolitiske, humanitære eller andre beskyttelsesværdige forhold kan  

 dispenseres fra forbuddet.
Det kan f.eks. komme på tale, hvis den tekniske  

 bistand ydes med det formål at beskytte civilbefolkningen eller som  

 modforanstaltninger imod masseødelæggelsesvåben.
Med lovforslaget skal danske eksportører være opmærksomme  

 på, at en række aktiviteter foretaget uden for EU fremover vil være forbudt,  

 hvis de kan sættes i forbindelse med masseødelæggelsesvåben.
Lovforslaget vil  

 derfor blive fulgt op af øget information og rådgivning til eksportørerne.
 Idet jeg i øvrigt henviser til bemærkningerne til  

 lovforslaget, skal jeg anbefale forslaget til Folketingets velvillige  

 behandling.
