Bekendtgørelse om ændring af bekendtgørelse om det fælles datagrundlag og det statistiske datavarehus på beskæftigelsesområdet § 1 I bekendtgørelse nr. 1231 af 7. oktober 2016 om det fælles datagrundlag og det statistiske datavarehus på beskæftigelsesområdet, som ændret ved bekendtgørelse nr. 1256 af 25. oktober 2016 og bekendtgørelse nr. 1318 af 14. november 2016, foretages følgende ændringer:
 1. §§ 61-63 ophæves.
 2. Efter kapitel 16 a indsættes:
»Kapitel 16 b Arbejdsløshedskassernes opgørelse og indberetning af tællere Personkreds § 64 b.
Arbejdsløshedskassen opgør, registrerer og indberetter løbende, jf. stk. 2, tællere, jf. § 100 a, stk. 3, i lov om arbejdsløshedsforsikring m.v. om følgende kreds af personer, der er indplaceret i en dagpengeperiode, jf. bekendtgørelse om dagpengeperioden, og som forbruger af deres ret til dagpenge for den aktuelle måned eller den måned opgørelsen vedrører, når de enkelte tællere opgøres:
 1) Dagpengemodtagere i kontaktgruppe 1.
 2) Personer der modtager feriedagpenge.
 3) Personer der modtager sygedagpenge fra ledighed.
 Stk. 2. Arbejdsløshedskassen opgør, registrerer og indberetter for hver person oplysninger om følgende tællere:
 1) Indplacering.
 2) Referenceperiode.
 3) Dagpengesats.
 4) Forbrug af ret til dagpenge.
 5) Forventet og faktisk udløb af ret til dagpenge.
 6) Beskæftigelseskonto.
 7) Timer til genoptjening af retten til dagpenge (herefter genindplaceringskonto).
 8) Forbrug af supplerende dagpenge.
 9) Karenstæller.
 10) Afholdt karens.
 11) Afkortning af dagpengeperiode.
 Stk. 3. Der opgøres, registreres og indberettes oplysninger om de enkelte tællere, jf. §§ 64 d-64 n.
 Stk. 4. Arbejdsløshedskassens it-system skal være indrettet således, at indberetningen finder sted umiddelbart efter arbejdsløshedskassens opgørelse af tællerne.
Ensartet opgørelsesgrundlag § 64 c.
Tællerne opgøres i overensstemmelse med reglerne i lov om arbejdsløshedsforsikring m.v. med tilhørende administrative bestemmelser.
Oplysninger om de enkelte tællere Indplacering § 64 d.
Arbejdsløshedskassen opgør, registrerer og indberetter for hver person oplysninger om indplaceringsdato, jf. 146, stk. 1, nr. 1, i bekendtgørelse om en aktiv beskæftigelsesindsats.
 Stk. 2. Ved alle indberetninger af indplaceringsdato indberettes følgende oplysninger:
 1) Identifikationsoplysninger for personen.
 2) Indplaceringsdato og antal timer med dagpengeret ved indplaceringen.
 3) Typen af indplacering: Ordinær dagpengeperiode eller forlænget dagpengeperiode.
 4) For den ordinære dagpengeperiode om indplaceringen sker på grundlag af indkomst, opfyldelse af beskæftigelseskrav (løntimer) eller uddannelse.
 5) For den ordinære dagpengeperiode i situationer, hvor indplaceringen sker på grundlag af indkomst:
 a) Om indplaceringen er sket på grundlag af automatiseret sagsbehandling på grundlag af oplysninger i indkomstregisteret.
 b) Om indplaceringen er sket manuelt fordi optjeningsgrundlaget indeholder anden løndokumentation, EU/EØS-indkomst, indkomst fra ikke-EU/EØS-lande eller indkomst fra selvstændig virksomhed.
 6) For den ordinære dagpengeperiode i situationer, hvor indplaceringen sker på grundlag af opfyldelse af beskæftigelseskrav:
 a) Om indplaceringen er sket på grundlag af automatiseret sagsbehandling på grundlag af oplysninger i indkomstregisteret.
 b) Om indplaceringen er sket manuelt fordi optjeningsgrundlaget indeholder anden dokumentation for beskæftigelse, EU/EØS-beskæftigelse, beskæftigelse i ikke-EU/EØS-lande eller beskæftigelse i selvstændig virksomhed.
 7) For den forlængede dagpengeperiode, at grundlaget er personens beskæftigelseskonto.
 8) Seneste medregnede indberetning fra arbejdsgiver m.fl. til indkomstregisteret, der indgår i opgørelsesgrundlaget (dato for arbejdsgiverens m.fl. indberetning).
 9) Tidspunkt for arbejdsløshedskassens indhentning af registeroplysninger i indkomstregisteret og det it-baserede fælles datagrundlag til brug for opgørelsen af indplaceringsdatoen.
 10) Opgørelsesdato.
 11) A-kassekode for indberettende arbejdsløshedskasse.
Referenceperiode § 64 e.
Arbejdsløshedskassen opgør, registrerer og indberetter for hver person oplysninger om udløb af referenceperioden.
 Stk. 2. Ved alle indberetninger af referenceperiode indberettes følgende oplysninger:
 1) Identifikationsoplysninger for personen.
 2) For den ordinære dagpengeperiode: Dato for referenceperiodens udløb.
 3) I perioden med forlængede dagpenge indberettes: Slutdato på referenceperiode i forlænget dagpengeperiode.
 4) Typen af indplacering: Ordinær dagpengeperiode eller forlænget dagpengeperiode.
 5) Seneste medregnede indberetning fra arbejdsgiver m.fl. til indkomstregisteret, der indgår i opgørelsesgrundlaget (dato for arbejdsgiverens m.fl. indberetning).
 6) Tidspunkt for arbejdsløshedskassens indhentning af registeroplysninger i indkomstregisteret og det it-baserede fælles datagrundlag til brug for opgørelsen.
 7) Opgørelsesdato.
 8) A-kassekode for indberettende arbejdsløshedskasse.
Dagpengesats § 64 f.
Arbejdsløshedskassen opgør, registrerer og indberetter for hver person oplysninger om dagpengesats.
 Stk. 2. Ved alle indberetninger af dagpengesats indberettes følgende oplysninger:
 1) Identifikationsoplysninger for personen.
 2) Dagspengesats pr. måned.
 3) Dagpengesats pr. time.
 4) Dato som satsen gælder fra.
 5) Satstype:
 a) Nyberegning.
 b) Fast sats, dimittend.
 c) Fast sats, aftjent værnepligt eller ansættelse på værnepligtslignende vilkår.
 d) 50 pct. sats til unge.
 e) Genberegning efter fast sats som dimittend, værnepligtig m.v., jf. bekendtgørelse om beregning af dagpengesatsen for lønmodtagere.
 f) Genberegning pga. ændring i forsikringsstatus.
 g) Genberegning ved genindplacering.
 h) Uddannelsesløft med 80 pct. dagpenge.
 6) Tidspunkt for indhentning af registeroplysninger i indkomstregisteret og det it-baserede fælles datagrundlag til brug for opgørelsen.
 7) Opgørelsesdato.
 8) A-kassekode for indberettende arbejdsløshedskasse.
Forbrug af ret til dagpenge § 64 g.
Arbejdsløshedskassen opgør, registrerer og indberetter for hver person oplysninger om forbrug af retten til dagpenge.
 Stk. 2. Ved alle indberetninger om forbrug af retten til dagpenge indberettes følgende oplysninger:
 1) Identifikationsoplysninger for personen.
 2) Antal forbrugte dagpengetimer.
 3) Antal resterende timer med ret til dagpenge.
 4) Måned som forbruget er opgjort til og med.
 5) Opgørelsesdato.
 6) A-kassekode for indberettende arbejdsløshedskasse.
Forventet og faktisk udløb af retten til dagpenge § 64 h.
Arbejdsløshedskassen opgør, registrerer og indberetter for hver person oplysninger om dato for tidligste ophør af dagpengeret, jf. 146, stk. 1, nr. 2, i bekendtgørelse om en aktiv beskæftigelsesindsats.
 Stk. 2. Arbejdsløshedskassen indberetter oplysninger om dato for faktisk ophør af ret til dagpenge, når denne er indtruffet og arbejdsløshedskassen har opgjort denne.
 Stk. 3. Ved alle indberetninger om ophør af dagpengeret indberettes følgende oplysninger:
 1) Identifikationsoplysninger for personen.
 2) Dato for ophør af dagpengeret og angivelse af, om det er det forventede, tidligste tidspunkt for ophør af dagpengeret eller den faktiske ophørsdato.
 3) Årsag til ophør af dagpengeret:
 a) Forbrug af dagpenge.
 b) Referenceperiodens udløb.
 c) Personen når folkepensionsalder.
 4) Tidspunkt for indhentning af registeroplysninger i indkomstregisteret og det it-baserede fælles datagrundlag til brug for opgørelsen.
 5) Opgørelsesdato.
 6) A-kassekode for indberettende arbejdsløshedskasse.
Beskæftigelseskonto § 64 i.
Arbejdsløshedskassen opgør, registrerer og indberetter for hver person oplysninger om personens beskæftigelseskonto.
 Stk. 2. Ved alle indberetninger om personens beskæftigelseskonto indberettes følgende oplysninger:
 1) Identifikationsoplysninger for personen.
 2) Løntimesaldo.
 3) Forventet tidspunkt for forældelse af medregnede løntimer.
 4) Startdato for beskæftigelseskontoen.
 5) Potentiel antal timer med forlængede dagpenge (faktor 1:2).
 6) Forlænget referenceperiode i den forlængede dagpengeperiode (faktor 1:3).
 7) Timer forbrugt af beskæftigelseskontoen.
 8) Seneste medregnede indberetning fra arbejdsgiver m.fl. til indkomstregisteret, der indgår i opgørelsesgrundlaget (dato for arbejdsgiverens m.fl. indberetning).
 9) Tidspunkt for indhentning af registeroplysninger i indkomstregisteret og det it-baserede fælles datagrundlag til brug for opgørelsen.
 10) Opgørelsesdato.
 11) A-kassekode for indberettende arbejdsløshedskasse.
Timer til genoptjening af dagpengeret § 64 j.
Arbejdsløshedskassen opgør, registrerer og indberetter for hver person oplysninger om personens genindplaceringskonto.
 Stk. 2. Ved alle indberetninger om personens genindplaceringskonto indberettes følgende oplysninger:
 1) Identifikationsoplysninger for personen.
 2) Timesaldo.
 3) Antal løntimer, der mangler for, at personen kan opnå ret til genindplacering.
 4) Frist for præstation og indberetning af løntimer til brug for genindplacering.
 5) Startdato for genindplaceringskontoen.
 6) Seneste medregnede indberetning fra arbejdsgiver m.fl. til indkomstregisteret, der indgår i opgørelsesgrundlaget (dato for arbejdsgiverens m.fl. indberetning).
 7) Tidspunkt for indhentning af registeroplysninger i indkomstregisteret og det it-baserede fælles datagrundlag til brug for opgørelsen.
 8) Opgørelsesdato.
 9) A-kassekode for indberettende arbejdsløshedskasse.
Supplerende dagpenge § 64 k.
Arbejdsløshedskassen opgør, registrerer og indberetter for hver person, der modtager eller har modtaget supplerende dagpenge inden for de sidste 104 uger, oplysninger om personens forbrug af supplerende dagpenge.
 Stk. 2. Ved alle indberetninger om personens forbrug af supplerende dagpenge indberettes følgende oplysninger:
 1) Identifikationsoplysninger for personen.
 2) Forbrugte antal uger med supplerende dagpenge inden for de sidste 104 uger.
 3) Kalenderuge som forbruget er opgjort til og med.
 4) Opgørelsesdato.
 5) A-kassekode for indberettende arbejdsløshedskasse.
Karenstæller § 64 l.
Arbejdsløshedskassen opgør, registrerer og indberetter for hver person oplysninger om personens karenstæller.
 Stk. 2. Ved alle indberetninger om personens karenstæller indberettes følgende oplysninger:
 1) Identifikationsoplysninger for personen.
 2) Antal løntimer, der mangler for, at personen kan undgå karens i indeværende 4 måneders periode for opgørelse af karens.
 3) Antal løntimer i indeværende karensperiode.
 4) Startdato på indeværende karensperiode.
 5) Forventet slutdato på indeværende karensperiode.
 6) Nummer på karensperiode.
 7) Opgørelsesdato.
 8) A-kassekode for indberettende arbejdsløshedskasse.
Afholdt karens § 64 m.
Arbejdsløshedskassen opgør, registrerer og indberetter for hver person oplysninger om personens afholdte karens, jf. § 64 l.
 Stk. 2. Ved udløbet af hver 4-månedersperiode og ved træk af karensbeløb indberettes følgende oplysninger:
 1) Identifikationsoplysninger for personen.
 2) Dato for evt. afgørelse om karens.
 3) Karensbeløb (beløb før skat, der trækkes i udbetalingen af dagpenge).
 4) Den kalendermåned, hvor karensbeløbet trækkes i udbetalingen af dagpenge.
 5) Nummer på karensperiode.
 6) Opgørelsesdato.
 7) A-kassekode for indberettende arbejdsløshedskasse.
Afkortning af dagpengeperiode § 64 n.
Arbejdsløshedskassen opgør, registrerer og indberetter for hver person oplysninger om afkortning af personens dagpengeperiode.
 Stk. 2. Ved alle indberetninger om afkortning af personens dagpengeperiode indberettes følgende oplysninger:
 1) Identifikationsoplysninger for personen.
 2) Dato for afgørelse om afkortning.
 3) Bortfaldsdato: Seneste dato for afkortning, jf. bekendtgørelse om dagpengeperioden § 11, stk. 3, sidste pkt.
 4) Eksekveringsdato, når den kendes.
 5) Tidspunkt for indhentning af registeroplysninger i indkomstregisteret og det it-baserede fælles datagrundlag til brug for opgørelsen.
 6) Opgørelsesdato.
 7) A-kassekode for indberettende arbejdsløshedskasse.
Videregivelse § 64 o.
Styrelsen for Arbejdsmarked og Rekruttering videregiver oplysninger indberettet efter kapitel 16 b til personens jobcenter og til Danmarks Statistik.
 Stk. 2. Ved skift af arbejdsløshedskasse videregiver Styrelsen for Arbejdsmarked og Rekruttering endvidere oplysningerne til personens nye arbejdsløshedskasse.
Kapitel 16 c Visning af tællere på Jobnet og i arbejdsløshedskassernes egne selvbetjeningsløsninger Visning af tællere på Jobnet § 64 p.
Styrelsen for Arbejdsmarked og Rekruttering udstiller oplysninger fra følgende tællere på Jobnet for personer omfattet af § 64 b:
1) Indplaceringsdato, jf. § 64 d.
Der vises følgende oplysningstyper:
 a) Indplaceringsdato.
 b) Typen af indplacering.
2) Referenceperiode, jf. § 64 e.
Der vises følgende oplysningstype: Referenceperiodens slutdato.
3) Forbrug af retten til dagpenge, jf. § 64 g.
Der vises følgende oplysningstyper:
 a) Antal forbrugte dagpengetimer.
 b) Antal resterende timer med ret til dagpenge.
 c) Måned som forbruget er opgjort til og med.
4) Forventet tidspunkt for ophør af dagpengeret, jf. § 64 h.
Der vises følgende oplysningstype: Dato for forventet opgør af dagpengeret.
5) Beskæftigelseskonto og timer til genoptjening, jf. §§ 64 i og 64 j.
Der vises følgende oplysningstyper:
 a) Løntimesaldo.
 b) Potentiel antal timer med forlængede dagpenge.
 c) Antal løntimer, der mangler for at personen kan opnå ret til genindplacering.
6) Forbrug af supplerende dagpenge, jf. § 64 k.
Der vises følgende oplysningstype: Forbrugte antal uger med supplerende dagpenge inden for de seneste 104 uger.
7) Karensperioder, jf. § 64 l.
Der vises følgende oplysningstyper:
 a) Antal løntimer, der mangler for, at personen kan undgå karens i indeværende 4 måneders periode for opgørelse af karens.
 b) Forventet slutdato på indeværende karensperiode.
 Stk. 2. Tællerne vises afhængigt af personens indplacering og dagpengeforbrug for den ordinære eller for den forlængede dagpengeperiode.
 Stk. 3. Oplysninger om tælleren for supplerende dagpengeforbrug vises for personer, der modtager eller har modtaget supplerende dagpenge.
Visning af tællere i arbejdsløshedskassens selvbetjeningsløsning § 64 q.
Den enkelte arbejdsløshedskasse skal i sin medlemsvendte selvbetjeningsløsning som minimum vise de oplysningstyper (tælleroplysninger), som vises på Jobnet, jf. § 64 p, eller fra arbejdsløshedskassens selvbetjeningsløsning linke eller tydeligt henvise til visningen på Jobnet.
 Stk. 2. Arbejdsløshedskassen skal indberette tælleroplysningerne til det it-baserede fælles datagrundlag i Styrelsen for Arbejdsmarked og Rekruttering, jf. kapitel 16 b, inden de vises i arbejdsløshedskassens egen selvbetjeningsløsning, jf. dog stk. 3.
Stk. 3. Stk. 2 finder ikke anvendelse, hvis arbejdsløshedskassen på grund af fejl eller driftsforstyrrelser i det it-baserede fælles datagrundlag ikke kan indberette tælleroplysninger hertil.« 3. § 81, stk. 2, affattes således:
»Stk. 2. Den it-funktionalitet, som er nævnt i stk. 1, skal for oplysninger omfattet af kapitel 16 og 16 b, § 64, kapitel 18 og 19 anvendes ved at benytte de grænseflader (webservicer), som Styrelsen for Arbejdsmarked og Rekruttering har udviklet, jf. §§ 6-8.« § 2 Stk. 1. Bekendtgørelsen træder i kraft den 1. juli 2017.
 Stk. 2. Arbejdsløshedskassen foretager den 1. juli 2017 opgørelse og indberetning af tællere for personer omfattet af § 64 b.
