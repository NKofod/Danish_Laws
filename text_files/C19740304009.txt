 Arbejdsformidlingskontorene.
 Sikringsstyrelsen har i skrivelse af 26/9 1974 godkendt, at personer der  

 henvises til beskæftigelsesarbejder, anses for omfattet af reglerne om  

 løsarbejdere under forudsætning af, at arbejdet ikke varer udover 3 måneder,  

 jfr. dagpengelovens § 13 og Sikringsstyrelsens bekendtgørelse nr. 273 af 28/5  

 1974 om arbejdsgiveres fritagelse for forpligtelsen til at udbetale dagpenge  

 til lønmodtagere med kortvarige eller tilfældige arbejdsforhold  

 (løsarbejdere) og om pligt til at indbetale bidrag til dagpengefonden for  

 disse arbejdere.
 Bestemmelsen gælder fra og med den 1/10 1974.
 Man skal i denne forbindelse og under henvisning til direktoratets AF  

 cirkulære nr. 82/74 (A 271) henlede opmærksomheden på, at kun henviste  

 personer kan henføres til begrebet »løsarbejdere«, idet  

 instruktører, formænd eller anden arbejdskraft, der medvirker ved  

 foranstaltningerne og eventuelt er anvist, men ikke henvist dertil, falder  

 uden for begrebet.
 Samtidig skal man påpege, at der i det beregnede timetilskud kr. 18,50 til  

 kommunale foranstaltninger er indregnet det bidrag på kr. 1,- pr.  

 arbejdstime, som arbejdsgiveren skal indbetale til dagpengefonden, ligesom  

 der ved foranstaltninger, der iværksættes af statsinstitutioner m.v., stadig  

 kan lægges kr. 1,- pr. henvist arbejdet time til beregningsgrundlaget for de  

 120%, som tilskudet udgør.
 Man skal anmode kontorerne om at orientere de institutioner, der  

 gennemfører beskæftigelsesforanstaltninger om ovennævnte ændring i reglerne.
 P.D.V.
 E.B.
G.
Friis-Jensen eksp.sekr.
