(Ændringer med henblik på Danmarks  

 tilslutning til De europæiske Fællesskaber) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 163 af 12. maj 1965 om slagtning, forhandling, udførsel og  

 indførsel af kaniner foretages følgende ændringer:
 1. § 2 affattes således:
»§ 2.  Slagtning her i landet af kaniner til  

 forhandling eller udførsel må kun finde sted på dertil af landbrugsministeren  

 autoriserede slagterier.
Denne bestemmelse gælder ikke producenters slagtning  

 af kaniner til salg fra egen virksomhed direkte til forbruger til anvendelse  

 i dennes private husholdning, såfremt levering foregår på producentens  

 ejendom.« 2. § 7 affattes således:
»§ 7.  Landbrugsministeren kan fastsætte nærmere  

 regler om indførsel her til landet og genudførsel her fra landet af slagtede  

 kaniner samt heraf tilvirket konserves eller andre levnedsmidler.« 3. I § 8, stk. 1, udgår »og § 7, stk. 1,».
 4. I § 9, stk. 1, udgør »og § 7, stk. 1, 1.  

 punktum, og stk. 2,».
§ 2 Loven træder i kraft den 1. januar 1973.
 Givet på Christiansborg slot, den 13.  

 december 1972.
 Under Vor Kongelige Hånd og Segl.
 MARGRETHE R.
 /Ib Frederiksen.
