Klage indgivet for Mønsterankenævnet over Patentdirektoratets  

 afvisning af indsigelse mod registrering af mønster.
Klagers principale  

 påstand var krænkelse af forretningskendetegn jf.
mønsterlovens § 4, stk. 1, nr. 2 b; den subsidiære påstand henviste  

 til mønsterlovens § 2. Udtalt, at klagers mønster ikke kunne anses for at  

 være dennes forretningskendetegn, og at mønsterlovens § 2 ikke var til hinder  

 for registrering af det ansøgte mønster, da det i sin helhed skønnedes at  

 adskille sig væsentligt fra, hvad der var kendt før ansøgningens  

 indleveringsdag.
Ikke taget stilling til markedsføringslovens § 1.
År 1982, den 28. juni afsagde mønsterankenævnet (Mondrup, Beyer,  

 Michelsen) følgende k e n d e l s e i sagen j.nr.
M 1/81 :
Klage fra Atlas Husholdningsapparater, A/S Scan-Atlas, Kgs.
Lyngby, v/advokat Jørgen B.
Elmer over patent- og varemærkedirektoratets afgørelse af 17. marts 1981 af  

 mønsteransøgning nr.
MA 527/80 fra Winthers Byggecenter A/S, Videbæk.
 Den 2. februar 1981 bekendtgjordes en den 3. juli 1980 indleveret  

 ansøgning om registrering af et mønster for en køkkenenhed til en niche.
I skrivelse af 6. januar 1981 nedlagde klageren v/advokat Jørgen B.
Elmer  

 indsigelse mod registrering af mønstret.
 Efter at ansøgeren havde imødegået indsigelsen, afviste direktoratet for  

 patent- og varemærkevæsenet i skrivelse af 17. marts 1981 til advokat Elmer  

 indsigelsen, idet direktoratet bl.a. udtalte:
»Som begrundelse for indsigelsen er anført, at ansøgerne ved at kræve  

 beskyttelse for det ansøgte mønster krænker Deres klienters bedre ret, idet  

 De henviser til nogle nærmere angivne af Deres klienter markedsførte  

 køkkenenheder.
Med skrivelsen fulgte 7 bilag, herunder brochurer visende de  

 nævnte køkkener.
 I skrivelse af 17. januar 1981 har ansøgerne imødegået indsigelsen og  

 nævnt en række forskelle på det ansøgte mønster og de af Deres klienter  

 solgte varer.
I skrivelse af 18. februar 1981 har De fastholdt, at mønstret bør nægtes  

 registrering, idet De principalt henviser til mønsterlovens § 4, stk. 1, nr.  

 2b, da mønstret efter Deres opfattelse er egnet til at opfattes som Deres  

 klients forretningskendetegn, og subsidiært til mønsterlovens § 2 med den  

 begrundelse, at mønstret ikke væsentligt adskiller sig fra, hvad der var  

 kendt før ansøgningens indleveringsdag.
Det bestrides i Deres skrivelse, at  

 der er store forskelle på de to produkter, idet De i enkeltheder imødegår de  

 af ansøgeren anførte forskelle.
Med Deres skrivelse er fremsendt yderligere 6  

 bilag, herunder nogle konstruktionstegninger fra tiden 1969-1974. De  

 påberåber Dem endvidere lov om markedsføring § 1, idet De hævder, at  

 ansøgerne ved at producere og forhandle det ansøgte mønster krænker Deres  

 klienters ret, idet der er tale om en efterligning af det af disse i mange år  

 producerede køkkenelement.
 I ansøgerens skrivelse af 2. marts 1981, hvoraf kopi vedlægges, imødegås  

 på enkelte punker det af Dem i Deres skrivelse af 18. febuar 1981 anførte, og  

 det hævdes påny, at forskellene på de to systemer er mange og iøjnefaldende.
 Sagen er herefter taget op til afgørelse.
Det ansøgte mønster kan ikke anses for at være egnet til at opfattes som  

 Deres klients forretningskendetegn, allerede af den grund at Deres klients  

 køkkenenheder ikke kan betragtes som forretningskendetegn, hvortil først og  

 fremmest henregnes varemærker.
Deres principale påstand, hvorefter  

 ansøgningen må afslås i medfør af bestemmelsen i mønsterlovens § 4, stk.1,  

 nr. 2b, kan derfor ikke tages til følge.
Med hensyn til Deres subsidiære påstand, hvorefter bestemmelsen i  

 mønsterlovens § 2 er til hinder for mønsterets registrering, da det ikke  

 adskiller sig væsentligt fra, hvad der var kendt før ansøgningens  

 indleveringsdag, er det direktoratets opfattelse, at det af de i det  

 indsendte materiale viste køkkenenheder er »Trinette ASD 121«,  

 »Mini-Trinette ASD 101 LH« og »Duette ASD 12 RH«, som  

 ligger nærmest det ansøgte mønster.
Der er imidlertid flere iøjnefaldende  

 forskelle mellem det ansøgte mønter og disse køkkenenheder, især foldedørene  

 på det ansøgte mønster, det vandrette betjeningspanel og risten, der bevirker  

 en afbrydelse på midten af døroverfladen, som gør helheden asymmetrisk samt  

 inddelingen i overskabene.
Det ansøgte mønster skønnes herefter i sin helhed  

 at adskille sig væsentligt fra de køkkenenheder, der er vist i det med Deres  

 skrivelser indsendte materiale, og Deres subsidiære påstand, hvorefter  

 mønsteret bør nægtes registrering i medfør af mønsterlovens § 2, kan derfor  

 heller ikke tages til følge.
Om der ved markedsføringen af mønstret er sket en overtrædelse af  

 bestemmelsen i markedsføringslovens § 1, kan direktoratet ikke tage stilling  

 til, og det kan ikke være afgørende for mønstrets registrering, om en brug af  

 dette er i strid med markedsføringsloven.
Opmærksomheden skal i denne  

 anledning henledes på, at der hverken ved en mønsterregistrering eller på  

 grundlag af markedsføringsloven kan opnås eneret til den ide at indrette et  

 køkken i et skab.
Deres indsigelse mod mønstrets registrering kan herefter ikke tages til  

 følge.' Denne afgørelse har klageren ved skrivelse af 14. maj 1981 indbragt for  

 mønsterankenævnet med påstand om, at ansøgningen afslås.
 Klageren har principalt gjort gældende, at ansøgningen bør afslås i medfør  

 af mønsterlovens § 4, stk. 1, nr. 2b, da mønsteret er egnet til at opfattes  

 som klagerens forretningskendetegn, subsidiært at ansøgningen bør afslås i  

 medfør af mønsterlovens § 2, stk. 1, da det ikke adskiller sig væsentligt  

 fra, hvad der var kendt før ansøgningens indleveringsdag.
Klageren har henvist til sine indlæg til direktoratet under  

 indsigelsesproceduren og har yderligere anført, at det ikke er en betingelse  

 for anvendelse af bestemmelsen i mønsterlovens § 4, stk. 1, nr. 2b, at der  

 foreligger en varemærkeret, og det er klagerens opfattelse, at hans  

 sammenstilling af køkkenelementer udgør et forretningskendetegn, som  

 ansøgeren har søgt at efterligne.
Ansøgeren har således i en brochure vist  

 køkkenelementet med et af Electrolux-koncernen fabrikeret køleskab, og  

 klageren er et selskab under denne koncern.
 Klageren kan endvidere ikke godkende direktoratets opfattelse, hvorefter  

 der foreligger iøjnefaldende forskelle mellem det ansøgte mønster og  

 klagerens køkkenenheder.
Ansøgeren, der har nedlagt påstand om at den påklagede afgørelse  

 stadfæstes, har anført, at valget af køleskab til køkkenelementet skyldes, at  

 man foretrak et svensk produceret køleskab fremfor et køleskab fra et  

 Øst-land, som var de to praktiske muligheder.
Der har ikke været tale om at  

 udnytte navnet »Electrolux«, som iøvrigt ikke har nogen lighed med  

 klagerens navn.
Iøvrigt vil ansøgeren nu skifte køleskabsmærke.
 Sagen har været behandlet i nævnets møde den 27. maj 1982.
For klageren mødte advokat Jørgen B.
Elmer med overingeniør Bendix  

 Christensen.
 Ansøgeren havde ikke ønsket at møde.
 Klageren forelagde sagen.
 Nævnet udtaler:
 Det findes at være med rette, at indsigelsen er afvist af de af  

 direktoratet anførte grunde, hvorfor ingen af klagernes påstande kan tages  

 tilfølge.
Herefter bestemmes:
 Den påklagede afgørelse stadfæstes.
 Sverre Mondrup.
