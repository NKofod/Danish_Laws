Bindende forhåndsbesked   skattefri  

 virksomhedsomdannelse   overdragelse af privat ejerboligdel Spørgsmål Kan skatteyder ved omdannelse af sin personlige virksomhed i  

 virksomhedsordningen til sel-  

 skabsform efter lov om skattefri virksomhedsomdannelse, medtage den private  

 ejerboligdel i en blandet ejendom ved omdannelsen? Svar Ja, se sagsfremstilling og begrundelse.
Beskrivelse af de faktiske forhold Skatteyder driver underleverandørvirksomhed inden for jern- og  

 metalbranchen.
Virksomheden udøves i ejendommen omfattende produktion,  

 lager og kontor.
Ejendommen omfatter endvidere en beboelse som ligger adskilt  

 fra erhvervsbygningerne.
Det er således en blandet benyttet ejendom med vurderingsfordeling,  

 hvor den erhvervsmæssige del indgår i virksomhedsordningen.
Den  

 private del indgår ikke i virksomhedsordningen.
Denne opdeling er i  

 overensstemmelse med bestemmelserne i Virksomhedsskatteloven.
 Skatteyder ønsker at omdanne hele virksomheden inklusive ejendommen  

 til selskabsform.
 Indskudskontoen må ved omdannelsen påregnes at være  

 negativ.
Aktiernes eller anparternes anskaffelsessum opgjort efter § 4, stk. 2 - 4  

 i lov om skattefri virksomhedsomdannelse vil være negativ uanset om  

 ejendommen overdrages til selskabet eller holdes uden for omdannelsen.
Det  

 fremgår af samme lovs § 2, stk. 1, at det er en betingelse for  

 anvendelse af lovens regler på trods af den negative anskaffelsessum,  

 at ejeren samlet omdanner virksomheden og i øvrigt har anvendt  

 virksomhedsordningen i året forud for omdannelsen, men den private del  

 af ejendommen kan netop ikke indgå i denne.
Styrelsens indstilling og begrundelse Det følger af lov om skattefri virksomhedsomdannelse § 2, stk. 1,  

 nr. 2, 2. pkt., at ejeren af en ejendom, der helt eller delvist anvendes i  

 virksomheden, i forbindelse med en skattefri virksomhedsomdannelse, kan  

 vælge, om ejendommen skal overdrages til selskabet eller holdes uden  

 for omdannelsen.
Spørgsmålet kan således besvares  

 bekræftende.
 Told- og Skattestyrelsen indstillede således til  

 Ligningsrådet, at spørgsmålet besvares  

 bekræftende.
 Ligningsrådet kunne tilslutte sig Styrelsens indstilling.
