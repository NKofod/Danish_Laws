Bekendtgørelse om betaling af  

 medlemsbidrag til en a-kasse I medfør af § 77, stk. 8-10, § 77 a, stk. 9,  

 § 78, stk. 6-8 og § 88, stk. 2, i lov om  

 arbejdsløshedsforsikring m.v., jf. lovbekendtgørelse nr. 592 af  

 14. juli 1999, fastsættes efter forhandling med  

 Landsarbejdsrådet:
 Medlemsbidraget m.v.
§ 1. Det samlede medlemsbidrag, jf. lovens  

 § 77, omfatter det almindelige medlemsbidrag og et frivilligt  

 efterlønsbidrag.
Det almindelige medlemsbidrag omfatter et  

 obligatorisk bidrag til arbejdsløshedsforsikringen, et bidrag til  

 finansiering af indbetalinger til ATP og et administrationsbidrag.
 Stk. 2. Ved »fravalg af efterlønsbidraget«  

 forstås, at et medlem skriftligt giver a-kassen besked om, at medlemmet  

 på nuværende tidspunkt ikke ønsker at betale  

 efterlønsbidrag, jf. stk. 5.
 Stk. 3. Ved »framelding af efterlønsbidraget«  

 forstås, at kassen træffer afgørelse om, at et medlem, der  

 ikke har fravalgt bidraget, men undlader at betale bidraget rettidigt, ikke  

 omfattes af ordningen med betaling af efterlønsbidrag, jf.  

 § 8.
 Stk. 4. Ved »fravalg af efterlønsordningen«  

 forstås, at medlemmet vælger muligheden for at gå på  

 efterløn fra for at få bidraget overført til en  

 pensionsordning eller udbetalt, jf. §§ 11 og 13. Fravalg af  

 efterlønsordningen betyder, at medlemmet derved afskærer sig fra  

 at kunne udnytte hidtidige bidragsperioder til opfyldelse af anciennitskravet  

 for ret til efterløn.
Stk. 5. Kassen opkræver efterlønsbidrag af  

 ethvert medlem, jf. dog lovens § 77, stk. 5, der ikke skriftligt  

 har fravalgt efterlønsbidraget.
Fravalg af efterlønsbidraget  

 skal ske med det varsel, der gælder for udmeldelse af kassen,  jf. dog  

 § 10, stk. 2. Indtil 3 måneder efter at kassen har modtaget  

 besked om fravalget, kan medlemmet vælge at efterbetale  

 efterlønsbidrag for perioden.
Stk. 6. Et medlem, der igen ønsker at betale  

 efterlønsbidrag, skal skriftligt give kassen besked.
Medlemmet kan  

 tidligst betale efterlønsbidrag med virkning fra det tidspunkt, kassen  

 har modtaget beskeden, jf. dog stk. 5, 3. punktum og § 17.
 Stk. 7. Der kan ikke opkræves højere  

 administrationsbidrag af medlemmer, der betaler efterlønsbidrag, end  

 af andre medlemmer.
Betaling og opkrævning af det samlede  

 medlemsbidrag § 2. Et medlem skal betale det samlede  

 medlemsbidrag til de tidspunkter, a-kassen fastsætter.
Medlemsbidraget  

 skal vedrøre en nærmere angiven periode og indbetales ugevis,  

 månedsvis eller kvartalsvis bagud eller forud.
 Stk. 2. Det samlede medlemsbidrag forfalder ved  

 opkrævningen, dog tidligst på den første dag i den  

 periode, det vedrører.
Stk. 3. Det skal fremgå af kassens  

 bidragsopkrævning, hvilke beløb det enkelte medlem skal  

 indbetale i bidrag til henholdsvis arbejdsløshedsforsikring, ATP,  

 administrationsudgifter og efterløn.
Hvis medlemmet ikke får  

 tilsendt en opkrævning, skal kassen skriftligt orientere medlemmet om  

 bidragenes størrelse hvert år inden udgangen af januar  

 måned.
Medlemmet skal også orienteres, hvis bidragenes  

 størrelse ændres.
 Stk. 4. Sker der samlet opkrævning af medlemsbidrag til  

 kassen og bidrag til den faglige organisation, skal det fremgå, hvilke  

 beløb der opkræves til kassen alene.
 Stk. 5. Indbetaler medlemmet et beløb, der ikke er  

 tilstrækkeligt til at dække det almindelige medlemsbidrag, et  

 eventuelt efterlønsbidrag, det faglige kontingent samt et eventuelt  

 restancegebyr, skal indbetalingen først afskrives på det  

 almindelige medlemsbidrag og dernæst på efterlønsbidraget.  

 Har medlemmet meddelt kassen, hvordan indbetalingen skal fordeles på de  

 enkelte bidrag, skal indbetalingen afskrives i overensstemmelse hermed, idet  

 betaling af efterlønsbidrag forudsætter betaling af det  

 almindelige medlemsbidrag, jf. dog § 17.
Modregning § 3. A-kassen skal modregne det forfaldne samlede  

 medlemsbidrag til kassen i tilgodehavende dagpenge og andre ydelser fra  

 kassen.
 Stk. 2. Kassen kan bestemme, at det almindelige medlemsbidrag  

 for medlemmer, der modtager efterløn eller overgangsydelse, betales  

 ved modregning i ydelsen.
Fritagelse for betaling af medlemsbidrag § 4. Efter skriftlig anmodning til a-kassen  

 skal følgende medlemmer fritages for betaling af det almindelige  

 medlemsbidrag, bortset fra administrationsbidraget:
1)	medlemmer, som ved domstols- eller administrativ afgørelse er  

 berøvet deres frihed, når frihedsberøvelsen er af mere  

 end 30 dages varighed, 2)	ledige medlemmer, hvis ret til dagpenge er ophørt, og som er  

 tilmeldt arbejdsformidlingen, jf. dog stk. 4, 3)	voksenlærlinge, der betaler efterlønsbidrag, og er  

 omfattet af en uddannelsesaftale, der er indgået i henhold til  

 Arbejdsmarkedsstyrelsens bekendtgørelse nr. 560 af 2. juli 1999 om  

 tilskud til virksomheder, der indgår uddannelsesaftaler med voksne,  

 og 4)	medlemmer, der betaler efterlønsbidrag og  

 deltager i en erhvervsmæssig uddannelse, der berettiger til optagelse i  

 en kasse efter lovens § 41, jf. dog stk. 6.
Stk. 2. Fritagelsen gælder fra det tidspunkt, hvor den  

 skriftlige anmodning er modtaget i kassen.
For de medlemmer, der er  

 nævnt i stk. 1, nr. 1, gælder fritagelsen dog fra  

 frihedsberøvelsens start, hvis den skriftlige anmodning er modtaget  

 senest 8 uger efter frihedsberøvelsens start.
 Stk. 3. Der kan ikke ske fritagelse, hvis medlemmet modtager  

 hjælp til forsørgelse efter lov om aktiv socialpolitik.
 Stk. 4. Medlemmer, der ønsker at gøre brug af  

 muligheden for efterløn, selvom dagpengeretten er udløbet, jf.  

 lovens § 74 a, stk. 5, kan ikke fritages for betaling af  

 medlemsbidrag.
 Stk. 5. For de medlemmer, der er nævnt i stk. 1,  

 nr. 2, kan der højst ske fritagelse for 6 måneder inden for  

 hvert kalenderår.
Stk. 6. For de medlemmer, der er nævnt i stk. 1,  

 nr. 4, kan der højst ske fritagelse for en periode på sammenlagt  

 5 år.
Fritagelsen gives for et år ad gangen og er betinget af, at  

 medlemmets samlede indtægter fra beskæftigelse, støtte  

 efter lov om statens uddannelsesstøtte eller lignende under  

 uddannelsen ikke overstiger det maksimale dagpengeniveau eller  

 elevlønnen for elever, og at medlemmet ved uddannelsens start på  

 grundlag af beskæftigelse opfylder beskæftigelseskravet, jf.  

 lovens § 53, stk. 2 og 5, eller har haft opfyldt  

 beskæftigelseskravet, jf. lovens § 53, stk. 2 og 5, på  

 grundlag af beskæftigelse og fortsat har dagpengeret, jf. lovens  

 § 55, stk. 1 og 2. Fritagelsen ophører, når medlemmet  

 afslutter eller ophører med uddannelsen.
 Stk. 7. Medlemmer, der er fritaget for betaling af  

 medlemsbidrag, kan ikke modtage ydelser fra kassen i fritagelsesperioden.
Rykker- og sletteproceduren vedrørende det  

 almindelige medlemsbidrag Rykkerproceduren § 5. Betaler et medlem ikke det almindelige  

 medlemsbidrag til tiden, skal a-kassen sende et rykkerbrev.
Stk. 2. Rykkerbrevet skal sendes, når kassen  

 konstaterer, at medlemmet ved den forudgående måneds afslutning  

 ikke har betalt hele det medlemsbidrag, der forfalder til betaling i denne  

 måned.
Opkræver kassen et restancegebyr, skal dette  

 pålægges alle medlemmer, der ikke har betalt medlemsbidraget,  

 inden rykkerbrevet udsendes.
Restancegebyret må ikke fremtræde  

 som en del af medlemsbidraget.
Stk. 3. Kassen skal i rykkerbrevet udtrykkeligt angive, at  

 medlemmet vil blive slettet, hvis det opkrævede medlemsbidrag ikke  

 bliver betalt senest 3 uger efter, at rykkerbrevet er sendt.
Det skal  

 udtrykkeligt fremgå af rykkerbrevet, at et medlem, der betaler det  

 almindelige medlemsbidrag til kassen, ikke kan slettes som medlem af  

 kassen.
 Stk. 4. Kassen skal sikre sig fornøden dokumentation  

 for, at rykkerbrevet er sendt.
Slettelse og genoprettelse af medlemskabet § 6. Et medlem, der ikke betaler det skyldige  

 almindelige medlemsbidrag til tiden, jf. § 5, stk. 3, skal slettes  

 som medlem af a-kassen.
Medlemmet slettes med virkning fra det tidspunkt,  

 indtil hvilket medlemmet har betalt.
Stk. 2. Hvis et medlem slettes, skal kassen sende medlemmet et  

 slettebrev.
Slettebrevet skal sendes umiddelbart efter udløbet af  

 betalingsfristen på 3 uger, jf. § 5, stk. 3. Kassen skal  

 samtidig oplyse, at medlemskabet genoprettes, hvis det opkrævede  

 medlemsbidrag samt senere forfaldent medlemsbidrag betales senest 4 uger  

 efter, at slettebrevet er sendt.
 Stk. 3. Bliver det opkrævede medlemsbidrag samt senere  

 forfaldent medlemsbidrag betalt senest 4 uger efter, at kassen har sendt  

 slettebrevet, genoprettes medlemskabet, jf. § 9. Betaler medlemmet det  

 opkrævede medlemsbidrag efter udløbet af betalingsfristen i  

 § 5, stk. 3, genoprettes medlemskabet, hvis medlemsbidraget betales  

 senest den dag, slettebrevet sendes, jf. § 9.
 Stk. 4. Kassen skal sikre sig fornøden dokumentation  

 fra postvæsenet for, at slettebrevet er sendt.
Rykker- og frameldeproceduren vedrørende  

 efterlønsbidraget Rykkerproceduren § 7. Betaler et medlem ikke  

 efterlønsbidraget til tiden, skal a-kassen sende et rykkerbrev.
Stk. 2. Rykkerbrevet skal sendes, når kassen  

 konstaterer, at medlemmet ved den forudgående måneds afslutning  

 ikke har betalt hele efterlønsbidraget, der forfalder til betaling i  

 denne måned.
Opkræver kassen et restancegebyr, skal dette  

 pålægges alle medlemmer, der ikke har betalt  

 efterlønsbidraget, inden rykkerbrevet udsendes.
Omfatter rykkerbrevet  

 også det almindelige medlemsbidrag, jf. § 5, stk. 2, skal  

 brevet specificere det opkrævede beløb.
 Stk. 3. Det skal udtrykkeligt fremgå af rykkerbrevet, at  

 det kan have konsekvenser for medlemmets ret til efterløn, hvis det  

 opkrævede efterlønsbidrag ikke bliver betalt senest 3 uger  

 efter, at rykkerbrevet er sendt.
 Stk. 4. Kassen skal sikre sig fornøden dokumentation  

 for, at rykkerbrevet er sendt.
Framelding af efterlønsbidraget § 8. Et medlem, der ikke betaler skyldigt  

 efterlønsbidrag til tiden, jf. § 7, stk. 3, skal frameldes  

 ordningen vedrørende efterlønsbidraget.
Medlemmet frameldes med  

 virkning fra det tidspunkt, indtil hvilket medlemmet har betalt  

 efterlønsbidrag.
Stk. 2. Hvis et medlem frameldes, skal a-kassen sende  

 medlemmet et brev herom.  Brevet skal sendes umiddelbart efter udløbet  

 af betalingsfristen på 3 uger, jf. § 7, stk. 3. Kassen skal  

 samtidig angive, at medlemmets anciennitet, hvad angår betaling af  

 efterlønsbidraget, vil være ubrudt, hvis det opkrævede  

 efterlønsbidrag samt senere forfaldent efterlønsbidrag betales  

 senest 4 uger efter, at brevet er sendt.
Det skal fremgå af brevet, at  

 medlemmet kan vælge igen at betale efterlønsbidrag, jf.  

 § 1, stk. 6. Er frameldebrevet tillige et slettebrev, jf. § 6,  

 stk. 2, skal brevet specificere det opkrævede beløb.
 Stk. 3. Kassen skal sikre sig fornøden dokumentation  

 fra postvæsenet for, at det i stk. 2 nævnte brev er  

 sendt.
Sanktion ved genoprettelse af medlemskabet § 9. A-kassen skal træffe afgørelse  

 om, at et medlem, der får genoprettet sit medlemskab efter § 6,  

 stk. 3, pålægges 20 timers effektiv karantæne.  

 Karantænen omfatter ikke feriedagpenge og  

 kursusgodtgørelse.
 Stk. 2. Sanktionen får virkning fra datoen for  

 afsendelsen af slettebrevet i § 6, stk. 2.
 Stk. 3. Sanktionen bortfalder, hvis den ikke er afviklet inden  

 2 år fra denne dato, eller medlemmet udmelder sig af kassen.
Tilbagebetaling af medlemsbidrag § 10. Det samlede medlemsbidrag, bortset fra  

 administrationsbidraget, skal betales tilbage til et medlem, 1)	der bliver slettet med tilbagevirkende kraft på grund af  

 svig, 2)	hvis medlemskab bliver annulleret, eller 3)	som ikke i øvrigt har været berettiget til medlemskab  

 af en a-kasse, jf. dog § 17.
Stk. 2. Et medlem, der første gang afkræves  

 efterlønsbidrag, jf. § 1, stk. 5, har krav på at  

 få hidtil indbetalte bidrag tilbage.
Det er dog en forudsætning,  

 at kassen senest 3 måneder efter, at det første bidrag er  

 forfaldent til betaling, har modtaget skriftlig besked om, at bidraget  

 vælges fra.
Tilbagebetaling af efterlønsbidrag Fravalg af efterlønsordningen - overførsel  

 til en pensionsordning § 11. Et medlem, som inden det fyldte 60. år  

 skriftligt giver a-kassen besked om, at efterlønsordningen  

 fravælges, og som beder kassen herom, kan, jf. dog stk. 5,  

 få indbetalte efterlønsbidrag overført til en  

 pensionsordning i overensstemmelse med stk. 2-4.
 Stk. 2. Medlemmet kan få efterlønsbidraget  

 overført til en pensionsordning, som er led i et  

 ansættelsesforhold og er omfattet af pensionsbeskatningslovens kap. 1,  

 dog ikke ATP, eller en tilsvarende udenlandsk ordning.
 Stk. 3. Er medlemmet ikke omfattet af en i stk. 2  

 nævnt ordning, eller har medlemmet ikke mulighed for at indbetale til  

 en sådan ordning, kan efterlønsbidraget overføres til en  

 bestående eller nyoprettet privattegnet pensionsordning, der er  

 omfattet af pensionsbeskatningslovens kap. 1, eller en tilsvarende udenlandsk  

 ordning.
 Stk. 4. Det påhviler medlemmet at dokumentere, at den  

 pensionsordning, bidraget ønskes overført til, er omfattet af  

 pensionsbeskatningslovens kap. 1 eller en tilsvarende udenlandsk ordning.
 Stk. 5. § 13 finder anvendelse, hvis medlemmet fylder 60  

 år, dør eller får tilkendt førtidspension efter at  

 have fravalgt efterlønsordningen, men før  

 efterlønsbidraget er blevet overført til en  

 pensionsordning.
Ophør med indbetaling af  

 efterlønsbidrag § 12. Er medlemmet ophørt med at indbetale  

 efterlønsbidrag, jf. § 1, stk. 2 eller § 8, skal  

 a-kassen senest 6 år efter overføre registreringen af det  

 indbetalte bidrag til direktoratet.
Det gælder også, hvis  

 medlemmet har valgt efterlønsordningen fra, uden at der er sket  

 overførsel til en pensionsordning, jf. § 11.
Stk. 2. Registreringen skal senest overføres til  

 direktoratet, når medlemmet fylder 65 år.
Direktoratet  

 tilbagefører på anmodning fra kassen registreringen til denne,  

 hvis et medlem ved senere efterbetaling af efterlønsbidrag, jf.  

 § 17, kan opfylde betingelsen for ret til efterløn, jf. lovens  

 § 74 a, stk. 1, nr. 3.
 Stk. 3. Medlemmet kan efter det 60. år få det  

 indbetalte efterlønsbidrag udbetalt, hvis direktoratet modtager en  

 anmodning herom, inden medlemmet er fyldt 66 år. § 13,  

 stk. 2-4, finder tilsvarende anvendelse.
Udbetaling ved det fyldte 60. år,  

 førtidspension og død § 13. Et medlem, der er fyldt 60 år, og som  

 skriftligt giver a-kassen besked om, at efterlønsordningen  

 fravælges, kan kræve indbetalte efterlønsbidrag  

 tilbagebetalt.
Retten til tilbagebetaling fra kassen bortfalder, hvis  

 anmodningen fremsættes, efter at medlemmet er fyldt 65 år.
 Stk. 2. Samme adgang har et medlem, hvis medlemmet inden det  

 fyldte 65. år får tilkendt førtidspension i henhold til  

 lov om social pension eller tilsvarende udenlandsk lovgivning, samt  

 dødsboet efter et medlem, hvis medlemmet dør inden det fyldte  

 65. år.
 Stk. 3. Et medlem, eller dødsboet efter et medlem, skal  

 skriftligt bede medlemmets seneste kasse om at få  

 efterlønsbidraget tilbagebetalt.
 Stk. 4. Beløbet opgøres efter § 15 og  

 udbetales af kassen, jf. stk. 5.
Stk. 5. Kassens tilbagebetalingskrav mod medlemmet skal  

 modregnes, inden udbetaling fra kassen finder sted.
Modregningen sker,  

 når der er foretaget fradrag efter § 15, stk. 2.
§ 14. §§ 10-13 omfatter også personer,  

 der ikke længere er medlemmer af en a-kasse.
Et tidligere medlem af en  

 kasse skal fremsætte krav om tilbagebetaling m.v. over for sin seneste  

 kasse, medmindre registreringen er overført til direktoratet, jf.  

 § 12.
Opgørelse af tilbagebetalingsbeløbet § 15. Opgørelsen af  

 tilbagebetalingsbeløbet i §§ 11-13 sker efter lovens § 77 a,  

 stk. 5-7.
 Stk. 2. Tilbagebetaling sker efter eventuelt fradrag for skat  

 eller afgift i henhold til skattelovgivningens regler, jf. dog § 13,  

 stk. 5.
Dispensationsbestemmelse § 16. Direktøren for  

 Arbejdsløshedsforsikringen kan i ganske særlige tilfælde  

 give tilladelse til, at efterlønsbidraget efter skriftlig anmodning  

 fra medlemmet tilbagebetales, hvis medlemmet uden egen skyld mister retten  

 til at overgå til efterløn.
Desuden kan direktøren i  

 ganske særlige tilfælde se bort fra aldersgrænsen på  

 66 år i § 12, stk. 3.
Efterbetaling af efterlønsbidrag § 17. Et medlem, der har været  

 arbejdsløshedsforsikret i et andet EØS-land eller på  

 Færøerne, kan efterbetale efterlønsbidrag, jf. § 1,  

 stk. 5, for perioder fra den 1. april 1999, hvor personen har  

 været forsikret i et andet EØS-land eller på  

 Færøerne.
Stk. 2. Efterbetalingsbeløbet udgør det antal  

 dagpengesatser efter §§ 47 og 70 i loven, som personen skulle have  

 betalt i efterlønsbidrag.
Efterbetalingsbeløbet opgøres  

 på grundlag af dagpengenes størrelse på det tidspunkt,  

 hvor pågældende på ny er blevet medlem af en dansk  

 a-kasse.
 Stk. 3. Efterbetaling af efterlønsbidrag, jf.  

 stk. 1 og 2, skal ske senest 3 måneder efter, at medlemmet er  

 genoptaget i en dansk a-kasse.
Vejledningspligt § 18. Når et medlem vælger  

 efterlønsordningen fra, skal a-kassen vejlede om den mulighed,  

 medlemmet har for at få indbetalte efterlønsbidrag  

 overført til en dansk eller udenlandsk pensionsordning eller udbetalt,  

 jf. §§ 11 og 13. Kassen skal også vejlede om, at medlemmet kun kan  

 opnå ret til efterløn, hvis anciennitetskravet på ny kan  

 opfyldes, jf. § 1, stk. 4.
 Stk. 2. Et medlem, som vælger efterlønsbidraget  

 fra, jf. § 1, stk. 5, skal vejledes om muligheden for at få  

 indbetalte efterlønsbidrag tilbage, jf. §§ 12 og 13.
 Stk. 3. Når en kasse bliver bekendt med, at et medlem  

 har fået tilkendt førtidspension, skal kassen vejlede medlemmet  

 om muligheden for at få indbetalte efterlønsbidrag tilbage, jf.  

 § 13, stk. 2.
Stk. 4. Et medlem, der optages efter det fyldte 35.  

 år, skal senest i forbindelse med første opkrævning af  

 efterlønsbidrag vejledes om anciennitetskravene m.v. for ret til  

 efterløn.
Samme vejledningspligt har kassen over for medlemmer, der  

 tilmelder sig ordningen med betaling af efterlønsbidrag efter det  

 fyldte 35. år, når det ikke af kassens registreringer om  

 medlemskab m.v. fremgår, at medlemmet ved fortsat betaling af  

 efterlønsbidrag kan opnå ret til efterløn som  

 60-årig.
Ikrafttrædelsesbestemmelse § 19. Der udarbejdes en vejledning til  

 bekendtgørelsen.
 § 20. Bekendtgørelsen træder i kraft  

 den 1. januar 2000.
 Stk. 2. Bekendtgørelse nr. 339 af 31. maj 1999 om  

 betaling af medlemsbidrag til en a-kasse ophæves samtidig.
