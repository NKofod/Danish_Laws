Orientering  

 om ny bekendtgørelse om ansvaret for og styringen af den  

  

 aktive beskæftigelsesindsats  ændring vedr. andre aktørers køb af  

  

 uddannelse Til samtlige jobcentre, statslige driftsregioner,  

 beskæftigelsesregioner og kommuner m.fl.
I.
Indledning Følgende bekendtgørelse er offentliggjort i Lovtidende tirsdag  

 den 26. juni 2007 og vil efterfølgende kunne findes på  

  

 Retsinformation  

  

 www.retsinfo.dk  

  

 og på Arbejdsmarkedsstyrelsens hjemmeside  


  

 www.ams.dk  

.
 Bekendtgørelse nr. 615  

 af 18. juni 2007 om ansvaret for og styringen af den aktive  

 beskæftigelsesindsats.
 Den nye bekendtgørelse træder i kraft den 1. juli 2007 og  

 afløser den tidligere bekendtgørelse nr. 161 af 22. februar 2007.
 Indholdsmæssigt er der i bekendtgørelsen indsat nye  

 bestemmelser i § 39, stk. 3 og 4, samt en overgangsbestemmelse i § 53, stk.  

 3.  

 Disse ændringer skal ses i sammenhæng med nye regler fra  

 Undervisningsministeriet  

 bl.a. vedr. staten i jobcenteret, kommunens og nu andre aktørers betaling for  

 ordinær uddannelse som led i aktivering mv.
De nye regler betyder, at andre aktører kan foretage tilmelding  

 og betale direkte til uddannelsesinstitutionerne.
Staten i jobcenteret/den  

 statslige driftsreregion eller kommunen skal alene inddrages i tilfælde af  

 andre aktørers evt. manglende betaling.
II.
Baggrund og de nye  

 bestemmelser Bekendtgørelsen er ændret som følge af  

 Undervisningsministeriets nye lov nr. 566 af 6. juni 2007 om ændring af lov  

 om  

 betaling for visse uddannelsesaktiviteter i forbindelse med lov om en aktiv  

 beskæftigelsesindsats m.m.
Ifølge Undervisningsministeriets lov kan andre aktører, der  

 udfører opgaver vedr. beskæftigelsesindsatsen for staten i et jobcenter eller  

 kommunen  som noget nyt  tilmelde og betale direkte til  

 uddannelsesinstitutionerne.
Et af vilkårene for andre aktørers adgang til  

 tilmelding er, at der i fremtidige rammeaftaler, der indgås mellem andre  

 aktører og staten i jobcenteret eller kommunen indsættes, at andre aktører  

 forpligtes til at overholde lov om betaling for visse uddannelsesaktiviteter  

 i  

 forbindelse med lov om en aktiv beskæftigelsesindsats m.m.
 Det fremgår endvidere af loven, at staten i jobcenteret eller  

 kommunen betaler efter regler fastsat af undervisningsministeren efter  

 forhandling  

 med beskæftigelsesministeren vedrørende uddannelsesforløb, der igangsættes af  

 andre  

 aktører, hvis den anden aktør ikke opfylder sin forpligtelse hertil efter  

 loven  

 eller regler fastsat i medfør heraf.
 Som følge heraf er der i Arbejdsmarkedsstyrelsens  

 bekendtgørelse om ansvaret for og styringen af den aktive  

 beskæftigelsesindsats  

 indsat en udmøntning af disse regler i et nyt § 39, stk. 3 og stk. 4.
Bekendtgørelse om ansvaret for og styringen af den aktive  

 beskæftigelsesindsats § 39 Stk. 3.  

  

 I alle  

 rammeaftaler indgået mellem staten i jobcenteret og andre aktører, jf. stk.  

 1, skal indsættes følgende betingelser:
 1)  

 	  

 Andre aktører  

 forpligtes til at overholde lov om betaling for visse uddannelsesaktiviteter  

 i forbindelse med lov om en aktiv beskæftigelsesindsats m.m., herunder at  

 foretage tilmelding, iagttage aftalte betalingsfrister og overholde deres  

 betalingsforpligtelser over for uddannelsesinstitutionerne.
 2)  

 	  

 Andre aktørers  

 manglende betaling efter lov om betaling for visse uddannelsesaktiviteter i  

 forbindelse med lov om en aktiv beskæftigelsesindsats m.m. kan medføre delvis  

 misligholdelse af rammeaftalen.
 3)  

 	  

 Staten eller  

 kommunen vil kunne foretage modregning i andre aktørers tilgodehavender, hvis  

 andre aktører ikke overholder deres betalingsforpligtelse over for  

 uddannelsesinstitutionerne.
 Stk. 4.  

  

 Stk. 3  

 finder tilsvarende anvendelse for rammeaftaler indgået mellem kommuner og  

 andre aktører, der vil omfattes af lov om betaling for visse  

 uddannelsesaktiviteter i forbindelse med lov om en aktiv  

 beskæftigelsesindsats  

 m.m.
 § 53 ..
 Stk. 3. § 39,  

 stk. 3 og 4, finder anvendelse for rammeaftaler, der indgås efter den 30.  

 juni 2007.
Det fremgår af § 53, stk. 3, i bekendtgørelsen, at de nye  

 bestemmelser i § 39, stk. 3 og 4 først finder anvendelse for rammeaftaler,  

 der  

 indgås efter den 30. juni 2007. Dette indebærer, at det som udgangspunkt  

 alene  

 er i forbindelse med indgåelse af nye rammeaftaler efter den 30. juni 2007,  

 at  

 andre aktører får adgang til at tilmelde og betale direkte til  

 uddannelsesinstitutioner.
Det forudsætter endvidere, at betingelserne i § 39,  

 stk. 3 er indsat i disse rammeaftaler.
 Der er dog i Undervisningsministeriets bekendtgørelse om  

 betaling for visse uddannelsesaktiviteter indsat en overgangsbestemmelse i §  

 22, der indebærer, at rammeaftaler indgået af Arbejdsmarkedsstyrelsen eller  

 en  

 beskæftigelsesregion før den 1. juli 2007 kan optages i det nyoprettet anden  

 aktør-katalog, og andre aktører fra disse rammeaftaler får dermed adgang til  

 at  

 tilmelde og betale direkte til uddannelsesinstitutionerne.
 Dette betyder konkret, at Arbejdsmarkedsstyrelsens serviceudbud  

 og beskæftigelsesregionernes statslige rammeudbud for ledige med  

 længerevarende  

 uddannelser (LVU) er omfattet af overgangsbestemmelsen.
III.
Særligt til  

 kommunerne:
 Som det fremgår af bekendtgørelsens § 39, stk. 3, skal  

 betingelser i § 39, stk. 4, alene indsættes i kommunernes rammeaftaler med  

 aktørerne, hvis kommunerne vil omfattes af lov om betaling for visse  

 uddannelsesaktiviteter i forbindelse med lov om en aktiv  

 beskæftigelsesindsats  

 m.m.
Dette indebærer, at hvis kommunerne ønsker, at andre aktører,  

 der indgår rammeaftaler med kommunen, skal tilmelde og betale direkte til  

 uddannelsesinstitutionerne, skal betingelserne i § 39, stk. 4, indsættes i de  

 fremtidige rammeaftaler.
For de konkrete rammeaftaler, hvor betingelserne er  

 indsat,  

 vil aktørerne fra disse rammeaftaler kunne optages i anden aktør-kataloget,  

 der  

 oprettes og drives af Arbejdsmarkedsstyrelsen, ved kommunes anmodning herom  

 til  

 Arbejdsmarkedsstyrelsen.
Anden aktør-kataloget giver adgang for de pågældende  

 aktører at foretage tilmelding og betaling direkte til  

 uddannelsesinstitutionerne.
 For de konkrete rammeaftaler, hvor kommunerne vælger, at  

 betingelserne i § 39, stk. 3, ikke skal indsættes i rammeaftalerne, vil  

 tilmelding  

 og betaling til uddannelsesinstitutionerne skulle foretages af kommunen på  

 vegne af andre aktører.
Aktørerne fra Arbejdsmarkedsstyrelsens serviceudbud (frivilligt  

 for kommunerne) og beskæftigelsesregionernes statslige rammeudbud for ledige  

 med længerevarende uddannelser (LVU) (obligatorisk for kommunerne) er optaget  

 i  

 anden aktør-kataloget.
Dette betyder, at disse aktører skal tilmelde og  

 betale  

 direkte til uddannelsesinstitutionerne, også når aktørerne udfører opgaver  

 for  

 kommunerne i henhold til disse rammeaftaler.
Det betyder endvidere, at hvis  

 aktøren ikke overholder sin betalingsforpligtelse, vil kommunen skulle betale  

 til uddannelsesinstitutionerne, foretage modregning mv. på samme vis som den  

 statslige del af jobcenteret/den statslige driftsregion.
Der henvises til  

 afsnittet nedenfor vedr. særligt til den statslige del af jobcentrene og  

 driftsregionerne, for så vidt angår den konkrete administration af  

 uddannelseskøbsordningen.
IV.
Særligt til den  

 statslige del af jobcentrene og driftsregionerne:
 Som det fremgår af § 39, stk. 3, og § 53, stk. 3, skal den  

 statslige del af jobcenteret altid indsætte de nævnte betingelser i  

 fremtidige  

 rammeaftaler med andre aktører.
 Vedr.  

 Arbejdsmarkedsstyrelsens serviceudbud og beskæftigelsesregionernes statslige  

 rammeudbud for ledige med længerevarende uddannelser (LVU):
 Det er alene aktørerne fra Arbejdsmarkedsstyrelsens  

 serviceudbud og beskæftigelsesregionernes statslige rammeudbud for ledige med  

 længerevarende uddannelser (LVU), der pr. 1. juli 2007 kan og skal tilmelde  

 og  

 betale direkte til uddannelsesinstitutioner.
 Reglerne om tilmelding og betaling, herunder af andre aktører,  

 til uddannelsesinstitutionerne fremgår af Undervisningsministeriets lov (nr.  

 566 af 6. juni 2007) og bekendtgørelse om betaling for visse  

 uddannelsesaktiviteter i forbindelse med lov om en aktiv  

 beskæftigelsesindsats  

 m.m.
De nye regler indebærer bl.a., at Arbejdsmarkedsstyrelsen  

 opretter et anden  

  

 aktørkatalog  

  

 på  

  

 www.ams.dk/andenaktor-katalog.  

 Alene de andre aktører, der fremgår af kataloget, får adgang til og skal  

 tilmelde og betale direkte til uddannelsesinstitutioner.
Alle aktører, der  

 har  

 rammeaftaler med Arbejdsmarkedsstyrelsen eller Beskæftigelsesregionerne vedr.  

 beskæftigelsesindsatsen, er pr. 1. juli 2007 optaget i kataloget af  

 Arbejdsmarkedsstyrelsen.
 Hvis andre aktører ikke  

 overholder deres betalingsforpligtelser:
For den statslige del af jobcenteret administreres andre  

 aktører evt. manglende betaling til uddannelsesinstitutionerne af den  

 relevante  

 statslige driftsregion.
Den statslige del af jobcenteret vil alene blive  

 inddraget, når dette er relevant og nødvendigt.
 Procedure ved andre aktørers manglende betaling er følgende:
A.
Hvis en ledig  

  

 er under et uddannelsesforløb  

 :
 1)  

 	  

 Vil driftsregionen  

 modtage en underretning fra uddannelsesinstitutionen hurtigst muligt efter  

 den  

 manglende betaling er konstateret  normalt ca. 10 dage efter den  

 manglende  

 betaling.
2)  

 	  

 Driftsregionen skal  

 på baggrund heraf skriftligt kontakte den pågældende aktør og give den  

 pågældende  

 aktør en frist på 4 dage til at foretage indbetaling til  

 uddannelsesinstitutionen.
Den pågældende aktør skal hurtigst muligt og inden  

 5  

 dage give en tilbagemelding til driftsregionen om, at betaling er sket  

 indenfor  

 de 4 dage.
Aktøren skal samtidig oplyses om, at hvis betalingen ikke sker  

 indenfor 4 dage, vil den ledige blive taget ud af forløbet hos aktøren (ikke  

 uddannelsesforløbet), og aktøren vil fra denne dato ikke længere kunne  

 optjene  

 drifts- eller bonusbetaling.
Endvidere skal aktøren oplyses om, at beløbet  

 vil  

 blive modregnet i andre aktørers tilgodehavender.
3)  

 	  

 Ved aktørens  

 manglende betaling/tilbagemelding skal driftsregionen bede det henvisende  

 jobcenter  

 om at tage den ledige ud af forløbet hos aktøren.
Hvis der er tale om en  

 ledig  

 omfattet af målgruppen for det statslige rammeudbud (LVU), skal den ledige  

 hurtigst muligt genhenvises til en anden aktør.
4)  

 	  

 Driftsregionen skal  

 herefter hjælpe jobcentret med at bede BAC-BS om  

  

 dels  

  

 at betale til uddannelsesinstitutionen hurtigst muligt og  

  

 dels  

  

 at registrere, at der senere skal modregnes i tilskud til andre aktører.
Når  

 anden aktør efterfølgende beder jobcentret om afregning af drifts- og  

 bonustilskud, skal jobcentret bede BAC-BS om at foretage modregningen.
B.
Hvis den lediges  

  

 uddannelsesforløb er afsluttet  

 :
1)  

 	  

 Driftsregionen vil modtage en kopi af uddannelsesinstitutionens brev til  

 aktøren med krav om at betale inden for 14 dage.
Driftsregionen skal ikke  

 foretage sig noget på baggrund af dette brev.
2)  

 	  

 Driftsregionen vil  

 herefter modtage en orientering fra uddannelsesinstitutionen om, at aktøren  

 ikke har betalt inden for 14 dage.
Driftsregionen skal på baggrund heraf  

 skriftligt kontakte den pågældende aktør og give den pågældende aktør en  

 frist  

 på 4 dage til at foretage indbetaling til uddannelsesinstitutionen.
Den  

 pågældende  

 aktør skal hurtigst muligt og inden 5 dage give en tilbagemelding til  

 driftsregionen om, at betaling er sket indenfor de 4 dage.
Aktøren skal  

 samtidig  

 oplyses om, at hvis betalingen ikke sker indenfor 4 dage, vil beløbet blive  

 modregnet i andre aktørers tilgodehavender.
3)  

 	  

 Ved aktørens  

 manglende betaling/tilbagemelding skal driftsregionen herefter hjælpe  

 jobcentret med at bede BAC-BS om  

  

 dels  

  

 at betale til  

 uddannelsesinstitutionen hurtigst muligt og  

  

 dels  

  

 at registrere, at der  

 senere skal modregnes i tilskud til andre aktører.
Når anden aktør  

 efterfølgende beder jobcentret om afregning af drifts- og bonustilskud, skal  

 jobcentret bede BAC-BS om at foretage modregningen. [Det bemærkes, at for  

 rammeaftaler indgået efter 30.juni 2007, hvor betingelserne i § 39, stk. 3,  

 er  

 indsat, vil den ledige skulle tages ud af forløbet hos aktøren, selv om  

 uddannelsesforløbet er afsluttet] C.
Hvis uddannelsesinstitutionerne er bekendt med, at aktøren  

 er gået i betalingsstandsning eller er taget under  

  

 konkurs  

 behandling:
 1)  

 	  

 Driftsregionen får en  

 underretning fra uddannelsesinstitutionen om, at aktøren er gået i  

 betalingsstandsning  

 eller er taget under konkursbehandling.
 2)  

 	  

 Driftsregionen skal  

 på baggrund heraf skriftligt kontakte aktøren og give den pågældende aktør en  

 frist på 5 dage til at give en tilbagemelding, om oplysningerne er korrekte,  

 samt at få oplyst om aktøren har betalt til uddannelsesinstitutionen.
3)  

 	  

 Hvis oplysningerne er  

 korrekte og aktøren ikke har betalt til uddannelsesinstitutionen eller ved  

 aktørens manglende tilbagemelding, skal driftsregionen herefter hjælpe  

 jobcentret med at bede BAC-BS om  

  

 dels  

  

 at betale til uddannelsesinstitutionen hurtigst muligt og  

  

 dels  

  

 at registrere, at der senere skal modregnes i tilskud til  

 andre aktører.
Når anden aktør efterfølgende beder jobcentret om afregning af  

 drifts- og bonustilskud, skal jobcentret bede BAC-BS om at foretage  

 modregningen.  

 Betaling til  

 uddannelsesinstitutionerne skal dog ikke ske før de aftalte frister for  

 betaling  

 er udløbet.
Det skal bemærkes, at det er indskærpet over for aktørerne, at  

 de skal overholde deres betalingsforpligtelse, og at Arbejdsmarkedsstyrelsen  

 betragter konsekvent/gentagen manglende overholdelse af den betalingsfrist,  

 der  

 er aftalt mellem aktørerne og uddannelsesinstitutionen, som misligholdelse af  

 rammeaftalen.
Det vil derfor kunne danne grundlag for, at  

 Arbejdsmarkedsstyrelsen hæver rammeaftalen helt eller delvist.
Statens skærpede tilsyn  

 med aktørernes betaling af uddannelse Arbejdsmarkedsstyrelsen skal samtidig anmode driftsregionerne  

 om at føre et skærpet tilsyn med andre aktørs betaling af uddannelse i  

 henhold  

 til om betaling for visse uddannelsesaktiviteter i forbindelse med lov om en  

 aktiv beskæftigelsesindsats m.m.
 Dette indebærer konkret, at:
 1)  

 	  

 Driftsregionerne skal  

 registrere antal af tilfælde, hvor driftsregionen modtager et brev fra  

 uddannelsesinstitutioner,  

 om at andre aktører ikke har betalt.
 2)  

 	  

 Driftsregionerne skal  

 registrere antal af tilfælde, hvor der er foretaget modregning i andre  

 aktørers  

 tilgodehavende, som følger af andre aktørs manglende betaling.
 Driftsregionerne skal indberette registreringerne til AMS en  

 gang årligt, første gang den 1. februar 2008 for året 2007. Hvis der mod  

 forventning er aktører, der konsekvent/gentagne gange ikke overholder deres  

 betalingsforpligtelse, skal driftsregionen indberette dette til  

 Arbejdsmarkedsstyrelsen med henblik på, at styrelsen vurderer, om der er  

 grundlag for at hæve rammeaftalen med de pågældende aktører helt eller  

 delvist.
