Nr BSF 55 Forslag til folketingsbeslutning om oprettelse af rådgivningscentre og  

 behandlingsinstitutioner for voksne med psykiske lidelser Fremsat af Carsten Andersen (SF) Agerschou (SF) Jytte Hilden (S) Torben  

 Lund (S) Duetoft (CD) Arne Melchior (CD) den 26. januar 1990 Regeringen opfordres til inden den 30. maj 1990 at fremsætte lovforslag om ændring af bistandsloven med henblik på oprettelse af rådgivningscentre og behandlingsinstitutioner for voksne med psykiske lidelser efter nedenstående retningslinjer:
 1) I bistandslovens kapitel 17 indføres en bestemmelse om, at  

 amtskommunerne skal sørge for, at der er mulighed for adgang til åbne  

 rådgivningscentre, der kan yde behandling og rådgivning til voksne med  

 psykiske lidelser.
 2) I bistandslovens kapitel 17 indføres en bestemmelse om, at  

 amtskommunerne skal sørge for, at der er mulighed for optagelse i  

 behandlingsinstitutioner eller bofællesskaber for voksne med psykiske  

 lidelser.
Bemærkninger til forslaget + + jhs stat lovf - side Som følge af et stadig mere kompliceret og stresset  

 samfund er gruppen af voksne med psykiske lidelser stærkt voksende.  

 Forstærket pres på arbejdspladsen eller udstødelse af arbejdsmarkedet er også  

 væsentlige årsager til psykiske lidelsers opståen.
 En lang række sociale krisesituationer som f.eks. vold mellem  

 samlivsparter, overgreb over for børn, tab af samlever eller barn er også  

 baggrund for behov hos en lang række voksne for psykoterapeutisk behandling  

 eller socialpsykologisk rådgivning, eventuelt i tilknytning til psykiatrisk  

 behandling.
 Endelig er der en voksende gruppe psykisk syge, hvis sygdom overvejende  

 giver sig udslag i psykosociale symptomer, som ikke får behandling i det  

 etablerede psykiatriske behandlingssystem.
Distriktspsykiatrien, som den er formuleret i Sundhedsministeriets  

 »Oplæg til temaplanrunde 1989-90«, er begrænset til de  

 »egentlig psykisk syge«.
Temaplanrunden oplyser, at der er ca.  

 450.000 personer i Danmark med psykiske lidelser, hvoraf de 50.000 er  

 egentlig psykisk syge.
Det er denne gruppe, den fremtidige distriktspsykiatri  

 skal henvende sig til.
 Den store gruppe psykisk lidende står uden egentlige behandlingstilbud,  

 idet de psykiatriske hospitalsafdelinger er skåret ned med 2/3 af  

 sengepladserne.
 Som en imødekommelse af et voksende behov for behandling for denne store  

 gruppe er der vokset en række behandlingsinstitutioner op.
Det er private organisationer eller behandlergrupper, som har taget  

 initiativet.
Disse initiativer hviler på et meget spinkelt grundlag, og  

 brugerne har ingen garanti for, at behandlingstilbudet er seriøst.
 De private behandlingstilbud er afhængige af, om de hjælpsøgende selv kan  

 skaffe penge eller kan få kommunerne til at betale for behandling.
 Hvis behandlingsinstitutionerne er døgnforanstaltninger, er  

 godkendelsesproceduren hæmmet af sammenstødende regler mellem sygehussektoren  

 og socialsektoren.
Forslagsstillerne går ind for, at behandlingstilbud kan etableres som  

 selvejende/selvforvaltende institutioner.
Der må imidlertid være krav om, at  

 behandlingsinstitutionerne beskriver deres målgruppe og behandlingsformer.  

 Inden for det psykosociale behandlingsfelt er der netop behov for mangeartede  

 tilbud, hvorfor der ikke fra statsligt eller amtskommunalt/kommunalt hold på  

 forhånd kan fastsættes behandlingsnormer eller beskrivelse af  

 institutionstyper.
Bemærkninger til de enkelte punkter ad 1 Den foreslåede ændring af bistandsloven skal forpligte amtskommunerne til  

 at sørge for, at der er mulighed for psykoterapeutisk eller psykiatrisk  

 behandling samt socialpsykologisk rådgivning i rådgivningscentre eller  

 lignende af voksne og unge med psykiske lidelser fra en alder af 15 år.
Rådgivning og behandling skal være anonym.
Brugerne har ikke pligt til at  

 opgive navn, bopæl eller CPR-nummer, ligesom rådgivningscentre ikke uden  

 samtykke kan videregive oplysninger om enkeltpersoner.
Rådgivningscentre kan oprettes af amtskommunen alene, i samarbejde med en  

 eller flere kommuner, eller sammen med en forening eller af en kommune eller  

 en forening alene.
Såfremt amtskommunen ikke er institutionsejer, skal der  

 udarbejdes driftsoverenskomst.
 Rådgivning skal være gratis, og udgifterne til drift af rådgivningen  

 afholdes af amtskommunen.
ad 2 Den foreslåede ændring af bistandsloven skal sikre, at amtskommunerne  

 sørger for, at der er mulighed for optagelse i et behandlingshjem eller  

 bokollektiv for voksne med psykiske lidelser, som har behov for  

 psykoterapeutisk eller socialpsykiatrisk behandling.
 Behandlingsinstitutioner og bofællesskaber kan oprettes og drives på samme  

 måde som rådgivningscentrene.
 Driften af behandlingsinstitutioner eller bofællesskaber betales med 75  

 pct. af staten og 25 pct. af amtskommunerne.
 Institutionerne skal drives i samarbejde med brugerne, og i bestyrelserne  

 skal der være repræsentanter fra såvel brugerne som patientorganisationer.
