 Registertilsynet havde ikke indvendinger imod, at der registreres og  

 videregives oplysninger om tabt eller stjålen legitimation, såfremt der er  

 tale om oplysninger om den misbrugte legitimation i sig selv, og ikke om  

 legitimationens ejer, som forudsattes at modtage en erklæring om, at  

 registreringen ikke vedrørte ham personligt.
 Registertilsynet har i 1986 behandlet en ansøgning om tilladelse til at  

 oprette et register, hvis formål er at advare videoforretninger mod personer,  

 der ikke tilbageleverer de lejede effekter, og som ikke kan opspores, fordi  

 der er oplyst forkert adresse, mod personer, der for sent tilbageleverer de  

 lejede effekter og ikke er i stand til at betale for den tid, de har beholdt  

 det lejede, og endelig mod personer, der anvender falsk legitimation, f.eks.  

 tabte eller stjålne kørekort.
Angående ønsket om registrering af oplysninger om anvendelse af tabt eller  

 stjålen legitimation udtalte Registertilsynet, at man ikke har indvendinger  

 imod, at der registreres og videregives oplysninger om tabt eller stjålen  

 legitimation, såfremt der er tale om oplysninger om den misbrugte  

 legitimation i sig selv, og ikke om legitimationens ejer.
Registertilsynet  

 kunne tiltræde, at der som foreslået udsendes en erklæring til den person,  

 der har mistet legitimationen, om at registreringen ikke vedrører ham  

 personligt.
Endvidere ønskedes der registreret oplysninger om personnumre i  

 registeret, ligesom personnumre ønskedes anført på udsendelsesmaterialet.
I  

 den anledning udtalte Registertilsynet, at oplysninger om personnummer ikke  

 må indgå i registeret.
Man har imidlertid ingen indvendinger imod, at der  

 registreres og videregives oplysninger om de pågældendes fødselsdato og -år.
 Registertilsynet meddelte herefter i medfør af lov om private registre  

 m.v. § 3, stk. 3, tilladelse til at advarselsregisteret blev oprettet på  

 nærmere angivne vilkår.
 Registertilsynet har efterfølgende trukket tilladelsen tilbage, efter at  

 det var oplyst, at det pågældende register ikke påtænkes oprettet.
Registertilsynets årsberetning 1986 s. 60 f.
Lov om private registre m.v.  

 er ændret, se nu J LBK nr. 622 af 2. oktober 1987 § 3, stk. 6, og for så vidt  

 angår registrering af oplysninger om personnumre § 4 a.
