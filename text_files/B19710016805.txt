 I medfør af § 2 i lov nr. 191 af 4. juni 1964 om godkendelse af  

 handelsskoler, tekniske skoler samt maskinmester- og maskinistskoler og  

 tilskud m.v. til disse skoler fastsættes herved følgende bestemmelser om  

 uddannelse af kunsthåndværkere:
 Almindelige bestemmelser.
 § 1.  Ved kunsthåndværkerskolerne i København og  

 Kolding kan der gives undervisning til uddannelse af kunsthåndværkere inden  

 for følgende studieretninger:
Keramisk formgivning, glas m.v., Beklædningsformgivning, Tekstilformgivning, Møbelformgivning og Tegning og grafik.
§ 2.  Uddannelsens formål er at give de studerende en  

 grundlæggende uddannelse, der kvalificerer dem til at virke som  

 kunsthåndværkere eller designere inden for håndværk og industri.
Med henblik  

 herpå skal uddannelsen give dem viden om fagets arbejdsmetoder og tekniske  

 forudsætninger, søge deres kunstneriske selvstændighed og evner for analyse  

 og vurdering udviklet og give dem orientering om fagets samfundsmæssige  

 baggrund og om kunsthåndværkerens og designerens opgave og arbejdsvilkår i  

 samfundet.
 Adgangsbetingelser.
§ 3.  Adgangen til uddannelsen er betinget af, at den  

 pågældende inden uddannelsens påbegyndelse Stk. 2.  De nærmere bestemmelser om optagelsesprøven  

 fastsættes af direktoratet for erhvervsuddannelserne.
 Stk. 3.  Hvor særlige omstændigheder taler derfor, kan  

 skolen tillade, at der optages studerende, der ikke opfylder de i stk. 1  

 anførte betingelser.
 Undervisningen.
 § 4.  Uddannelsen har normalt en varighed af 4 år, men  

 skolen kan i særlige tilfælde tillade, at en studerende på et tidligere  

 tidspunkt, indstiller sig til censorkollegiets bedømmelse, jfr. § 10.
Stk. 2.  Undervisningen gennemføres som dagundervisning  

 og omfatter 2 studieperioder.
Hver studieperiode opdeles i en 1. og en 2.  

 del.
Hver del varer normalt 1 år.
Et undervisningsår omfatter 36 uger.
 § 5.  Undervisningen omfatter for alle studieretninger  

 4 hovedfagområder samt rådighedsperioder, som fordeles på 2 studieperioder i  

 overensstemmelse med nedenstående skema:
 Stk. 2.  I rådighedsperioderne kan de studerende i  

 samråd med studieretningens lærere vælge øvelses- og opgaveområder inden for  

 egen eller andre studieretninger, studere ved andre uddannelsesinstitutioner,  

 deltage i studierejser og opholde sig på virksomheder o.lign.
 § 6.  I de i § 5 nævnte hovedfagområder er  

 undervisningens formål og indhold:
Det er undervisningens formål gennem tegning, modellering,  

 materialeøvelser, geometrisk form- og afbildningslære, projektionstegning,  

 perspektivtegning m.v. at udvikle den studerendes forståelse af farve, form  

 og størrelse.
Det tilsigtes at udvikle tegnefærdighed, proportionssans og  

 dekorativ evne samt give de studerende indsigt i naturens lovmæssighed.
 Det er undervisningens formål at give den studerende kendskab til  

 materialer, deres egenskaber og forarbejdningsmuligheder og i forbindelse med  

 undervisningsdisciplinerne inden for almen formlære at udvikle den  

 studerendes forståelse af form, farve og funktion.
 Undervisningen tilsigter at sætte den studerende i stand til at udtrykke  

 sine ideer i det valgte materiale enten i den unikke form eller som grundlag  

 for formgivning af et industrielt produkt.
 Undervisningen omfatter:
Lerformning-drejning Orientering.
Metodik.
Drejning.
Lerformning.
Materialelære.
Teoretisk kemi Kemi svarende til realafdelingens pensum.
Keramiske grundstoffer.  

 Geologiske produkter.
Segerformel (beregning).
Praktisk kemi Orientering.
Materialelære.
Farver.
Begitninger.
Glasurer.
Segerformel  

 (øvelser).
Dekoration Orientering.
Håndværktøj.
Metodik.
Eksperimentøvelser.
Kompositioner.  

 Materialelære Kunsthåndværkets og kunstindustriens hovedmaterialer.
Støbning Støbematerialer.
Håndværktøj og hjælpemidler.
Formstøbning.
Metodik.
Glas Orientering.
Håndværktøj og hjælpemidler.
Eksperimentøvelser.
Metodik.
Kunststoffer Orientering.
Metodik.
 Undervisningen tilsigter at sætte den studerende i stand til at udtrykke  

 sine ideer i det valgte materiale enten i den unikke form eller som grundlag  

 for formgivning af et industrielt produkt.
 Undervisningen omfatter:
Beklædningskomposition Orientering.
Fagtegning: 1) Mode- og arbejdstegning, 2) Industriel  

 tegning, 3) Modeorientering.
Faghistorie.
Tegnet formgivning.
Drapering.  

 Reproduktionsteknik (fototeknik).
Tilskæring Orientering.
Mønsterkonstruktion: 1) Grundformer (herre, dame, børn), 2)  

 Videregående mønsterkonstruktion, 3) Aktuelle former.
Måltagning.
Drapering.  

 Materialelære.
Industriel undervisning: Produktion og planlægning.  

 Graduering.
Syteknik Syning: 1) Håndsyning, 2) Maskinsyning, 3) Industriel syning.
Dekorativ  

 syning.
Tilprøvning.
Materialelære.
Presning.
 Undervisningen tilsigter at sætte den studerende i stand til at udtrykke  

 sine ideer i det valgte materiale enten i den unikke form eller som grundlag  

 for formgivning af et industrielt produkt.
 Undervisningen omfatter:
Materialelære Orientering.
Redskaber.
Tekstilmaterialer.
Farveteori.
Tekstile teknikker (praktik og teori) Orientering.
Metodik.
Spinding.
Vævning.
Masketeknikker.
Nåleteknikker.  

 Knytning og snoning.
Trykning.
Industriteknik.
Forskning.
Tekstilformgivning Undervisningen tilsigter at sætte den studerende i stand til at udtrykke  

 sine ideer i det valgte materiale enten i den unikke form eller som grundlag  

 for formgivning af et industrielt produkt.
 Undervisningen omfatter:
Materialelære Orientering.
Værktøj.
Eksperimentaløvelser.
Konstruktion.
Forarbejdning.
Møbelformgivning Proportioner og mål.
Materialelære.
Konstruktionslære.
Opmåling.  

 Produktion. Økonomi.
Metodik.
Møbelkunst.
Formgivningsøvelser.
Rumindretning og inventar Proportioner og mål.
Bygningslære.
Rumeksperimenter.
Materialelære  

 (inventar). Konstruktionslære.
Opmåling.
Produktion. Økonomi.
Metodik.
Farver  

 og belysning.
Arkitektur. Øvelser.
Reproduktion Grafisk reproduktion.
Foto. Øvelser.
 Undervisningens formål er igennem praktiske og teoretiske øvelser at  

 udvikle de studerende til at kunne arbejde med brugsgrafik dækkende  

 områderne:
 Bog- og bladillustration, foto, annoncer, emballage, tidsskrift og  

 brochure, stands og scenografi, plakater m.v.
 Undervisningen omfatter:
Brugsgrafik og illustration Orientering.
Metodik.
Tegning og maling.
Grafik.
Fotografik.  

 Tre-dimensional form.
Materialelære.
Skrift Reproduktionsteknik Typografi Grafisk trykteknik Bogbind og kartonnage Kommunikationslære Markedsføring Formålet med undervisningen er at orientere de studerende om de i en  

 virksomhed forekommende økonomiske og juridiske problemer samt at sætte de  

 studerende i stand til at søge oplysninger i litteratur, love m.v.
Formålet med undervisningen er at orientere om samfundets opbygning samt  

 kunstens og kulturens udvikling.
Undervisningen skal i øvrigt omfatte  

 studieorientering og følges op af ekskursioner omfattende museums-,  

 virksomheds-, udstillings- og skolebesøg m.v.
 Stk. 2.  Omfanget af undervisningen og kravene ved de i  

 studietiden foretagne bedømmelser af de studerendes kursusarbejder fastsættes  

 af direktoratet for erhvervsuddannelserne.
 § 7.  Undervisningen vil efter nærmere bestemmelse af  

 direktoratet for erhvervsuddannelserne kunne suppleres med specialkursus.
 Prøveformer.
 § 8.  I hovedfagområderne almen formlære og faglig  

 form og teknik udarbejder de studerende kursusarbejder.
 § 9.  På grundlag af en bedømmelse af den enkelte  

 studerendes kursusarbejder i det foregående år afgøres det ved afslutningen  

 af 1. del i 1. studieperiode, om den studerende kan opflyttes til 2. del og  

 ved afslutningen af 2. del, om den studerende kan opflyttes til 2.  

 studieperiode.
 Stk. 2.  Ved bedømmelser i henhold til stk. 1 vurderes  

 kursusarbejderne vedrørende almen formlære og kursusarbejderne vedrørende  

 faglig form og teknik særskilt for hver gruppe af et bedømmelseskollegium  

 bestående af de lærere, der har undervist de studerende i det pågældende  

 hovedfagområde.
 Stk. 3.  Bedømmelseskollegiets afgørelse om, at en  

 studerende ikke kan opflyttes til 2. del af 1. studieperiode eller ikke kan  

 opflyttes til 2. studieperiode, kan af den studerende indbringes for et  

 ankenævn bestående af 3 uvildige og sagkyndige personer, der udpeges af  

 direktoratet for erhvervsuddannelserne.
 Stk. 4.  De nærmere bestemmelser om  

 bedømmelseskollegiets og ankenævnets virksomhed fastsættes af direktoratet  

 for erhvervsuddannelserne.
§ 10.  På grundlag af en bedømmelse af et udvalgt  

 materiale af de kursusarbejder, som den enkelte studerende har udarbejdet i  

 studietiden, afgøres det ved afslutningen af 2. studieperiode, om der kan  

 udstedes afgangsbevis til den studerende.
Den studerende kan ved denne  

 bedømmelse ud over de udvalgte kursusarbejder fremlægge et selvvalgt eller af  

 skolen stillet afgangsprojekt.
Flere studerende kan udarbejde et fælles  

 afgangsprojekt, såfremt det er muligt at bedømme den enkeltes indsats i det  

 fælles arbejde.
 Stk. 2.  Ved bedømmelser i henhold til stk. 1 vurderes  

 kursusarbejderne vedrørende almen formlære, kursusarbejderne vedrørende  

 faglig form og teknik samt et eventuelt afgangsprojekt under eet af et  

 censorkollegium bestående af 3 af skolen udpegede lærere inden for den  

 pågældende studieretning og 3 af direktoratet for erhvervsuddannelserne  

 udpegede censorer, der normalt ikke må have tilknytning til skolens  

 undervisning.
 Stk. 3.  De nærmere bestemmelser om censorkollegiets  

 virksomhed fastsættes af direktoratet for erhvervsuddannelserne.
 § 11.  Studerende, der ønsker det, skal have lejlighed  

 til mundtligt at forelægge kursusarbejder og et eventuelt afgangsprojekt, før  

 der foretages en bedømmelse.
§ 12.  Ved bedømmelser i henhold til § 9 og § 10  

 anvendes følgende betegnelser:
Meget tilfredsstillende Tilfredsstillende Ikke tilfredsstillende Stk. 2.  For at kunne opflyttes fra en del af studiet  

 til den næste, jfr. § 9, skal den studerende ved bedømmelsen have opnået  

 betegnelsen Meget tilfredsstillende eller Tilfredsstillende såvel ved  

 bedømmelsen af kursusarbejderne vedrørende almen formlære som ved bedømmelsen  

 af kursusarbejderne vedrørende faglig form og teknik.
For at der kan udstedes  

 afgangsbevis, jfr. § 10, skal den studerende ved censorkollegiets afgørelse  

 ligeledes have opnået betegnelsen Meget tilfredsstillende eller  

 Tilfredsstillende.
Stk. 3.  En studerende, der ved bedømmelsen i henhold  

 til § 9 ikke opnår betegnelsen Meget tilfredsstillende eller  

 Tilfredstillende, kan gå et år om.
En studerende, der ved bedømmelsen i  

 henhold til § 10 ikke opnår betegnelsen Meget tilfredsstillende eller  

 Tilfredsstillende kan gå 2. studieperiode om.
Ingen kan dog mere end 2 gange  

 indstille sig til nogen bedømmelse uden tilladelse fra direktoratet for  

 erhvervsuddannelserne.
 § 13.  Til studerende, der forlader skolen ved  

 afslutningen af 2. studieperiode, og som har opnået betegnelsen Meget  

 tilfredsstillende eller Tilfredsstillende, udsteder skolen et afgangsbevis.
 Stk. 2.  Afgangsbeviset affattes i en af direktoratet  

 for erhvervsuddannelserne fastsat form.
 Uddannelsesnævn og undervisningsudvalg.
 § 14.  Direktoratet for erhvervsuddannelserne  

 nedsætter efter forhandling med de interesserede parter et uddannelsesnævn  

 for de i denne bekendtgørelse omhandlede uddannelser.
 Stk. 2.  Nævnet vælger blandt medlemmerne en formand og  

 en næstformand og fastsætter selv sin forretningsorden.
 Stk. 3.  Nævnet er rådgivende for direktoratet for  

 erhvervsuddannelserne i alle spørgsmål, der vedrører undervisningen efter  

 denne bekendtgørelse, og kan selv optage spørgsmål til behandling og afgive  

 indstilling herom til direktoratet for erhvervsuddannelserne.
 § 15.  Ved hver af de skoler, der meddeler  

 undervisning i henhold til nærværende bekendtgørelse, kan skolens bestyrelse  

 nedsætte et undervisningsudvalg, som er rådgivende for skolen i alle  

 spørgsmål, der vedrører undervisningen, ligesom det formidler forbindelsen  

 mellem studerende og erhverv under uddannelsen og ved dennes afslutning.
 Ikrafttræden.
 § 16.  Bekendtgørelsen træder i kraft den 1. august  

 1971. Stk. 2. Ved bekendtgørelsens ikrafttræden ophæves bekendtgørelserne nr.  

 265, 266, 267, 268 og 270 af 11. august 1961 om uddannelse af reklametegnere,  

 af pottemagere og keramikere, af tekstiltegnere, vævere og stoftrykkere, af  

 formgivere i modefaget og af møbelkonstruktører samt bekendtgørelse nr. 304  

 af 23. juni 1970 om ændring af prøveformerne m.v. ved disse af  

 kunsthåndværkeruddannelserne.
 Undervisningsministeriet, den 27. april  

 1971.
 Helge Larsen.
/J.
Munck-Hansen.
