Bekendtgørelse om ændring af bekendtgørelse om specialpædagogisk støtte ved videregående uddannelse (SPS-bekendtgørelsen) (SPS til særlige kompetenceudvidende forløb) § 1 I bekendtgørelse nr. 819 af 2. juli 2007 foretages følgende ændringer:
 1. I indledningen indsættes efter »videregående uddannelser«: », som ændret ved § 2 i lov nr. 78 af 27. januar 2010,«.
 2. I § 2, stk. 2, indsættes efter »nr. 1-3«: »og 5«.
 3. I § 3, stk. 3, ændres »lovens § 4, stk. 1, nr. 1« til: »lovens § 4, stk. 1, nr. 1 og 5«.
§ 2 Stk. 1. Bekendtgørelsen træder i kraft den 1. februar 2010 og har gyldighed til og med den 31. januar 2011.
 Stk. 2. Bekendtgørelsen har virkning for ansøgninger om specialpædagogisk støtte ved deltagelse i særlige kompetenceudvidende forløb, der begynder den 1. februar 2010 eller senere.
