Indholdsfortegnelse I Indledning 1.1 Administrationen 1.2 Hvilke ydelser 1.3 Personkredsen 1.4 Lovvalgsregler I.2 Arbejdsløshedskassens vejledningspligt over for sine medlemmer,  

 der rejser til andre EF-lande for at søge eller påbegynde arbejde II Gennemgang af artiklerne i afsnit III, kapitel 6, i EF-forordning nr.  

 1408/71 (artiklerne 67-71) II.1 Artikel 67 - sammenlægning af forsikrings- og beskæftigelsesperioder 1.1 Medlemmer af danske arbejdsløshedskasser, der påbegynder arbejde i et  

 andet EF-land 1.1.1 Bevarelse af medlemskabet af en dansk arbejdsløshedskasse under  

 arbejde i et andet EF-land 1.2 Medlems- og dagpengeret for personer fra andre EF-lande, der  

 påbegynder arbejde eller selvstændig virksomhed i Danmark 1.3 Nationalt fastsatte betingelser for medregning af forsikringsperioder  

 fra andre EF-lande (§ 95-bekendtgørelsen) 1.3.1 Personen har ikke tidligere været forsikret i Danmark, eller der er  

 gået mere end 5 år, siden vedkommende sidst var forsikret i Danmark 1.3.2 Personen har været forsikret i Danmark inden for de sidste 5 år 1.4 Udbetaling af dagpenge i tilfælde, hvor attest E 301 ikke foreligger 1.4.1 Arbejdsgiverdokumentationen er utvetydig 1.4.2 Arbejdsgiverdokumentationen er ikke utvetydig 1.4.3 Attest E 301 kan ikke udstedes 1.5 Hvilke forsikrings- og beskæftigelsesperioder kan medregnes 1.6 Fravigelse af kravet om 1 års uafbrudt medlemskab i arbejdsløshedsforsikringslovens § 53 1.7 Hvilken kasse skal personen optages i 1.8 Hvilken forsikringsstatus skal personen optages med 1.8.1 Personen har ikke tidligere været forsikret i Danmark, eller der er  

 gået mere end 5 år, siden vedkommende sidst var forsikret i Danmark 1.8.2 Personen har været forsikret i Danmark inden for de sidste 5 år 1.9 Medregning af forsikrings- og beskæftigelsesperioder fra et andet  

 EF-land ved tilbagevenden til Danmark, når medlemmet er blevet slettet på  

 grund af svig eller kontingentrestance før udrejsen til eller under opholdet  

 i det andet EF-land II.2 Artikel 68 - beregning af ydelser 2.1 Hvorledes beregnes størrelsen af ydelserne i Danmark II.3 Artikel 69 - bevarelse af dagpengeretten under arbejdssøgning i  

 et andet EF-land 3.1 Direktoratets praksis i relation til medlemmer af danske  

 arbejdsløshedskasser, der rejser til andre EF-lande for at søge arbejde med  

 attest E 303 3.1.1 Hvad forstås ved »helt arbejdsløs« i artikel 69, stk. 1, i forordningen 3.1.2 Kravet om at stå til rådighed for Arbejdsformidlingen i mindst 4  

 uger før afrejsen, jf. artikel 69, stk. 1, litra a), i forordningen 3.1.2.1 Fravigelser fra kravet om at stå til rådighed for  

 Arbejdsformidlingen i mindst 4 uger før afrejsen 3.1.3 Særligt vedrørende rådighed, arbejdsophør, mellemperioder, orlov  

 m.v. i relation til udstedelse af attest E 303 3.1.4 7-dages-frist for tilmelding på arbejdsformidlingen i det andet EF-land 3.2 Udstedelse af attest E 303 3.3 Tilbagevenden til Danmark efter arbejdssøgning i et andet EF-land 3.4 Arbejdstagere og selvstændige erhvervsdrivende fra andre EF-lande, der  

 søger arbejde i Danmark med attest E 303 II.4 Artikel 70 - udbetaling af ydelser og refusion II.5 Artikel 71 - ydelser til arbejdsløse grænsearbejdere og andre  

 arbejdstagere end grænsearbejdere 5.1 Personen er bosat i Tyskland og arbejder i Danmark 5.2 Personen er bosat i Danmark og arbejder i Tyskland III Særlige regler for tjenestegørende personale ved diplomatiske  

 missioner og konsulater IV Særlige regler for EFs hjælpepersonale V Særlige regler for udstationerede arbejdstagere VI Særlige regler for personer, der ikke har ret til at blive  

 arbejdsløshedsforsikret i et andet EF-land VII Særligt om dimittender ved tilbagevenden til Danmark VIII Klager til udenlandske myndigheder IX Ophævelse Bilag 1 Indledning EF-forordning nr. 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer, der  

 flytter inden for Fællesskabet (herefter kaldet forordningen) indeholder i  

 afsnit III, kapitel 6, regler om ydelser ved arbejdsløshed.
Regler til  

 gennemførelse af bestemmelserne i denne forordning findes i EF-forordning nr.  

 574/72 om regler til gennemførelse af forordning nr. 1408/71 (herefter kaldet  

 gennemførelsesforordningen), afsnit IV, kapitel 6.
 Kapitel 6 i forordningen indeholder bestemmelser om sammenlægning af  

 forsikrings- eller beskæftigelsesperioder (artikel 67), beregning af ydelser  

 (artikel 68), ydelser til arbejdsløse, der rejser til en anden medlemsstat  

 for at søge arbejde (artikel 69), refusion af ydelser medlemsstaterne imellem  

 (artikel 70) og endelig regler om ydelser til arbejdsløse arbejdstagere, som  

 har beskæftigelse i en anden medlemsstat end den stat, de er bosat i  

 (grænsearbejdere og andre arbejdstagere end grænsearbejdere, der bor i een  

 medlemsstat og er beskæftiget i en anden) (artikel 71).
1.1 Administrationen Bilag 2 til gennemførelsesforordningen indeholder en oversigt over  

 kompetente institutioner for alle sociale sikringsgrene.
Reglerne i kapitel 6 i forordningen administreres i Danmark af  

 Direktoratet for Arbejdsløshedsforsikringen.
Der redegøres i denne vejledning  

 for forordningens og gennemførelsesforordningens bestemmelser og  

 direktoratets praksis i relation til disse bestemmelser.
1.2 Hvilke ydelser Kapitel 6 i forordningen omhandler for Danmarks vedkommende ydelser ved  

 arbejdsløshed i medfør af lov om arbejdsformidling og  

 arbejdsløshedsforsikring m.v.
Den danske efterlønsordning og reglerne om  

 overgangsydelse er ikke omfattet af forordningen.
Direktoratet har dog fastsat regler om ret til efterløn og overgangsydelse  

 for medlemmer, der har haft forsikrings- og beskæftigelsesperioder i  

 udlandet, på Færøerne eller i Grønland.
Efter disse regler er der under visse  

 betingelser mulighed for at medregne forsikringsperioder fra andre EF-lande  

 til opfyldelse af de danske regler for ret til efterløn og overgangsydelse.
1.3 Personkredsen I artikel 2 i forordningen er det fastsat, hvilke personer forordningen  

 finder anvendelse på.
Visse af rettighederne i forordningens kapitel 6 tilkommer både  

 arbejdstagere og selvstændige erhvervsdrivende, mens andre alene tilkommer  

 arbejdstagere.
Herudover er der i kapitel 6 fastsat særlige regler for  

 arbejdstagere, der er grænsearbejdere, og andre arbejdstagere end  

 grænsearbejdere, der bor i een medlemsstat og er beskæftiget i en anden.
En af betingelserne for anvendelse af forordningen er, at personen er  

 statsborger i en medlemsstat eller er statsløs eller flygtning bosat i en  

 medlemsstat.
Herudover er det en betingelse, at personen er eller har været  

 omfattet af lovgivningen om social sikring i een eller flere medlemsstater,  

 herunder lovgivningen om arbejdsløshedsforsikring.
1.4 Lovvalgsregler Reglerne om hvilket lands lovgivning, der finder anvendelse, findes i  

 artiklerne 13-17 i forordningen.
 Af artikel 13, stk. 1, i forordningen fremgår det, at personen alene er  

 undergivet lovgivningen om social sikring i een medlemsstat - det vil bl.a.  

 sige, at personen kun må være arbejdsløshedsforsikret i eet land.
 Udgangspunktet i forordningen er, at arbejdstagere og selvstændige  

 erhvervsdrivende er omfattet af lovgivningen om social sikring (herunder  

 arbejdsløshedsforsikringslovgivningen) i beskæftigelsesstaten, jf. artikel  

 13, stk. 2, litra a) og b). Det indebærer, at personen som hovedregel skal  

 være arbejdsløshedsforsikret i beskæftigelsesstaten.
 Forordningen indeholder en række undtagelser fra udgangspunktet om, at  

 beskæftigelsesstatens lovgivning finder anvendelse, jf. artiklerne 14-17.  

 Personen skal derfor i visse tilfælde være arbejdsløshedsforsikret i en anden  

 stat end beskæftigelsesstaten.
 Der henvises i denne forbindelse til gennemgangen af de særlige regler for  

 tjenestegørende personale ved diplomatiske missioner og konsulater (afsnit  

 III), EFs hjælpepersonale (afsnit IV) samt udstationerede arbejdstagere  

 (afsnit V).
I.2 Arbejdsløshedskassens vejledningspligt over for medlemmer, der  

 rejser til andre EF-lande for at søge eller påbegynde arbejde Direktoratet har fastsat regler om en arbejdsløshedskasses  

 vejledningspligt over for sine medlemmer.
 Efter disse regler skal arbejdsløshedskassen, når et medlem oplyser, at  

 medlemmet overvejer at rejse til udlandet for at søge eller påbegynde  

 arbejde, tilbyde medlemmet en individuel og personlig samtale, hvor  

 arbejdsløshedskassen vejleder medlemmet om rettigheder og pligter i  

 forbindelse hermed.
 Hvis medlemmet overvejer at rejse til et andet EF-land, skal  

 arbejdsløshedskassen vejlede om de særlige regler, der gælder i forbindelse  

 hermed, bl.a. muligheden for at blive genoptaget i arbejdsløshedskassen og  

 dagpengeberettiget ved tilbagevenden til Danmark, herunder muligheden for  

 under visse betingelser at medregne forsikrings- og beskæftigelsesperioder  

 fra andre EF-lande til opfyldelse af de danske betingelser for ret til  

 dagpenge, muligheden for at tage til et andet EF-land i 3 måneder for at søge  

 arbejde med danske dagpenge, muligheden for under visse betingelser at bevare  

 medlemskabet af den danske arbejdsløshedskasse som udstationeret for en dansk  

 arbejdsgiver m.v.
 Arbejdsløshedskassen skal i den forbindelse forevise og eventuelt udlevere  

 relevante attester, som medlemmet kan have behov for i forbindelse med  

 opholdet i det andet EF-land og tilbagevenden til Danmark og gøre opmærksom  

 på vigtigheden af at gemme relevant dokumentation.
II Gennemgang af artiklerne i afsnit III, kapitel 6, i EF-forordning  

 nr. 1408/71 (artiklerne 67-71) II.1 Artikel 67 - sammenlægning af forsikrings- og beskæftigelsesperioder Artikel 67 i forordningen fastslår det såkaldte  

sammenlægningsprincip . Det indebærer, at forsikrings- og  

 beskæftigelsesperioder fra eet EF-land skal medregnes i et andet EF-land,  

 hvis erhvervelse, bevarelse eller generhvervelse af ret til ydelser i dette  

 EF-land er betinget af forsikrings- og beskæftigelsesperioder.
 Medregning af forsikrings- og beskæftigelsesperioder er ifølge artikel 67  

 betinget af, at perioderne vil kunne medregnes efter lovgivningen i det land,  

 hvor kravet om ydelser fremsættes.
 Ligeledes er medregning betinget af, at pågældende senest har tilbagelagt  

 forsikrings- eller beskæftigelsesperioder efter lovgivningen i den  

 medlemsstat, hvor kravet om ydelser fremsættes.
 Denne betingelse fraviges i forhold til grænsearbejdere og andre  

 arbejdstagere end grænsearbejdere, der bor i een medlemsstat og er  

 beskæftiget i en anden, jf. gennemgangen under II.5 af artikel 71 i  

 forordningen.
 Direktoratet har med hjemmel i arbejdsløshedsforsikringslovens § 95  

 fastsat lempeligere regler om medregning af forsikrings- og  

 beskæftigelsesperioder fra andre EF-lande, jf. gennemgangen under II.1.3 af  

 direktoratets bekendtgørelse om medlems- og dagpengeret for personer, der har  

 haft arbejde eller ophold i udlandet, på Færøerne eller i Grønland (herefter  

 kaldet § 95-bekendtgørelsen).
 Artikel 67 omfatter kun arbejdstagere . Forsikrings- og  

 beskæftigelsesperioder, der er optjent som selvstændig erhvervsdrivende i eet  

 EF-land, kan således som hovedregel ikke medtages til et andet EF-land.
 Direktoratet har imidlertid fastsat regler om, at et medlem af en dansk  

 arbejdsløshedskasse, der har bevaret medlemskabet af arbejdsløshedskassen  

 under beskæftigelse som selvstændig erhvervsdrivende i et andet EF-land, ved  

 tilbagevenden til Danmark på visse betingelser vil kunne medregne arbejdet i  

 den selvstændige virksomhed til opfyldelse af arbejdskravet i  

 arbejdsløshedsforsikringslovens § 55, stk. 1, jf. under II.1.1.1 og II.1.2.
 Artikel 80 i gennemførelsesforordningen fastslår, at anvendelsen af  

 artikel 67 i forordningen er betinget af, at personen fremlægger en attest om  

 de forsikrings- og beskæftigelsesperioder, vedkommende har tilbagelagt som  

 arbejdstager i det andet EF-land (attest E 301). Ifølge direktoratets  

 praksis fraviges kravet om fremlæggelse af attest E 301 som betingelse for  

 sammenlægning af perioder og udbetaling af dagpenge dog i visse tilfælde, jf.  

 under II.1.4.
 Udover kravet om, at der skal foreligge en attest E 301, har direktoratet  

 i § 95-bekendtgørelsen fastsat nærmere betingelser for medregning af  

 forsikrings- og beskæftigelsesperioder fra andre EF-lande, jf. under II.1.3.
1.1 Medlemmer af danske arbejdsløshedskasser, der påbegynder arbejde i  

 et andet EF-land Når et medlem af en dansk arbejdsløshedskasse påbegynder arbejde i et  

 andet EF-land, følger det af artikel 13, stk. 2, litra a), i forordningen, at  

 personen som udgangspunkt skal være omfattet af lovgivningen om social  

 sikring i beskæftigelsesstaten.
Personen skal således også være omfattet af  

 arbejdsløshedsforsikringen i beskæftigelsesstaten.
Optagelse i det andet  

 EF-lands arbejdsløshedsforsikringssystem følger reglerne i det pågældende  

 land.
Videre følger det af artikel 13, stk. 1, i forordningen, at en person kun  

 må være omfattet af lovgivningen i eet land.
Det betyder, at personen skal  

 udmeldes af den danske arbejdsløshedskasse, når personen bliver omfattet af  

 det andet EF-lands arbejdsløshedsforsikring.
 Hvis vedkommende efter et arbejdsforhold i et andet EF-land vender tilbage  

 til Danmark og ønsker at medregne forsikringsperioder fra det andet EF-land,  

 skal vedkommende overholde de frister og opfylde de betingelser, der er  

 fastsat i § 95-bekendtgørelsen, jf. under II.1.3.
Hvis personen efter et arbejdsforhold i et andet EF-land bliver arbejdsløs  

 og vælger at blive der, skal vedkommende, for at modtage  

 arbejdsløshedsydelser i dette land, opfylde betingelserne herfor i det  

 pågældende land.
Hvis personen ikke har optjent ret til ydelser på baggrund  

 af forsikrings- og beskæftigelsesperioder i det pågældende land, vil der  

 skulle indhentes en attest E 301 fra Danmark.
Attesten udstedes af  

 Direktoratet for Arbejdsløshedsforsikringen.
En person, der har været arbejdsløshedsforsikret i Danmark og herefter har  

 været arbejdsløshedsforsikret i et andet EF-land, vil, hvis pågældende rejser  

 til et tredje EF-land, hvor vedkommende ikke har ret til at blive forsikret,  

 kunne blive genoptaget i den danske arbejdsløshedskasse uden først at skulle  

 vende tilbage til Danmark.
Dette gælder også, hvis personen tager til et land  

 uden for EF og Norden.
Ved genoptagelse i den danske arbejdsløshedskasse skal  

 de frister, der er fastsat i § 95-bekendtgørelsen, overholdes.
1.1.1 Bevarelse af medlemskabet af en dansk arbejdsløshedskasse under  

 arbejde i et andet EF-land Direktoratet har i § 95-bekendtgørelsen fastslået, at en person kan bevare  

 medlemskabet af den danske arbejdsløshedskasse, hvis vedkommende ikke har ret  

 til at blive arbejdsløshedsforsikret efter beskæftigelsesstatens regler.
Det  

 kan være tilfældet, hvis det arbejde, personen udfører, betragtes som  

 selvstændig virksomhed, og i øvrigt hvis arbejdets art og omfang ikke  

 berettiger til optagelse i det andet EF-lands forsikringssystem.
Det  

 bemærkes, at medlemskabet af den danske arbejdsløshedskasse kun kan bevares  

 midlertidigt.
 Af § 95-bekendtgørelsen fremgår det endvidere, at personen ved  

 tilbagevenden til Danmark umiddelbart kan genindtræde i dagpengeretten, og at  

 dokumenterede beskæftigelsesperioder fra det andet EF-land, der ligger i en  

 forsikringsperiode, kan medregnes til opfyldelse af § 55/§ 72 i  

 arbejdsløshedsforsikringsloven.
For så vidt angår personer, der har drevet selvstændig virksomhed, er det  

 en forudsætning, at de danske betingelser for at medregne perioder med  

 selvstændig virksomhed er opfyldt - herunder at virksomheden har været drevet  

 i væsentligt omfang.
Der gælder de samme dokumentationskrav som for  

 virksomheder, der drives her i landet.
Arbejdet vil dog også kunne medregnes,  

 hvis det efter de danske regler betragtes som lønmodtagerarbejde, og der  

 foreligger dokumentation - i form af lønsedler eller anden  

 arbejdsgiverdokumentation - for omfanget af og indkomsten fra det pågældende  

 arbejde.
 Hvis arbejdsgiveren i det EF-land, hvor vedkommende har fået arbejde,  

 forsømmer sin pligt til at indbetale bidrag til arbejdsløshedsforsikringen,  

 og det ikke er muligt for arbejdstageren selv at indbetale bidragene, vil  

 direktoratet konkret vurdere, om der foreligger sådanne undskyldelige  

 omstændigheder, der gør, at vedkommende efter omstændighederne kan bevare  

 medlemskabet af den danske arbejdsløshedskasse.
1.2 Medlems- og dagpengeret for personer fra andre EF-lande, der  

 påbegynder arbejde eller selvstændig virksomhed i Danmark Når en person fra et andet EF-land påbegynder arbejde eller selvstændig  

 virksomhed i Danmark, skal vedkommende som udgangspunkt være omfattet af  

 arbejdsløshedsforsikringslovgivningen i Danmark og skal derfor optages i en  

 dansk arbejdsløshedskasse, jf. artikel 13, stk. 2, litra a) og b), i  

 forordningen.
 Optagelse i en dansk arbejdsløshedskasse kan kun ske, når vedkommende  

 opfylder arbejdsløshedsforsikringslovens almindelige betingelser for  

 optagelse, herunder kravet om arbejde i arbejdsløshedsforsikringslovens § 41  

 (fuldtidsforsikret)/§ 67 (deltidsforsikret). Kravet om arbejde fraviges dog i  

 visse tilfælde, jf. under II.1.3.2.
Ifølge de gældende optagelsesregler kan optagelse tidligst få virkning fra  

 det tidspunkt, hvor arbejdsløshedskassen har modtaget en skriftlig anmodning  

 om optagelse.
Hvis optagelsen sker ved løfte om arbejde, kan optagelsen  

 tidligst få virkning fra arbejdets første dag.
 Hvis en person fra et andet EF-land er blevet medlem af en dansk  

 arbejdsløshedskasse og herefter bliver arbejdsløs og ønsker at få udbetalt  

 dagpenge her, men pågældende ikke har optjent ret til ydelser på baggrund af  

 forsikrings- og beskæftigelsesperioder i Danmark, vil der skulle indhentes en  

 attest E 301 fra det andet EF-land med dokumentation for forsikrings- og  

 beskæftigelsesperioder i det andet EF-land.
 Ved afgørelsen af om medlemmet er berettiget til dagpenge, følger det af  

 sammenlægningsprincippet i artikel 67 i forordningen, at den danske  

 arbejdsløshedskasse under visse betingelser skal medregne de forsikrings- og  

 beskæftigelsesperioder, der er bekræftet på attest E 301. Disse perioder vil  

 således kunne bruges til at opfylde kravet om 1 års uafbrudt medlemskab af en  

 dansk arbejdsløshedskasse i arbejdsløshedsforsikringslovens § 53 og  

 arbejdskravet i lovens § 55 (fuldtidsforsikret)/§ 72 (deltidsforsikret).
 En person, der har drevet selvstændig virksomhed i et andet EF-land og  

 samtidig har bevaret medlemskabet af den danske arbejdsløshedskasse, vil  

 kunne medregne beskæftigelsesperioden under forudsætning af, at de danske  

 betingelser herfor er opfyldt, jf. under II. 1.1.1.
1.3 Nationalt fastsatte betingelser for medregning af  

 forsikringsperioder fra andre EF-lande (§ 95-bekendtgørelsen) Udover kravet i gennemførelsesforordningen om fremlæggelse af attest E 301  

 som betingelse for medregning af forsikrings- og beskæftigelsesperioder fra  

 andre EF-lande, stilles der i Danmark yderligere betingelser for, at  

 medregning kan finde sted.
Betingelserne afhænger af, om vedkommende har  

 været forsikret i Danmark inden for de seneste 5 år eller ej.
1.3.1 Personen har ikke tidligere været forsikret i Danmark, eller der  

 er gået mere end 5 år, siden vedkommende sidst var forsikret i Danmark For at kunne optages i en dansk arbejdsløshedskasse og for at kunne  

 medregne dokumenterede forsikringsperioder fra et andet EF-land til  

 opfyldelse af de danske betingelser for ret til dagpenge, skal personen dels  

 have påbegyndt beskæftigelse af samme omfang, som kræves ved nyoptagelse  

inden 8 uger fra forsikringsdækningens ophør i det andet EF-land, dels  

 skal arbejdsløshedskassen inden for samme frist have modtaget vedkommendes  

 skriftlige anmodning om optagelse.
 Kravet om beskæftigelse gælder alene i tilfælde, hvor personen ikke  

 tidligere har været forsikret i Danmark, eller det på tidspunktet for  

 modtagelsen af den skriftlige anmodning om optagelse i arbejdsløshedskassen  

 er mere end 5 år, siden vedkommende sidst var medlem af en dansk  

 arbejdsløshedskasse.
 Hvis 8-ugers-fristen for påbegyndelse af beskæftigelse og anmodning om  

 optagelse overskrides, kan forsikringsperioderne fra det andet EF-land ikke  

 medregnes, og medlemmet skal optages efter de almindelige regler for  

 optagelse i en dansk arbejdsløshedskasse.
 Det betyder, at medlemmet bl.a. skal opfylde kravet om arbejde i  

 arbejdsløshedsforsikringslovens § 41/§ 67.
 Medlemmet vil herefter først opnå ret til dagpenge efter 1 års medlemskab  

 af arbejdsløshedskassen, jf. arbejdsløshedsforsikringslovens § 53, dog  

 forudsat at arbejdsløshedsforsikringslovens øvrige betingelser for ret til  

 dagpenge er opfyldt.
 Dokumenterede beskæftigelsesperioder fra det andet EF-land, der  

 ligger i en forsikringsperiode, vil kunne medregnes til opfyldelse af  

 arbejdsløshedsforsikringslovens § 55/§ 72, selv om 8-ugers-fristen  

 overskrides.
Efter direktoratets praksis suspenderes 8-ugers-fristen for påbegyndelse  

 af arbejde i tilfælde af sygdom eller barselorlov. 8-ugers-fristen løber  

 således videre, når personen ikke længere er syg, eller barselorloven er  

 udløbet.
I de tilfælde, hvor personen når at påbegynde arbejdet, inden  

 vedkommende bliver syg eller går på barselorlov, men ikke når at opfylde  

 kravet om arbejde, vil direktoratet konkret vurdere, om der er grundlag for  

 at give dispensation.
1.3.2 Personen har været forsikret i Danmark inden for de sidste 5  

 år I tilfælde, hvor personen på tidspunktet for anmodningen om optagelse i  

 den danske arbejdsløshedskasse har været arbejdsløshedsforsikret i Danmark  

 inden for de sidste 5 år, stilles der ikke krav om arbejde efter  

 arbejdsløshedsforsikringslovens § 41/§ 67 som betingelse for optagelse i  

 arbejdsløshedskassen og medregning af forsikringsperioder fra det andet  

 EF-land.
 I denne situation er medregning af forsikringsperioder alene  

 betinget af, at pågældende har anmodet om genoptagelse inden 5 år regnet fra  

 det tidspunkt, hvor pågældende senest har været arbejdsløshedsforsikret i  

 Danmark og af, at arbejdsløshedskassen har modtaget personens skriftlige  

 anmodning om optagelse inden 8 uger fra forsikringsdækningens ophør i  

 det andet EF-land.
Hvis 8-ugers-fristen overskrides, kan forsikringsperioderne fra det andet  

 EF-land ikke medregnes, og vedkommende skal nyoptages i den danske  

 arbejdsløshedskasse.
Det betyder, at personen skal opfylde kravet om arbejde  

 i arbejdsløshedsforsikringslovens § 41/§ 67, ligesom vedkommende skal have  

 været medlem af kassen i 1 år, jf. arbejdsløshedsforsikringslovens § 53. Der  

 vil herefter kunne udbetales dagpenge, hvis arbejdsløshedsforsikringslovens  

 øvrige betingelser for ret til dagpenge er opfyldt.
 Dokumenterede beskæftigelsesperioder fra det andet EF-land, der  

 ligger i en forsikringsperiode, kan medregnes, selv om 8-ugers-fristen  

 overskrides.
1.4 Udbetaling af dagpenge i tilfælde, hvor attest E 301 ikke  

 foreligger Ifølge direktoratets praksis kan der på visse betingelser udbetales  

 dagpenge, når der er anmodet om en attest E 301, men denne endnu ikke  

 foreligger, jf. under II.1.4.1 og II.1.4.2.
 Herudover vil en person, der ønsker at rejse til et andet EF-land for at  

 søge arbejde på en attest E 303 (jf. under II.3.1), på samme betingelser  

 kunne få udstedt en attest E 303, uden at attest E 301 foreligger.
1.4.1 Arbejdsgiverdokumentationen er utvetydig Hvis det af arbejdsgiverdokumentation, fx lønsedler, utvetydigt fremgår, at personen har været beskæftiget og omfattet af arbejdsløshedsforsikringen i det andet EF-land, og at der ikke har været afbrydelser i forsikringsperioderne på mere end sammenlagt 8 uger inden for 12 måneder , jf. under II.1.6, vil der kunne udbetales dagpenge i op til 2 måneder , selv om attest E 301 ikke foreligger.
Det er en forudsætning, at det andet EF-land er blevet anmodet om at udstede en attest E 301.
 Medlemmet skal underskrive en erklæring om eventuel efterregulering, hvis  

 det senere viser sig, at der er udbetalt et ukorrekt dagpengebeløb.
 Hvis attest E 301 stadig ikke foreligger, når der er udbetalt dagpenge for  

 de første 2 måneder, skal arbejdsløshedskassen rette henvendelse til  

 direktoratet for at få tilladelse til fortsat at udbetale dagpenge på  

 baggrund af den foreliggende arbejdsgiverdokumentation og medlemmets  

 erklæring.
1.4.2 Arbejdsgiverdokumentationen er ikke utvetydig Hvis den foreliggende arbejdsgiverdokumentation ikke er  

utvetydig , må der ikke udbetales dagpenge, før attest E 301  

 foreligger.
 Hvis der går mere end 2 måneder fra anmodningen om attest E 301, kan der  

 dog på visse betingelser udbetales dagpenge for de første 2 måneder på  

 baggrund af arbejdsgiverdokumentationen.
Udbetalingen af dagpenge er betinget af, at medlemmet på tro og love  

 erklærer at have været beskæftiget og forsikret i det andet EF-land.
Samtidig  

 skal medlemmet underskrive en erklæring om eventuel efterregulering, hvis det  

 senere viser sig, at der er udbetalt et ukorrekt dagpengebeløb.
 Samtidig med at arbejdsløshedskassen udbetaler dagpenge for de første 2  

 måneder, skal den rette henvendelse til direktoratet, da det herefter er  

 direktoratet, der tager stilling til, om der fortsat kan udbetales dagpenge.
1.4.3 Attest E 301 kan ikke udstedes Hvis det viser sig, at attest E 301 ikke kan udstedes, fx fordi  

 arbejdsgiveren er gået konkurs, tager direktoratet stilling til, om  

 arbejdsløshedskassen efter omstændighederne vil kunne udbetale dagpenge på  

 baggrund af den foreliggende dokumentation.
1.5 Hvilke forsikrings- og beskæftigelsesperioder kan medregnes Som udgangspunkt kan alene de forsikrings- og beskæftigelsesperioder eller  

 perioder, der ligestilles hermed, som er dokumenteret ved attest E 301,  

 medregnes til opfyldelse af kravet om 1 års uafbrudt medlemskab i  

 arbejdsløshedsforsikringslovens § 53 og arbejdskravet i lovens § 55/§ 72.
 Perioder, hvor der er udbetalt arbejdsløshedsydelser i et andet EF-land,  

 og som bekræftes på attest E 301 under punkt 7, betragtes efter direktoratets  

 praksis som forsikringsperioder, og vil derfor også kunne medregnes.  

 Tilsvarende gælder perioder, hvor der er udbetalt ydelser på en attest E 303  

 efter artikel 69 i forordningen, hvis perioderne er bekræftet på attest E 301  

 under punkt 8.
1.6 Fravigelse af kravet om 1 års uafbrudt medlemskab i  

 arbejdsløshedsforsikringslovens § 53 Arbejdsløshedsforsikringslovens § 53 stiller krav om 1 års uafbrudt  

 medlemskab, før der kan udbetales dagpenge.
Dette krav fraviges imidlertid i  

 relation til medregning af forsikrings- og beskæftigelsesperioder efter  

 artikel 67 i forordningen.
Ved overflytning til en dansk arbejdsløshedskasse fra  

 arbejdsløshedsforsikringssystemet i et andet EF-land accepteres det, at  

 personen er uden forsikringsdækning i op til 8 uger . Dette skyldes  

 bl.a., at arbejdsløshedsforsikringen i de andre EF-lande som udgangspunkt er  

 obligatorisk, og at en arbejdstager som hovedregel automatisk bliver omfattet  

 af forsikringen, når pågældende er i arbejde.
Det er imidlertid som  

 udgangspunkt ikke muligt at indbetale bidrag til arbejdsløshedsforsikringen  

 under ledighed.
Da frivillig indbetaling ikke er mulig, er det af praktiske  

 årsager nødvendigt at acceptere et brud i forsikringsdækningen af en vis  

 varighed i forbindelse med overflytning til Danmark.
Dette er derimod normalt ikke nødvendigt i relation til et medlem, der  

 rejser ud fra Danmark.
Dette skyldes, at arbejdsløshedsforsikringen i Danmark  

 er frivillig, og medlemmet, derfor kan opretholde medlemskabet af den danske  

 arbejdsløshedskasse, indtil pågældende er blevet arbejdsløshedsforsikret i  

 det andet EF-land.
 Et brud i forsikringsdækningen i forbindelse med overgangen fra det danske  

 arbejdsløshedsforsikringssystem til arbejdsløshedsforsikringssystemet i det  

 andet EF-land samt brud i forsikringsdækningen i det andet EF-land vil dog  

 kunne accepteres, hvis det samlede brud ikke overstiger sammenlagt 8 uger  

 inden for 12 måneder.
 Hvis afbrydelserne i forsikringsdækningen ikke overstiger de ovennævnte  

 grænser på 8 uger, vil også de forsikringsperioder, der ligger forud for  

 afbrydelserne, kunne medregnes til opfyldelse af  

 arbejdsløshedsforsikringslovens § 53. De perioder, hvor personen er uden  

 forsikringsdækning, kan dog ikke medregnes til opfyldelse af kravet om  

 1 års medlemskab.
Efter arbejdsløshedsforsikringslovens § 55, stk. 1, medregnes kun arbejde  

 i medlemsperioder, det vil sige perioder, hvor vedkommende er forsikret, til  

 opfyldelse af lovens arbejdskrav.
Hvis en person har været beskæftiget uden  

 samtidig at have været omfattet af arbejdsløshedsforsikringen i  

 beskæftigelsesstaten, vil beskæftigelsesperioderne derfor ikke kunne  

 medregnes.
1.7 Hvilken kasse skal personen optages i I de tilfælde, hvor optagelse er betinget af arbejde, skal personen  

 optages i den arbejdsløshedskasse, inden for hvis faglige område pågældende  

 er beskæftiget.
Hvis vedkommende har været forsikret i Danmark inden for de  

 sidste 5 år, og der derfor ikke skal udføres arbejde, skal personen  

 genindtræde i den arbejdsløshedskasse, pågældende har været medlem af  

 umiddelbart før udrejsen til det andet EF-land.
1.8 Hvilken forsikringsstatus skal personen optages med 1.8.1 Personen har ikke tidligere været forsikret i Danmark, eller der er  

 gået mere end 5 år, siden vedkommende sidst var forsikret i Danmark I disse tilfælde vil optagelse i en dansk arbejdsløshedskasse og  

 medregning af forsikrings- og beskæftigelsesperioder fra et andet EF-land  

 være betinget af, at vedkommende påbegynder beskæftigelse i Danmark, jf.  

 under II.1.3.1.
 Omfanget af beskæftigelsen vil være afgørende for, hvilken  

 forsikringsstatus pågældende optages med.
1.8.2 Personen har været forsikret i Danmark inden for de sidste 5  

 år I dette tilfælde er optagelse i en dansk arbejdsløshedskasse og medregning  

 af forsikrings- og beskæftigelsesperioder fra et andet EF-land ikke betinget  

 af, at vedkommende påbegynder beskæftigelse i Danmark, jf. under II.1.3.2.
 En person, der senest har været fuldtidsforsikret medlem af en dansk  

 arbejdsløshedskasse, og som efterfølgende har haft deltidsbeskæftigelse i et  

 andet EF-land, vil være berettiget til at blive optaget som fuldtidsforsikret  

 medlem af arbejdsløshedskassen ved hjemkomsten til Danmark.
 En person, der på baggrund af sit seneste beskæftigelsesforhold i Danmark  

 har været deltidsforsikret, skal optages som fuldtidsforsikret, hvis  

 vedkommende umiddelbart inden sin tilbagevenden til Danmark har haft  

 beskæftigelse i et andet EF-land i en sammenhængende periode på 13 uger med  

 et gennemsnitligt timetal på mere end 30 timer pr. uge.
 En person, der senest har været deltidsforsikret medlem af en dansk  

 arbejdsløshedskasse, og som ikke umiddelbart inden sin tilbagevenden  

 til Danmark har haft beskæftigelse i et andet EF-land i en sammenhængende  

 periode på 13 uger med et gennemsnitligt timetal på mere end 30 timer pr.  

 uge, skal optages som deltidsforsikret.
1.9 Medregning af forsikrings- og beskæftigelsesperioder fra et andet  

 EF-land ved tilbagevenden til Danmark, når medlemmet er blevet slettet på  

 grund af svig eller kontingentrestance før udrejsen til eller under opholdet  

 i det andet EF-land En person, der tidligere har været medlem af en dansk arbejdsløshedskasse,  

 og som på grund af arbejde i et andet EF-land er blevet omfattet af dette  

 lands arbejdsløshedsforsikring, kan ved tilbagevenden til Danmark under visse  

 betingelser medregne dokumenterede forsikrings- og beskæftigelsesperioder fra  

 det andet land til opfyldelse af arbejdsløshedsforsikringslovens § 53 og §  

 55/§ 72, selv om medlemmet før udrejsen til eller under opholdet i det andet  

 land er blevet slettet som medlem af den danske arbejdsløshedskasse på grund  

 af svig eller kontingentrestance . Retsstillingen for en sådan  

 person er den samme, som hvis pågældende efter slettelsen havde opholdt sig i  

 Danmark og arbejdet her inden genoptagelse i arbejdsløshedskassen.
 I svigsslettelsessituationen er medregning af perioderne betinget  

 af, at gælden er tilbagebetalt, eller at der er indgået et frivilligt forlig  

 om tilbagebetaling af gælden i overensstemmelse med reglerne i direktoratets  

 bekendtgørelse om genoptagelse som nyt medlem af en arbejdsløshedskasse efter  

 slettelse på grund af svig m.v., inden medlemmet vender tilbage til Danmark.
 Forsikrings- og beskæftigelsesperioder i et andet EF-land, der ligger  

 forud for tilbagebetalingen af gælden eller indgåelsen af forliget, vil  

ikke kunne medregnes.
 Medregning af forsikrings- og beskæftigelsesperioder forudsætter  

 endvidere, at der gives tilladelse til genoptagelse . Kassen kan give  

 tilladelse til genoptagelse, hvis gælden er fuldt ud indfriet, eller hvis  

 gælden ikke overstiger 10 x højeste dagpengebeløb for en uge, mens direktøren  

 for arbejdsløshedsforsikringen kan give tilladelse i andre tilfælde.
 Selv om tilladelsen til genoptagelse først gives ved medlemmets anmodning  

 om optagelse efter tilbagevenden til Danmark, vil forsikrings- og  

 beskæftigelsesperioder, der ligger forud for dette tidspunkt - men dog efter  

 tidspunktet for tilbagebetalingen/indgåelsen af det frivillige forlig -kunne  

 medregnes, hvorved medlemmet stilles, som om pågældende efter svigsslettelsen  

 havde opholdt sig i Danmark og arbejdet her inden genoptagelse i  

 arbejdsløshedskassen.
 Medregning af forsikringsperioder fra et andet EF-land er i alle  

 tilfælde betinget af, at de frister, der er angivet i § 95-bekendtgørelsen,  

 er overholdt.
Dokumenterede beskæftigelsesperioder fra et andet EF-land, der  

 ligger i en forsikringsperiode, og som ligger efter tilbagebetaling af  

 gælden eller indgåelse af frivilligt forlig, vil kunne medregnes, selv om  

 fristerne er overskredet.
Beskæftigelsesperioder fra Danmark, der ligger  

forud for slettelsestidspunktet, kan ligeledes medregnes til  

 opfyldelse af § 55 i arbejdsløshedsforsikringsloven.
II.2 Artikel 68 - beregning af ydelser Det fremgår af artikel 68 i forordningen, at hvor lovgivningen i en  

 medlemsstat bestemmer, at ydelserne beregnes på grundlag af størrelsen af den  

 tidligere løn, skal den løn, pågældende har modtaget under sin seneste  

 beskæftigelse på denne stats område, benyttes som grundlag.
Hvis den seneste  

 beskæftigelse på denne stats område ikke har varet i mindst 4 uger, beregnes  

 ydelserne på grundlag af den løn, der på den arbejdsløses bopæls- eller  

 opholdssted sædvanligt ydes for en beskæftigelse, der svarer til eller  

kan sammenlignes med den, han senest har udøvet på en anden  

 medlemsstats område.
2.1 Hvorledes beregnes størrelsen af ydelserne i Danmark Der henvises til de regler, direktoratet har fastsat om fremgangsmåden ved  

 beregning af arbejdsfortjenesten for lønmodtagere og selvstændige  

 erhvervsdrivende.
II.3 Artikel 69 - bevarelse af dagpengeretten under arbejdssøgning i  

 et andet EF-land Artikel 69 i forordningen fastslår, at en helt arbejdsløs arbejdstager  

 eller selvstændig erhvervsdrivende, der opfylder betingelserne for ret til  

 ydelser i en medlemsstat, og som rejser til en eller flere andre  

 medlemsstater for at søge beskæftigelse der, på visse betingelser bevarer sin  

 ret til disse ydelser.
 Artikel 69 omfatter - i modsætning til artikel 67 - både arbejdstagere  

 og selvstændige erhvervsdrivende .
Forordningens betingelser for at bevare retten til ydelser er, at personen  

 før afrejsen har været tilmeldt som arbejdssøgende og har stået til rådighed  

 i mindst 4 uger , efter vedkommende blev arbejdsløs.
Der kan dog gives  

 samtykke til, at personen rejser før udløbet af 4-ugers-fristen, jf. under  

 II.3.1.2.1 vedrørende direktoratets praksis.
 Dernæst skal personen tilmelde sig som arbejdssøgende ved  

 arbejdsformidlingen i hver af de medlemsstater, vedkommende rejser til, og  

 underkaste sig kontrollen der.
 Af bestemmelsen fremgår det, at personen har en frist på 7 dage fra  

 det tidspunkt, hvor pågældende ophørte med at stå til rådighed for  

 arbejdsformidlingen i den stat, personen rejste fra, til at tilmelde sig  

 arbejdsformidlingen i det andet EF-land.
 Denne frist kan i undtagelsestilfælde forlænges, jf. under II.3.1.4  

 vedrørende direktoratets praksis.
 Retten til ydelser bevares i højst 3 måneder . Personen kan dog  

 ikke modtage ydelser udover det tidspunkt, hvor retten til ydelser ophører i  

 det land, personen er rejst fra.
 Ved tilbagevenden inden attestperiodens udløb har personen fortsat ret til  

 ydelser, mens denne ret fortabes, hvis vedkommende først vender tilbage efter  

 udløbet af attestperioden, jf. artikel 69, stk. 2. Der er i  

 undtagelsestilfælde mulighed for forlængelse af denne frist, jf. under II.3.3  

 vedrørende direktoratets praksis.
 Endelig fremgår det af artikel 69, stk. 3, at der stilles krav om  

 beskæftigelse, hvis personen på ny ønsker at gøre brug af artikel 69, jf.  

 under II.3.3 vedrørende direktoratets praksis.
 Herudover fremgår det af artikel 83 i gennemførelsesforordningen, at  

 personen for at bevare sin ret til ydelser skal fremlægge en attest med  

 bekræftelse af, at vedkommende har ret til ydelser i perioden (attest E  

 303).
 Det er endelig en betingelse, at personen søger om attesten inden  

 afrejsen .
3.1 Direktoratets praksis i relation til medlemmer af danske  

 arbejdsløshedskasser, der rejser til andre EF-lande for at søge arbejde med  

 attest E 303 3.1.1 Hvad forstås ved »helt arbejdsløs« i artikel 69, stk. 1, i  

 forordningen Forordningens artikel 69 stiller krav om, at arbejdstageren eller den  

 selvstændige erhvervsdrivende, der ønsker at gøre brug af bestemmelsen, skal  

 være helt arbejdsløs .
 Begrebet »helt arbejdsløs« fortolkes af direktoratet således, at  

 alt arbejde, uanset omfanget heraf, afbryder 4-ugers-perioden, og at en ny  

 4-ugers-periode med fuld arbejdsløshed må påbegyndes, inden attest E 303 kan  

 udstedes.
 Medlemmet må herudover hverken holde ferie i 4-ugers-perioden eller  

 kombinere afrejsen med afholdelse af ferie, ligesom medlemmet heller ikke må  

 have planlagt ferie i attestperioden.
Videre er det direktoratets praksis, at mere end en enkelt sygdomsperiode  

 af højst 3 dages varighed afbryder 4-ugers-perioden, og at en ny  

 4-ugers-periode derfor må påbegyndes.
Barns sygdom tæller med i de 3 dages  

 sygdom, der ifølge direktoratets praksis tillades i 4-ugers-perioden.
3.1.2 Kravet om at stå til rådighed for Arbejdsformidlingen i mindst 4  

 uger før afrejsen, jf. artikel 69, stk. 1, litra a), i forordningen Kravet i artikel 69 om, at personen skal have stået til rådighed for  

 arbejdsformidlingen i den stat, pågældende rejser fra, i mindst 4 uger,  

 fortolkes af direktoratet således, at disse 4 uger skal ligge  

umiddelbart forud for afrejsedatoen i henhold til attest E 303.
Hvis et medlem rejser før den dato, der er anført som afrejsedato, vil der  

 ikke kunne udstedes en attest E 303. Hvis attest E 303 allerede er udstedt,  

 vil attesten blive tilbagekaldt.
Det skyldes, at pågældende så ikke har stået  

 til rådighed i de sidste 4 uger umiddelbart før afrejsedatoen i henhold til  

 attesten.
Det gælder, selv om vedkommende har stået til rådighed i 4 uger  

 umiddelbart forud for den aktuelle afrejsedato.
 Hvis medlemmet ændrer afrejsedatoen, vil der desuden kunne være behov for  

 en regulering af medlemmets dagpengesats (fx på grund af nye  

 skatteoplysninger eller som følge af den årlige regulering af dagpengesatsen,  

 jf. under II. 3.2).
3.1.2.1 Fravigelser fra kravet om at stå til rådighed for  

 Arbejdsformidlingen i mindst 4 uger før afrejsen Når der foreligger dokumentation for, at et medlem flytter med sin  

 ægtefælle eller samlever, der har overtaget arbejde eller påbegyndt  

 uddannelse i et andet EF-land, eller dokumentation for at medlemmet i  

 forvejen har en tilknytning til det land, pågældende vil rejse til, vil  

 direktoratet kunne dispensere fra 4-ugers-kravet.
Tilsvarende gælder, hvis  

 der foreligger dokumentation for, at medlemmet skal til ansættelsessamtale i  

 det andet EF-land.
 Selv om medlemmet således ikke har stået til rådighed i 4 uger før  

 afrejsen, vil pågældende kunne anses for at stå til rådighed og for at være  

 dagpengeberettiget på afrejsetidspunktet, og pågældende vil kunne få udstedt  

 en attest E 303.
3.1.3 Særligt vedrørende rådighed, arbejdsophør, mellemperioder, orlov  

 m.v. i relation til udstedelse af attest E 303 Hvis medlemmet ønsker at rejse en lørdag eller en søndag, vil attesten  

 blive udstedt således, at den løber fra den førstkommende mandag, da  

 udbetaling af dagpenge til medlemmet som udgangspunkt er baseret på en  

 5-dages-uge.
Medlemmet skal derfor ikke stå til rådighed for arbejdsmarkedet  

 lørdag og søndag.
Medlemmet vil i denne situation være berettiget til at  

 rejse lørdag eller søndag, uanset at attesten først løber fra mandag.
Det er en betingelse for at få udstedt en attest E 303, at medlemmet er  

 dagpengeberettiget på afrejsetidspunktet, og at medlemmet har opretholdt  

 kontakten med Arbejdsformidlingen i 4-ugers-perioden.
Kravet om dagpengeret  

 på afrejsetidspunktet betyder bl.a., at en eventuel karantæne skal være  

 gennemgået før afrejsen, og at dimittender skal have gennemgået  

 karensperioden på 1 måned.
 Hvis medlemmet siger sit arbejde op for at rejse til et andet EF-land  

for at søge arbejde , anses medlemmet for at være selvforskyldt ledig.  

 Medlemmet pålægges derfor 5 ugers karantæne.
 På tilsvarende måde vil et medlem, der tager orlov fra sit arbejde  

 i Danmark uden en fyldestgørende grund, blive pålagt karantæne, da orlov  

 sidestilles med et arbejdsophør.
Hvis medlemmet opsiger sit arbejde for at flytte med ægtefællen eller  

 samleveren, der har overtaget arbejde eller påbegyndt uddannelse i et andet  

 EF-land , anses arbejdsophøret derimod for at være fyldestgørende  

 begrundet.
Medlemmet skal derfor ikke pålægges karantæne, jf. reglen herom i  

 direktoratets bekendtgørelse om et arbejdsløshedskassemedlems  

 rådighedsforpligtelse og konsekvenserne af selvforskyldt ledighed (herefter  

 kaldet rådighedsbekendtgørelsen) med tilhørende vejledning.
 Medlemmet vil heller ikke blive pålagt karantæne, hvis medlemmet opsiger  

 sit arbejde, fordi pågældende skal overtage arbejde i et andet  

 EF-land.
 Selv om medlemmet ikke anses for at være til rådighed i Danmark i  

 mellemperioden og derfor ikke er dagpengeberettiget, jf.  

 rådighedsbekendtgørelsens regler, vil medlemmet dog være berettiget til en  

 attest E 303.
 Et medlem, der fritstilles, kan umiddelbart efter fratrædelsesdatoen rejse  

 til et andet EF-land med en attest E 303, hvis medlemmet har været tilmeldt  

 Arbejdsformidlingen i den periode, hvor medlemmet har været fritstillet  

 (mindst 4 uger umiddelbart før afrejsen) og er dagpengeberettiget på  

 afrejsetidspunktet.
3.1.4 7-dages-frist for tilmelding på arbejdsformidlingen i det andet  

 EF-land Ved afrejsen fra Danmark skal medlemmet sørge for at blive afmeldt på  

 Arbejdsformidlingen.
 En forudsætning for at modtage dagpenge i det andet EF-land i hele  

 attestperioden er, at medlemmet inden 7 dage tilmelder sig som  

 arbejdssøgende i den medlemsstat, pågældende rejser til, og underkaster sig  

 kontrollen i det pågældende land.
Hvis medlemmet tilmelder sig efter udløbet af 7-dages-fristen, vil der kun  

 blive udbetalt dagpenge fra tilmeldingsdagen og i den resterende del af  

 attestperioden, hvis betingelserne herfor i øvrigt er opfyldt.
Udbetalingen  

 foretages af det andet EF-lands arbejdsløshedsforsikringsmyndighed, jf. under  

 II.4 vedrørende forordningens artikel 70.
 7-dages-fristen for tilmelding kan ifølge direktoratets praksis kun  

forlænges , hvis der foreligger særlige omstændigheder, der har gjort,  

 at vedkommende ikke kunne tilmelde sig inden fristen, fx administrative  

 problemer i det andet EF-land.
 Der gælder ikke nogen 7-dages-frist for tilmelding til  

 Arbejdsformidlingen i Danmark efter udløbet af attest E 303. Medlemmet skal  

 således tilmelde sig Arbejdsformidlingen i Danmark senest den sidste dag i  

 attestperioden for fortsat at være berettiget til dagpenge.
 I det tidsrum, der måtte ligge mellem afmeldingen i det andet EF-land og  

 tilmeldingen i Danmark, vil der ikke kunne udbetales dagpenge.
3.2 Udstedelse af attest E 303 Attest E 303 udstedes af Direktoratet for Arbejdsløshedsforsikringen.
Ved ansøgning om en attest skal der udfyldes 3 skemaer (EF 1-3).  

 Ansøgningsskemaerne (EF 1-3) fås på Arbejdsformidlingen, i  

 arbejdsløshedskassen eller i direktoratet.
Medlemmet skal udfylde skema EF 1  

 med oplysning om afrejsedato m.v.
Herudover skal arbejdsløshedskassen udfylde  

 skema EF 2 med oplysning om dagpengeret, dagpengesats, kontingentindbetaling  

 m.v., mens Arbejdsformidlingen skal udfylde skema EF 3 med oplysning om,  

 hvornår pågældende er tilmeldt Arbejdsformidlingen.
De 3 skemaer skal  

 indsendes til direktoratet til brug for attestudstedelsen.
Ansøgningen skal være arbejdsløshedskassen i hænde før afrejsen ,  

 da der ellers ikke kan udstedes en attest.
Arbejdsløshedskassen indsender  

 herefter medlemmets ansøgningsskema (EF 1) med skema EF 2 og EF 3 i udfyldt  

 stand til direktoratet hurtigst muligt.
Dette skal som hovedregel ske  

senest 6 uger før den afrejsedato, der fremgår af medlemmets  

 ansøgningsskema (EF 1) for, at direktoratet kan udstede attesten ca. 14 dage  

 før medlemmets afrejse.
Hvis skemaerne ikke indsendes samlet eller først efter medlemmets afrejse,  

 vil attesten ikke kunne udstedes rettidigt.
Dette kan få alvorlige  

 konsekvenser for medlemmet, idet erfaringerne viser, at det er svært at blive  

 tilmeldt og senere få udbetalt dagpenge i et andet EF-land, hvis medlemmet  

 ikke kan fremvise attest E 303 ved tilmeldingen.
 Direktoratet skal hurtigst muligt underrettes om alle ændringer i  

 medlemmets forhold, der indtræffer efter ansøgningsskemaerne er blevet  

 indsendt, og som kan ændre grundlaget for udstedelse af attest E 303, fx  

 ændret afrejsedato, sygdom, nye skatteoplysninger, kontingentrestance m.v.  

 Herudover skal direktoratet underrettes om eventuelle ændringer, efter  

 attesten er udstedt, og som vil kunne påvirke medlemmets ret til dagpenge på  

 attesten.
Hvis et medlem anmoder om at ændre afrejsesdatoen, vil dette blive  

 betragtet som en ansøgning om en ny attest med en ny afrejsedato.
Medlemmet  

 skal over for direktoratet skriftligt bekræfte den nye afrejsedato og sørge  

 for, at arbejdsløshedskassen og Arbejdsformidlingen udfylder henholdsvis  

 skema EF 2 og EF 3 påny.
Udstedelse af den nye attest er herefter afhængig  

 af, at medlemmet opfylder betingelserne herfor.
 Medlemmet kan således ikke ændre afrejsedatoen i henhold til attesten uden  

 direktoratets tilladelse.
Den dato, der er anført som afrejsedato i attest E 303, indikerer, at  

 medlemmet fra denne dato ikke længere står til rådighed for det danske  

 arbejdsmarked.
Der må derfor ikke uden videre udbetales dagpenge til  

 medlemmet efter afrejsedatoen i henhold til attest E 303. Dette skyldes, at  

 udstedelse af attest E 303 virker begrænsende for dagpengeretten i Danmark,  

 da pågældende er berettiget til dagpenge i det andet EF-land fra attestens 1.  

 dag, hvis pågældende tilmelder sig der inden 7 dage fra attestens første dag.  

 Udbetaling af dagpenge efter den på attesten anførte afrejsedato forudsætter,  

 at medlemmet har tilkendegivet over for kassen og Arbejdsformidlingen, at  

 pågældende fortsat ønsker at stå til rådighed i Danmark.
Hvis medlemmet ønsker at søge arbejde i flere EF-lande inden for samme  

 attestperiode, skal de nøjagtige datoer for, hvornår medlemmet vil påbegynde  

 arbejdssøgning i de enkelte lande, oplyses ved ansøgningen.
Direktoratet  

 udsteder herefter en attest til hvert land.
Af attesten fremgår, i hvilket tidsrum medlemmet har ret til dagpenge.  

 Dagpengene udbetales med den samme sats, som gælder ved udbetaling af  

 dagpenge til medlemmet i Danmark.
Direktoratet fratrækker og indbetaler dog  

 skat af beløbet.
Attesten angiver således et nettobeløb .
Mindsteudbetalingsreglen i direktoratets bekendtgørelse om supplerende  

 (nedsatte) dagpenge til et arbejdsløshedskassemedlem, der er lønmodtager og  

 har nedsat arbejdstid, gælder ikke i forbindelse med et medlems udrejse eller  

 hjemkomst i henhold til attest E 303. Det betyder, at et medlem, der rejser  

 en tirsdag eller kommer hjem en torsdag, vil kunne få udbetalt dagpenge for  

 henholdsvis mandag og fredag.
Begrundelsen herfor er, at der er tale om en  

 fortsat udbetaling af danske dagpenge til medlemmet, selv om dagpengene  

 udbetales af et andet EF-lands myndighed i attestperioden.
3.3 Tilbagevenden til Danmark efter arbejdssøgning i et andet  

 EF-land Hvis medlemmet vender tilbage til Danmark og tilmelder sig  

 Arbejdsformidlingen inden udløbet af attestperioden , har pågældende  

 ret til dagpenge, hvis de almindelige betingelser herfor er opfyldt.
Hvis  

 sidste dag i attestperioden er en lørdag eller en søgnehelligdag, er  

 tilmelding til Arbejdsformidlingen den førstkommende hverdag ifølge  

 direktoratets praksis rettidig.
Medlemmet kan dog først få udbetalt dagpenge  

 i Danmark igen, når pågældende har tilmeldt sig Arbejdsformidlingen her i  

 landet, og forudsat at tilmeldingen sker inden udløbet af attestperioden.
Hvis pågældende ikke har tilmeldt sig Arbejdsformidlingen i Danmark  

inden udløbet af attestperioden , mister medlemmet retten til  

 dagpenge, jf. artikel 69, stk. 2, i forordningen.
Medlemmet kan først få  

 dagpenge, når vedkommende har haft beskæftigelse i Danmark af samme omfang,  

 som kræves ved nyoptagelse, jf. § 41/§ 67 i arbejdsløshedsforsikringsloven.
 Kravet om 1 års medlemskab i arbejdsløshedsforsikringslovens § 53 skal  

ikke opfyldes på ny.
Direktoratet kan i henhold til artikel 69, stk. 2, i forordningen  

forlænge fristen for tilbagevenden . Ifølge direktoratets praksis sker  

 dette kun i tilfælde af dokumenteret sygdom eller force majeure i umiddelbar  

 tilknytning til attestperiodens udløb.
Fristen for tilbagevenden kan  

 ligeledes forlænges, hvis der foreligger dokumentation for, at pågældende  

 skal til ansættelsessamtale i det andet EF-land.
I dette tilfælde forlænges  

 fristen for tilbagevenden ifølge direktoratets praksis med 4 uger.
Medlemmet må ikke udskyde sin hjemrejse, fx fordi vedkommende afventer  

 udbetaling af dagpenge i det andet EF-land, eller ønsker at opholde sig i det  

 andet EF-land for egen regning.
I de tilfælde, hvor medlemmet ikke har fået  

 udbetalt dagpenge for hele den periode, pågældende har stået til rådighed i  

 det andet EF-land, vil direktoratet kunne bistå vedkommende med inddrivelse  

 af beløbet.
 Selv om fristen for tilbagevenden forlænges, vil der ikke kunne udbetales  

 dagpenge for de dage, vedkommende har opholdt sig i det andet EF-land ud over  

 attestperioden.
Hvis medlemmet får arbejde i det andet EF-land, skal myndigheden i det  

 andet EF-land standse udbetalingen af dagpenge.
Hvis medlemmet ikke har fået  

 fuldtidsbeskæftigelse og ikke er blevet omfattet af  

 arbejdsløshedsforsikringen i det andet EF-land, skal myndigheden høre  

 direktoratet, om der eventuelt kan udbetales supplerende dagpenge og med  

 hvilket beløb.
 Medlemmet skal dog som udgangspunkt være omfattet af  

 arbejdsløshedsforsikringen i det andet EF-land, hvis arbejdets art og omfang  

 berettiger hertil, jf. under I.1.4.
 Når personen vender tilbage til Danmark efter at have været beskæftiget og  

 forsikret i et andet EF-land, kan forsikrings- og beskæftigelsesperioderne  

 fra det andet EF-land medregnes, jf. gennemgangen under II.1 af artikel 67 i  

 forordningen og bestemmelserne i § 95-bekendtgørelsen.
Hvis et medlem tidligere har fået udbetalt dagpenge på en attest E 303 og  

 ønsker at få en ny attest, fremgår det af artikel 69, stk. 3, i forordningen,  

 at der stilles krav om beskæftigelse.
Ifølge direktoratets praksis er det en  

 betingelse, at vedkommende har haft beskæftigelse af samme omfang, som kræves  

 ved nyoptagelse, jf. § 41/§ 67 i arbejdsløshedsforsikringsloven.
Arbejdet kan  

 udføres i Danmark eller i udlandet.
3.4 Arbejdstagere og selvstændige erhvervsdrivende fra andre EF-lande,  

 der søger arbejde i Danmark med attest E 303 En arbejdstager eller selvstændig erhvervsdrivende fra et andet EF-land,  

 der kommer til Danmark for at søge arbejde, skal tilmelde sig det nærmeste  

 arbejdsformidlingskontor inden for 7-dages-fristen for at få udbetalt  

 arbejdsløshedsydelser fra attestens første dag fra det land, vedkommende er  

 rejst fra.
Hvis pågældende først tilmelder sig efter 7-dages-fristen, vil der  

 først kunne udbetales ydelser fra tilmeldingsdagen.
Attest E 303 skal  

 afleveres til arbejdsformidlingskontoret eller til direktoratet, og  

 pågældende skal stille sig til rådighed for det danske arbejdsmarked efter de  

 samme regler, som gælder for ledige medlemmer af danske arbejdsløshedskasser.
 Det pågældende arbejdsformidlingskontor sender attest E 303 til  

 direktoratet, hvorefter kontoret får godkendelse til at udbetale dagpenge og  

 oplysninger om på hvilke betingelser, udbetaling kan finde sted.
Den arbejdssøgende skal møde op på arbejdsformidlingskontoret hver 14. dag  

 for at få udbetalt dagpenge for de forudgående 14 dage.
Udbetalingen sker dog  

 fra regionskontoret.
 Hvis den arbejdssøgende fra det andet EF-land ikke medbringer attest E  

 303, skal arbejdsformidlingskontoret rette henvendelse til direktoratet, der  

 herefter kontakter arbejdsløshedsforsikringsmyndigheden i det andet EF-land.
Hvis der i attestperioden opstår forhold, der kan ændre den  

 arbejdssøgendes ret til ydelser, skal arbejdsformidlingskontoret give  

 meddelelse herom til direktoratet.
Det gælder fx, hvis pågældende påbegynder  

 arbejde, bliver syg, holder ferie, afslår formidlet arbejde eller lignende.  

 Hvis den arbejdssøgende påbegynder delvis beskæftigelse i attestperioden,  

 skal arbejdsformidlingskontoret indstille udbetalingen af dagpenge.
Hvis  

 personen anmoder om supplerende dagpenge, afgør arbejdsløshedsmyndigheden i  

 det andet EF-land, om pågældende har ret hertil.
 Arbejdsløshedsforsikringsmyndigheden i det andet land skal bruge  

 oplysninger om pågældendes beskæftigelse (timeantal pr. dag eller uge og  

 pågældendes timeløn). Disse oplysninger skal derfor hurtigst muligt sendes  

 til direktoratet, der herefter kontakter arbejdsløshedsforsikringsmyndigheden  

 i det attestudstedende land.
 Vedkommende skal optages i en dansk arbejdsløshedskasse, hvis arbejdets  

 art og omfang berettiger hertil, jf. § 41/§ 67 i  

 arbejdsløshedsforsikringsloven.
 Det danske arbejdsformidlingskontor skal oplyse den arbejdssøgende fra det  

 andet EF-land om pågældendes rettigheder og pligter efter forordningen og  

 denne vejledning.
II.4 Artikel 70 - udbetaling af ydelser og refusion Artikel 70 i forordningen omhandler udbetaling af ydelser efter  

 forordningens artikel 69 og spørgsmål om refusion af udbetalte ydelser.
Det fremgår af artikel 70, at ydelserne efter artikel 69 udbetales af  

 institutionen i hver af de stater, hvor den arbejdsløse søger beskæftigelse.  

 Videre fremgår det, at det påhviler den medlemsstat, hvis lovgivning  

 arbejdstageren eller den selvstændige erhvervsdrivende har været omfattet af  

 under sin seneste beskæftigelse, at refundere disse ydelser.
Refusionerne  

 gennemføres mod dokumentation af de faktiske udgifter eller på grundlag af  

 fikserede beløb.
 Artikel 70 åbner dog mulighed for, at to eller flere medlemsstater kan  

 aftale andre refusions- eller betalingsregler eller give afkald på refusion.
II.5 Artikel 71 - ydelser til arbejdsløse grænsearbejdere og andre  

 arbejdstagere end grænsearbejdere Artikel 71 vedrører udbetaling af ydelser dels til arbejdsløse  

 grænsearbejdere og dels til andre arbejdstagere end grænsearbejdere, der er  

 beskæftiget i een medlemsstat og bosat i en anden.
Grænsearbejdere i artikel 71s forstand er arbejdstagere, der er  

 beskæftiget i eet EF-land, men har bopæl i et andet EF-land, hvortil  

 vedkommende som hovedregel vender tilbage hver dag eller mindst een gang  

 om ugen . Grænsearbejderbegrebet i artikel 71 er snævrere end  

 grænsearbejderbegrebet i artikel 1, idet artikel 1 både omfatter  

 arbejdstagere og selvstændige erhvervsdrivende.
Andre arbejdstagere end  

 grænsearbejdere er personer, der ikke vender tilbage til bopælen  

 mindst een gang om ugen.
Grænsearbejdere og andre arbejdstagere end grænsearbejdere, der er  

 beskæftiget i een medlemsstat og bosat i en anden, skal under beskæftigelsen  

 være omfattet af lovgivningen - herunder være arbejdsløshedsforsikret - i  

 beskæftigelseslandet, jf. artikel 13, stk. 2, litra a), i forordningen.
Ved  

 optagelsen i en dansk arbejdsløshedskasse, skal de almindelige  

 optagelsesbetingelser, herunder kravet om arbejde i  

 arbejdsløshedsforsikringslovens § 41/§ 67, være opfyldt.
 De særlige lempelige regler for grænsearbejdere og andre arbejdstagere end  

 grænsearbejdere, der er beskæftiget i een medlemsstat og bosat i en anden,  

 gælder således kun ved overgangen fra arbejdsløshedsforsikringen i eet  

 EF-land til arbejdsløshedsforsikringen i et andet EF-land i tilfælde af, at  

 vedkommende er helt arbejdsløs .
 Spørgsmålet om, i hvilken medlemsstat ydelser skal udbetales, afhænger af,  

 om arbejdstageren er delvis , periodisk eller helt  

 arbejdsløs .
 Grænsearbejdere , der er delvis eller periodisk arbejdsløse  

 , skal have udbetalt ydelser i beskæftigelsesstaten, mens grænsearbejdere,  

 der er helt arbejdsløse , skal have udbetalt ydelser i bopælsstaten.
 Et medlem er delvis eller periodisk arbejdsløs , hvis  

 medlemmet fortsat er knyttet til virksomheden, enten ved at medlemmet løbende  

 er beskæftiget på nedsat tid, eller således at der foreligger skiftende  

 arbejde og ledighed efter en fast plan, fx ved en egentlig arbejdsfordeling.
 Andre arbejdstagere end grænsearbejdere , der er beskæftiget i een  

 medlemsstat og bosat i en anden, der er delvis, periodisk eller helt  

 arbejdsløse , og som fortsat står til rådighed for deres arbejdsgiver  

 eller for arbejdsformidlingen i beskæftigelsesstaten, skal have udbetalt  

 ydelser i beskæftigelsesstaten.
Andre arbejdstagere end grænsearbejdere , der er helt  

 arbejdsløse , som stiller sig til rådighed for arbejdsformidlingen i den  

 medlemsstat, på hvis område vedkommende er bosat, eller som vender tilbage  

 til denne stats område, kan dog vælge at få udbetalt ydelser i bopælsstaten.  

 Hvis personen har fået udbetalt ydelser i beskæftigelsesstaten, skal  

 vedkommende dog modtage ydelser efter artikel 69 i forordningen fra  

 beskæftigelsesstaten.
Først når der er udbetalt ydelser i henhold til artikel  

 69 fra beskæftigelsessstaten, vil der kunne udbetales ydelser i bopælsstaten.
Grænsearbejderproblematikken er især relevant i forhold til personer, der  

 er bosat ved den dansk-tyske grænse.
I det følgende eksempel er der derfor  

 taget udgangspunkt i en person, der bor og arbejder ved den dansk-tyske  

 grænse.
5.1 Personen er bosat i Tyskland og arbejder i Danmark Når grænsearbejdere eller andre arbejdstagere end grænsearbejdere (se  

 definitionen under II.5) påbegynder arbejde i Danmark, vil vedkommende som  

 udgangspunkt skulle være arbejdsløshedsforsikret i Danmark, jf. artikel 13,  

 stk. 2, litra a), i forordningen.
Optagelsen i den danske arbejdsløshedskasse  

 følger de almindelige optagelsesregler i  

 arbejdsløshedsforsikringslovgivningen.
Ved delvis eller periodisk arbejdsløshed udbetales dagpenge af den  

 danske arbejdsløshedskasse efter de regler, der gælder i Danmark.
Pågældendes  

 dagpengeret dokumenteres ved hjælp af de sædvanlige blanketter.
Hvis  

 pågældende ikke har været medlem af den danske arbejdsløshedskasse i 1 år  

 eller ikke opfylder arbejdskravet i arbejdsløshedsforsikringslovens § 55/§ 72  

 på det tidspunkt, hvor vedkommende bliver ledig, kan eventuelle forsikrings-  

 og beskæftigelsesperioder fra Tyskland, bekræftet på attest E 301, medregnes  

 til opfyldelse af de danske betingelser for ret til dagpenge.
Hvis personen efter arbejde i Danmark bliver helt arbejdsløs , skal  

 vedkommende overflyttes til tysk arbejdsløshedsforsikring, og der skal  

 udbetales ydelser i Tyskland efter tysk lovgivning.
Hvis vedkommende på  

 tidspunktet for ledighedens indtræden ikke har optjent tilstrækkelig  

 anciennitet til at få udbetalt ydelser, må arbejdstageren fremskaffe attest E  

 301 til dokumentation for forsikrings- og beskæftigelsesperioder i Danmark.  

 Attesten udstedes af Direktoratet for Arbejdsløshedsforsikringen.
Kun hvis  

 der er tale om andre arbejdstagere end grænsearbejdere , vil  

 vedkommende kunne vælge fortsat at stå til rådighed i Danmark og få udbetalt  

 ydelser her, jf. under II.5.
Som hovedregel er udbetaling af dagpenge betinget af, at attest E 301  

 foreligger.
Denne betingelse fraviges dog indtil videre i forholdet mellem  

 Danmark og Tyskland, hvis den helt arbejdsløse person fremlægger en blanket,  

 der dels er udfyldt af pågældendes arbejdsgiver i Danmark med angivelse af  

 beskæftigelsesperioder og dels indeholder oplysning om medlemskab af en dansk  

 arbejdsløshedskasse.
Udbetaling af dagpenge er betinget af, at de tyske  

 myndigheder senere modtager attest E 301 fra Danmark.
 I tilfælde af hjemsendelse på grund af vejrlig eller materialemangel anses  

 en person for helt arbejdsløs og skal derfor overflyttes til tysk  

 forsikring og have udbetalt ydelser i Tyskland.
En person, der er opsagt i en virksomheds ferielukningsperiode, men som  

 fortsat er tilknyttet virksomheden, idet vedkommende skal vende tilbage til  

 arbejdet efter ferielukningen, betragtes som periodisk arbejdsløs og  

 vil derfor skulle modtage ydelser i Danmark.
Vedkommende vil kunne modtage  

 arbejdsløshedsdagpenge/feriedagpenge fra den danske arbejdsløshedskasse, hvis  

 betingelserne herfor er opfyldt.
Hvis der er tale om andre arbejdstagere end grænsearbejdere , der  

 er helt arbejdsløse , skal personen fremlægge en attest fra Danmark  

 om, at vedkommende ikke er berettiget til ydelser efter artikel 69 i  

 forordningen.
Denne oplysning vil fremgå af attest E 301, punkt 9.
 Overflytning til tysk arbejdsløshedsforsikring og medregning af  

 forsikrings- og beskæftigelsesperioder fra Danmark efter artikel 71 er  

ikke betinget af, at vedkommende først får beskæftigelse i Tyskland.
5.2 Personen er bosat i Danmark og arbejder i Tyskland Når grænsearbejdere eller andre arbejdstagere end grænsearbejdere (se  

 definitionen under II.5) påbegynder arbejde i Tyskland, vil vedkommende som  

 hovedregel skulle være omfattet af tysk arbejdsløshedsforsikring.
 Ved delvis eller periodisk arbejdsløshed skal der udbetales ydelser  

 af den tyske arbejdsløshedsforsikringsmyndighed efter tysk lovgivning.
 Hvis vedkommende på tidspunktet for ledighedens indtræden ikke har optjent  

 tilstrækkelig anciennitet til at få udbetalt ydelser, kan forsikrings- og  

 beskæftigelsesperioder fra Danmark medregnes, hvis de er bekræftet på attest  

 E 301. Attesten udstedes af Direktoratet for Arbejdsløshedsforsikringen.
 Hvis personen bliver helt arbejdsløs , skal vedkommende overflyttes  

 til en dansk arbejdsløshedskasse, og der skal udbetales ydelser i Danmark.  

Andre arbejdstagere end grænsearbejdere kan dog vælge fortsat at stå  

 til rådighed i Tyskland og få udbetalt ydelser der, jf. under II.5.
 Overflytning til den danske arbejdsløshedskasse og medregning af  

 forsikrings- og beskæftigelsesperioder fra Tyskland efter artikel 71 er ikke  

 betinget af, at vedkommende først får beskæftigelse i Danmark.
En person, der skal stå til rådighed for det danske arbejdsmarked, vil  

 herefter få udbetalt dagpenge af den danske arbejdsløshedskasse, hvis  

 betingelserne herfor er opfyldt.
Efter artikel 67 i forordningen kan de  

 forsikrings- og beskæftigelsesperioder fra Tyskland, der er bekræftet på  

 attest E 301, medregnes til opfyldelse af de danske regler for ret til  

 dagpenge.
 Ifølge direktoratets praksis er medregning af forsikringsperioder  

 fra et andet EF-land betinget af, at den danske arbejdsløshedskasse har  

 modtaget vedkommendes skriftlige anmodning om optagelse inden 8 uger fra  

 forsikringsdækningens ophør i det andet EF-land.
 Selv om denne 8-ugers-frist overskrides, vil dokumenterede  

 beskæftigelsesperioder fra det andet land, der ligger i en  

 forsikringsperiode, dog kunne medregnes.
Som hovedregel er udbetaling af dagpenge betinget af, at attest E 301  

 foreligger.
Denne betingelse fraviges dog, hvis den helt arbejdsløse  

 person fremlægger en blanket, der er udfyldt af pågældendes arbejdsgiver i  

 Tyskland med angivelse af beskæftigelsesperioder og oplysning om indbetaling  

 til det tyske arbejdsløshedsforsikringssystem.
Udbetaling af dagpenge er  

 betinget af, at arbejdsløshedskassen senere modtager attest E 301 fra de  

 tyske myndigheder.
Hvis der er tale om andre arbejdstagere end grænsearbejdere , der  

 er helt arbejdsløse , skal arbejdstageren fremlægge en attest fra  

 Tyskland om, at vedkommende ikke har krav på ydelser efter artikel 69 i  

 forordningen.
Denne oplysning vil fremgå af attest E 301, punkt 9.
III Særlige regler for tjenestegørende personale ved diplomatiske  

 missioner og konsulater Det følger af artikel 16, stk. 1, i forordningen, at det tjenestegørende  

 personale ved diplomatiske missioner eller konsulater er omfattet af  

 lovgivningen i beskæftigelsesstaten.
Hvis pågældende er statsborger i den  

 medlemsstat, den pågældende mission eller det pågældende konsulat  

 repræsenterer , kan vedkommende dog vælge at være omfattet af  

 lovgivningen i denne stat.
Retten til at vælge kan ifølge artikel 16, stk. 2, udøves på ny ved  

 udgangen af hvert kalenderår og har ikke tilbagevirkende kraft.
Valget skal  

 udøves første gang inden 3 måneder efter tiltrædelsen og får virkning fra  

 datoen for tiltrædelsen af den pågældende stilling.
 Artikel 16, stk. 1 og stk. 2, betyder, at et medlem af en dansk  

 arbejdsløshedskasse, der arbejder på en dansk diplomatisk mission eller et  

 dansk konsulat, kan bevare medlemskabet af den danske  

 arbejdsløshedskasse, hvis pågældende er dansk statsborger .
 Hvis personen ikke er medlem af en dansk arbejdsløshedskasse, vil  

 pågældende ligeledes kunne optages i en dansk arbejdsløshedskasse  

 under arbejdet på den danske diplomatiske mission eller det danske konsulat,  

 hvis pågældende er dansk statsborger .
 Ret til at bevare medlemskabet af eller optagelse i en dansk  

 arbejdsløshedskasse under arbejdet er betinget af, at der foreligger en  

attest E 103 , der bekræfter, at pågældende er omfattet af dansk  

 lovgivning under arbejdet ved den pågældende diplomatiske mission eller det  

 pågældende konsulat, jf. artikel 13, stk. 3, i gennemførelsesforordningen.  

 Pågældende skal selv anmode Socialministeriet om attesten.
 Ret til at bevare medlemskabet af eller optagelse i en dansk  

 arbejdsløshedskasse gælder også for en person, der står i privat tjeneste hos  

 embedsmænd, der er knyttet til en dansk mission eller et dansk konsulat.
 Hvis de ovennævnte personer har været medlem af en dansk  

 arbejdsløshedskasse under ansættelsen, vil de ved tilbagevenden til Danmark  

 efter ansættelsesforholdets ophør kunne få udbetalt dagpenge straks, hvis  

 arbejdsløshedsforsikringslovens almindelige betingelser for ret til dagpenge  

 er opfyldt.
IV Særlige regler for EFs hjælpepersonale Som udgangspunkt skal en person, der arbejder i et andet EF-land, være  

 omfattet af arbejdsløshedsforsikringen i beskæftigelseslandet, jf. artikel  

 13, stk. 2, litra a), i forordningen.
Det fremgår imidlertid af artikel 16, stk. 3, i forordningen, at de  

 hjælpeansatte ved EFs institutioner har mulighed for at vælge, om de vil være  

 omfattet af lovgivningen i den medlemsstat, a. på hvis område de er beskæftigede, b. hvor de senest har været omfattet af arbejdsløshedsforsikringen eller c. hvor de er statsborgere Retten til at vælge kan ifølge artikel 16, stk. 3, udøves en gang og får  

 virkning fra den pågældendes tiltrædelse af stillingen.
 En person, der er medlem af en dansk arbejdsløshedskasse, kan således  

bevare medlemskabet af arbejdsløshedskassen under arbejdet ved  

 EF-institutionen.
 Hvis personen ikke er medlem af en dansk arbejdsløshedskasse, kan  

 pågældende optages i en dansk arbejdsløshedskasse under arbejdet ved  

 EF-institutionen, hvis pågældende senest har været omfattet af den  

 danske arbejdsløshedslovgivning (været medlem af en dansk  

 arbejdsløshedskasse), eller hvis pågældende er dansk  

 statsborger .
Ret til at bevare medlemskabet af eller optagelse i en dansk  

 arbejdsløshedskasse er betinget af, at Socialministeriet forsyner personen  

 med en attest E 103 , der bekræfter, at pågældende er omfattet af  

 dansk lovgivning, så længe pågældende er ansat ved EF, jf. artikel 14, stk.  

 2, i gennemførelsesforordningen.
Pågældende skal selv anmode  

 Socialministeriet om at få attesten.
 Hvis personen har været medlem af en dansk arbejdsløshedskasse under  

 ansættelsen, vil pågældende ved tilbagevenden til Danmark efter  

 ansættelsesforholdets ophør kunne få udbetalt dagpenge straks, hvis  

 arbejdsløshedsforsikringslovens almindelige betingelser for ret til dagpenge  

 er opfyldt.
V Særlige regler for udstationerede arbejdstagere Som hovedregel skal en person, der arbejder i et andet EF-land, være  

 omfattet af arbejdsløshedsforsikringen i beskæftigelsesstaten, jf. artikel  

 13, stk. 2, litra a), i forordningen.
 Dette udgangspunkt fraviges i tilfælde, hvor en person efter forordningens  

 artikel 14, stk. 1, litra a), betragtes som udstationeret til arbejde  

 i et andet EF-land og i tilfælde, hvor en person er omfattet af en aftale  

 efter forordningens artikel 17. I sådanne tilfælde har personen ret til at  

bevare medlemskabet af en dansk arbejdsløshedskasse.
Betingelserne for at blive betragtet som udstationeret efter forordningens  

 artikel 14, stk. 1, litra a) er, at der er tale om lønnet  

 beskæftigelse, at personen er udstationeret af en dansk arbejdsgiver,  

at den danske arbejdsgiver betaler lønnen under udstationeringen,  

at personen er omfattet af lovgivningen om social sikring i Danmark,  

 og at udstationeringen ikke overstiger 1 år.
Denne periode kan dog  

 forlænges med op til endnu 1 år, således at den samlede periode kan blive 2  

 år, hvis arbejdet af uforudsete årsager bliver af mere end 1 års varighed.
Hvis det på forhånd er klart, at udstationeringen vil vare mere end 1 år,  

 kan Socialministeriet og den kompetente myndighed i det land, personen skal  

 arbejde i, indgå en såkaldt artikel 17-aftale om, at personen fortsat  

 skal være omfattet af dansk lovgivning i mere end 1 år, jf. artikel 17 i  

 forordningen.
Efter Socialministeriets praksis indgås sådanne aftaler for  

 udstationeringer af op til 3 års varighed.
I tilfælde, hvor det efter  

 påbegyndelsen af udstationeringen viser sig, at arbejdet kommer til at vare  

 ud over 1 år - eller i forlængelsessituationen ud over 2 år - kan der også  

 indgås en sådan artikel 17-aftale.
Den samlede udstationeringsperiode kan dog  

 heller ikke i disse tilfælde overstige 3 år.
 Ret til at bevare medlemskabet af en dansk arbejdsløshedskasse under  

 udstationeringen er endvidere betinget af, at der foreligger dokumentation  

 for, at betingelserne for at blive betragtet som udstationeret er opfyldt  

 . Dette dokumenteres bedst ved, at Socialministeriet attesterer en blanket E  

 101 (udstationering i over 3 måneder og op til 1 år). Hvor varigheden af  

 udstationeringen ikke overstiger 3 måneder, stilles der således ikke krav om  

 en blanket E 101. Hvis udstationeringen af uforudsete årsager kommer til at  

 vare mere end 1 år, skal den kompetente myndighed i det land, personen  

 arbejder i, give samtykke til forlængelse af udstationeringsperioden med op  

 til endnu 1 år (blanket E 102).
 Hvis udstationeringen skal vare mellem 1 og 3 år, kræves det, at  

 Socialministeriet har indgået en aftale med den kompetente myndighed i det  

 andet EF-land i henhold til forordningens artikel 17.
 Når der foreligger dokumentation for, at en person betragtes som  

 udstationeret, jf. ovenfor, vil vedkommende kunne optages i en dansk  

 arbejdsløshedskasse ved påbegyndelsen af eller under udstationeringen, hvis  

 vedkommende tidligere har været medlem af en dansk arbejdsløshedskasse  

 , eller hvis vedkommende havde fast bopæl i Danmark umiddelbart før  

 udstationeringen .
 For så vidt angår fortolkningsspørgsmål i relation til forordningens  

 artikel 14 og 17 henvises til Socialministeriet.
VI Særlige regler for personer, der ikke har ret til at blive  

 arbejdsløshedsforsikret i et andet EF-land Et medlem af en dansk arbejdsløshedskasse, der ikke har ret til at blive  

 forsikret i beskæftigelseslandet, kan bevare medlemskabet af den danske  

 arbejdsløshedskasse, jf. reglerne herom i § 95-bekendtgørelsen.
Dette kan fx  

 være tilfældet, hvis der er tale om selvstændig virksomhed, eller hvis  

 medlemmet deltager i et uddannelsesprogram eller lignende i et andet EF-land.
 Hvis pågældende ikke er medlem af en dansk arbejdsløshedskasse, kan  

 pågældende ved påbegyndelsen af eller under arbejdet i det andet EF-land  

optages i en dansk arbejdsløshedskasse, hvis pågældende ikke har ret  

 til at blive arbejdsløshedsforsikret i det andet EF-land.
 Optagelse i den danske arbejdsløshedskasse kan ske, hvis pågældende  

tidligere har været medlem af en dansk arbejdsløshedskasse ,  

eller hvis pågældende umiddelbart før påbegyndelsen af arbejdet har  

 haft fast bopæl i Danmark .
Ret til bevarelse af medlemskabet af eller optagelse i en dansk  

 arbejdsløshedskasse forudsætter, at der foreligger dokumentation fra  

 arbejdsløshedsmyndigheden i det andet EF-land for, at pågældende ikke har ret  

 til at blive arbejdsløshedsforsikret der.
Optagelse i en dansk  

 arbejdsløshedskasse forudsætter endvidere, at betingelserne i  

 arbejdsløshedsforsikringslovens § 41/§ 67 i øvrigt er opfyldt.
Hvis pågældende har været medlem af en dansk arbejdsløshedskasse under  

 arbejdet i det andet EF-land, vil pågældende ved tilbagevenden til Danmark  

 efter ansættelsesforholdets ophør kunne få udbetalt dagpenge straks, hvis  

 arbejdsløshedsforsikringslovens almindelige betingelser for ret til dagpenge  

 er opfyldt.
For så vidt angår personer, der har deltaget i  

 uddannelsesprogrammer i et andet EF-land, bemærkes, at dokumenteret  

 uddannelse i udlandet betragtes som »død« periode, dog maksimalt 2  

 år.
VII Særligt om dimittender ved tilbagevenden til Danmark Som dimittend betragtes en person, der har gennemført en erhvervsmæssig  

 offentligt godkendt uddannelse af mindst 18 måneders varighed inden for en  

 kasses faglige område.
Dimittenders dagpengeret er uafhængig af forudgående beskæftigelse.
Når en  

 person har gennemgået en erhvervsmæssig uddannelse her i landet og inden 14  

 dage melder sig ind i en dansk arbejdsløshedskasse, vil pågældende efter 1  

 måned være dagpengeberettiget, jf. arbejdsløshedsforsikringslovens §§ 41 og  

 54.
 På månedsdagen vil medlemmet således have gennemgået sin karenstid  

 (arbejdsløshedsforsikringslovens § 54) og samtidig opfylde § 55 i  

 arbejdsløshedsforsikringsloven (kravet om 26 ugers arbejde inden for de  

 sidste 3 år) fra tidspunktet for uddannelsens afslutning.
 Hvis en dimittend påbegynder arbejde i et andet EF-land, skal vedkommende  

 som hovedregel arbejdsløshedsforsikres i beskæftigelseslandet.
 For dimittender, der efter gennemførelsen af uddannelsen påbegynder  

 arbejde i et andet EF-land, gælder, at de ved tilbagevenden til Danmark kan  

 medregne dette arbejde til opfyldelse af arbejdskravet i  

 arbejdsløshedsforsikringslovens § 55 (26 ugers arbejde inden for de sidste 3  

 år).
 Hvis omfanget af arbejdet i det andet EF-land ikke i sig selv er  

 tilstrækkeligt til opfyldelse af arbejdskravet, kan perioden fra den  

 uddannelse, der har givet ret til optagelse som dimittend, medregnes  

 (arbejdsløshedsforsikringslovens § 56).
 Når dimittender vender tilbage til Danmark efter at have udført arbejde i  

 et andet EF-land, vil anciennitetsbetingelserne være opfyldt som følge af de  

 særlige regler, der gælder for dimittender, jf.  

 arbejdsløshedsforsikringslovens § 54.
VIII Klager til udenlandske myndigheder Medlemmet skal være opmærksom på, at afgørelser truffet af et andet  

 EF-lands arbejdsløshedsforsikringsmyndighed ikke kan indbringes for  

 Direktoratet for Arbejdsløshedsforsikringen eller Arbejdsmarkedets Ankenævn.
 Hvis medlemmet vil klage over afgørelser truffet i henhold til landets  

 nationale lovgivning, fx om manglende tilmelding eller udbetaling, skal  

 vedkommende klage gennem det pågældende EF-lands administrative system og i  

 henhold til dette lands lovgivning.
IX Ophævelse Denne vejledning erstatter direktoratets vejledning af 24. april 1989 om  

 arbejdsløshedsforsikring i relation til EF.
Direktoratet for  

 Arbejdsløshedsforsikringen, den 1. april 1993 Tove Loft / Bente Balling Bilag 1 Relevante artikler i EF-forordning nr. 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet og i EF-forordning nr.  

 574/72 om regler til gennemførelse af EF-forordning nr. 1408/71.
EF-FORORDNING NR. 1408/71 Artikel 2 Personkreds 1. Denne forordning finder anvendelse på arbejdstagere  

 og selvstændige erhvervsdrivende, som er eller har været omfattet af  

 lovgivningen i en eller flere medlemsstater, og som er statsborgere i en af  

 disse stater eller er statsløse eller flygtninge bosat på en medlemsstats  

 område, samt på deres familiemedlemmer og efterladte.
 2. Denne forordning finder endvidere anvendelse på  

 efterladte efter arbejdstagere og selvstændige erhvervsdrivende, som har  

 været omfattet af lovgivningen i en eller flere medlemsstater, uanset disse  

 arbejdstageres og selvstændige erhvervsdrivendes nationalitet, såfremt deres  

 efterladte er statsborgere i en medlemsstat eller er statsløse eller  

 flygtninge bosat på en medlemsstats område.
 3. Denne forordning finder anvendelse på tjenestemænd  

 og på personer, der efter den lovgivning, som skal anvendes, ligestilles med  

 tjenestemænd, for så vidt de pågældende er eller har været omfattet af en  

 medlemsstats lovgivning, på hvilken denne forordning finder anvendelse.
Artikel 13 Almindelige regler 1. Med forbehold af artikel 14c er de personer, der er  

 omfattet af denne forordning, alene undergivet lovgivningen i een  

 medlemsstat.
Spørgsmålet om, hvilken lovgivning der skal anvendes, afgøres  

 efter bestemmelserne i dette afsnit.
 2. Med forbehold af artikel 14 til 17:
Artikel 14 Særlige regler, der finder anvendelse på personer, bortset fra søfolk,  

 som har lønnet beskæftigelse Reglen i artikel 13, stk. 2, litra a), finder anvendelse under iagttagelse  

 af følgende undtagelser og særregler:
Artikel 16 Særlige regler for tjenstegørende personale ved diplomatiske missioner  

 og konsulater samt for De Europæiske Fælleskabers hjælpepersonale 1. Bestemmelserne i artikel 13, stk. 2, litra a),  

 finder anvendelse på medlemmer af det tjenstgørende personale ved  

 diplomatiske missioner eller konsulater samt på personer, der står i privat  

 tjeneste hos embedsmænd, der er knyttet til sådanne missioner eller  

 konsulater.
2. De i stk. 1 nævnte arbejdstagere, der er  

 statsborgere i den medlemsstat, som den pågældende mission eller det  

 pågældende konsulat repræsenterer, kan dog vælge at være omfattet af  

 lovgivningen i denne stat.
Denne ret til at vælge kan udøves på ny ved  

 udgangen af hvert kalenderår og har ikke tilbagevirkende kraft.
3. De Europæiske Fællesskabers hjælpepersonale kan  

 vælge, om de vil være omfattet af lovgivningen i den medlemsstat, på hvis  

 område de er beskæftiget, af den medlemsstats lovgivning, hvoraf de senest  

 har været omfattet, eller af lovgivningen i den medlemsstat, hvor de er  

 statsborgere, undtagen for så vidt angår bestemmelserne om børnetilskud, hvis  

 ydelse er reguleret i ansættelsesvilkårene for dette personale.
Denne ret til  

 at vælge, som kun kan udøves en gang, får virkning fra tidspunktet for de  

 pågældendes tiltrædelse af tjenesten.
Artikel 17 Undtagelser fra artikel 13 til 16 To eller flere medlemsstater, deres kompetente myndigheder eller de af  

 disse myndigheder udpegede organer kan efter aftale gøre undtagelser fra  

 artikel 13 til 16 til fordel for visse personer eller visse personkategorier.
Artikel 67 Sammenlægning af forsikrings- eller beskæftigelsesperioder 1. Den kompetente institution i en medlemsstat, efter  

 hvis lovgivning erhvervelse, bevarelse eller generhvervelse af ret til  

 ydelser er betinget af, at der er tilbagelagt forsikringsperioder, skal i  

 fornødent omfang medregne forsikrings- eller beskæftigelsesperioder, der er  

 tilbagelagt som arbejdstager efter enhver anden medlemsstats lovgivning, som  

 om det drejede sig om forsikringsperioder, der var tilbagelagt efter den for  

 denne institution gældende lovgivning, dog forudsat at  

 beskæftigelsesperioderne ville være blevet anset for forsikringsperioder,  

 hvis de havde været tilbagelagt efter denne lovgivning.
 2. Den kompetente institution i en medlemsstat, efter  

 hvis lovgivning erhvervelse, bevarelse eller generhvervelse af ret til  

 ydelser er betinget af, at der er tilbagelagt beskæftigelsesperioder, skal i  

 fornødent omfang medregne forsikrings- eller beskæftigelsesperioder, der er  

 tilbagelagt som arbejdstager efter enhver anden medlemsstats lovgivning, som  

 om det drejede sig om beskæftigelsesperioder, der var tilbagelagt efter den  

 for denne institution gældende lovgivning.
 3. Bortset fra de i artikel 71, stk. 1, litra a), ii),  

 og litra b), ii), omhandlede tilfælde, er anvendelsen af bestemmelserne i  

 stk. 1 og 2 betinget af, at den pågældende senest har tilbagelagt:
- forsikringsperioder, i det i stk. 1 omhandlede tilfælde - beskæftigelsesperioder, i det i stk. 2 omhandlede tilfælde efter den lovgivning, i henhold til hvilken ydelserne begæres.
 4. Når det tidsrum, for hvilket ydelserne tilkendes,  

 er afhængigt af længden af forsikrings- eller beskæftigelsesperioder, finder  

 bestemmelserne i stk. 1 eller stk. 2 anvendelse, alt efter omstændighederne.
Artikel 68 Beregning af ydelserne 1. Den kompetente institution i en medlemsstat, hvor  

 lovgivningen bestemmer, at ydelserne beregnes på grundlag af størrelsen af  

 den tidligere løn, skal som grundlag for beregningen kun benytte den løn, som  

 den pågældende har modtaget under sin seneste beskæftigelse på denne stats  

 område.
Hvis den pågældendes seneste beskæftigelse på denne stats område ikke  

 har varet i mindst fire uger, beregnes ydelserne dog på grundlag af den løn,  

 der på den arbejdsløses bopæls- eller opholdssted sædvanligt ydes for en  

 beskæftigelse, der svarer til eller kan sammenlignes med den, han senest har  

 udøvet på en anden medlemsstats område.
2. Den kompetente institution i en medlemsstat, efter  

 hvis lovgivning ydelsernes størrelse afhænger af antallet af  

 familiemedlemmer, skal også tage familiemedlemmer, der er bosat på en anden  

 medlemsstats område, i betragtning, som om de pågældende var bosat på den  

 kompetente stats område.
Dette gælder dog ikke, såfremt en anden person i  

 familiemedlemmernes bopælsland har ret til ydelser ved arbejdsløshed, for så  

 vidt familiemedlemmerne tages i betragtning ved disse ydelsers beregning.
Arbejdsløse, der rejser til en anden medlemsstat end den kompetente  

 stat Artikel 69 Betingelser og grænser for bevarelse af ret til ydelser 1. En helt arbejdsløs arbejdstager eller selvstændig  

 erhvervsdrivende, der opfylder de i en medlemsstats lovgivning foreskrevne  

 betingelser for ret til ydelser, og som rejser til en eller flere andre  

 medlemsstater for at søge beskæftigelse der, bevarer sin ret til disse  

 ydelser under følgende betingelser og inden for følgende grænser:
 3. Bestemmelserne i stk. 1 kan kun gøres gældende een  

 gang mellem to beskæftigelsesperioder.
 4. Hvis den kompetente stat er Belgien, generhverver  

 en arbejdsløs, som vender tilbage dertil efter udløbet af den i stk. 1, litra  

 c), fastsatte frist af tre måneder, først retten til ydelser fra dette land,  

 efter at han har været beskæftiget der i mindst tre måneder.
Artikel 70 Udbetaling af ydelser samt refusioner 1. I de i artikel 69, stk. 1, omhandlede tilfælde  

 udbetales ydelserne af institutionen i hver af de stater, hvor den  

 arbejdsløse søger beskæftigelse.
 Det påhviler den kompetente institution i den medlemsstat, af hvis  

 lovgivning arbejdstageren eller den selvstændige erhvervsdrivende har været  

 omfattet under sin seneste beskæftigelse, at refundere disse ydelser.
 2. De i stk. 1 omhandlede refusioner fastsættes og  

 gennemføres efter de regler, der er fastsat i den i artikel 98 omhandlede  

 gennemførelsesforordning, enten mod dokumentation for de faktiske udgifter  

 eller på grundlag af fikserede beløb.
 3. To eller flere medlemsstater eller deres kompetente  

 myndigheder kan aftale andre refusions- eller betalingsregler eller give  

 afkald på enhver refusion mellem de under disse hørende institutioner.
Arbejdsløse, som under deres seneste beskæftigelse var bosat i en  

 anden medlemsstat end den kompetente stat Artikel 71 1. Arbejdsløse arbejdstagere, som under deres seneste  

 beskæftigelse var bosat i en anden medlemsstat end den kompetente stat,  

 modtager ydelser efter følgende regler:
EF-FORORDNING NR. 574/72 Gennemførelse af forordningens artikel 14 og 17 Artikel 11 Formaliteter ved udstationering af en arbejdstager i henhold til  

 forordningens artikel 14, stk. 1 og artikel 14b, stk. 1, og ved aftaler  

 indgået i henhold til forordningens artikel 17 1. Den institution, der er udpeget af den kompetente  

 myndighed i den medlemsstat, hvis lovgivning fortsat finder anvendelse, skal udlevere arbejdstageren en attest, der bekræfter, at han fortsat er  

 omfattet af denne lovgivning indtil et nærmere angivet tidspunkt.
 2. Samtykke i de tilfælde, der er omhandlet i  

 forordningens artikel 14, stk. 1, litra b), og artikel 14b, skal indhentes af  

 arbejdsgiveren.
Artikel 13 Udøvelse af retten til at vælge for personale, der gør tjeneste ved  

 diplomatiske missioner og konsulater 1. Den i forordningens artikel 16, stk. 2 fastsatte  

 ret til at vælge skal udøves første gang inden tre måneder efter det  

 tidspunkt, da arbejdstageren blev ansat ved den pågældende diplomatiske  

 mission eller det pågældende konsulat eller trådte i privat tjeneste hos  

 embedsmænd i denne mission eller dette konsulat.
Valget får virkning fra  

 datoen for tiltrædelsen af den pågældende stilling.
 Dersom arbejdstageren ved udgangen af et kalenderår påny gør brug af sin  

 ret til at vælge, har valget virkning fra den første dag i det følgende  

 kalenderår.
2. En arbejdstager, som gør brug af sin ret til at  

 vælge, underretter den institution, der er udpeget af den kompetente  

 myndighed i den medlemsstat, af hvis lovgivning, han har valgt at være  

 omfattet, og underretter samtidig sin arbejdsgiver.
Den nævnte institution  

 underretter om fornødent alle de øvrige institutioner i den samme medlemsstat  

 i overensstemmelse med de af den kompetente myndighed i den pågældende  

 medlemsstat udstedte forskrifter.
 3. Den institution, der er udpeget af den kompetente  

 myndighed i den medlemsstat, af hvis lovgivning arbejdstageren har valgt at  

 være omfattet, skal forsyne ham med en attest, der bekræfter, at han er  

 omfattet af denne medlemsstats lovgivning, så længe han er beskæftiget ved  

 den pågældende diplomatiske mission eller det pågældende konsulat eller er i  

 privat tjeneste hos embedsmænd ved denne mission eller dette konsulat.
4. Har arbejdstageren valgt at være omfattet af tysk  

 lovgivning, finder denne lovgivnings bestemmelser anvendelse, som om  

 arbejdstageren var beskæftiget på det sted, hvor den tyske regering har sit  

 sæde.
Den kompetente myndighed udpeger den kompetente institution for  

 sygeforsikring.
Artikel 14 Udøvelse af retten til at vælge, for så vidt angår De Europæiske  

 Fællesskabers hjælpeansatte 1. Den i forordningens artikel 16, stk. 3, fastsatte  

 ret til at vælge skal benyttes ved ansættelseskontraktens oprettelse.
Den  

 myndighed, der er beføjet til at afslutte denne kontrakt, underretter den  

 institution, der er udpeget af den kompetente myndighed i den medlemsstat, af  

 hvis lovgivning den hjælpeansatte har valgt at være omfattet.
Den nævnte  

 institution underretter, om fornødent, alle de øvrige institutioner i den  

 samme medlemsstat.
 2. Den institution, der er udpeget af den kompetente  

 myndighed i den medlemsstat, af hvis lovgivning den hjælpeansatte har valgt  

 at være omfattet, skal forsyne ham med en attest, der bekræfter, at han er  

 omfattet af denne stats lovgivning, så længe han er ansat ved De Europæiske  

 Fællesskaber.
 3. De kompetente myndigheder i medlemsstaterne udpeger  

 om fornødent de institutioner, hvorunder De Europæiske Fællesskabers  

 hjælpeansatte skal henhøre.
 4. Dersom en hjælpeansat, der er beskæftiget i en  

 anden medlemsstat end Tyskland, har valgt at være omfattet af tysk  

 lovgivning, finder denne lovgivnings bestemmelser anvendelse, som om den  

 pågældende var beskæftiget på det sted, hvor den tyske regering har sit sæde.  

 Den kompetente myndighed udpeger den kompetente institution for  

 sygeforsikring.
Gennemførelse af forordningens artikel 67 Artikel 80 Attestation af forsikrings- eller beskæftigelsesperioder 1. Anvendelsen af bestemmelserne i forordningens  

 artikel 67, stk. 1, 2 eller 4, er betinget af, at den pågældende for den  

 kompetente institution fremlægger attest om de forsikrings- eller  

 beskæftigelsesperioder, han har tilbagelagt som arbejdstager efter den  

 lovgivning, hvoraf han tidligere senest har været omfattet, samt alle sådanne  

 supplerende oplysninger, som måtte være foreskrevet i den lovgivning, som  

 gælder for denne institution.
 2. Denne attest udstedes efter den pågældendes  

 anmodning enten af vedkommende arbejdsløshedsinstitution i den medlemsstat,  

 af hvis lovgivning han tidligere senest har været omfattet, eller af en anden  

 institution udpeget af den kompetente myndighed i den nævnte medlemsstat.  

 Dersom den pågældende ikke fremlægger den nævnte attest, retter den  

 kompetente institution henvendelse til den pågældende institution for at  

 fremskaffe den.
 3. Bestemmelserne i denne artikel finder tilsvarende  

 anvendelse, dersom det er nødvendigt at medregne forsikrings- eller  

 beskæftigelsesperioder, han tidligere som arbejdstager har tilbagelagt efter  

 lovgivningen i enhver anden medlemsstat, for at de i den kompetente stats  

 lovgivning foreskrevne betingelser kan opfyldes.
Gennemførelse af forordningens artikel 68 Artikel 81 Attestation med henblik på beregning af ydelser Med henblik på beregning af ydelser, der påhviler en i forordningens  

 artikel 68, stk. 1, omhandlet institution i tilfælde, hvor den pågældendes  

 seneste beskæftigelse på den medlemsstats område, hvor denne institution er  

 beliggende, ikke har været af mindst fire ugers varighed, skal han for denne  

 institution fremlægge en attest, der angiver arten af den senest udøvede  

 beskæftigelse af mindst fire ugers varighed på en anden medlemsstats område,  

 samt det faglige område, inden for hvilket denne beskæftigelse har været  

 udøvet.
Dersom den pågældende ikke fremlægger denne attest, retter den nævnte  

 institution henvendelse enten til vedkommende arbejdsløshedsinstitution i den  

 sidstnævnte medlemsstat, som han senest har været tilsluttet, eller til en  

 anden af den kompetente myndighed i denne medlemsstat udpeget institution.
Artikel 82 Attestation vedrørende familiemedlemmer, der skal tages i betragtning  

 ved beregning af ydelser 1. Anvendelse af bestemmelserne i forordningens  

 artikel 68, stk. 2, er betinget af, at den pågældende for den kompetente  

 institution fremlægger attest vedrørende de af hans familiemedlemmer, der er  

 bosat i en anden medlemsstat end den, hvor den nævnte institution er  

 beliggende.
2. Denne attest udstedes af den institution, der er  

 udpeget hertil af den kompetente myndighed i den medlemsstat, på hvis område  

 de pågældende familiemedlemmer er bosat.
Attesten skal bekræfte, at disse  

 familiemedlemmer ikke tages i betragtning ved beregning af ydelser ved  

 arbejdsløshed til en anden person i henhold til den nævnte stats lovgivning.
Attesten er gyldig i 12 måneder fra datoen for dens udstedelse.
Den kan  

 fornyes; i så fald er den gyldig fra datoen for dens fornyelse.
Den  

 pågældende skal straks underrette den kompetente institution om ethvert  

 forhold, der nødvendiggør en ændring af den nævnte attest.
En sådan ændring  

 får virkning fra den dag, da forholdet er opstået.
 3. Dersom den institution, der udsteder den i stk. 1  

 omhandlede attest, ikke er i stand til at bekræfte, at familiemedlemmerne  

 ikke tages i betragtning ved beregning af ydelser ved arbejdsløshed til en  

 anden person i henhold til lovgivning i den medlemsstat, på hvis område de  

 pågældende familiemedlemmer er bosat, skal den pågældende supplere attesten  

 med en erklæring herom, når han fremlægger attesten for den kompetente  

 institution.
 Bestemmelserne i stk. 2, andet afsnit, finder tilsvarende anvendelse på  

 denne erklæring.
Gennemførelse af forordningens artikel 69 Artikel 83 Betingelser og grænser for bevarelse af ret til ydelser, når den  

 arbejdsløse rejser til en anden medlemsstat 1. For at bevare sin ret til ydelser skal den i  

 forordningens artikel 69, stk. 1, omhandlede arbejdsløse for institutionen på  

 det sted, hvortil han er rejst, fremlægge en attest, hvorved den kompetente  

 institution bekræfter, at den pågældende fortsat har ret til ydelse på de i  

 stk. 1, litra b), i den nævnte artikel fastsatte vilkår.
Den kompetente  

 institution skal i denne attest navnlig angive:
2. En arbejdsløs, der agter at rejse til en anden  

 medlemsstat for at søge beskæftigelse der, skal før sin afrejse anmode om at  

 få udstedt den i stk. 1 omhandlede attest.
Fremlægger den arbejdsløse ikke  

 nævnte attest, retter institutionen på det sted, hvortil han er rejst,  

 henvendelse til den kompetente institution for at fremskaffe den.  

 Arbejdsformidlingen i den kompetente stat skal sikre sig, at den arbejdsløse  

 er underrettet om de forpligtelser, der påhviler ham i medfør af  

 forordningens artikel 69 og denne artikel.
 3. Institutionen på det sted, hvortil den arbejdsløse  

 er rejst, underretter den kompetente institution om datoen for den  

 arbejdsløses tilmelding samt om datoen for den første udbetaling af ydelser  

 og udbetaler den kompetente stats ydelser efter de nærmere regler i  

 lovgivningen i den medlemsstat, hvortil den arbejdsløse er rejst.
Institutionen på det sted, hvortil den arbejdsløse er rejst foretager  

 eller foranlediger foretaget den foreskrevne kontrol, som om det drejede sig  

 om en arbejdsløs, der modtager ydelser i medfør af den lovgivning, som gælder  

 for institutionen.
Den underretter den kompetente institution om ethvert  

 forhold, der omfattes af stk. 1, litra e), så snart den er blevet bekendt  

 hermed, og standser straks udbetaling af ydelsen i tilfælde af, at denne skal  

 stilles i bero eller bortfalde.
Den kompetente institution skal straks  

 underrette den om, i hvilket omfang og fra hviket tidspunkt den arbejdsløses  

 rettigheder ændres af dette forhold.
Først efter at denne underretning er  

 modtaget, kan udbetaling af ydelserne i givet fald genoptages.
I tilfælde af,  

 at ydelsen skal nedsættes, udbetaler institutionen på det sted, hvortil den  

 arbejdsløse er rejst, fortsat en nedsat ydelse til ham under forbehold af  

 afregning efter modtagelsen af den kompetente institutions svar.
 4. To eller flere medlemsstater eller deres kompetente  

 myndigheder kan efter udtalelse fra den administrative kommission aftale  

 andre gennemførelsesregler.
Gennemførelse af forordningens artikel 71 Artikel 84 Arbejdsløse arbejdstagere, som under deres seneste beskæftigelse var  

 bosat i en anden medlemsstat end den kompetente stat 1. I de i forordningens artikel 71, stk. 1, litra a)  

 ii) og b) ii), første punktum omhandlede tilfælde anses bopælsstedets  

 institution for den kompetente institution, for så vidt angår anvendelsen af  

 bestemmelserne i gennemførelsesforordningens artikel 80.
 2. Anvendelsen af bestemmelserne i forordningens  

 artikel 71, stk. 1, litra b) ii), er betinget af, at den arbejdsløse  

 arbejdstager - foruden den i gennemførelsesforordningens artikel 80  

 omhandlede attest - for institutionen på sit bopælssted fremlægger attest fra  

 institutionen i den medlemsstat, af hvis lovgivning han senest har været  

 omfattet, om, at han ikke har ret til ydelser efter forordningens artikel 69.
 3. Med henblik på anvendelsen af bestemmelserne i  

 forordningens artikel 71, stk. 2, afkræver bopælsstedets institution den  

 kompetente institution alle oplysninger vedrørende den arbejdsløse  

 arbejdstagers rettigheder over for den sidstnævnte institution.
