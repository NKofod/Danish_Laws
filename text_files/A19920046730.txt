 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Loven har til formål at skabe økonomisk grundlag  

 for, at beskæftigede lønmodtagere med børn i alderen 0-8 år kan opnå orlov  

 til at passe egne børn i en længere periode.
Loven har tillige til formål at  

 sikre jobrotation gennem besættelse af stillinger, der bliver ledige i  

 orlovsperioden.
 § 2.  Orlov kan aftales for en fuldtidsbeskæftiget  

 lønmodtager, der er fuldtidsforsikret medlem af en anerkendt  

 arbejdsløshedskasse, og som vil være berettiget til dagpenge ved ledighed,  

 jf. lov om arbejdsformidling og arbejdsløshedsforsikring m.v.
Stk. 2.  Er det barn, der giver orlovsmulighed, i  

 alderen 0-2 år, kan der i orlovsperioden for dette barn ikke benyttes  

 offentligt dagtilbud.
Er det barn, der giver orlovsmulighed, i alderen 3-8  

 år, kan der i orlovsperioden for dette barn højst benyttes halvdagsplads i  

 offentligt dagtilbud.
§ 3.  En beskæftiget lønmodtager, der ønsker  

 forældreorlov, skal aftale denne med arbejdsgiveren.
Aftalen skal indeholde  

 nærmere vilkår for tilbagevenden til arbejdspladsen efter orloven.
 Stk. 2.  Orlov kan aftales for en sammenhængende periode  

 på mindst 13 uger og højst 36 uger.
§ 4.  Der ydes af arbejdsløshedskassen en  

 forældreorlovsydelse på 80 pct. af arbejdsløshedsdagpengenes højeste beløb,  

 jf. lov om arbejdsformidling og arbejdsløshedsforsikring m.v.
Modtages løn i  

 orlovsperioden, udbetales orlovsydelsen til arbejdsgiveren.
 Stk. 2.  Modtages der forældreorlovsydelse, kan der ikke  

 samtidig modtages løn under barsel, ydelse efter lov om dagpenge ved sygdom  

 eller fødsel, orlovsydelse til uddannelse, uddannelsesydelse, statens  

 uddannelsesstøtte, godtgørelse på arbejdsmarkedsuddannelserne eller anden  

 lignende offentlig ydelse til uddannelse.
 § 5.  Det er en forudsætning for, at der kan udbetales  

 forældreorlovsydelse, at arbejdsgiveren forpligter sig til at ansætte en  

 fuldtidsforsikret dagpengeberettiget ledig på fuld tid i orlovsperioden enten  

 ved forældreorlovens eller barselorlovens start.
 Stk. 2.  Løn- og arbejdsvilkår for arbejdet skal svare  

 til, hvad der efter overenskomst mellem arbejdsgivere og lønmodtagere gælder  

 for dette eller tilsvarende arbejde.
 Stk. 3.  Den ledige, der ansættes i en orlovsstilling,  

 må ikke ansættes med genoptræningsydelse efter lov om arbejdstilbud til  

 ledige, med løntilskud efter lov om kommunal beskæftigelsesindsats eller med  

 tilskud efter lov om social bistand § 43, stk. 8.
§ 6.  I hele orlovsperioden skal stillingen i tilfælde  

 af ledighed straks genbesættes med en fuldtidsforsikret dagpengeberettiget  

 ledig.
Sker dette ikke, skal arbejdsgiveren betale orlovsydelsen for den del  

 af orlovsperioden, hvor der ikke er sikret genbesættelse, jf. § 3, stk. 2.
 § 7.  Orlov kan også aftales for deltidsbeskæftigede  

 lønmodtagere, der er medlemmer af en anerkendt arbejdsløshedskasse, og som  

 vil være berettiget til dagpenge ved ledighed, jf. lov om arbejdsformidling  

 og arbejdsløshedsforsikring m.v.
 Stk 2.  For deltidsbeskæftigede gælder yderligere  

 følgende betingelser:
 Stk. 3.  Forældreorlovsydelsen til deltidsbeskæftigede  

 udgør 1/37 af ydelsen i medfør af § 4 for hver time, lønmodtageren i de  

 sidste 10 uger før orloven gennemsnitlig ugentlig har arbejdet for  

 arbejdsgiveren.
 § 8.  Arbejdsformidlingen administrerer ordningen og  

 har pligt til at underrette arbejdsløshedskasserne om forhold af betydning  

 for udbetaling af forældreorlovsydelsen.
 Stk. 2.  Arbejdsministeren fastsætter nærmere regler om  

 anvendelse af bestemmelserne i §§ 1-7, herunder om dokumentation for  

 orlovsaftalen, om orlovsydelsen, om ansættelse af en ledig i orlovsperioden  

 og om arbejdsløshedskassernes medvirken m.v.
 § 9.  Arbejdsformidlingens afgørelser kan ikke  

 indbringes for anden administrativ myndighed.
 § 10.  Loven træder i kraft den 1. juli 1992 og har  

 virkning indtil den 1. juli 1994. Aftale om orlovsperiode i henhold til loven  

 kan ikke indgås efter den 30. september 1993.
 § 11.  Loven gælder ikke for Færøerne og Grønland.
Givet på Christiansborg Slot, den 24.  

 juni 1992 Under Vor Kongelige Hånd og Segl I Dronningens Navn:
