(Til alle kommunalbestyrelser) I medfør af § 90 i lov om boligbyggeri, jf. lovbekendtgørelse nr. 525 af  

 10. juli 1990 og § 33 i lov om boliger for ældre og personer med handicap,  

 jf. lovbekendtgørelse nr. 362 af 6. juni 1990, fastsættes følgende:
 § 1.  Cirkulæret gælder for følgende byggeri, hvortil  

 der søges om offentlig støtte:
 Stk. 2.  Privat andelsboligbyggeri, hvor bygherren  

 udfører samtlige byggearbejder i eget regi, er dog ikke omfattet af  

 bestemmelserne i cirkulæret.
§ 2.  Det er et vilkår for tilsagn (forhåndstilsagn)  

 om statsstøtte til de i § 1, stk. 1, nr. 1-3 nævnte byggerier, at bygherren  

 benytter et oplysningsskema (skema U) vedrørende udbud af byggearbejder, som  

 er udarbejdet af Bygge- og Boligstyrelsen.
Skemaet indsendes til den  

 tilsynsførende kommunalbestyrelse sammen med bygherrens ansøgning om  

 godkendelse af de indhentede endelige priser ved byggeriets påbegyndelse.
 Stk. 2.  Kommunalbestyrelsen skal stille samme vilkår i  

 forbindelse med tilsagn om støtte til de i § 1, stk. 1, nr. 4 nævnte  

 byggerier.Kommunalbestyrelsen afgør selv, hvorvidt skemaet skal anvendes ved  

 byggerier, hvor kommunalbestyrelsen selv er bygherre.
 § 3.  Kommunalbestyrelsen påser, at skema U, bilagt de  

 nødvendige redegørelser m.v., foreligger, inden den godkender  

 anskaffelsessummen ved byggeriets påbegyndelse.
 Stk. 2.  Kommunalbestyrelsen skal ikke indsende skemaet  

 til Bygge og Boligstyrelsen, jf. dog § 5, stk. 3 og 4.
 § 4.  Er der uoverensstemmelse mellem afgivne tilbud,  

 som oplyst på skema U, og bygherrens oplysninger om senere indgåede  

 kontrakter, skal kommunalbestyrelsen påse, at der foreligger en redegørelse  

 herfor, forinden den godkender den endelige anskaffelsessum efter byggeriets  

 afslutning.
 § 5.  På baggrund af det indsendte materiale  

 kontrollerer kommunalbestyrelsen, om gældende udbudsregler er overholdt.
 Stk. 2.  Kommunalbestyrelsen kan indhente yderligere  

 oplysninger fra bygherren.
 Stk. 3.  Konstaterer kommunalbestyrelsen væsentlige  

 overtrædelser af udbudsreglerne, skal indberetning herom sendes til Bygge- og  

 Boligstyrelsen.
 Stk. 4.  Indberetningen efter stk. 3 skal indeholde en  

 udførlig redegørelse for overtrædelserne samt for kommunalbestyrelsens  

 reaktion over for bygherren i denne anledning.
 § 6.  Cirkulæret er ikke til hinder for, at  

 kommunalbestyrelsen som hidtil kan stille videregående krav, der tilsigter at  

 fremme konkurrencen mellem leverandører og entreprenører.
 § 7.  Cirkulæret træder i kraft den 1. oktober 1990 og  

 har virkning for byggeri, hvortil der gives tilsagn om offentlig støtte efter  

 denne dato.
