Selvstændigt erhvervsdrivendes fradrag  

 for indskud på pensionsordning- pensionsbeskatningslovens § 15 A -  

 virksomhedsskatteordning - landbrugsejendom - to delsalg Spørgsmål 1.Opfylder de to delsalg jf. nedenfor under "Sagens faktiske  

 omstændigheder" betingelserne i pensionsbeskatningslovens § 15A, stk. 3  

 og 4, for indskud på ophørspension? 2.Skal der ved opgørelsen af, om væsentlighedskriteriet i  

 pensionsbeskatningslovens § 15A er opfyldt, ses på de to delsalg af  

 ejendommen enkeltvis eller vil der kunne foretages en samlet opgørelse  

 for begge salg? 3.Hvis de to salg ikke kan anses for ét samlet salg, vil de to salg  

 i stedet alligevel kunne danne grundlag for indskud på  

 ophørspension? 4. Såfremt spørgsmål 1 besvares benægtende,  

 opfylder delsalg 1, jf. nedenfor under "Sagens faktiske omstændigheder"  

 betingelserne i pensionsbeskatningslovens § 15A, stk. 3 og 4 for indskud  

 på ophørspension? Svar Ad 1: Ja Ad 2.:Der kan foretages en samlet opgørelse for begge delsalg.
 Ad 3: Bortfalder.
 Ad 4: Bortfalder.
Beskrivelse af de faktiske forhold Pensionsbeskatningslovens § 15A er en ny regel, som første gang  

 får virkning for indkomståret 2001. Reglen bestemmer, at  

 personer, der i forbindelse med afståelse af deres  

 erhvervsmæssige virksomhed eller en andel af denne opnår en  

 skattepligtig fortjeneste, kan indskyde fortjenesten på en  

 pensionsordning og derved få fradragsret for det indskudte  

 beløb.
Bestemmelsen har til formål at indføre en særlig adgang  

 for personer over 55 år, der har drevet selvstændig virksomhed i  

 mindst 10 år, til at oprette pensionsordninger i forbindelse med  

 virksomhedsophør.
Disse personer står ved erhvervsvirksomhedens  

 ophør typisk dels med en skattepligtig fortjeneste hidrørende  

 fra virksomheden, dels med en meget begrænset eller helt manglende  

 pensionsopsparing.
 Bestemmelsen går ud på at tillade en nærmere  

 afgrænset persongruppe at anvende et beløb svarende til den  

 skattepligtige fortjeneste ved afståelse af virksomhed, dog maks. 2  

 mio.  kr. (2001-niveau) til at oprette pensionsordninger med løbende  

 udbetalinger og ratepensionsordninger efter særlige beskatningsregler,  

 der tilgodeser de pågældendes særlige situation.
 Ved salg af en virksomhed, der har været drevet i personligt regi,  

 opgøres beløbet på grundlag af de skattepligtige  

 gevinster, der opnås ved salg af virksomhedens aktiver, såsom  

 driftsmidler, goodwill og andre immaterielle aktiver, fast ejendom og  

 værdipapirer, med fradrag af tab.
Ægteparret gårdejerne A og B ejede landbrugsejendommen X.
A  

 har drevet ejendommen frem til afhændelsen og er dermed den af  

 ægtefællerne, som beskattes af overskuddet fra virksomheden.
B  

 har deltaget i virksomheden som medarbejdende ægtefælle.
Ejendommen har et vurderet areal på ca. 60 ha.
Der var ikke animalsk  

 produktion på ejendommen.
Jorden har indtil salget været anvendt  

 til landbrugsproduktion.
Ejendommen blev afhændet ved to delsalg den 30. august 2001 til to  

 uafhængige parter.
Det ene salg omfattede et jordstykke på 30  

 ha., som blev solgt for 2.125.000 kr.
Det andet salg omfattede et jordstykke  

 på  30 ha. samt halmfyr, driftsbygning, 1 fritliggende bolig, 1 bolig  

 vurderet sammen med stuehus samt stuehuset.
Dette salg indbragte en salgssum  

 på  6.675.000 kr.
Stuehuset, som indbragte 2.675.000 kr, indgår  

 ikke som en del af landbrugsvirksomheden.
A mener, at han opfylder betingelserne for at anvende reglerne om  

 ophørspension.
Det er hans opfattelse, at salget bør ses som et  

 samlet salg.
A har i den omhandlede periode udlejet 3 boliger, som alle lå  

 på ejendommen X.
Stuehuset på 419 m2 boede A selv i, men der var  

 et lejemål i huset udover A´s bolig.
Desuden var der en tredje bolig,  

 som blev vurderet sammen med stuehuset.
Herudover var der en fjerde bolig, et  

 fritliggende hus på 71 m2, som også blev udlejet.
Udlejningen har  

 indbragt en gennemsnitlig indtægt på 128.812 kr. i årene  

 1998, 1999 og 2000.
 A er fyldt 55 år og har drevet selvstændig virksomhed i mindst  

 10 år forud for afståelsen, jf. pensionsbeskatningslovens § 15 A,  

 stk. 2.
Den skatteansættende myndigheds udtalelse Skatteafdelingen i kommunen  har ikke haft bemærkninger til sagen.
Styrelsens indstilling og begrundelse Efter det oplyste blev den ejendom, A  ejede en andel af, drevet som  

 selvstændig erhvervsvirksomhed ved salgene den 30. august 2001 (bortset  

 fra stuehuset). Ejendommen blev solgt i to dele til to forskellige  

 købere.
Da de to delsalg fandt sted samme dato, finder styrelsen, at  

 der den 30. august 2001 skete en samlet afståelse af hele ejendommen.  

 Salget af ejendommen til de to købere må betegnes som en  

 afståelse af en erhvervsmæssig virksomhed.
Den person, som vil anvende ophørspension, jf. § 15 A, stk. 1,  

 sidste pkt., skal være fyldt 55 år.
Da A var 62 år på  

 tidspunktet for salget af landbrugsejendommen den 30. august 2001, opfylder  

 han denne betingelse.
Den, der foretager indskuddet, skal have drevet virksomhed i de seneste 10  

 år forud for salget af virksomheden, jf. § 15 A, stk. 2, 1. pkt.
A  har  

 drevet selvstændig erhvervsvirksomhed i mindst 10 år forud for  

 afståelsen.
Ifølge pensionsbeskatningslovens §15 A, stk. 3, 1. pkt., må  

 den erhvervsmæssige virksomhed som nævnt i stk. 1 og 2 ikke i  

 væsentligt omfang have bestået i udlejning af fast ejendom,  

 besiddelse af kontanter, værdipapirer eller lignende.
Ifølge  

 pensionsbeskatningslovens §15 A, stk. 3, 2. pkt., anses bortforpagtning af  

 fast ejendom som nævnt i vurderingslovens § 33, stk. 1 og 7, ikke som  

 udlejning af fast ejendom  ved anvendelsen af 1. pkt.
Bortforpagtning af en landbrugsejendom er udtrykkeligt undtaget fra  

"udlejning af fast ejendom" i pensionsbeskatningslovens § 15A, stk. 3,  

 jf. vurderingslovens § 33, stk. 1. De boliger på ejendommen X, som  

 virksomheden udlejede, udgjorde en del af en landbrugsejendom.
Udlejningen af  

 boligerne  var derfor ikke "udlejning af fast ejendom" i  

 pensionsbeskatningslovens § 15 A´s forstand.
Det udlejede stuehus indgik ikke i virksomhedsordningen, men  

 tilhørte A privat.
Udlejningen af stuehuset var derfor ikke en  

 virksomhedsaktivitet.
Indtægterne fra udlejning af stuehuset skal  

 således ikke tages i betragtning i henhold til  

 pensionsbeskatningslovens § 15A, stk. 3, idet udlejningen ikke er en del af  

 den erhvervsmæssige virksomhed.
Da de to delsalg fandt sted samme dato, finder styrelsen, at der den 30.  

 august 2001 skete en samlet afståelse af hele ejendommen, således  

 at der kan foretages en samlet opgørelse for begge salg.
Der er derfor  

 ikke anledning til at overveje, om avancen fra det ene delsalg  

 medfører, at reglen i pensionsbeskatningslovens §15 A, stk. 3, 1.  

 pkt., om, at den erhvervsmæssige virksomhed som nævnt i stk. 1 og  

 2 ikke i væsentligt omfang må have bestået i bl.a.  

 besiddelse af kontanter, ikke er overholdt i forbindelse med det andet  

 delsalg.
Reglen indebærer, at væsentlighedskravet vil være  

 opfyldt, hvis mindst 25 pct. af de samlede aktiver enten opgjort på  

 overdragelsestidspunktet eller opgjort som gennemsnit af de seneste 3  

 regnskabsår vedrører passiv pengeanbringelse.
Dette skal kun  

 overvejes, hvis er en tidsmæssig forskydning mellem de to delsalg.
I  

 så fald kan avancen fra det første delsalg efter  

 omstændighederne medføre en øget besiddelse af kontanter,  

 som kan indebære, at den ovennævnte betingelse i  

 pensionsbeskatningslovens §15 A, stk. 3, ikke er opfyldt.
Det indstilles derfor, at der svares, at A´s andel af avancen fra salget  

 af landbrugsejendommen opfylder betingelserne for at kunne  anvendes som  

 fradragsberettiget indskud på en pensionsordning i medfør af  

 pensionsbeskatningslovens § 15A.
Da stuehuset, som indbragte 2.675.000 kr,  

 ikke indgik i virksomhedsordningen, men ejedes af A privat, kan den de1 af  

 avancen, der hidrører fra salget af stuehuset, ikke anvendes som  

 indskud på ophørspensionen, idet afståelsen af stuehuset  

 ikke var "afståelse af erhvervsmæssig virksomhed eller en andel  

 af denne", jf. pensionsbeskatningslovens § 15A, stk. 1, 1. pkt.   Det  

 følger af pensionsbeskatningslovens § 15 A, stk. 6,  at den  

 selvstændigt erhvervsdrivende højst kan indbetale 2 mio. kr i  

 2001-niveau.
Det forudsættes, at der udfyldes en erklæring i medfør  

 af pensionsbeskatningslovens § 15 A, stk. 8, jf. § 14 i bekendtgørelse  

 om beskatningen af pensionsordninger (blanket nr. 02.032 eller 02.033). Det  

 forudsættes endvidere, at de øvrige betingelser for at kunne  

 få fradrag efter pensionsbeskatningslovens § 15A er opfyldt.
Disse  

 øvrige betingelser fremgår af blanketten.
 Ligningsrådet tiltrådte  indstillingen.
