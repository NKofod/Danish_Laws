 Der søges om benådning under henvisning til, at den i Norge idømte  

 straf er højere end en straf idømt ved en dansk ret for samme forseelse.
 Justitsministeriet meddelte afslag.
 En dansk statsborger idømtes den 25/01/1974 ved Norges Højesterett en  

 straf af fængsel i 8 år.
 Efter at den domfældte var overført til Danmark til strafudståelse  

 ansøgtes om benådning under henvisning til, at den domfældte ville have fået  

 en mindre straf, hvis sagen var blevet pådømt ved en dansk domstol.  

 Justitsministeriet fandt ikke grundlag for at søge udvirket benådning, idet  

 det ville stride imod aftalerne mellem de nordiske lande, hvis straffe  

 eftergives eller nedsættes under henvisning til, at fuldbyrdelseslandets  

 straffe på de pågældende områder er mindre end domslandets.
