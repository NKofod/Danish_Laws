Modregning, afgift, efter PBL - Modregning af uudnyttet afgift efter PBL i positiv  

 særlig indkomstskat.
Reference: PBL § 48, stk. 3, KSL § 60, stk. 1, LV 1994,  

 A.A.2.3, A.C.1.9 Et revisionsfirma klagede over, at en skatteyder i  

 forbindelse med årsopgørelsen for indkomståret 1993 havde  

 modtaget en opkrævning af særlig indkomstskat, uanset at han  

 havde en uudnyttet afgift af ophævede pensionsordninger til  

 fremførsel - jf.
PBL § 48, stk. 3, sidste pkt., hvorefter  

 afgiftsbeløb, der ikke kan rummes i årets slutskat m.v.,  

 fremføres til fradrag i den beregnede slutskat m.v. i de nærmest  

 efterfølgende 5 indkomstår.
 Told- og Skattestyrelsen fandt, at der ikke er hjemmel til  

 at foretage modregning af uudnyttet afgift efter PBL § 48, stk. 3, i positiv  

 særlig indkomstskat.
Efter KSL § 60, stk. 1 g), kan beløb som  

 nævnt i PBL § 48, stk. 3, modregnes i den for et år udskrevne  

 slutskat.
Beregningen af særlig indkomstskat indgår imidlertid  

 ikke i slutskatten, hvorfor bestemmelsen i KSL § 60, stk. 1 g), ikke kunne  

 finde anvendelse i det foreliggende tilfælde.
 Opmærksomheden henledes på, at PBL § 48 er  

 ophævet med virkning for hel eller delvis ophævelse, hvorom der  

 er indgået aftale den 9. maj 1995 eller senere, jf. § 3, stk. 6, i lov  

 nr. 431 af 14. juni 1995.
