(tinglysningsbekendtgørelsen) Denne datasammenskrivning omfatter bekendtgørelse om  

 tinglysning, jf. bekendtgørelse nr. 885 af 19.12.1990 med de ændringer, der  

 følger af bekendtgørelse nr. 785 af 21.09.1992.
 I medfør af § 8, stk 3, § 9, stk. 5, § 16, stk. 5, § 23, stk. 3, § 50,  

 stk. 1-2, og § 50f, stk. 1-2, i lov om tinglysning, jf. lovbekendtgørelse nr.  

 622 af 15. september 1986, som ændret ved lov nr. 138 af 7. marts 1990, lov  

 nr. 398 af 13. juni 1990, lov nr. 322 af 31. maj 1991 og lov nr. 281 af 29.  

 april 1992, § 5, stk. 1, i lov nr. 271 af 22. maj 1986 om høstpant, § 4, stk.  

 2, i lov om ejerlejligheder, jf. lovbekendtgørelse nr. 601 af 21. august  

 1990, § 17, stk. 2, i lov om andelsboligforeninger og andre  

 boligfællesskaber, jf. lovbekendtgørelse nr. 361 af 25. juli 1985, og § 104 i  

 lov om leje, jf. lovbekendtgørelse nr. 250 af 9. april 1992, fastsættes:
Adgang til tinglysningens bøger og akter § 1.  Tinglysningens bøger og akter er offentligt  

 tilgængelige.
Eftersyn finder sted på hverdage, hvor kontoret er åbent, i  

 mindst 3 timer efter dommerens bestemmelse, for afdelingskontorer dog kun på  

 de dage og i de timer, kontoret i øvrigt er åbent.
Stk. 2.  Bøger og akter må ikke udlånes til brug uden  

 for dommerkontoret.
Det kan dog tillades, at en landinspektør med beskikkelse  

 låner et kort i akten for at fremstille genparter heraf.
Landinspektørens  

 kvittering skal indsættes i akten.
 § 2.  Enhver er mod betaling af de fastsatte  

 retsafgifter berettiget til at få udskrifter (fotokopier) af bøger og akter  

 samt af servitutattester, meddelelser fra matrikelmyndigheden om matrikulære  

 forandringer m.v., der opbevares i tinglysningskontorets arkiv.
Indlevering og udlevering af dokumenter Dagbog, tingbog og personbog § 3.  Ved alle tinglysningskontorer føres en  

 tinglysningsdagbog, som skal indeholde en fortegnelse over de dokumenter, der  

 anmeldes til tinglysning.
 Stk. 2.  Dagbogen føres hver dag, kontoret er åbent.  

 Dokumenter modtages til tinglysning i tiden kl. 9-12. Dokumenter, der  

 anmeldes senere, indføres i dagbogen for den følgende dag, kontoret er åbent.
 § 4.  Ørebeløb angives ikke i dagbogen, tingbogen og  

 personbogen.
§ 5.  Afhentes et tinglysningsdokument ikke, skal  

 tinglysningskontoret tilbagesende dokumentet til anmelderen.
Dokumenter, der  

 er afvist fra dagbogen, tingbogen eller personbogen, og negotiable pantebreve  

 skal afsendes anbefalet eller på anden måde, hvorved bevis for afsendelse  

 sikres.
 Stk. 2.  Datoen for udlevering eller afsendelse af et  

 tinglysningsdokument skal anføres enten i tinglysningsdagbogens  

 kvitteringsrubrik eller i en særlig journal for udlevering af  

 tinglysningsdokumenter.
Tingbladet § 6.  I tingbladet, som udkommer som en afdeling af  

 Statstidende, bekendtgøres følgende dokumenter:
 Pantebreve m.v.
 § 7.  Pantebreve, der anmeldes til tinglysning, skal  

 være oprettet på Justitsministeriets pantebrevsformularer og udformet i  

 overensstemmelse med reglerne i §§ 8-13, jf. dog stk.2.
 Stk. 2.  Private indekspantebreve i fast ejendom skal  

 være oprettet på den af Justitsministeriet godkendte indekspantebrevsblanket,  

 jf. § 14.
 Pantebrevsformularer m.v.
 § 8.  Pantebreve i fast ejendom skal være oprettet på  

 Justitsministeriets pantebrevsformular A, jf. bilag 1. Pantebreve til  

 realkreditinstitutter og Dansk Landbrugs Realkreditfond kan dog oprettes på  

 Justitsministeriets pantebrevsformular B, jf. bilag 2.
 Stk. 2.  Pantebreve i løsøre, jf. dog stk. 3, skal være  

 oprettet på Justitsministeriets pantebrevsformular C, jf. bilag 3.
 Stk. 3.  Høstpantebreve skal være oprettet på  

 Justitsministeriets pantebrevsformular D, jf. bilag 4.
 § 9.  Pantebreve kan oprettes på fortrykte blanketter.
Stk. 2.  Fortrykte pantebrevsblanketter skal på side 1  

 og 2 indeholde pantebrevets individuelle bestemmelser og på side 3 den  

 pantebrevsformular, der gælder for det pågældende pantebrev.
Den individuelle  

 tekst kan om nødvendigt fortsættes på side 4 eller på et særligt vedhæftet  

 ark.
Fortrykte pantebrevsblanketter skal udfyldes på maskine.
Stk. 3.  Til pantebreve, der ikke er oprettet på  

 fortrykte blanketter, skal anvendes enkeltark med ubeskrevne bagsider.
De  

 første sider skal indeholde pantebrevets individuelle bestemmelser.
Sidste  

 side skal indeholde den pantebrevsformular, der er gældende for det  

 pågældende pantebrev.
Pantebrevets sider skal være fortløbende nummereret.
De  

 ubeskrevne bagsider er forbeholdt tinglysningspåtegninger og nummereres ikke.  

 Pantebrevet skal være udskrevet maskinelt og med samme skrifttype og  

 -størrelse i hele pantebrevets tekst.
Overskriften, rubrikkerne til de  

 enkelte tekstafsnit i den individuelle tekst, pantebrevsformularen,  

 oplysninger om stempelafgift, om anmelder og om kreditors navn og bopæl kan  

 dog angives med andre skrifttyper og -størrelser.
 Stk.4.  Pantebreve skal være format A4.
§ 10.  For pantebreve i fast ejendom skal den  

 individuelle tekst være udformet i overensstemmelse med principperne og  

 systematikken i henholdsvis bilag 1 og 2. Der kan dog foretages mindre  

 rettelser og tilføjelser i teksten, når de enkelte tekstafsnit fremtræder  

 mindst lige så tydeligt som i bilaget.
Endvidere kan afstanden mellem de  

 enkelte tekstafsnit forøges eller formindskes.
Såfremt der med hensyn til  

 respekt af servitutter m.v. henvises til ejendommens blad i tingbogen, kan  

 dette tekstafsnit angives umiddelbart foran angivelsen af den for det  

 pågældende pantebrev gældende pantebrevsformular.
 Stk.2.  Følgende punkter må ikke fraviges:
§ 11.  For pantebreve i løsøre skal den individuelle  

 tekst være udformet i overensstemmelse med principperne og systematikken i  

 bilag 3. I øvrigt finder § 10, stk. 1, 2. og 3. punktum, samt stk. 2, nr. 1  

 og nr. 6-9, tilsvarende anvendelse.
I rubrikken »Øvrige  

 kreditoplysninger« skal angives, om pantebrevet er omfattet af lov om  

 kreditaftaler. såfremt dette er tilfældet, skal rubrikkens øvrige felter være  

 udfyldt.
For så vidt angår feltet »De øvrige omkostninger i  

 procent« gælder reglern i 4. punktum ikke for tiden indtil den 1. januar  

 1993. I fortrykte pantebrevsblanketter kan rubrikkens tekst om nødvendigt  

 fortsættes på side 4 eller på et særligt vedhæftet ark.
§ 12.  For høstpantebreve skal den individuelle tekst  

 være udformet i overensstemmelse med principperne og systematikken i bilag 4.  

 I øvrigt finder § 10, stk. 1, 2. og 3. punktum, samt stk. 2, nr. 1-2 og 6-9,  

 tilsvarende anvendelse.
Umiddelbart under rubrikken »Akt: skab nr.«  

 skal angives, om debitor helt eller delvis ejer ejendommen.
§ 13.  Der må ikke foretages ændringer i den  

 pantebrevsformular, der gælder for det pågældende pantebrev.
Fravigelse af  

 formularen kan kun ske, når ændringerne gengives i tekstafsnittet  

 »Særlige bestemmelser« i pantebrevets individuelle tekst.
 Stk. 2.  Følgende bestemmelser i pantebrevsformularerne  

 kan ikke fraviges til ugunst for debitor, jf. tinglysningslovens § 42 a, stk.  

 3, og § 47, stk. 3:
Indekspantebrevsblanket § 14.  Private indekspantebreve i fast ejendom skal  

 være oprettet på Justitsministeriets indekspantebrevsblanket, jf. bilag 5.
 Stk. 2.  Ændringer i indekspantebrevsblanketten kan kun  

 ske for så vidt angår panteretsvilkårene, og i så fald på følgende måde:
 § 15.  Bestemmelserne i § 10, stk. 2, nr. 5, finder  

 tilsvarende anvendelse på private indekspantebreve i fast ejendom.
Stk. 2.  Bestemmmelsen i § 22, stk. 1, 1. pkt., finder  

 ikke anvendelse på private indekspantebreve i fast ejendom.
Andre bestemmelser § 16.  Pantebreve, der er oprettet på enkeltark,  

 herunder ved fotokopiering af fortrykte pantebrevsblanketter, skal være  

 sammenhæftet ved indlevering til tinglysning.
§ 17.  Ved senere påtegning på et pantebrev skal  

 sidenummeringen fortsættes, og antallet af sider skal anføres før hver  

 underskrift.
For pantebreve, der er oprettet på fortrykte  

 pantebrevsblanketter, gælder bestemmelsen i 1. punktum tilsvarende, således  

 at første vedhæftede ark skal nummereres med sidetallet 5.
 § 18.  Erklæringer fra fogden om udlæg m.v., jf.  

 tinglysningslovens § 12, stk. 1, og de meddelelser, der er nævnt i  

 tinglysningslovens § 13, stk. 1, skal være udformet i overensstemmelse med  

 principperne og systematikken i henholdsvis bilag 6, 7 og 8.
 § 19.  Begæring om notering af ejerpant i medfør af  

 tinglysningslovens § 40, stk. 1, skal fremsættes skriftligt på det af  

 Justitsministeriet godkendte genpartpapir.
Genparter § 20.  Genparter skal være affattet på det af  

 Justitsministeriet godkendte genpartpapir, jf. stk. 2 og 3.
Stk. 2.  Genparter fremstilles af papir fabrikeret af  

 Stora Papyrus Danmark A/S forsynet med vandmærket AUTORISERET GENPARTPAPIR.
Stk. 3.  Genpartpapiret skal være format A4.  

 Genpartpapiret skal være forsynet med en påtrykt lodret streg 20 mm fra  

 venstre kant.
Genpartpapiret skal i denne margen være forsynet med to 6 mm  

 huller med 80 mm afstand fra hulmidte til hulmidte og 11 mm afstand fra  

 hulmidte til papirets venstre kant samt være påtrykt ordene  

 »Justitsministeriets genpartpapir«.
I genpartpapirets nederste  

 venstre hjørne skal være påtrykt navnet på den, der har fremstillet  

 genpartpapiret.
§ 21.  Genparten af det til tinglysning indleverede  

 dokument skal være tydelig og letlæselig.
En maskinskreven genpart skal være  

 det første eksemplar eller det første gennemslag.
Genparten skal gengive  

 teksten uden overflødige mellemrum, og teksten må ikke afbrydes af blanke  

 sider, herunder ubeskrevne bagsider.
Genpart i form af fotokopi kan anvendes,  

 såfremt genparten er fremstillet på det af Justitsministeriet godkendte  

 genpartpapir, og dokumentet er skrevet på maskine, ved anvendelse af stempel  

 el. lign.
Stk. 2.  Til genparter af kort kan anvendes  

 Justitsministeriets genpartpapir, det af Justitsministeriet godkendte  

 kalkerlærred eller andet af Justitsministeriet godkendt materiale i samme  

 format som genpartpapiret.
Genpart af kort i form af fotokopi kan anvendes  

 under de i stk. 1 angivne betingelser.
 § 22.  Genparter af pantebreve skal kun gengive  

 pantebrevets individuelle tekst, jf. dog § 15, stk. 2. Genpart af  

 ændringspåtegninger på et tidligere tinglyst pantebrev skal ved påtegningens  

 begyndelse angive de i tingglysningslovens § 9, stk. 0000003, nævnte  

 oplysninger samt oplysning om lånets opringelige hovedstol og datoen for  

 første tinglysning af pantebrevet.
 Stk. 2.  Ved leje-, brugs- og forpagtningskontrakter  

 leveres kun genpart af kontraktens bestemmelser om parterne, det udlejede,  

 prioritetsstillingen, tids- og opsigelsesvilkår, leje- eller  

 forpagtningsafgift samt af kontraktens dato og parternes underskrift.
 Stk. 3.  Ved auktionsskøder leveres kun genpart af selve  

 skødet og eventuelle transporter.
Stk. 4.  Ved aflysning skal der leveres genpart af  

 kvitteringen.
Ved aflysning af pantebreve skal der tillige leveres genpart af  

 mellemliggende utinglyste transporter og udlægspåtegninger.
Stk. 5.  Af de i tinglysningslovens § 13 nævnte  

 meddelelser leveres kun genpart, hvis anmelderen ønsker meddelelsen tilbage  

 efter tinglysning.
Det samme gælder begæring om notering af ejerpant.
§ 23.  Såfremt et dokument inden for samme retskreds  

 begæres tinglyst på flere ejendomme, eller hvis det stifter rettigheder både  

 i fast ejendom og i løsøre, skal der kun leveres en genpart.
Det samme gælder  

 ved ægtepagter, umyndiggørelser og lavværgemål, der omfatter både fast  

 ejendom og løsøre.
Stk. 2.  Hvis et adkomstdokument tillige begæres  

 tinglyst som servitutstiftende, skal der foruden genpart af adkomstdokumentet  

 leveres ekstraktgenpart, kun indeholdende de i dokumentet anførte  

 servitutbestemmelser.
Tilsvarende gælder, hvis et dokument i øvrigt begæres  

 tinglyst i flere egenskaber.
Legitimationspapirer § 24.  Dokumenter, der anmeldes til tinglysning, skal  

 være vedlagt fornødne legitimationspapirer enten i original eller i kopi med  

 sådan bekræftelse, som tinglysningsdommeren finder tilstrækkelig.
Fuldmagt og  

 eksekutorbevilling skal dog altid forevises i original.
 Følgedokumenter og bevisligheder m.v.
§ 25.  Et dokument, der anmeldes til tinglysning, skal  

 øverst på dokumentets første side være forsynet med anmelderens navn, bopæl  

 og telefonnummer.
Ved anmeldelse til tinglysning af påtegning på et tidligere  

 tinglyst dokument skal anmelderens navn, bopæl og telefonnummer være angivet  

 ved påtegningens begyndelse.
 § 26.  Et adkomstdokument, som anmeldes til  

 tinglysning, skal være forsynet med erhververens navn og bopæl, med mindre  

 denne er almindelig bekendt.
§ 27.  Ved pantebreve skal det sidst tinglyste skøde  

 (adkomstdokument), hvormed ligestilles et samtidig med pantebrevet til  

 tinglysning anmeldt skøde, være vedlagt, medmindre der foreligger skriftlig  

 erklæring fra anmelderen om, at det er bortkommet eller af anden gyldig grund  

 ikke kan skaffes til veje.
I de nævnte tilfælde skal der vedlægges  

 udstederens ansættelsesbrev, beskikkelse, svendebrev, fagforeningsbog,  

 sygesikringsbevis, pas, kørekort eller lignende, eller flere dokumenter af  

 anden art, f. eks. vielsesattest, dåbsattest, breve, kvitteringer,  

 medlemskort eller ID-kort.
§ 28.  Pantebreve, herunder skadesløsbreve, i løsøre  

 samt ægtepagter skal indeholde angivelse af udstederens - ved ægtepagter  

 parternes - fulde navn og fødselsdato.
Fødsels- eller dåbsattest og bevis for  

 eventuel navneforandring eller anden bevislighed for de nævnte angivelser  

 skal være vedlagt.
 Stk. 2.  Er der til et dokument, f. eks. en ægtepagt,  

 knyttet en fortegnelse over genstande, der er omfattet af dokumentet, skal  

 også fortegnelsen være underskrevet af parterne.
§ 29.  Hvis en transport af et omsætningsdokument ikke  

 er påtegnet dokumentet, skal dette medfølge ved anmeldelsen til påtegning om  

 den skete lysning.
Samme regel gælder andre ændringspåtegninger.
Fast ejendoms betegnelse § 30.  Dokumenter vedrørende en matrikuleret fast  

 ejendom skal angive dennes nøjagtige matrikelbetegnelse, ved ejerlejligheder  

 tillige ejerlejlighedsnr. og beliggenhed.
Ejerlejligheder og andre boligfællesskaber Tilbudspligt § 31.  Forinden eller samtidig med tinglysning af det  

 første skøde på en ejerlejlighed skal der indleveres en anmeldelse om  

 ejendommens opdeling i ejerlejligheder.
Stk. 2.  Med anmeldelsen skal følge en fortegnelse over  

 ejerlejlighederne og et kort over hver enkelt lejlighed, to genparter af  

 anmeldelsen og fortegnelsen og en genpart af kortene.
I fortegnelsen skal  

 angives:
Stk. 3.  Såvel kortene over de enkelte ejerlejligheder  

 som de oplysninger, der er nævnt i stk. 2, nr. 1-3, skal være attesterede af  

 en landinspektør med beskikkelse.
I København og Frederiksberg kommuner  

 meddeles attestation dog af henholdsvis stadskonduktøren og  

 stadslandinspektøren, i Sønderjylland af vedkommende statslandinspektør.
 § 32.  Anmeldelse om opdeling af en ejendom i  

 ejerlejligheder kan noteres i tingbogen i følgende tilfælde:
 Stk. 2.  Opdeling af en ejendom i ejerlejligheder kan  

 dog ikke ske af:
§ 33.  Ved tinglysning af ændringer, der vedrører de  

 angivelser, der er nævnt i § 31, stk. 2, finder bestemmelserne i § 31, stk. 2  

 og 3, tilsvarende anvendelse.
Ved ændring af ejerlejlighedernes størrelse  

 gælder reglerne i tinglysningslovens §§ 21-24.
 Stk. 2.  Anmeldelse om videreopdeling i ejerlejligheder  

 i bygninger som nævnt i § 32, stk. 1, nr. 2, skal endvidere indeholde en  

 attestation af, at hver enkelt lejlighed til beboelse opfylder kravene i §  

 10, stk. 1, nr. 2, litra a-f, i lov om ejerlejligheder.
 § 34.  Er en ejendom omfattet af § 13 i lov om  

 andelsboligforeninger og andre boligfællesskaber, og er en eller flere  

 anpartsoverdragelser anmeldt til tinglysning inden den 13. februar 1976, kan  

 dokumenter om overdragelse af en anpart i ejendommen tinglyses, hvis de  

 indeholder erklæring fra overdrageren om, at erhververen mindst 1 år forud  

 for aftalen har opnået et varigt lejemål om lejligheden, og at erhververen  

 siden har boet i ejendommen.
 § 35.  Dokumenter om overdragelse af en fast ejendom,  

 der er omfattet af reglerne om tilbudspligt i kapitel XVI i lov om leje, skal  

 for at kunne tinglyses for andre end de berettigede efter tilbudspligten  

 indeholde:.
 Stk. 2.  Hvis dokumentet indleveres til tinglysning  

 senere end 1 år efter, at tilbuddet til lejerne er fremsat, skal det afvises.
Statslige ekspropriationer § 36.  En fortegnelse over ekspropriation af fast  

 ejendom i henhold til lov om fremgangsmåden ved ekspropriation vedrørende  

 fast ejendom indføres i tingbogen under byrder uden fastsættelse af frist til  

 matrikulær berigtigelse.
§ 37.  En fortegnelse over et eksproprieret areal kan  

 efter anmodning fra kommissarius tinglyses som adkomst, uden at fortegnelsen  

 påføres påtegning fra skattemyndigheden om ejendomsværdi og om de i § 1 i  

 bekendtgørelse nr 107 af 25. februar 1991 nævnte forhold, og uden at  

 matrikelkort forevises.
Fortegnelsen skal enten være udfærdiget af Kort- og  

 Matrikelstyrelsen eller af den ledende landinspektør ved statens  

 ekspropriationer.
I sidstnævnte tilfælde skal fortegnelsen indeholde  

 erklæring fra kommissarius om, at det pågældende areal ikke udgør en del af  

 en samlet fast ejendom, jf. udstykningslovens § 1 og lov om  

 landbrugsejendomme § 2.
 § 38.  Servitutter, der efter bestemmelse af  

 ekspropriationskommissionen skal opretholdes uanset den skete ekspropriation,  

 skal opregnes i adkomstfortegnelsen eller, hvis en sådan ikke udfærdiges, i  

 et særligt dokument.
Afvisning og tinglysning med frist § 39.  Hvis et dokument, der anmeldes til tinglysning,  

 ikke opfylder betingelserne i denne bekendtgørelse eller andre  

 tinglysningsforskrifter, skal det afvises.
Er dokumentet behæftet med fejl  

 eller mangler, der kan afhjælpes, kan det dog indføres foreløbigt i  

 tingbogen, således at der fastsættes en frist til afhjælpning af fejlen eller  

 manglen.
Uskadelighedsattester, meddelelse om  

 ægtepagter m.v., meddelelse til ejeren og indberetning af visse tinglysningsafgørelser § 40.  Vurdering sammen med dommeren i henhold til  

 tinglysningslovens § 23, stk. 3, foretages af to i retskredsen boende  

 vurderingsmænd til ejendomsværdi og grundværdi eller af en vurderingsmand og  

 en landinspektør med beskikkelse.
I sidstnævnte tilfælde er det ikke  

 nødvendigt, at dommeren selv overværer åstedsundersøgelsen.
 Stk. 2.  Ved vurderingen skal ikke blot den senest  

 ansatte grundværdi, men også en senere foregået forskydning af priserne i  

 handel og vandel samt sidste købesum ved salget af den pågældende ejendom  

 tages i betragtning.
 § 41.  Hvis der i et af skifteretten eller eksekutor  

 behandlet dødsbo findes en ægtepagt mellem afdøde og dennes tidligere afdøde  

 ægtefælle, eller var afdøde umyndiggjort eller sat under lavværgemål eller  

 indskrænket i sin råden ifølge tinglyst skifteekstrakt, skal skifteretten  

 eller eksekutor sende tinglysningsdommeren meddelelse herom ved boets  

 slutning.
 § 42.  Opstår der mistanke om, at et dokument, som er  

 indleveret til tinglysning, er falsk eller forfalsket, skal der straks rettes  

 henvendelse herom til den i tingbogen anførte ejer af ejendommen.
 § 43.  Hvis et dokument i medfør af tinglysningslovens  

 § 8, stk. 2, afvises som helt eller delvis ugyldigt eller tinglyses med  

 frist, skal tinglysningsdommeren straks indsende kopi af dokumentet og af  

 afgørelsen til statsadvokaten for særlig økonomisk kriminalitet.
Særlige bestemmelser om tinglysning ved hjælp af edb § 44.  Bestemmelserne i dette kapitel gælder  

 Brøndbyernes retskreds.
 § 45.  Dagbogen og tingbogen føres på edb.
 § 46.  Ved aflysning og udslettelse af rettigheder  

 udgår oplysningerne herom af tingbogen og overføres til et særligt  

 edb-register (database).
 Stk. 2.  Oplysning om aflyste og udslettede  

 panterettigheder i det i stk. 1 nævnte register kan gives til den, der har  

 retlig interesse heri.
 § 47.  Med Justitsministeriets tilladelse kan der  

 etableres terminaladgang til dagbog og tingbog for offentlige myndigheder og  

 private virksomheder m. fl.
Ikrafttræden § 48.  Bekendtgørelsen træder i kraft den 1. januar  

 1991. Samtidig ophæves bekendtgørelse nr. 17 af 26. januar 1979, som ændret  

 senest ved bekendtgørelse nr. 99 af 14. februar 1989.
 Stk. 2.  Pantebreve, der er oprettet før den 1. januar  

 1991 på de hidtil gældende pantebrevsformularer, kan anmeldes til tinglysning  

 indtil den 1. juli 1991. Pantebreve, der er oprettet den 1. januar 1991 eller  

 senere på de hidtil gældende pantebrevsformularer, kan anmeldes til  

 tinglysning indtil den 1. juli 1991, såfremt de i § 10, stk. 2, nr. 8, nævnte  

 angivelser er anført i rubrikken »Særlige bestemmelser«, der  

 eventuelt kan fortsættes på side 4 eller på et særligt vedhæftet ark.  

 Pantebreve, der er oprettet på de hidtil gældende pantebrevsformularer og  

 tinglyst første gang før den 1. juli 1991, kan fortsat anmeldes til  

 tinglysning.
 Stk. 3.  Pantebreve, der er oprettet før den 1. april  

 1979 på de dagældende pantebrevsformularer og tinglyst første gang før den 1.  

 oktober 1979, kan fortsat anmeldes til tinglysning.
Stk. 5.  Private indekspantebreve, der er oprettet før  

 den 1. januar 1991 på den efter de hidtil gældende regler godkendte  

 indekspantebrevsblanket, kan anmeldes til tinglysning indtil den 1. juli  

 1991. Private indekspantebreve, der er oprettet den 1. januar 1991 eller  

 senere på den efter de hidtil gældende regler godkendte  

 indekspantebrevsblanket, kan anmeldes til tinglysning indtil den 1. juli  

 1991, såfremt de i § 10, stk. 2, nr. 8, nævnte angivelser er anført i  

 rubrikken »Særlige bestemmelser«, der eventuelt kan fortsættes på  

 side 4 eller på et særligt vedhæftet ark.
Private indekspantebreve, der er  

 oprettet på den efter de hidtil gældende regler godkendte  

 indekspantebrevsblanket og tinglyst første gang før den 1. juli 1991, kan  

 fortsat anmeldes til tinglysning.
Private indekspantebreve, der er tinglyst  

 første gang før den 1. marts 1983, kan fortsat anmeldes til tinglysning.
Justitsministeriet, den 19. december  

 1990 Hans Engell / Niels Pallesen Bilag 1  Stempel: kr.
Ejerlav: Akt: skab nr.
Udfyldes af tinglysningskontoret) Matr. nr.:
Gade og husnr.
Sælgerpantebrev (sæt kryds) Anmelder Navn: Adr.: Tlf.nr.:  

 PANTEBREV Debitors navn og bopæl: erkender herved at skylde Kreditors navn og bopæl:
Lånets størrelse Kr.
Rente- og betalingsvilkår:
 Opsigelse:
Den pantsatte ejendom: Matr. nr.
Oprykkende panteret efter:
Respekterede servitutter m.v.
(henvisning til ting- bogen tilstrækkelig) JUSTITSMINISTERIETS PANTEBREVSFORMULAR A 1. Betalinger efter dette pantebrev skal ske portofrit  

 på kreditors bopæl, som er anført på side 1, eller på et andet sted inden for  

 landets grænser, der opgives af kreditor.
2. Alle betalinger er rettidige, når de sker senest 7  

 dage efter forfaldsdagen, for terminsbetalinger senest 7 dage efter første  

 terminsdag.
Hvis forfaldsdagen eller sidste rettidige betalingsdag falder på  

 en helligdag, en lørdag eller grundlovsdagen den 5. juni, udskydes dagen til  

 den følgende hverdag.
På samme måde udskydes udløbsdagen for alle frister  

 efter nærværende pantebrev.
Indbetaling inden for ovennævnte frist til et  

 pengeinstitut her i landet, bortset fra Grønland, til befordring til  

 betalingsstedet er rettidig betaling.
 3. Betales renter eller afdrag ikke i rette tid, kan  

 kreditor, når påkrav er afgivet efter pkt. 9 a, forlange et gebyr på 2 pct.  

 af den forfaldne ydelse, dog mindst 100 kr.
4. Debitor har pligt til at underrette kreditor om  

 bopælsforandring.
Sådan underretning kan ikke ske på en betalingsblanket,  

 såfremt det af blankettens tekst fremgår, at meddelelser til  

 betalingsmodtageren ikke må gives på denne.
Påkrav fra kreditor, herunder  

 opsigelse, kan afsendes til eller fremsættes på den af debitor senest oplyste  

 bopæl uanset bopælsforandring, medmindre kreditor er bekendt med debitors nye  

 bopæl.
Bliver kreditor opmærksom på, at en opsigelse som følge af  

 bopælsforandring ikke er kommet frem til debitor, skal kreditor straks give  

 debitor meddelelse om opsigelsen, såfremt debitors nye bopæl fremgår af  

 folkeregisteret eller anden let tilgængelig kilde.
 5. Pantet omfatter den faste ejendom med tilbehør  

 efter tinglysningslovens §§ 37 og 38, indtægter, herunder leje og  

 forpagtningsafgifter, samt erstatnings- og forsikringssummer.
 6. Debitor forpligter sig til at holde pantet behørigt  

 brandforsikret, således at betingelserne i Finanstilsynets bekendtgørelse om  

 minimumsbetingelser for forsikringsselskabers tegning af  

 bygningsbrandforsikring er opfyldt.
 7. Kreditor har panteret for krav ifølge pantebrevet  

 på betaling af kapital, renter og andre ydelser af tilsvarende karakter -  

 herunder administrationsbidrag og kautionsforsikringspræmier - morarenter og  

 gebyr efter pkt. 3 og 8. Kreditor har endvidere panteret for omkostninger,  

 som med føje er afholdt ved opsigelse, inddrivelse, berigtigelse af  

 gældsovertagelse samt til varetagelse af kreditors interesse i tilfælde af  

 retsskridt mod pantet fra anden side.
8. Kapitalen forfalder ikke ved ejerskifte, medmindre  

 andet er vedtaget i pantebrevet.
Kreditor skal underrettes om ethvert  

 ejerskifte og kan forlange, at den nye ejer berigtiger gældsovertagelse samt  

 afholder omkostningerne derved.
Underrettes kreditor ikke om ejerskiftet  

 senest 3 uger efter, at endeligt skøde er tinglyst uden frist og udleveret  

 fra tinglysningskontoret kan han, når hele kapitalen indestår uanset  

 ejerskifte, forlange et gebyr på 2 pct. af pantebrevets restgæld, dog højst  

 300 kr.
Hvis det er vedtaget i pantebrevet, at kapitalen helt eller delvis  

 forfalder ved ejerskifte, skal betaling ske inden samme frist, dog senest 3  

 måneder efter ejendommens endelige overtagelse, jf. pkt. 9 f.
 9. Uanset uopsigelighed eller opsigelsesfrist kan  

 kreditor forlange kapitalen indfriet i følgende tilfælde:
10. Medmindre andet er aftalt, forbliver pantebrevet  

 indestående i ejendommen i tilfælde af tvangsauktion, hvad enten denne  

 skyldes misligholdelse af pantebrevet eller af andre forpligtelser, hvis  

 restancer og øvrige forfaldne ydelser i henhold til auktionsvilkårene betales  

 inden udløbet af de i disse fastsatte frister.
Pantebrevets bestemmelser om  

 misligholdelse, herunder bestemmelserne i pkt. 9, og bestemmelser om, at  

 pantegælden helt eller delvis forfalder ved ejerskifte, kan i så fald ikke  

 påberåbes af kreditor.
Hvis auktionskøberen sælger ejendommen inden 1 år  

 efter den endelig tvangsauktion, betragtes dette ikke som ejerskifte.
 Bilag 2  Stempel: kr.
Ejerlav: Akt: skab nr. (Udfyldes af tinglysningskontoret) Matr. nr.:
Gade og husnr: Anmelder Navn: Adr.: Tlf.nr.: PANTEBREV Debitors navn og bopæl: erkender herved at skylde Kreditors navn og bopæl:
Lånets størrelse: Kr.
Rente- og betalingsvilkår:
 Opsigelse:
Den pantsatte ejendom: Matr. nr.
Oprykkende panteret efter:
Respekterede servitutter m.v.
(henvisning til ting- bogen tilstrækkelig) JUSTITSMINISTERIETS PANTEBREVSFORMULAR B 1 Debitor er personlig ansvarlig for opfyldelse af forpligtelserne efter  

 dette pantebrev og underkastet de til enhver tid for realkreditinstituttet  

 gældende vedtægter og bestemmelser fastsat i medfør af vedtægterne, herunder  

 eventuelle bestemmelser om solidarisk ansvar.
2. Kapitalen er uopsigelig fra kreditors side.
Debitor  

 kan nedbringe eller indfri gælden kontant eller med obligationer efter  

 reglerne i vedtægterne.
 3. Betalinger efter dette pantebrev skal ske portofrit  

 på kreditors bopæl, som er anført på side 1, eller på et andet sted inden for  

 landets grænser, der opgives af kreditor.
4 Erlægges kapital, ordinære eller ekstraordinære ydelser ikke rettidigt,  

 svares morarenter m.v. efter de i vedtægterne fastsatte regler.
Hvis  

 forfaldsdagen eller sidste rettidige betalingsdag falder på en helligdag, en  

 lørdag eller grundlovsdagen den 5. juni, udskydes dagen til den følgende  

 hverdag.
På samme måde udskydes udløbsdagen for alle frister efter nærværende  

 pantebrev.
Indbetaling inden for ovennævnte frist til et pengeinstitut her i  

 landet, bortset fra Grønland, til befordring til betalingsstedet er rettidig  

 betaling.
5. Debitor har pligt til at underrette kreditor om  

 bopælsforandring.
Sådan underretning kan ikke ske på en betalingsblanket,  

 såfremt det af blankettens tekst fremgår, at meddelelser til  

 betalingsmodtageren ikke må gives på denne.
Påkrav fra kreditor kan afsendes  

 til eller fremsættes på den af debitor senest oplyste bopæl uanset  

 bopælsforandring, medmindre kreditor er bekendt med debitors nye bopæl.
 6. Pantet omfatter den faste ejendom med tilbehør  

 efter tinglysningslovens §§ 37 og 38, indtægter, herunder leje og  

 forpagtningsafgifter, samt erstatnings- og forsikringssummer.
 7. Debitor forpligter sig til at holde pantet behørigt  

 brandforsikret, således at betingelserne i Finanstilsynets bekendtgørelse om  

 minimumsbetingelser for forsikringsselskabers tegning af  

 bygningsbrandforsikring er opfyldt.
8. Kreditor har panteret for krav ifølge pantebrevet  

 på betaling af kapital, renter og andre ydelser af tilsvarende karakter -  

 herunder administrationsbidrag, indskud, bidrag til fonds og  

 kautionsforsikringspræmier - samt morarenter.
Kreditor har endvidere panteret  

 for omkostninger, som med føje er afholdt ved inddrivelse, berigtigelse af  

 gældsovertagelse samt til varetagelse af kreditors interesse i tilfælde af  

 retsskridt mod pantet fra anden side.
 9. Uanset pantebrevets uopsigelighed kan kreditor  

 forlange kapitalen indfriet i følgende tilfælde:
Bilag 3  Stempel: kr.
Anmelder Navn: Adr.: Tlf.nr.: PANTEBREV  

 (Løsøre) Debitors navn, bopæl og fødselsdato: erkender herved at skylde Kreditors navn og bopæl:
Lånets størrelse: Kr.
Rente- og betalingsvilkår:
 Opsigelse:
 Det pantsatte:
JUSTITSMINISTERIETS PANTEBREVSFORMULAR C 1. Betalinger efter dette pantebrev skal ske portofrit  

 på kreditors bopæl, som er anført på side 1, eller på et andet sted inden for  

 landets grænser, der opgives af kreditor.
2. Alle betalinger er rettidige, når de sker senest 7  

 dage efter forfaldsdagen, for terminsbetalinger senest 7 dage efter første  

 terminsdag.
Hvis forfaldsdagen eller sidste rettidige betalingsdag falder på  

 en helligdag, en lørdag eller grundlovsdagen den 5. juni, udskydes dagen til  

 den følgende hverdag.
På samme måde udskydes udløbsdagen for alle frister  

 efter nærværende pantebrev.
Indbetaling inden for ovennævnte frist til et  

 pengeinstitut her i landet, bortset fra Grønland, til befordring til  

 betalingsstedet er rettidig betaling.
3. Debitor har pligt til at underrette kreditor om  

 bopælsforandring.
Sådan underretning kan ikke ske på en betalingsblanket,  

 såfremt det af blankettens tekst fremgår, at meddelelser til  

 betalingsmodtageren ikke må gives på denne.
Påkrav fra kreditor, herunder  

 opsigelse, kan afsendes til eller fremsættes på den af debitor senest oplyste  

 bopæl uanset bopælsforandring, medmindre kreditor er bekendt med debitors nye  

 bopæl.
Bliver kreditor opmærksom på, at en opsigelse som følge af  

 bopælsforandring ikke er kommet frem til debitor, skal kreditor straks give  

 debitor meddelelse om opsigelsen, såfremt debitors nye bopæl fremgår af  

 folkeregisteret eller anden let tilgængelig kilde.
 4. Debitor erklærer, at ingen har rettigheder over  

 pantet i henhold til pantebrev, købekontrakt, lejekontrakt eller andet, der  

 er til hinder for nærværende pantebrevs prioritetsstilling.
 5. Debitor forpligter sig til at holde pantet behørigt  

 brandforsikret.
6. Kreditor har panteret for krav ifølge pantebrevet  

 på betaling af kapital, renter og andre ydelser af tilsvarende karakter samt  

 morarenter.
Kreditor har endvidere panteret for omkostninger, som med føje er  

 afholdt ved opsigelse, inddrivelse samt til varetagelse af kreditors  

 interesse i tilfælde af retsskridt mod pantet fra anden side.
 7. Uanset uopsigelighed eller opsigelsesfrist kan  

 kreditor forlange kapitalen indfriet i følgende tilfælde:
 Bilag 4  Stempel: kr.
 Ejerlav:
Matr. nr.: Debitor ejer ejendommen helt delvis (sæt kryds) Anmelder Navn:  

 Adr.: Tlf.nr.: HØSTPANTEBREV Debitors navn, bopæl og fødselsdato: erkender herved at skylde Kreditors navn og bopæl:
Lånets størrelse: Kr.
Rente- og betalingsvilkår: Gælden er stiftet efter reglerne i lov om høstpant og  

 skal indfries den 1. oktober 19 .
Gælden forrentes fra den, indtil betaling sker, med% p.a.af det til enhver  

 tid skyldige beløb Renten erlægges på følgende måde:
De pantsatte afgrøder: Alle afgrøder, der i året 19 høstes på ejendommen matr. nr.
JUSTITSMINISTERIETS PANTEBREVSFORMULAR D 1. Betalinger efter dette pantebrev skal ske portofrit  

 på kreditors bopæl, som er anført på side 1, eller på et andet sted inden for  

 landets grænser, der opgives af kreditor.
2. Alle betalinger er rettidige, når de sker senest 7  

 dage efter forfaldsdagen.
Hvis forfaldsdagen eller sidste rettidige  

 betalingsdag falder på en helligdag, en lørdag eller grundlovsdagen den 5.  

 juni, udskydes dagen til den følgende hverdag.
På samme måde udskydes  

 udløbsdagen for alle frister efter nærværende pantebrev.
Indbetaling inden  

 for ovennævnte frist til et pengeinstitut her i landet, bortset fra Grønland,  

 til befordring til betalingsstedet er rettidig betaling.
3. Debitor har pligt til at underrette kreditor om  

 bopælsforandring.
Sådan underretning kan ikke ske på en betalingsblanket,  

 såfremt det af blankettens tekst fremgår, at meddelelser til  

 betalingsmodtageren ikke må gives på denne.
Påkrav fra kreditor, herunder  

 opsigelse, kan afsendes til eller fremsættes på den af debitor senest oplyste  

 bopæl uanset bopælsforandring, medmindre kreditor er bekendt med debitors nye  

 bopæl.
Bliver kreditor opmærksom på, at en opsigelse som følge af  

 bopælsforandring ikke er kommet frem til debitor, skal kreditor straks give  

 debitor meddelelse om opsigelsen, såfremt debitors nye bopæl fremgår af  

 folkeregisteret eller anden let tilgængelig kilde.
 4. Debitor erklærer, at ingen har rettigheder over  

 pantet i henhold til pantebrev, købekontrakt, lejekontrakt eller andet, der  

 er til hinder for nærværende pantebrevs prioritetsstilling.
 5. Debitor forpligter sig til at holde høstede  

 afgrøder behørigt brandforsikret.
6. Kreditor har panteret for krav ifølge pantebrevet  

 på betaling af kapital, rente og andre ydelser af tilsvarende karakter samt  

 morarenter.
Kreditor har endvidere panteret for omkostninger, som med føje er  

 afholdt ved opsigelse, inddrivelse samt til varetagelse af kreditors  

 interesse i tilfælde af retsskridt mod pantet fra anden side.
 7. Uanset pantebrevets uopsigelighed kan kreditor  

 forlange kapitalen indfriet i følgende tilfælde:
8. Kapitalen forfalder ikke ved ejerskifte af  

 ejendommen.
Dette gælder også i tilfælde af tvangsauktion, hvis restancer og  

 øvrige forfaldne ydelser i henhold til auktionsvilkårene betales inden  

 udløbet af de i disse fastsatte frister.
Pantebrevets bestemmelser om  

 misligholdelse, herunder bestemmelserne i pkt. 7, og bestemmelser om, at  

 pantegælden helt eller delvis forfalder ved ejerskifte af ejendommen, kan i  

 så fald ikke påberåbes af kreditor.
JUSTITSMINISTERIETS INDEKSPANTEBREVSBLANKET Bilag 5 Stempel: kr.
Ejerlav: Akt: skab nr. (Udfyldes af tinglysningskontoret) Matr. nr.:
Gade og husnr.: Sælgerpantebrev (sæt kryds) Anmelder Navn: Adr.: Tlf.nr.:  

 INDEKSPANTEBREV Debitors navn og bopæl: erkender herved at skylde Kreditors navn og bopæl:
Lånets størrelse: kr., ansat ved nettoprisindeks: pr. (dato).
 Lånet udbetales medkr., jf. dog regulering efter pkt. 7 b, se side 3.
 Indeksregulering: Hovedstol og restgæld indeksreguleres ud fra  

 nettoprisindekset, se side 3, pkt. 7 b og c.
Lånets afvikling: Lånet afdrages hver den 11. juni og 11. december termin  

 med en fast andel på 0/0 af den indeksregulerede hovedstol, se side 3, pkt. 7  

 d. (Om opgørelse af restgæld se side 3, pkt. 7 e.) Rentevilkår: Renter betales halvårligt hver den 11. juni og 11. december  

 termin med 0/0 p.a. af den indeksregulerede restgæld, se side 3, pkt. 7 d.
 Opsigelse: Lånet henstår uopsigeligt fra kreditors side til udløb.
 Debitor kan til enhver tid opsige pantebrevet med et varsel på 3 måneder  

 til næste termin.
Den pantsatte ejendom: Matr. nr.
Oprykkende panteret efter:
Respekterede servitutter m.v.
(henvisning til ting- bogen tilstrækkelig) ALMINDELIGE BESTEMMELSER TIL JUSTITSMINISTERIETS INDEKSPANTEBREVSBLANKET 1. Betalinger efter dette pantebrev skal ske portofrit  

 på kreditors bopæl, som er anført på side 1, eller på et andet sted inden for  

 landets grænser, der opgives af kreditor.
2. Alle betalinger er rettidige, når de sker senest 7  

 dage efter forfaldsdagen, for terminsbetalinger senest 7 dage efter første  

 terminsdag.
Hvis forfaldsdagen eller sidste rettidige betalingsdag falder på  

 en helligdag, en lørdag eller grundlovsdagen den 5. juni, udskydes dagen til  

 den følgende hverdag.
På samme måde udskydes udløbsdagen for alle frister  

 efter nærværende pantebrev.
Indbetaling inden for ovennævnte frist til et  

 pengeinstitut her i landet, bortset fra Grønland, til befordring til  

 betalingsstedet er rettidig betaling.
 3. Betales renter eller afdrag ikke i rette tid, kan  

 kreditor, når påkrav er afgivet efter pkt. 9 a, forlange et gebyr på 2 pct.  

 af den forfaldne ydelse, dog mindst 100 kr.
4. Debitor har pligt til at underrette kreditor om  

 bopælsforandring.
Sådan underretning kan ikke ske på en betalingsblanket,  

 såfremt det af blankettens tekst fremgår, at meddelelser til  

 betalingsmodtageren ikke må gives på denne.
Påkrav fra kreditor, herunder  

 opsigelse, kan afsendes til eller fremsættes på den af debitor senest oplyste  

 bopæl uanset bopælsforandring, medmindre kreditor er bekendt med debitors nye  

 bopæl.
Bliver kreditor opmærksom på, at en opsigelse som følge af  

 bopælsforandring ikke er kommet frem til debitor, skal kreditor straks give  

 debitor meddelelse om opsigelsen, såfremt debitors nye bopæl fremgår af  

 folkeregisteret eller anden let tilgængelig kilde.
 5. Pantet omfatter den faste ejendom med tilbehør  

 efter tinglysningslovens §§ 37 og 38, indtægter, herunder leje og  

 forpagtningsafgifter, samt erstatnings- og forsikringssummer.
 6. Debitor forpligter sig til at holde pantet behørigt  

 brandforsikret, således at betingelserne i Finanstilsynets bekendtgørelse om  

 minimumsbetingelser for forsikringsselskabers tegning af  

 bygningsbrandforsikring er opfyldt.
 7. a) Kreditor har panteret for krav ifølge  

 pantebrevet på betaling af kapital, renter og andre ydelser af tilsvarende  

 karakter - herunder administrationsbidrag og kautionsforsikringspræmier -  

 morarenter og gebyr efter pkt. 3 og 8. Kreditor har endvidere panteret for  

 omkostninger, som med føje er afholdt ved opsigelse, inddrivelse,  

 berigtigelse af gældsovertagelse samt til varetagelse af kreditors interesse  

 i tilfælde af retsskridt mod pantet fra anden side.
8. Kapitalen forfalder ikke ved ejerskifte, medmindre  

 andet er vedtaget i pantebrevet.
Kreditor skal underrettes om ethvert  

 ejerskifte og kan forlange, at den nye ejer berigtiger gældsovertagelse samt  

 afholder omkostningerne derved.
Underrettes kreditor ikke om ejerskiftet  

 senest 3 uger efter, at endeligt skøde er tinglyst uden frist og udleveret  

 fra tinglysningskontoret, kan han, når hele kapitalen indestår, forlange et  

 gebyr på 2 pct. af pantebrevets restgæld, dog højst 300 kr.
Hvis det er  

 vedtaget i pantebrevet, at kapitalen helt eller delvis forfalder ved  

 ejerskifte, skal betaling ske inden samme frist, dog senest 3 måneder efter  

 ejendommens endelige overtagelse, jf. pkt. 9 f.
 9. Uanset uopsigelighed eller opsigelsesfrist kan  

 kreditor forlange kapitalen indfriet i følgende tilfælde:
10. Medmindre andet er aftalt, forbliver pantebrevet  

 indestående i ejendommen i tilfælde af tvangsauktion, hvad enten denne  

 skyldes misligholdelse af pantebrevet eller af andre forpligtelser, hvis  

 restancer og øvrige forfaldne ydelser i henhold til auktionsvilkårene betales  

 inden udløbet af de i disse fastsatte frister.
Pantebrevets bestemmelser om  

 misligholdelse, herunder bestemmelserne i pkt. 9, og bestemmelser om, at  

 pantegælden helt eller delvis forfalder ved ejerskifte, kan i så fald ikke  

 påberåbes af kreditor.
Hvis auktionskøberen sælger ejendommen inden 1 år  

 efter den endelig tvangsauktion, betragtes dette ikke som ejerskifte.
Bilag 6 Bekendtgørelse nr. 785 af 21. september 1992 indeholder følgende bestemmelser:
§ 2 Stk. 1.  Bekendtgørelsen træder i kraft den 1. oktober  

 1992.
Stk. 2.  Pantebreve, der ikke tidligere er tinglyst, og  

 som er oprettet efter de hidtil gældende regler, kan anmeldes til tinglysning indtil den 1. juli 1993.
Stk. 3.  Pantebreve, der er oprettet på tidligere  

 gældende pantebrevsformularer og tinglyst første gang før den 1. juli 1993, kan fortsat anmeldes til tinglysning.
