 1. I cirkulære nr. 137 af 19. juli 1994 om beskatning ved  

 afståelse af aktier m.v. affattes afsnit 8.4. således:
»8.4. Dispensation for beskatning ved afståelse af andele Efter § 2 b, stk. 5, kan der dispenseres for beskatningen efter § 2 b ved  

 afståelse af andelsbeviser, hvis andelsforeningen er stiftet før den 22. maj  

 1987. Der kan ikke opnås dispensation for beskatning efter § 2 b ved  

 udlodning af likvidationsprovenu.
Det er derfor en betingelse for  

 dispensation, at det må anses for godtgjort, at afståelsen ikke er sket for  

 at undgå likvidationsbeskatningen efter § 2 b, stk. 1. Virkningen af en  

 dispensation er, at de almindelige regler i aktieavancebeskatningsloven  

 finder anvendelse.
Dispensation kan kun gives for den enkelte afståelse.
F.eks. kan  

 dispensation ikke gives for fremtidige afståelser i en bestemt forening.  

 Bevilges dispensation, beskattes fortjenesten som nævnt efter de almindelige  

 regler i aktieavancebeskatningsloven.
Såfremt der meddeles dispensation den  

 19. maj 1993 eller herefter, vil der, under forudsætning af, at andelen  

 afstås efter en ejertid på 3 år eller mere, for minoritetsaktionærer være  

 adgang til at anvende handelsværdien den 19. maj 1993 som indgangsværdi, jf.  

 § 19, stk. 3, i lov nr. 421 af 25. juni 1993, som ændret ved § 4 i lov nr.  

 412 af 14. juni 1995.
Ved afgørelsen af, om der skal gives dispensation, må der ses på de  

 samlede omstændigheder omkring afståelsen.
Forhold, der i den forbindelse må  

 tillægges betydelig vægt, vil være, hvorvidt overdragelsen af andelen sker  

 sammen med overdragelse af virksomheden (som videreføres) eller i forbindelse  

 med driftsomlægning eller virksomhedsophør, hvor erhververen reelt er i stand  

 til at udnytte andelen som et naturligt led i sin virksomhed, idet  

 erhververen f.eks. driver samme slags virksomhed som overdrageren.
Indtræder  

 erhververen ved at overtage andelen i en forpligtelse til at levere eller  

 aftage et produkt, taler dette for, at overtagelsen sker som led i en  

 erhvervsvirksomhed.
Såfremt der er tale om salg af andelen til den udstedende andelsforening,  

 kan der som udgangspunkt ikke meddeles dispensation, idet et sådant  

 tilbagesalg må sidestilles med en delvis likvidation.
Hvis det efter  

 andelsforeningens vedtægter er et krav, at overdragelse af andelen skal ske  

 gennem foreningen, således at overdragelsen dels vil fremtræde som en  

 overdragelse fra andelshaveren til andelsforeningen dels som en overdragelse  

 fra andelsforeningen til en erhverver, der reelt er i stand til at udnytte  

 andelen som et naturligt led i sin virksomhed, dvs. situationen reelt er den,  

 at andelsforeningen alene optræder som formidler, vil der dog alt efter  

 omstændighederne kunne gives dispensation.
 For at undgå forsøg på omgåelse af beskatning gennem vedtægtsændringer  

 efter lovens ikrafttrædelse, kan der ikke meddeles dispensation, såfremt  

 overdragelse af andele, herunder overdragelse gennem andelsforeningen, kan  

 finde sted som følge af en vedtægtsændring efter den 22. maj 1987.
En række samtidige overdragelser foretaget af flere andelshavere i samme  

 andelsforening vil kunne indicere, at overdragelsen sker med henblik på at  

 undgå beskatning af likvidationsprovenu.
I sådanne tilfælde bør der derfor  

 kun under ganske særlige omstændigheder gives dispensation.
Hvis andelsforeningens medlemskreds overvejende består af medlemmer, der  

 er indbyrdes økonomisk forbundne, kan der ikke meddeles dispensation.
Dette  

 vil f.eks. være tilfældet, såfremt den overvejende del af medlemskredsen  

 består af koncernforbundne selskaber, søsterselskaber eller selskaber ejet af  

 samme aktionærkreds.
 Er der tale om afståelsessummer, som er omfattet af ligningslovens § 16  

 B, stk. 1, (se herom i afsnit 8.2. ovenfor), forudsætter beskatning af  

 fortjeneste eller tab vedrørende afståelsessummer efter de almindelige regler  

 i aktieavancebeskatningsloven, at der gives dispensation efter såvel  

 ligningslovens § 16 B, stk. 2, som efter aktieavancebeskatningslovens § 2 b,  

 stk. 5. I sådanne situationer vil dispensation efter § 2 b, stk. 5, dog som  

 udgangspunkt være udelukket, idet udbetaling af sådanne afståelsessummer  

 normalt må sidestilles med en delvis likvidation.
Efter § 3, stk. 1, nr. 2, i bekendtgørelse nr. 916 af 4. december 1995  

 træffer de kommunale skattemyndigheder afgørelse som 1. instans i sager om  

 dispensation efter § 2 b, stk. 5. Efter § 12, stk. 1, i samme bekendtgørelse,  

 kan afgørelser truffet af de kommunale skattemyndigheder påklages til told-  

 og skatteregionerne, som træffer endelig administrativ afgørelse.« 2. Der er tale om en ændring af praksis, som betyder, at den  

 hidtidige sondring mellem om afståelsessummen især indeholder vederlag for  

 den fordel, der ligger i at have andelsforeningen som handelspartner, i  

 modsætning til om afståelsessummen indeholder en andel af andelsforeningens  

 formue, ophæves.
Skattepligtige som ikke tidligere har kunnet opnå  

 dispensation, men som efter den praksisændring, som punkt 1 er udtryk for,  

 opfylder betingelserne for at opnå dispensation, kan efter indsendt ansøgning  

 om dispensation på anmodning få deres skatteansættelse genoptaget.
Dette kan  

 ske for indkomstår, der ligger 3 år forud for nærværende indkomstår.
Det vil  

 sige for indkomstårene 1992, 1993 og 1994. Anmodning om dispensation og  

 genoptagelse skal indgives til skattemyndighederne inden udgangen af 1997.
