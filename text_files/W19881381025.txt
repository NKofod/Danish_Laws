 Afslag på ansøgning om import fra Vesttyskland af oksekød i stykker på  

 under 100 g.
Ved skrivelse af 6. september 1988 har Nordex Food A/S påklaget  

 Veterinærdirektoratets afslag af 18. august 1988 på ansøgning om tilladelse  

 til import af kød i stykker under 100 g med oprindelse i Vesttyskland Det drejer sig om oksetykstege, skåret i passende stykker til fondduekød.  

 Varen leveres i dybfrost fra en exportautoriseret opskæringsvirksomhed i  

 Vesttyskland.
 Nordex Food A/S påpeger, at man har 3 års erfaring med produktion og salg  

 af omtalte produkt i egen fabrik, hvor der aldrig har været sundhedsmæssige  

 problemer.
 Da det af artikel 5, litra L, i Rådets direktiv 64/433/EØF af 26. juni  

 1964 (som ændret) om sundhedsmæssige problemer vedrørende handlen med fersk  

 kød indenfor Fællesskabet sammenholdt med § 2, stk. 3, i  

 Landbrugsministeriets bekendtgørelse nr. 869 af 12. december 1986 om  

 udenlandsk kød m.m., fremgår, at fersk kød i stykker på under 100 g. ikke må  

 sendes fra en medlemsstat til en anden medlemsstat, og da der ikke mellem  

 Danmark og Vesttyskland er indgået er indgået bilaterale aftaler om handel  

 med fersk kød i stykker under 100 g., skal man meddele, at man ikke finder  

 grundlag for at ændre det af Veterinærdirektoratet ved skrivelse af 18.  

 august 1988 meddelte afslag.
Det kan til orientering oplyses, at der for tiden i Bruxelles pågår  

 forhandlinger om forslag til rådets direktiv om sundhedsmæssige problemer i  

 forbindelse med produktion, markedsføring i fællesskabet og indførsel fra  

 tredjelande af hakket kød i stykker under 100 g.
Forslaget vil muligvis kunne  

 forventes vedtaget i løbet af nogle måneder.
P.
M.
V.
E.
B.
