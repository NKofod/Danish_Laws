Nr BTL 120 Betænkning over Forslag til lov om ændring af forskellige love inden for  

 Justitsministeriets område (Ophævelse af gebyrer for visse  

 forvaltningsafgørelser)   

 Nr L 120 1990-91, 2. samling Afgivet af Retsudvalget Afgivet: 19910502 Udvalget har behandlet lovforslaget i en række møder og har herunder stillet spørgsmål til justitsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Amager Cykle Ring, Jagtorganisationernes Fællesudvalg, Kræftens Bekæmpelse og Muskelsvindfonden.
 Der er af et flertal og af et mindretal stillet ændringsforslag, hvorom  

 henvises til de ledsagende bemærkninger.
Herefter indstiller et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) lovforslaget til  

vedtagelse med det af flertallet stillede ændringsforslag.
Flertallet  

 gjorde allerede ved indførelsen af de nye gebyrer opmærksom på de alvorlige  

 virkninger, disse ville få for en lang række idrætsforeninger, almennyttige  

 foreninger og erhvervsvirksomheder m.v.
Flertallet stemte således imod  

 indførelsen af gebyrerne i januar måned 1990.
Det har nu efter gebyrernes indførelse for godt et år siden vist sig, at  

 flertallet fik ret i disse forudsigelser.
Det er klart krænkende for  

 retsbevidstheden, at der lægges skat på politiets behandling af ansøgninger  

 fra borgerne om konkrete forvaltningsafgørelser.
Gebyrerne har således  

 medført en kraftig protest mod gebyrernes omfang.
 Flertallet konstaterer samtidig, at indtægterne fra de omhandlede gebyrer  

 og gebyrforhøjelser er blevet væsentlig mindre end forudsat af  

 justitsministeren, og at de i 1991 er skønnet at indbringe ca. 20 mio. kr.
 Flertallet indstiller på den baggrund lovforslaget til vedtagelse, idet  

 ikrafttrædelsesdatoen dog foreslås ændret til den 1. januar 1992. Dette vil  

 sikre, at lovforslaget ikke får provenumæssige virkninger for indeværende  

 finanslov, som Centrum-Demokraterne i flertallet har et medansvar for.
 Et mindretal (Det Konservative Folkepartis, Venstres,  

 Fremskridtspartiets, Det Radikale Venstres og Kristeligt Folkepartis  

 medlemmer af udvalget) indstiller lovforslaget til vedtagelse med de  

 stillede ændringsforslag.
 Et flertal inden for mindretallet (Det Konservative Folkepartis, Venstres,  

 Det Radikale Venstres og Kristeligt Folkepartis medlemmer af udvalget)  

 bemærker, at de bestemmelser om brugerbetaling, der er omfattet af  

 lovforslaget, blev vedtaget som led i det politiske forlig omkring  

 finansloven for 1990. Da der var tale om en række nye gebyrordninger, henstod  

 det på daværende tidspunkt i nogen grad tvivlsomt, i hvilket omfang  

 ordningerne ville medføre uønskede konsekvenser.
Mindretallet finder i den forbindelse grundlag for at antage, at  

 gennemførelsen af de omhandlede gebyrer på en række punkter har haft uheldige  

 virkninger.
Dette har bl.a. været tilfældet for en række idræts- og  

 almennyttige foreninger.
 Mindretallet konstaterer samtidig, at indtægterne fra de omhandlede  

 gebyrer og gebyrforhøjelser er blevet væsentlig mindre end forudsat, og at de  

 i 1991 er skønnet at indbringe ca. 20 mio. kr.
 Mindretallet indstiller på denne baggrund lovforslaget til vedtagelse med  

 ikrafttrædelsesdatoen 1. januar 1992. Dette vil sikre muligheden for, at  

 spørgsmålet om kompensation for provenutabet kan indgå i drøftelserne om  

 finansloven for 1992.
Et mindretal inden for mindretallet (Fremskridtspartiets medlem af  

 udvalget) finder, at det er påkrævet, at de foreslåede gebyrer ophæves, da de  

 i mange tilfælde rammer skævt og giver mere administration, end gebyret  

 berettiger til.
Gebyret for transporttilladelse finder Fremskridtspartiet dog  

 står i et acceptabelt forhold til den ekstraadministration, dette giver  

 politiet.
Det er baggrunden for, at mindretallet har stillet ændringsforslag  

 nr. 1.
Ændringsforslag Af et mindretal (FP), tiltrådt af et mindretal (KF, V, RV og  

 KRF):
Til § 3 1) Nr. 2 udgår.
 Af et flertal (S, SF og CD), tiltrådt af et mindretal (det  

 øvrige udvalg):
Til § 5 2) Paragraffen affattes således:
»§ 5 Loven træder i kraft den 1. januar 1992.« Bemærkninger Til nr. 1 Fremskridtspartiet finder, at gebyrer på transporttilladelser står i  

 acceptabelt forhold til den ekstraadministration, tilladelserne giver  

 politiet ved planlægning af ruter og eventuel eskorte.
Derfor har partiet  

 stillet et ændringsforslag om at lade nr. 2 i § 3 udgå.
Til nr. 2 Ændringsforslaget skyldes, at forslagsstillerne ikke finder, at loven bør  

 få virkning for den allerede vedtagne finanslov for 1991.
