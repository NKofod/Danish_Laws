 I tilslutning til Udenrigsministeriets bekendtgørelse nr. 100 af 6.  

 november 1981 og nr. 101 af 20. november 1984, Lovtidende C, meddeles det, at  

 der ved noteveksling i Nairobi den 20. juni og den 9. august 1988 er indgået  

 en overenskomst mellem Danmark, Finland, Norge og Sverige på den ene side og  

 Kenya på den anden side om bistand til den kenyanske andelsbevægelse.
 Ifølge overenskomsten ydes der i tidsrummet 1988-1993 ialt 105.200.000  

 danske kroner til formålet, hvoraf den danske regering bidrager med  

 36.100.000 kroner.
 Formålet med bistanden er at forbedre småbøndernes levevilkår i landets  

 mindre udviklede områder gennem fremme af udviklingen inden for  

 andelsbevægelsen i Kenyas landbrugssektor.
