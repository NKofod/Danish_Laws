 Den nye lov om bygningsfredning (lov nr. 213 af 23. maj 1979) træder i  

 kraft den 1. januar 1980. Loven medfører en række ændringer, hvor  

 fredningsstyrelsen finder det hensigtsmæssigt særligt af fremhæve følgende  

 forhold, der har relation til byggeloven.
1. Udvidelse af begrebet bygningsfredning Efter bygningsfredningslovens § 3 kan såvel en bygning som dennes  

 umiddelbare omgivelser være omfattet af en bygningsfredning, og efter § 4 er  

 bygninger, der er opført før 1536, fredet uden særlig beslutning.
2. De administrative beføjelser De administrative beføjelser efter loven varetages af miljøministeriet,  

 fredningsstyrelsen, i modsætning til tidligere, hvor det var Det særlige  

 Bygningssyn.
 Henvendelser om bygningsfredning og bygningsbevaring skal derfor fra den  

 1. januar 1980 rettes til miljøministeriet, fredningsstyrelsen, Amaliegade  

 13, 1256 København K.
3. Forholdet til byggetilladelser efter byggeloven og  

 ændringer i Bygningsreglementet 1977 Efter bygningsfredningslovens § 30 må byggetilladelse efter byggeloven  

 ikke meddeles til byggearbejder, der nødvendiggør en tilladelse fra  

 fredningsstyrelsen i henhold til denne lov eller særlige  

 bevaringsbestemmelser og lignende, før tilladelse er givet.
 Miljøministeriet, fredningsstyrelsen, har i denne forbindelse aftalt med  

 boligministeriet, at afsnittet om bygningsfredning i bilag 2 til  

 Bygningsreglementet 1977 ved førstkommende revision flyttes fra afsnit B, 1 g  

 (BR 77, s. 181) til afsnit A, 3 (BR 77, s. 178), og at afsnittet ændres og  

 får følgende hovedindhold:
 »Lov nr. 213 af 23. maj 1979 om bygningsfredning: Efter § 30 må  

 byggetilladelse efter byggeloven ikke meddeles til byggearbejder, der  

 nødvendiggør en tilladelse i henhold til bygningsfredningsloven eller særlige  

 bevaringsbestemmelser og lignende, før tilladelse er givet.
Bestemmelser i bygningsfredningsloven De bestemmelser i bygningsfredningsloven, der især vedrører  

 byggetilladelse efter byggeloven, er følgende:
 § 6,  stk. 3 om, at der efter underretning om en  

 påtænkt fredning ikke må foretages noget, der strider mod den påtænkte  

 fredning.
 § 9  om pligt til at holde fredede bygninger i  

 forsvarlig stand.
 § 10  om indhentning af tilladelse fra  

 fredningsstyrelsen til bygningsarbejder, der går ud over almindelig  

 vedligeholdelse, og om en tre måneders tidsfrist for fredningsstyrelsens  

 behandling af ansøgning om tilladelse til bygningsarbejder.
 § 11  om indhentning af tilladelse fra  

 fredningsstyrelsen til nedrivning af en fredet bygning.
 § 14  om brandskade på en fredet bygning.
Bevaringsbestemmelser De bevaringsbestemmelser, der især vedrører byggetilladelse efter  

 byggeloven, er bevaringsdeklarationer i henhold til  

 bygningsfredningslovgivningen (§ 7 i lov nr. 137 af 12. marts 1918 og §§ 10  

 og 12 i lov nr. 195 af 6. juni 1966, særlige bevaringsbestemmelser efter  

 gældende lovs §§ 15 og 17, stk. 2) samt bevaringsdeklaration for ikke fredede  

 bygninger.
Bevaringsbestemmelserne er tinglyst på ejendommen, og fredningsstyrelsen  

 udsender en fortegnelse over samtlige ejendomme, hvorpå der er tinglyst  

 ovennævnte bevaringsbestemmelser.« 4. Ansøgning om tilladelse til bygningsarbejder Efter bygningsfredningslovens § 10, stk. 1 kræver alle bygningsarbejder  

 vedrørende en fredet bygning tilladelse fra fredningsstyrelsen, hvis  

 arbejderne går ud over almindelig vedligeholdelse.
 Fredningsstyrelsen skal, såfremt anden aftale ikke er truffet, anmode  

 kommunalbestyrelsen om:
Efter aftale med boligministeriet, byggestyrelsen skal fredningsstyrelsen  

 endvidere anmode kommunalbestyrelsen og amtsrådet om at der, i det omfang det  

 er muligt ved behandlingen af byggesager om dispensation i henhold til  

 byggeloven, tages hensyn til fredet nabobebyggelse.
Fredningsstyrelsen yder i  

 den forbindelse sagkyndig bistand.
Fredningsstyrelsens behandling af ansøgninger Fredningsstyrelsen vil gøre kommunalbestyrelsen bekendt med styrelsens  

 stillingtagen til indsendte ansøgninger om tilladelse til bygningsarbejder  

 samtidig med, at ejeren modtager meddelelse herom.
 Såfremt der ikke inden tre måneder fra indsendelse til fredningsstyrelsen  

 er taget stilling til en ansøgning om tilladelse til bygningsarbejder efter  

 lovens § 10, stk. 1, kan de af ansøgningen omfattede arbejder iværksættes,  

 jfr. bygningsfredningslovens § 10, stk. 4.
 Tidsfristen vedrører ansøgningen i den form, den er indgivet.  

 Tilkendegiver fredningsstyrelsen over for ejeren f. eks., at man ikke kan  

 acceptere ansøgningen, som den foreligger, men at man er villig til at  

 forhandle andre løsninger, betragtes det som et afslag og dermed en  

 afgørelse, og fristen afbrydes, hvilket kommunalbestyrelsen vil modtage  

 underretning om.
 Byggetilladelse efter byggeloven vil således kunne meddeles, når  

 tilladelse fra fredningsstyrelsen foreligger, eller såfremt der er gået tre  

 måneder fra indgivelse af ansøgningen til fredningsstyrelsen, og der ikke  

 foreligger en forhandlingssituation.
5. Ansøgninger om tilladelse til nedrivning Efter bygningsfredningslovens § 11, stk. 1 kræver nedrivning af en fredet  

 bygning tilladelse af fredningsstyrelsen.
Til vurdering af en ansøgning kan i  

 medfør af § 11, stk. 2 kræves oplysninger om formålet med nedrivning og om  

 den fremtidige anvendelse af den pågældende ejendom.
 Fredningsstyrelsen kan afslå at behandle ansøgninger, hvis der ikke  

 foreligger de tilladelser, der i henhold til anden lovgivning er nødvendig  

 for en nedrivning, jfr. § 11, stk. 2, 2. punktum.
 Samtidig skal tilladelse efter byggeloven til nedrivning af en fredet  

 bygning afvente en stillingtagen til ansøgningen om nedrivning fra  

 fredningsstyrelsen, jfr. foran under punkt 3.
 Behandlingen af ansøgning om nedrivning må således finde sted i et  

 samarbejde mellem kommunalbestyrelse og fredningsstyrelsen.
 Man skal derfor anmode kommunalbestyrelsen om at underrette  

 fredningsstyrelsen om modtagelse af ansøgning om nedrivning af en fredet  

 bygning, ligesom fredningsstyrelsen skal underrette kommunalbestyrelsen om en  

 modtagen ansøgning om nedrivning jfr. bygningsfredningslovens § 11, stk. 4 og  

 § 6, stk. 1 og 2.
 Det bemærkes, at ansøgning om nedrivning af en del af det fredede vil  

 blive behandlet af fredningsstyrelsen som en ansøgning om tilladelse til et  

 bygningsarbejde efter lovens § 10.
6. Bygningens tilstand Fredningsstyrelsen skal anmode kommunalbestyrelsen om at være opmærksom  

 på, at ejere og brugere efter bygningsfredningslovens § 9 skal holde den  

 fredede bygning i forsvarlig stand, herunder tæt for tag og fag.
