I forbindelse med bevillingen til revision af grundplaner i 1983 har  

 Vejdirektoratet bedt om oplysning om, hvorledes de bevilgede arbejder er  

 gennemført, herunder hvilke landinspektørfirmaer, der eventuelt er anvendt.  

 Oplysningerne er ønsket fremsendt senest ved udgangen af året.
Idet vi  

 erindrer herom, skal vi uddybe hvilke oplysninger, der ønskes fremsendt.
For at få et så bredt erfaringsgrundlag som muligt for revisionsarbejderne  

 fremover skal det angives, om arbejderne er gennemført som regningsarbejder,  

 ved udbud i offentlig eller bunden licitation, i eget regie eller som en  

 kombination heraf.
Det bedes samtidig angivet hvilke overvejelser, der har  

 ligget til grund for valget af udførelsesmåde.
 Såfremt der har været afholdt offentlig eller bunden licitation, bedes  

 udbudsmateriale og oversigt over indkomne tilbud fremsendt.
 I det omfang der iøvrigt har været anvendt landinspektørfirmaer, skal det  

 oplyses hvilken kreds tilbudsgivningen har omfattet og herunder  

 overvejelserne bag kredsens sammensætning.
 Endvidere skal oplysningerne omfatte en økonomisk oversigt over arbejdets  

 udførelse, herunder de opnåede priser pr. km i relation til  

 bebyggelsesforholdene, og gerne opdelt på de delprocesser, som arbejdet har  

 omfattet.
 Endelig imødeser vi gerne amtskommunens/kommunens supplerende bemærkninger  

 og erfaringer, f.eks. vedrørende anvendelsen af meddelelse nr. 023 og  

 problemer drøftet med landinspektørfirmaerne i forbindelse med arbejdets  

 gennemførelse.
 Vejdirektoratet ser gerne at oplysninger fremsendes så hurtigt som muligt  

 af hensyn til tilrettelæggelsen af arbejdet med revision af grundplaner i  

 1984.
 Eventuelle spørgsmål i sagen kan rettes til civilingeniør Peter Simonsen,  

 tlf. 01 - 11 33 38, lokal 260.
 P.D.V.
