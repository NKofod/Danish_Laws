Cirkulære om Arbejdsformidlingens  

 administration i forbindelse med bekendtgørelse nr. 1201 af 27.  

 december 1993 af lov om orlov 1.
 Ikrafttrædelse m.v.
 2.
Hovedprincipperne i orlovsordningerne II ARBEJDSFORMIDLINGENS RÅDGIVNING OG  

 STØTTEMULIGHEDER VED ORLOV, HERUNDER I FORBINDELSE MED  

 JOBROTATION.
III ARBEJDSFORMIDLINGENS ADMINISTRATION AF ORLOV TIL  

 UDDANNELSE.
 1.
 Adgangskrav for orlovsansøgeren.
1.1 Generelt.
1.2 Lønmodtagere.
1.2.1 Beskæftigelseskrav 1.2.2 Medlemskab af en arbejdsløshedskasse og  

 dagpengeret.
1.2.3 Aftale om orlov mellem lønmodtager og  

 arbejdsgiver 1.2.4 Forholdet til Lov om arbejdsløshedsforsikring  

 mv.
 1.3.
 Selvstændige erhvervsdrivende.
1.3.1 Beskæftigelseskrav 1.3.2 Medlemskab af en arbejdsløshedskasse og  

 dagpengeret 1.3.3 Ophør med at arbejde i virksomheden i  

 orlovsperioden 1.3.4 Forholdet til Lov om arbejdsløshedsforsikring  

 mv.
1.4 Dagpengeberettigede ledige.
1.4.1 Medlemskab af en arbejdsløshedskasse og  

 dagpengeret 1.4.2 Lediges orlovsmuligheder i forhold til  

 handlingsplanen.
1.4.3 Deltidsbeskæftigede, som står tilmeldt  

 Arbejdsformidlingen 1.4.4 Forholdet til Lov om arbejdsløshedsforsikring  

 mv.
 2.
 Orlovens varighed.
2.2 Varighed, samt opdeling i enkeltperioder 2.2 Gentagen orlov 3.
 Formidling af erstatningsarbejdskraft til ledige  

 orlovsstillinger.
 4.
 Det regionale Arbejdsmarkedsråds mulighed for at yde  

 et supplerede tilskud til orlovsydelsen.
 5.
 Arbejdsformidlingens bevilling af orlovsaftalen.
 6.
 Afholdelse og optjening af ferie i forbindelse med  

 orlov.
6.1 Afholdelse af ferie.
 6.2.
 Optjening af ferie.
 7.
 Underretningspligten mellem Arbejdsformidlingen og  

 arbejdsløshedskassen.
 8.
 Klageadgang.
IV ARBEJDSFORMIDLINGENS ADMINISTRATION AF ORLOV TIL  

 SABBAT.
 1.
 Adgangskrav for orlovsansøgeren.
1.1 Generelt.
 1.2.
 Lønmodtagere.
1.2.1 Beskæftigelseskrav 1.2.2 Medlemskab af en arbejdsløshedskasse og  

 dagpengeret 1.2.3 Aftale om orlov mellem lønmodtager og  

 arbejdsgiver 1.2.4 Forholdet til Lov om arbejdsløshedsforsikring  

 mv.
 2.
 Orlovens varighed.
2.1 Varighed, samt opdeling i enkeltperioder.
2.2 Gentagen orlov.
 3.
 Formidling af erstatningsarbejdskraft til ledige  

 orlovsstillinger.
3.1 Ansættelse af en afløser.
3.2 Deltidsforsikrede/supplerende dagpenge 3.3 Arbejdsgiverens tro og loveerklæring,  

 ansættelsesbevis og stikprøvekontrol.
 4.
Genbesættelse af orlovsstillingen i  

 orlovsperioden 5.
 Arbejdsformidlingens bevilling af orlovsaftalen.
 6.
 Afholdelse og optjening af ferie i forbindelse med  

 orlov.
6.1 Afholdelse af ferie.
 6.2.
 Optjening af ferie.
 7.
 Underretningspligten mellem arbejdsformidlingen og  

 arbejdsløshedskassen.
 8.
 Klageadgang.
V ARBEJDSFORMIDLINGENS ADMINISTRATION AF ORLOV TIL BØRNEPASNING.
 1.
 Betingelser for orloven.
 1.1.
 Generelt.
 1.2.
 Lønmodtagere.
1.2.1 Dagpengeret efter Lov om dagpenge ved sygdom og  

 fødsel 1.2.2 Ret til orlov.
1.2.2.1 Lønmodtagerens pligt til at varsle den  

 retmæssige orlov.
1.2.2.2 Personer der er ansat i jobtræning eller som er  

 midlertidigt ansat.
1.2.3 Aftalt orlov.
1.2.4 Forholdet til Lov om arbejdsløshedsforsikring  

 mv.
 1.3.
 Selvstændig erhvervsdrivende.
1.3.1 Dagpengeret efter Lov om dagpenge ved sygdom og  

 fødsel 1.3.2 Ophør med at arbejde i virksomheden i  

 orlovsperioden 1.3.3 Forholdet til Lov om arbejdsløshedsforsikring  

 mv.
1.4 Ledige.
1.4.1 Ledige medlemmer af en arbejdsløshedskase.
1.4.1.1 Medlemskab af en arbejdsløshedskasse og  

 dagpengeret 1.4.1.2 Lediges orlovsmulighed i forhold til handlingsplanen.
1.4.1.3 Deltidsbeskæftigede, som står tilmeldt  

 Arbejdsformidlingen.
1.4.1.4 Forholdet til Lov om arbejdsløshedsforsikring  

 mv.
1.4.2 Kontanthjælpsmodtagere.
 2.
 Orlovens varighed.
2.1 Varighed samt opdeling i enkeltperioder.
2.2 Gentagen orlov.
 3.
 Formidling af erstatningsarbejdskraft til ledige  

 orlovsstillinger.
 4.
 Supplerende tilskud til orlovsydelsen.
 5.
 Arbejdsformidlingens bevilling af orlovsaftalen.
 6.
 Afholdelse og optjening af ferie i forbindelse med  

 orlov.
6.1 Afholdelse af ferie.
6.2 Optjening af ferie.
 7.
 Underretningspligten mellem arbejdsformidlingen og  

 arbejdsløshedskassen samt Arbejdsformidlingen og  

 bopælskommunen.
 8.
 Klageadgang mv.
I INDLEDNING 1. Ikrafttrædelse m.v.
Dette cirkulære træder i kraft dags dato.  

 Aftaler som indgås efter bekendtgørelse nr. 1201 af 27. december  

 1993 af lov om orlov (i det følgende kaldet lov om orlov)  

 administreres efter dette cirkulære.
Orlov i henhold til lov om orlov,  

 som er bevilget efter den 1. januar 1994 og indtil dato administreres efter  

 lov om orlov.
 AF-cirkulære nr. 10/93 af 17. juni 1993 om  

 Arbejdsformidlingens administration i forbindelse med Lov om ændring af  

 Lov om orlovsydelse til uddannelse og Lov om ændring af Lov om  

 forældreorlovsydelse er bortfaldet med virkning fra den 1. januar 1994.  

 Orlov, som er bevilget i henhold til det nævnte regelsæt,  

 administreres dog fortsat efter disse retningslinier.
Ved Arbejdsministeriets bekendtgørelse nr. 1202 af  

 27. december 1993 om orlov til uddannelse, sabbat og børnepasning er  

 fastsat nærmere regler for orlov til uddannelse, sabbat og  

 børnepasning.
Bekendtgørelsen er trådt i kraft den 1.  

 januar 1994 og har virkning til den 31. december 1996. Det skal  

 bemærkes, at orlov til sabbat skal være bevilget af  

 Arbejdsformidlingen senest den 31. december 1994, og orlov til sabbat kan  

 ikke løbe længere end til den 31. december 1995.
 I henhold til § 56, stk. 1 i bekendtgørelse nr.  

 1202 om orlov til uddannelse, sabbat og børnepasning er  

 bekendtgørelse nr. 324 af 20. maj 1993 om jobrotation og  

 forældreorlovsydelse og bekendtgørelse nr. 325 af 20. maj 1993  

 om jobrotation og orlovsydelse til uddannelse ophævet den 1. januar  

 1994. endvidere ophæves bekendtgørelse nr. 819 af 13. oktober  

 1993 om orlov til uddannelse, sabbat og børnepasning.
 2. Hovedprincipperne i orlovsordningerne.
 Hovedformålet med orlovsordningerrne er gennem  

 jobrotation at skabe større cirkulation på arbejdsmarkedet.
 Et vigtigt formål med loven er endvidere at  

 understøtte virksomhedernes behov for opkvalificering af  

 arbejdskraften, den enkeltes behov for at forbedre sine kvalifikationer samt  

 give småbørnsfamilierne bedre vilkår.
 Ved indførelsen af sabbatorloven gives der mulighed  

 for, at lønmodtagere i den periode kan søge nye personlige  

 udfordringer.
 Genbesættelseskravet som findes i de gamle  

 uddannelses- og forældreorlovsordninger bortfalder i forbindelse med  

 den nye uddannelsesorlov og børnepasningsorlov, mens der i  

 sabbatorlovsordningen er krav om genbesættelse af orlovsstillingen.
 Det vil imidlertid være muligt for den arbejdsgiver,  

 som beslutter sig for at genbesætte den ledige orlovsstilling at  

 få løntilskud og tilskud til oplæring af den ledige  

 afløser efter reglerne i Lov om en aktiv arbejdsmarkedspolitik.
Som noget nyt indføres retten til  

 børnepasningsorlov for lønmodtagere i 13   26 uger.  

 Lønmodtagere skal varsle over for arbejdsgiveren, at de ønsker  

 at afholde børnepasningsorlov.
Lønmodtagerne skal opfylde de  

 generelle betingelser, men behøver ikke arbejdsgiverens accept til  

 orlov.
 Kontanthjælpsmodtagere får adgang til  

 børnepasningsorlov, og i disse tilfælde er det  

 bopælskommunen, som indstiller til Arbejdsformidlingen, om der kan  

 bevilges orlov.
 Bortset fra den retmæssige børnepasningsorlov  

 bygger ordningerne fortsat på en frivillig aftale mellem arbejdsgiver  

 og lønmodtager.
 Beskæftigelseskravet i forbindelse med  

 uddannelsesorlov og sabbat er en vis tilknytning til arbejdsmarkedet (se  

 nærmere om dette i pkt. 1.2.1. i afsnittene om orlov til uddannelse og  

 orlov til sabbat). Dette er ikke ændret, men derimod kræves ikke  

   i modsætning til tidligere   medlemskab af en a-kasse i en  

 længere tidsperiode.
Uddannelsesorlovsperioden er fastsat til mindst 1 uge i  

 sammenhæng og højst 1 år.
Det er nu muligt at få  

 opdelt uddannelsesorlov, idet der dog skal bevilges mindst 1 uges  

 sammenhængende uddannelsesorlov.
Uddannelsesorlovsydelsen  

 forhøjes til 100% af højeste dagpengesats.
Samtidig er der i  

 forhold til det hidtidige frie uddannelsesvalg i Lov om ændring af Lov  

 om orlovsydelse til uddannelse sket en skærpelse, idet der nu kun kan  

 søges uddannelsesorlov til uddannelser, som ligger inden for de  

 rammer, der er fastsat i bekendtgørelse nr. 1051 af 17. december 1993  

 om uddannelser, hvortil der kan opnås uddannelsesgodtgørelse og  

 orlov til uddannelse.
Som hidtil vil en orlov, der er under afvikling, kunne  

 blive forlænget, hvis ansøgningen om forlængelse indgives,  

 mens orloven fortsat løber.
Det er i denne forbindelse uden betydning,  

 om  orloven er sammenhængende, eller om den er delt op i enkelte  

 perioder.
Når der er tale om en forlængelse af en  

 allerede eksisterende orlov, skal der ikke foretages en ny vurdering af,  

 hvorvidt orlovspersonen opfylder betingelserne for orlov.
Orloven  

 fortsætter herefter på de samme betingelser, som gælder for  

 den oprindelige aftale.
Det vil fortsat være muligt at afbryde orlovsaftaler  

 indgået efter det gamle regelsæt og træffe aftale om orlov  

 efter lov om orlov.
I forbindelse med forældreorlov bevilget i henhold  

 til de gamle regler, skal der mindst være afviklet 13 uger af  

 forældreorloven før der kan bevilges orlov til  

 børnepasning i henhold til de nugældende regler.
Dette  

 gælder således kun i forbindelse med et skift fra den gamle  

 forældreorlovsordning til den nugældende  

 børnepasningsorlovsordning.
 Hvis en orlov, der er bevilget efter det gamle  

 regelsæt, afbrydes, vil arbejdsgiveren ikke være forpligtet til  

 genbesættelse, såfremt der indgås en ny aftale i henhold  

 til lov om orlov.
 Udgangspunktet vil derfor være, at samtlige  

 målgrupper som hidtil har kunnet benytte sig af orlovsmulighederne ikke  

 vil være afskåret fra at søge de nye orlovsmuligheder,  

 såfremt de opfylder de betingelser, som fremgår af lov om  

 orlov.
I forbindelse med lov om orlov har Arbejdsmarkedsstyrelsen  

 udarbejdet nye ansøgningsblanketter til brug for administration af  

 ordningerne.
Det skal bemærkes, at hvor der i cirkulæreteksten  

 står, at "Arbejdsformidlingen skal påse", refererer  

 dette til et tilsvarende punkt på ansøgningsblanketten.
 II ARBEJDSFORMIDLINGENS RÅDGIVNING OG STØTTEMULIGHEDER VED  

 ORLOV, HERUNDER I FORBINDELSE MED JOBROTATION.
 Arbejdsformidlingen skal yde information og vejledning  

 såvel over for virksomhederne, de offentlige institutioner mv. som over  

 for lønmodtagere, selvstændige erhvervsdrivende, ledige og  

 kontanthjælpsmodtagere om orlovsordningerne.
 Arbejdsformidlingen bør udøve en aktiv rolle  

 i forbindelse med information og rådgivning om orlovsordningerne og om  

 de muligheder, Arbejdsformidlingen har for at bistå virksomhederne  

 blandt andet med formidling af erstatningsarbejdskraft og indgåelse af  

 aftaler om jobrotation.
 Specielt skal Arbejdsformidlingen være  

 opmærksom på tilfælde, hvor der er tale om orlov inden for  

 arbejdsområder, hvor der er eller kan forudses flaskehalse.
 Arbejdsformidlingen skal kunne rådgive  

 virksomhederne om uddannelse og efteruddannelse i forbindelse med  

 uddannelsesorlov for virksomhedens medarbejdere.
 Arbejdsformidlingen vil have mulighed for at opkvalificere  

 ledige i samarbejde med virksomhederne ved jobtræning og  

 uddannelsespraktik med det sigte at kunne tilbyde kvalificerede  

 afløsere i forbindelse med ledige orlovsstillinger.
 Arbejdsformidlingen har også mulighed for at udnytte  

 emnebanker/vikarkorps i forbindelse med arbejdsgivernes behov for  

 erstatningsarbejdskraft.
 A-kasserne skal vejlede deres medlemmer i overensstemmelse  

 med DfA s B-vejledninger om de forsikringsmæssige aspekter af orlov til  

 uddannelse, sabbat og børnepasning.
 Kommunerne udbetaler orlovsydelse til  

 kontanthjælpsmodtagere, ikke-forsikrede lønmodtagere og  

 ikke-forsikrede selvstændige erhvervsdrivende, der holder orlov til  

 børnepasning.
 Kommunerne oplyser om mulighederne for supplerende tilskud  

 til forældre, der holder orlov til børnepasning, jf.  

 bistandslovens § 69 b.
 III ARBEJDSFORMIDLINGENS ADMINISTRATION AF ORLOV TIL UDDANNELSE.
 1. Adgangskrav for orlovsansøgeren.
 1.1 Generelt.
 Uddannelsesorlovsordningen retter sig mod  

 lønmodtagere, selvstændige erhvervsdrivende og  

 dagpengeberettigede ledige.
 Ved bevilling af orlovsydelse til uddannelse, skal  

 Arbejdsformidlingen påse, at orlovsansøgeren er fyldt 25  

 år.
Arbejdsformidlingen skal endvidere påse, at der  

 foreligger dokumentation for deltagelse i en uddannelse, hvortil der kan  

 opnås orlov jf. bekendtgørelse nr. 1051 af 17. december 1993 om  

 uddannelser, hvortil der kan opnås uddannelsesgodtgørelse og  

 orlov til uddannelse.
Dokumentation for deltagelse i uddannelse foreligger,  

 når uddannelsesinstitutionen har attesteret, at orlovsansøgeren  

 er optaget på uddannelsen.
Hvis der ansøges om orlov til uddannelse i  

 udlandet, skal orlovsansøgeren godtgøre, at der er tale om en  

 godkendt offentlig uddannelse jf. bekendtgørelse nr. 1202 af 27.  

 december 1993 om orlov til uddannelse, sabbat og børnepasning.
Det er  

 i bekendtgørelse nr. 1051 af 17. december 1993 fastsat, hvad der  

 forstås ved en godkendt offentlig uddannelse.
Herudover vil der kunne  

 opnås uddannelsesorlov i udlandet, såfremt det kan  

 godtgøres, at uddannelsen kan sidestilles med en uddannelse, der ville  

 have været en godkendt offentlig uddannelse herhjemme, hvilket fx er  

 tilfældet, hvis der kan ske meritoverførsel.
 Det skal bemærkes, at perioder med orlovsydelse til  

 en uddannelse, der giver ret til SU indenfor SU-klippekortet, kan  

 trække fra i klippekortet.
 Det bemærkes, at hvis orlovsansøgeren har ret  

 til godtgørelse efter Lov om arbejdsmarkedsuddannelse, kan der ikke  

 modtages orlovsydelse.
 Orlovsydelsen udgør et beløb, der svarer til  

 arbejdsløshedsdagpengenes højeste beløb, jf. §§ 47 og 70  

 Lov om arbejdsløshedsforsikring m.v. ved orlov, der aftales og  

 påbegyndes inden den 1. april 1995.
 For lønmodtagere har arbejdsgiveren adgang til at  

 supplere orlovsydelsen med et aftalt beløb, uden der sker fradrag i  

 orlovsydelsen.
I de tilfælde, hvor arbejdsgiveren udbetaler en  

 løn til lønmodtageren, der overstiger orlovsydelsen, kan  

 orlovsydelsen udbetales til arbejdsgiveren.
Orlovsydelsen udbetales til  

 arbejdsgiveren med det beløb, lønmodtageren ellers ville have  

 modtaget i orlovsydelse, d.v.s. efter eventuelt fradrag for  

 lønmodtagerens arbejde, indtægter m.v. i orlovsperioden.
 Orlovsydelse til ledige på dimittendsats  

 udgør et beløb svarende til dagpengebeløbet for  

 dimittender (nyuddannede).
 Ved orlov, der påbegyndes efter den 1. april 1995  

 udgør orlovsydelsen et beløb svarende til 80 % af  

 arbejdsløshedsdagpengenes højeste beløb, uanset om  

 orloven er aftalt før eller efter denne dato.
 Det skal i denne forbindelse bemærkes, at ved opdelt  

 orlov, der er aftalt inden den 1. april 1995, og hvor første del af  

 orlovsperioderne er påbegyndt inden denne dato, udbetales den  

 høje sats, uanset at den resterende del af orlovsperioderne afholdes  

 efter den 1. april 1995.
 Orlov til uddannelse skal være iværksat og  

 afsluttet senest den 31. december 1996. Der henvises i øvrigt til  

 afsnit I, pkt. 1.
 1.2 Lønmodtagere.
 1.2.1 Beskæftigelseskrav.
 I forbindelse med en lønmodtagers  

 ansøgning om orlov skal Arbejdsformidlingen påse, at  

 beskæftigelseskravet er opfyldt.
 En fuldtidsbeskæftiget lønmodtager skal inden  

 for de sidste 5 år før orloven have været ansat som  

 lønmodtager eller have drevet selvstændig erhvervsvirksomhed i  

 væsentligt omfang svarende til 3 års  

 fuldtidsbeskæftigelse.
 En deltidsbeskæftiget lønmodtager skal inden  

 for de sidste 5 år før orloven have været ansat som  

 lønmodtager eller drevet selvstændig erhvervsvirksomhed svarende  

 til 2 års fuldtidsbeskæftigelse.
 Til opfyldelse af beskæftigelseskravet medregnes  

 også beskæftigelse i udlandet.
 Dokumentation for beskæftigelse foreligger,  

 når lønmodtageren på ansøgningsblanketten på  

 tro og love har afgivet erklæring om dette.
En lønmodtager anses for at være  

 fuldtidsbeskæftiget, hvis vedkommende de sidste 10 uger før  

 orloven har været ansat på fuld tid.
Lønmodtagere ansat  

 på et mindre timetal end 37 timer om ugen anses for at være ansat  

 på fuld tid, hvis vedkommende er ansat på vilkår, der efter  

 overenskomst eller lignende aftaler mellem arbejdsgivere og  

 lønmodtagere kan sidestilles med fuld tid.
I alle andre tilfælde  

 anses lønmodtageren for at være deltidsbeskæftiget.
 1.2.2 Medlemskab af en arbejdsløshedskasse og dagpengeret.
 Arbejdsformidlingen skal påse, at  

 arbejdsløshedskassen på ansøgningsblanketten har  

 attesteret, at lønmodtageren er medlem af en  

 arbejdsløshedskasse.
 Frem til udgangen af 1994 kan lønmodtagere få  

 bevilget orlov, selvom pågældende ikke er dagpengeberettiget.  

 Denne undtagelse gælder for orlovsaftaler, der indgås, bevilges  

 og påbegyndes i 1994 og er gældende, selvom orloven rækker  

 ind i 1995. Undtagelsen gælder også i forhold til orlov, der er  

 opdelt, som bevilges og påbegyndes i 1994, og hvor enkelte perioder  

 afvikles i 1995.
 Orlov, der påbegyndes i 1995, er ikke omfattet af  

 undtagelsen, uanset om den er bevilget i 1994. Ved orlov, der  

 påbegyndes i 1995, skal Arbejdsformidlingen påse, at  

 arbejdsløshedskassen på ansøgningsblanketten har  

 attesteret, at lønmodtageren er dagpengeberettiget ved orlovens  

 start.
1.2.3 Aftale om orlov mellem lønmodtager og arbejdsgiver Arbejdsformidlingen skal påse, at det af  

 ansøgningsblanketten fremgår, at der mellem lønmodtageren  

 og arbejdsgiveren er indgået en skriftlig aftale om orlov, samt at der  

 er aftalt nærmere vilkår for tilbagevenden til arbejdspladsen.  

 Arbejdsformidlingen skal ikke se aftalen.
Det bemærkes, at en naturlig forståelse af  

 begrebet "orlov" er, at lønmodtageren vender tilbage til  

 arbejdspladsen efter orloven.
Det er dog ikke ensbetydende med, at  

 orlovspersonen ikke kan afskediges under orloven, idet de almindelige  

 opsigelsesregler også gælder under orlov.  

 Ansættelsesforholdet kan opsiges under iagttagelse af de regler og  

 aftaler, der er gældende for det pågældende  

 ansættelsesområde, herunder gældende varsel.
Hvis en lønmodtager opsiges til fratrædelse  

 inden orlovens udløb, vil vedkommende kunne fortsætte med at  

 holde orlov indtil orlovsperiodens udløb.
Det er ligeledes muligt for  

 en lønmodtager, som sidder i opsagt stilling at indgå aftale med  

 arbejdsgiveren om orlov til uddannelse, således at orlovsperioden  

 delvis kan afvikles efter ansættelsens ophør.
 1.2.4 Forholdet til Lov om arbejdsløshedsforsikring mv.
Det skal bemærkes, at orlov til uddannelse ikke  

 medregnes i ydelsesperioderne efter § 55 i Lov om  

 arbejdsløshedsforsikring mv.
Hvis orlovspersonen udfører  

 arbejde i orlovsperioden, vil dette arbejde kunne medregnes til opfyldelse af  

 arbejdskravet i henhold til § 53, stk. 2 i Lov om  

 arbejdsløshedsforsikring mv.
 Det skal bemærkes, at hvis orlovspersonen under  

 orloven har arbejde og/eller andre indtægter, skal der ske fradrag i  

 orlovsydelsen efter regler fastsat i henhold til Lov om  

 arbejdsløshedsforsikring mv.
 1.3. Selvstændige erhvervsdrivende.
1.3.1 Beskæftigelseskrav I forbindelse med en selvstændig  

 erhvervsdrivendes orlov skal Arbejdsformidlingen påse, at  

 beskæftigelseskravet er opfyldt.
 Selvstændige erhvervsdrivende skal inden for de  

 sidste 5 år før orloven have været ansat som  

 lønmodtagere eller have drevet selvstændig erhvervsvirksomhed i  

 væsentligt omfang svarende til 3 års fuldtidsbeskæftigelse.  

 Til opfyldelse af beskæftigelseskravet medregnes også  

 beskæftigelse i udlandet.
 Dokumentation for beskæftigelse foreligger,  

 når den selvstændig erhvervsdrivende på  

 ansøgningsblanketten på tro og love har erklæret  

 dette.
1.3.2 Medlemskab af en arbejdsløshedskasse og dagpengeret Arbejdsformidlingen skal endvidere påse, at  

 arbejdsløshedskassen på ansøgningsblanketten har  

 attesteret, at den selvstændige erhvervsdrivende er medlem af en  

 arbejdsløshedskasse.
Frem til udgangen af 1994 kan selvstændige  

 erhvervsdrivende få bevilget orlov, selvom pågældende ikke  

 er dagpengeberettiget.
Denne undtagelse gælder for orlov, der bevilges  

 og påbegyndes i 1994 og er gældende, selvom orloven rækker  

 ind i 1995. Undtagelsen gælder også i forhold til opdelt orlov,  

 der bevilges og påbegyndes i 1994, og hvor enkelte perioder afvikles i  

 1995.
 Orlov, der påbegyndes i 1995 er ikke omfattet af  

 undtagelsen, uanset om den er bevilget i 1994. Ved orlov, der  

 påbegyndes i 1995 skal Arbejdsformidlingen påse, at  

 arbejdsløshedskassen på ansøgningsblanketten har  

 attesteret, at den selvstændige erhvervsdrivende er dagpengeberettiget  

 ved orlovens start.
1.3.3 Ophør med at arbejde i virksomheden i orlovsperioden Det er en betingelse for orlov, at den  

 selvstændige erhvervsdrivende ikke arbejder i virksomheden i  

 orlovsperioden.
Arbejdsformidlingen skal påse, at der på  

 ansøgningsblanketten foreligger erklæring fra  

 arbejdsløshedskassen om dette.
 1.3.4 Forholdet til Lov om arbejdsløshedsforsikring mv.
Det skal bemærkes, at orlov til uddannelse ikke  

 medregnes i ydelsesperioderne efter § 55 i Lov om  

 arbejdsløshedsforsikring mv.
Hvis orlovspersonen udfører  

 arbejde i orlovsperioden, vil dette arbejde kunne medregnes til opfyldelse af  

 arbejdskravet i henhold til § 53, stk. 2 i Lov om  

 arbejdsløshedsforsikring mv.
 Det skal bemærkes, at hvis orlovspersonen under  

 orloven har arbejde og/eller andre indtægter, skal der ske fradrag i  

 orlovsydelsen efter regler fastsat i henhold til Lov om  

 arbejdsløshedsforsikring mv.
 1.4 Dagpengeberettigede ledige.
1.4.1 Medlemskab af en arbejdsløshedskasse og dagpengeret Ledige skal ikke   som lønmodtagere og  

 selvstændige erhvervsdrivende   opfylde et beskæftigelseskrav for  

 at få adgang til orlov.
Arbejdsformidlingen skal påse, at der på  

 ansøgningsblanketten foreligger attestation fra  

 arbejdsløshedskassen om, at den ledige er medlem af en  

 arbejdsløshedskasse og er dagpengeberettiget.
Der stilles ikke krav om  

 en bestemt forudgående ledighedsperiode, idet det afgørende er,  

 at pågældende står registreret som ledig på  

 Arbejdsformidlingen eller anden lignende formidlingsvirksomhed, som bevirker  

 fritagelse for fremmøde på Arbejdsformidlingen.
Den ledige skal  

 endvidere modtage arbejdsløshedsdagpenge, eller ville have modtaget  

 arbejdsløshedsdagpenge, hvis orloven ikke var påbegyndt.
Den særlige overgangsperiode, hvor der ikke  

 kræves dagpengeret som en betingelse for orlov, gælder ikke for  

 ledige.
Der er således krav om dagpengeret ved orlovens begyndelse samt  

 ved hver enkelt periodes påbegyndelse, hvis orloven er delt op.
 1.4.2 Lediges orlovsmuligheder i forhold til handlingsplanen.
Dagpengeberettigede ledige har ret til orlov til  

 uddannelse uanset indholdet af handlingsplanen, således at  

 dagpengeberettigede lediges orlovsmuligheder ikke begrænses af  

 handlingsplanen.
Det kan ikke betragtes som saglig grund for afslag på  

 ansøgning om orlov, at den ledige ifølge handlingsplanen fx  

 skal påbegynde et jobtræningsforløb.
1.4.3. Deltidsbeskæftigede, som står tilmeldt  

 Arbejdsformidlingen Personer, der er deltidsbeskæftigede som  

 lønmodtagere, og som samtidig står tilmeldt  

 Arbejdsformidlingen(teknisk ledige)   med eller uden ret til supplerende  

 dagpenge   kan ikke få orlov efter reglerne for ledige, men skal  

 søge efter reglerne som lønmodtagere.
 1.4.4 Forholdet til Lov om arbejdsløshedsforsikring mv.
Det skal bemærkes, at perioder med orlov til  

 uddannelse ikke medregnes i de perioder, hvor den ledige modtager  

 arbejdsløshedsdagpenge jf. § 55 i Lov om  

 arbejdsløshedsforsikring m.v.
Hvis orlovspersonen udfører  

 arbejde i orlovsperioden, vil dette arbejde kunne medregnes til opfyldelse af  

 arbejdskravet i henhold til § 53, stk. 2 i Lov om  

 arbejdsløshedsforsikring mv.
 Det skal bemærkes, at hvis orlovspersonen under  

 orloven har arbejde og/eller andre indtægter, skal der ske fradrag i  

 orlovsydelsen efter regler fastsat i henhold til Lov om  

 arbejdsløshedsforsikring mv.
 2. Orlovens varighed.
2.1 Varighed, samt opdeling i enkeltperioder Den mindste periode, der kan bevilges orlov til, er 1  

 sammenhængende uge, og der kan højst bevilges orlov op til 1  

 år.
Der stilles ikke krav om mindste undervisningstimetal og  

 forberedelsestid i forbindelse med uddannelsen.
Der er mulighed for at dele orloven op i enkelte perioder,  

 fx hvor uddannelsen er opbygget af moduler i forløb, der ikke er  

 sammenhængende.
Arbejdsformidlingen skal i den forbindelse tage  

 stilling til hele orlovsforsøget, og der skal således ikke  

 indgives ansøgning om orlov for hver enkelt periode.
Det skal  

 bemærkes, at hver enkelt periode skal bestå af mindst en  

 sammenhængende uge.
 Arbejdsformidlingen skal i forbindelse med behandlingen af  

 orlovsansøgningen påse, at orloven ikke er af længere  

 varighed end uddannelsen.
 2.2 Gentagen orlov.
 Lønmodtagere og selvstændige erhvervsdrivende  

 kan højst få bevilget orlov til uddannelse i 1 år inden  

 for en periode på 5 år.
 For lønmodtagere gælder begrænsningen  

 også i forhold til orlov til sabbat, således at der inden for 5  

 års perioden samlet kun kan opnås orlov i op til 1 år til  

 enten uddannelse eller sabbat eller i forbindelse med en kombination af de to  

 ordninger.
Ledige kan højst få bevilget orlov til  

 uddannelse i 2 år inden for den 7 årige ydelsesperiode efter Lov  

 om arbejdsløshedsforsikring m.v.
Adgangen til orlov til uddannelse er  

 ikke begrænset til, at der kun kan bevilges orlov med 1 år i hver  

 delperiode.
Orlov til uddannelse vil således kunne benyttes fuldt ud i  

 delperiode 1 eller 2. Der kan dog kun bevilges orlov til uddannelse for  

 ét år ad gangen.
 3. Formidling af erstatningsarbejdskraft til ledige  

 orlovsstillinger.
Arbejdsgiveren angiver på  

 ansøgningsblanketten, om erstatningsarbejdskraft ønskes til den  

 ledige orlovsstilling, og om erstatningsarbejdskraften ønskes  

 formidlet af Arbejdsformidlingen.
Der er ikke pligt for arbejdsgiveren til at  

 ansætte erstatningsarbejdskraft.
 I forbindelse med en orlovsansøgning fra en  

 lønmodtager eller en selvstændig erhvervsdrivende, hvor det  

 på ansøgningsblanketten er angivet, at en afløser  

 ønskes, skal Arbejdsformidlingen altid kontakte virksomheden og  

 tilbyde formidling af erstatningsarbejdskraft.
 I forbindelse med information og rådgivning om  

 orlovsordningerne bør Arbejdsformidlingen i øvrigt altid  

 tilbyde bistand i forbindelse med formidling af erstatningsarbejdskraft samt  

 ved indgåelse af jobrotationsaftaler.
 Dette gælder særligt i de situationer, hvor AF  

 bliver opmærksom på, at grupper af medarbejdere i en virksomhed  

 går på orlov, eventuelt forskellige typer af orlov.
 Specielt skal Arbejdsformidlingen udøve en aktiv  

 rolle i tilfælde af, at der er tale om orlov inden for  

 arbejdsområder, hvor der er ller kan forudses flaskehalse.
AF skal endvidere informere om mulighederne for at  

 få ledige orlovsstillinger besat som jobtræningspladser samt  

 informere om muligheden for at få opkvalificeret afløseren via  

 uddannelsen med uddannelsesgodtgørelse, herunder deltagelse i  

 uddannelsespraktik i virksomheden, jf.
Lov nr. 1199 af 27. december 1993 om  

 en aktiv arbejdsmarkedspolitik § 87, stk. 3.
 4. Det regionale Arbejdmarkedsråds mulighed for at yde et  

 supplerede tilskud til orlovsydelsen.
 Ifølge § 12 i bekendtgørelse om orlov  

 til uddannelse, sabbat og børnepasning kan det regionale  

 Arbejdsmarkedsråd beslutte at yde et supplerende tilskud til  

 orlovsydelsen på op til 20 % af den højeste orlovsydelse.  

 Supplementet kan gives til lønmodtagere, der gennemfører  

 uddannelse inden for erhvervsområder, hvor der er eller forventes  

 flaskehalse.
 Arbejdsformidlingen kan i forbindelse med  

 rotationsordninger yde støtte til lønmodtageres uddannelse, jf.  

 § 88, stk. 1 i bekendtgørelse nr. 1200 af 27. december 1993 om en  

 aktiv arbejdsmarkedsindsats.
 5. Arbejdsformidlingens bevilling af orlovsaftalen.
Når Arbejdsformidlingen har påset, at alle  

 betingelserne er opfyldt, bevilger Arbejdsformidlingen orloven.
Kopi af  

 bevillingen sendes til arbejdsløshedskassen og orlovsansøgeren.  

 I forbindelse med bevilling af orlov til en lønmodtager sendes  

 endvidere kopi af bevillingen til arbejdsgiveren.
Ved orlov til ledige, der er tilmeldt Arbejdsformidlingen,  

 afmelder Arbejdsformidlingen pågældende i forbindelse med  

 bevillingen af orloven.
Arbejdsformidlingen skal underrette den ledige herom,  

 jf. § 20, stk. 3 i bekendtgørelse nr. 1200 af 27. december 1993 om en  

 aktiv arbejdsmarkedsindsats.
 På den godkendte bevillingsblanket skal  

 Arbejdsformidlingen angive det 2-cifrede AF-regionsnummer samt  

 registreringsnummeret i statsregnskabet (Reg.nr.), som  

 arbejdsløshedskassen herefter vil anføre i dens regnskab ved de  

 fremtidige udbetalinger af orlovsydelser.
 6. Afholdelse og optjening af ferie i forbindelse med orlov.
 6.1 Afholdelse af ferie.
 Orlov er ikke en kvalificeret feriehindring i relation til  

 ferieloven, hvorfor der ikke kan udbetales feriepenge, uden at ferien  

 holdes.
 Hvis orlovspersonen holder ferie under orloven, vil der  

 skulle udbetales feriepenge efter ferielovens regler med deraf  

 følgende fradrag i orlovsydelsen efter regler fastsat i henhold til  

 Lov om arbejdsløshedsforsikring mv.
I forbindelse med vejledning om orlovsordningerne skal  

 Arbejdsformidlingen gøre opmærksom på, at orlov ikke er en  

 kvalificeret feriehindring, og at orlovspersonen derfor skal holde ferie  

 inden ferieårets udløb for at få de optjente feriepenge  

 udbetalt.
Arbejdsformidlingen bør i øvrigt vejlede om, at det  

 vil være hensigtsmæssigt, at lønmodtageren i forbindelse  

 med aftalen om orlov aftaler tidspunktet for afholdelse af ferie med  

 arbejdsgiveren.
 6.2. Optjening af ferie.
 Der optjenes betalt ferie, hvis arbejdsgiveren udbetaler  

 løn, andre ydelser eller supplement til orlovsydelsen (jf. § 19 i lov  

 om orlov), og hvis arbejdsgiveren opgiver disse ydelser til beskatning.
 Hvis orlovspersonen ikke optjener feriepenge under  

 orloven, vil vedkommende have mulighed for at få feriedagpenge det  

 efterfølgende ferieår.
Feriedagpenge optjenes på baggrund af bl.a.  

 orlovsydelse udbetalt af en arbejdsløshedskasse til orlovspersonen.  

 Feriedagpenge kan udbetales til både lønmodtagere og ledige,  

 når der holdes ferie.
Det er dog bl.a. en betingelse for udbetaling, at  

 orlovspersonen ville have haft ret til arbejdsløshedsdagpenge i  

 tilfælde af ledighed i feriedagene.
 For så vidt angår orlov og feriedagpenge  

 henvises der i øvrigt til DfA s B-vejledning om de  

 forsikringsmæssige aspekter af orlov til uddannelse.
 7. Underretningspligten mellem Arbejdsformidlingen og  

 arbejdsløshedskassen.
 Arbejdsformidlingen skal underrette  

 arbejdsløshedskassen om alle forhold af betydning for udbetalingen af  

 ydelsen, som Arbejdsformidlingen bliver vidende om.
Arbejdsløshedskassen skal meddele  

 Arbejdsformidlingen, hvis udbetalingen af orlovsydelse stoppes på grund  

 af, at orloven afbrydes.
Arbejdsformidlingen skal herefter betragte ordningen  

 som ophørt.
 8. Klageadgang.
 Arbejdsformidlingens afgørelser kan ikke  

 indbringes for anden administrativ myndighed.
 Arbejdsløshedskassens afgørelser om  

 udbetaling af orlovsydelse m.v. kan indbringes for Direktoratet for  

 Arbejdsløshedsforsikringen.
 IV ARBEJDSFORMIDLINGENS ADMINISTRATION AF ORLOV TIL SABBAT.
 1. Adgangskrav for orlovsansøgeren.
 1.1 Generelt.
 Sabbatorlovsordningen retter sig alene mod  

 lønmodtagere.
 Ved bevilling af orlov til sabbat skal Arbejdsformidlingen  

 påse, at lønmodtageren er fyldt 25 år.
Der er ikke noget krav om, hvordan orloven bruges, og  

 orlov til sabbat kan fx bruges til at tage en uddannelse, der ikke er  

 omfattet af bekendtgørelse nr. 1051 af 17. december 1993 om  

 uddannelser, hvortil der kan opnås uddannelsesgodtgørelse og  

 orlov til uddannelse.
Sabbatorlov kan også afholdes i udlandet.
Sabbatorlov vil også kunne benyttes i den situation,  

 hvor flere ansatte medarbejdere i en virksomhed på skift går  

 på orlov samtidig med, at der ansættes en ledig person som  

 afløser for medarbejderne.
Flere afløsere vil også kunne  

 erstatte flere medarbejdere på orlov.
 Arbejdsformidlingen skal indsende kopi af godkendelser  

 vedrørende sabbatorlov, hvor flere medarbejdere på skift  

 går på orlov.
Det bemærkes, at eventuel beskæftigelse under  

 orloven vil medføre fradrag i orlovsydelsen, jf.
Direktoratet for  

 Arbejdsløshedsforsikringens bestemmelser herom.
 orlovsydelsen udgør et beløb, der svarer til  

 80 % af arbejdsløshedsdagpengenes højeste beløb, jf. §§  

 47 og 70 Lov om arbejdsløshedsforsikring m.v.
 Arbejdsgiveren har adgang til at supplere orlovsydelsen  

 med et aftalt beløb, uden der sker fradrag i orlovsydelsen.
I de tilfælde, hvor arbejdsgiveren udbetaler en  

 løn til lønmodtageren, der overstiger orlovsydelsen, kan  

 orlovsydelsen udbetales til arbejdsgiveren.
Orlovsydelsen udbetales til  

 arbejdsgiveren med det beløb, lønmodtageren ellers ville have  

 modtaget i orlovsydelse, d.v.s. efter eventuelt fradrag for  

 lønmodtagerens arbejde, indtægter m.v. i orlovsperioden.
Der er krav om, at der skal ske genbesættelse ved  

 lønmodtagerens orlov til sabbat.
Arbejdsformidlingen skal påse  

 at der sker genbesættelse i hele orlovsperioden, jf. pkt. 3.
 Aftale om orlov til sabbat skal være godkendt af  

 Arbejdsformidlingen senest den 31. december 1994, og kan ikke løbe  

 længere end til den 31. december 1995. Der henvises i øvrigt til  

 afsnit I, pkt. 1.
 1.2. Lønmodtagere.
1.2.1 Beskæftigelseskrav I forbindelse med en lønmodtagers  

 ansøgning om orlov skal Arbejdsformidlingen påse, at  

 beskæftigelseskravet er opfyldt.
 En fuldtidsbeskæftiget lønmodtager skal inden  

 for de sidste 5 år før orloven have været ansat som  

 lønmodtager eller have drevet selvstændig erhvervsvirksomhed i  

 væsentligt omfang svarende til 3 års  

 fuldtidsbeskæftigelse.
En deltidsbeskæftiget lønmodtager skal inden  

 for de sidste 5 år før orloven have været ansat som  

 lønmodtager eller drevet selvstændig erhvervsvirksomhed svarende  

 til 2 års fuldtidsbeskæftigelse.
Det skal bemærkes, at  

 personer, der er deltidsbeskæftigede som lønmodtagere, og som  

 samtidig står tilmeldt Arbejdsformidlingen (teknisk ledige)   med eller  

 uden ret til supplerende dagpenge   vil kunne få orlov til sabbat.
 Til opfyldelse af beskæftigelseskravet medregnes  

 også beskæftigelse i udlandet.
 Dokumentation for beskæftigelse foreligger,  

 når lønmodtageren på ansøgningsblanketten på  

 tro og love har afgivet erklæring om dette.
En lønmodtager anses for at være  

 fuldtidsbeskæftiget, hvis vedkommende de sidste 10 uger før  

 orloven har været ansat på fuld tid.
Lønmodtagere ansat  

 på et mindre timetal end 37 timer om ugen anses for at være ansat  

 på fuld tid, hvis vedkommende er ansat på vilkår, der efter  

 overenskomst eller lignende aftaler mellem arbejdsgivere og  

 lønmodtagere kan sidestilles med fuld tid.
I alle andre tilfælde  

 anses lønmodtageren for at være deltidsbeskæftiget.
1.2.2 Medlemskab af en arbejdsløshedskasse og dagpengeret Arbejdsformidlingen skal påse, at  

 arbejdsløshedskassen på ansøgningsblanketten har  

 attesteret, at lønmodtageren er medlem af en  

 arbejdsløshedskasse.
 Frem til udgangen af 1994 kan lønmodtagere få  

 bevilget orlov, selvom pågældende ikke er dagpengeberettiget.  

 Denne undtagelse gælder for orlovsaftaler, der indgås, bevilges  

 og påbegyndes i 1994 og er gældende, selvom orloven rækker  

 ind i 1995. Undtagelsen gælder også i forhold til opdelt orlov,  

 der bevilges på påbegyndes i 1994, og hvor enkelte perioder  

 afvikles i 1995.
 Orlov, der påbegyndes i 1995, er ikke omfattet af  

 undtagelsen, uanset om den er bevilget i 1994. Ved orlov, der  

 påbegyndes i 1995 skal Arbejdsformidlingen endvidere påse, at  

 arbejdsløshedskassen på ansøgningsblanketten har  

 attesteret, at lønmodtageren er dagpengeberettiget ved orlovens  

 start.
1.2.2 Aftale om orlov mellem lønmodtager og arbejdsgiver Arbejdsformidlingen skal endvidere påse, at det  

 af ansøgningsblanketten fremgår, at der mellem  

 lønmodtageren og arbejdsgiveren er indgået en skriftlig aftale  

 om orlov, samt at der er aftalt nærmer vilkår for tilbagevenden  

 til arbejdspladsen.
Arbejdsformidlingen skal ikke se aftalen.
Det bemærkes, at en naturlig forståelse af  

 begrebet "orlov" er, at lønmodtageren vender tilbage til  

 arbejdspladsen efter orloven.
Det er dog ikke ensbetydende med, at  

 orlovspersonen ikke kan afskediges under orloven, idet de almindelige  

 opsigelsesregler også gælder under orlov.  

 Ansættelsesforholdet kan opsiges under iagttagelse af de regler og  

 aftaler, der er gældende for det pågældende  

 ansættelsesområde, herunder gældende varsel.
Hvis en lønmodtager opsiges til fratrædelse  

 inden orlovens udløb, vil vedkommende kunne fortsætte med at  

 holde orlov indtil orlovsperiodens udløb.
Det er ligeledes muligt for  

 en lønmodtager, som sidder i opsagt stilling at indgå aftale med  

 arbejdsgiveren om orlov til sabbat, dog således at orlovsperioden  

 senest skal være afviklet ved ansættelsens ophør.
 1.2.4. Forholdet til Lov om arbejdsløshedsforsikring mv.
Det bemærkes, at perioder med orlov til sabbat  

 opbruger af ydelsesperioderne efter § 55, stk. 1 og 2 i Lov om  

 arbejdsløshedsforsikring mv.
Der henvises i øvrigt til  

 Direktoratet for Arbejdsløshedsforsikringens bekendtgørelse om  

 beskæftigelseskravet og delperioderne.
 Udføres der i orlovsperioden arbejde, vil dette  

 arbejde kunne medregnes til opfyldelse af arbejdskravet i henhold til § 53,  

 stk. 2 i Lov om arbejdsløshedsforsikring mv.
 Det skal bemærkes, at hvis orlovspersonen under  

 orloven har arbejde og/eller andre indtægter, skal der ske fradrag i  

 orlovsydelsen efter regler fastsat i henhold til Lov om  

 arbejdsløshedsforsikring mv.
 2. Orlovens varighed.
 2.1 Varighed, samt opdeling i enkeltperioder.
Der er ingen nedre grænse for hvor mange dage orlov  

 til sabbat kan bevilges til.
Orlov kan højst bevilges i op til 1  

 år.
 Der er mulighed for at dele orloven op i enkelte perioder.  

 Arbejdsformidlingen skal i den forbindelse tage stilling til hele  

 orlovsforløbet, og der skal således ikke indgives  

 ansøgning om orlov for hver enkelt periode.
 Arbejdsformidlingen skal i forbindelse med behandlingen af  

 orlovsansøgningen påse, at den samlede orlov ikke overstiger 1  

 år.
 2.2 Gentagen orlov.
 Lønmodtageren kan højst få bevilget  

 orlov til sabbat i 1 år inden for en periode på 5 år.
 Begrænsningen gælder også i forhold til  

 orlov til uddannelse, således at der inden for 5 års perioden  

 samlet kun kan opnås orlov i op til 1 år til enten uddannelse  

 eller sabbat eller en kombination af de to ordninger.
 3. Formidling af erstatningsarbejdskraft til ledige  

 orlovsstillinger.
 3.1 Ansættelse af en afløser.
 Der er krav om, at orlovspersonen under hele orloven  

 erstattes af en afløser.
 Arbejdsgiveren angiver på  

 ansøgningsblanketten, om erstatningsarbejdskraft ønskes  

 formidlet af Arbejdsformidlingen.
Erstatningsarbejdskraften skal være ledig  

 umiddelbart forud for tiltrædelse af orlovsstillingen.
For at opfylde  

 denne betingelse skal afløseren som udgangspunkt i mindst 1 dag, inden  

 orlovsstillingen tiltrædes enten - være tilmeldt Arbejdsformidlingen eller anden  

 lignende formidlingsvirksomhed, som bevirker fritagelse for fremmøde  

 på Arbejdsformidlingen, eller - holde ferie i umiddelbar forlængelse af et  

 ansættelsesforholds ophør, eller - være berettiget til dagpengegodtgørelse  

 (G-dage) efter § 84 i Lov om arbejdsløshedsforsikring mv.
 I forbindelse med information og rådgivning om  

 orlovsordningerne bør Arbejdsformidlingen i øvrigt altid  

 tilbyde bistand i forbindelse med formidling af erstatningsarbejdskraft samt  

 ved indgåelse af jobrotationsaftaler.
 Dette gælder særligt i de situationer, hvor AF  

 bliver  opmærksom på, at grupper af medarbejdere i en virksomhed  

 går på orlov, eventuelt forskellige typer af orlov.
 Specielt skal Arbejdsformidlingen udøve en aktiv  

 rolle i tilfælde af, at der er tale om orlov inden for  

 arbejdsområder, hvor der eller kan forudses flaskehalse.
AF skal endvidere informere om mulighederne for at  

 få ledige orlovsstillinger besat som jobtræningspladser samt  

 informere om muligheden for at få opkvalificeret afløseren via  

 uddannelse med uddannelsesgodtgørelse, herunder deltagelse i  

 uddannelsespraktik i virksomheden, jf.
Lov nr. 1199 af 27. december 1993 om  

 en aktiv arbejdsmarkedspolitik § 87, stk. 3.
Såfremt arbejdsgiveren selv ønsker at finde  

 en afløser, skal arbejdsgiveren indsende oplysning om  

 afløserens navn og cpr.nr.
Arbejdsgiveren skal endvidere oplysninger  

 om, hvorvidt afløseren modtager arbejdsløshedsdagpenge eller  

 kontanthjælp, og fra hvilken arbejdsløshedskasse/kommune ydelsen  

 modtages.
Arbejdsformidlingen skal i den forbindelse påse, at  

 vedkommende er ledig.
I modsat fald må orloven ikke bevilges.
Der  

 henvises i øvrigt til Direktoratet for  

 Arbejdsløshedsforsikringens B-vejledning om orlov til sabbat afsnit  

 II, pkt. 2.
 Orlovsstillingen skal besættes med en afløser  

 med mindst samme timetal som orlovspersonen.
Det bemærkes, at i tilfælde, hvor flere  

 medarbejdere efter særlig ansøgning ønsker på skift  

 at tage orlov til sabbat, vil der kunne ansættes en eller flere ledige  

 som afløser(e) for disse.
Bevillingen dækker således den  

 samlede ordning.
Kravet om, at afløseren skal være ledig, vil  

 være opfyldt, når afløseren er ledig ved tiltrædelse  

 af orlovsstillingen, i forbindelse med, at første medarbejder  

 går på orlov.
3.2 Deltidsforsikrede/supplerende dagpenge Det vil være muligt for såvel  

 fuldtidsforsikrede som deltidsforsikrede, der overtager en  

 deltidsorlovsstilling at få supplerende dagpenge.
De sædvanlige  

 betingelser for opnåelse af supplerende dagpenge skal være  

 opfyldt, herunder eventuelt udstedelse af frigørelsesattest.
 3.3 Arbejdsgiverens tro og loveerklæring, ansættelsesbevis  

 og stikprøvekontrol.
 Arbejdsgiveren skal på tro og love erklære at  

 ville opfylde sin forpligtelse til at holde stillingen besat i hele  

 orlovsperioden.
Arbejdsgiveren skal senest en måned efter orlovens  

 begyndelse indsende kopi af afløserens ansættelseskontrakt til  

 Arbejdsformidlingen.
Det bemærkes at alle beskæftigede har krav  

 på at få en ansættelseskontrakt.
Ved bevilling af orlov,  

 skal Arbejdsformidlingen gøre arbejdsgiveren opmærksom på,  

 at arbejdsgiveren skal indsende kopi af ansættelseskontrakten.
 Modtager Arbejdsformidlingen ikke en kopi af  

 ansættelseskontrakten, skal arbejdsgiveren rykkes efter reglerne om  

 genbesættelse, jf. pkt. 4.
 Såfremt Arbejdsformidlingen bliver vidende om, at en  

 orlovsstilling står ubesat, skal arbejdsgiveren gøres  

 opmærksom på genbesættelsespligten og forpligtelsen til at  

 overtage betalingen af orlovsydelsen, samt opfordres til straks at  

 søge stillingen genbesat, jf. pkt. 4.
Arbejdsformidlingen bør ved stikprøver  

 kontrollere, at der er ansat afløsere i orlovsstillingerne.
Manglende  

 modtagelse af ansættelseskontrakt kan indicere at der ikke er sket  

 genbesættelse.
Stikprøver kan foretages ved at anmode  

 virksomheden om at fremsende lønseddel for afløseren i en given  

 måned/periode.
Det regionale Arbejdsmarkedsråd kan  

 fastsætte nærmere regler herom.
4. Genbesættelse af orlovsstillingen i orlovsperioden Hvis stillingen bliver ledig i orlovsperioden, skal  

 arbejdsgiveren uden unødigt ophold genbesætte stillingen med en  

 ledig.
 Arbejdsgiveren skal udfolde alle rimelige  

 bestræbelser for at søge stillingen genbesat, herunder anmode  

 Arbejdsformidlingen om at formidle en ledig, hvis arbejdsgiveren ikke selv  

 kan finde en ny afløser.
 Hvis stillingen ikke genbesættes, bliver  

 arbejdsgiveren forpligtet til at betale orlovsydelsen for den del af  

 orlovsperioden, hvor der ikke er sket genbesættelse, medmindre den  

 manglende genbesættelse skyldes, at Arbejdsformidlingen ikke har kunnet  

 fremskaffe erstatningsarbejdskraft.
Hvis stillingen bliver genbesat inden 6 uger, skal  

 arbejdsgiveren dog ikke betale ydelsen for den periode, hvor stillingen har  

 været ubesat Arbejdsformidlingen træffer afgørelse om fra  

 hvilken dato, arbejdsgiveren er forpligtet at betale orlovsydelsen, og  

 Arbejdsformidlingen meddeler arbejdsgiveren dette.
 Orlovsydelsen indbetales til Arbejdsformidlingen med det  

 fulde bruttobeløb efter § 17 i bekendtgørelse om orlov til  

 uddannelse, sabbat og børnepasning, dvs. uden fradrag for andre  

 indtægter og skattetræk.
 Meddeler arbejdsgiveren, at stillingen er genbesat med en  

 ny afløser, skal Arbejdsformidlingen påse, at afløseren  

 er ledig.
 5. Arbejdsformidlingens bevilling af orlovsaftalen.
Når arbejdsformidlingen har påset, at alle  

 betingelserne er opfyldt, bevilger Arbejdsformidlingen orloven.
Kopi af  

 bevillingen sendes til arbejdsløshedskassen, orlovsansøgeren og  

 arbejdsgiveren.
Hvis afløseren er en dagpengeberettiget ledig eller  

 kontanthjælpsmodtager, sendes kopi af bevillingen til den lediges  

 arbejdsløshedskasse hhv. kontanthjælpsmodtagerens  

 bopælskommune.
 På den godkendte bevillingsblanket skal  

 Arbejdsformidlingen angive det 2-cifrede AF-regionsnummer.  

 Registreringsnummeret i statsregnskabet (Reg.nr.), som er fortrykt på  

 ansøgningsblanketten, vil arbejdsløshedskassen herefter  

 anføre i dens regnskab ved de fremtidige udbetalinger af  

 orlovsydelser.
 6. Afholdelse og optjening af ferie i forbindelse med orlov.
 6.1 Afholdelse af ferie.
 Orlov er ikke en kvalificeret feriehindring i relation til  

 ferieloven, hvorfor der ikke kan udbetales feriepenge, uden at ferien  

 holdes.
 Hvis orlovspersonen holder ferie under orloven, vil der  

 skulle udbetales feriepenge efter ferielovens regler med deraf  

 følgende fradrag i orlovsydelsen efter regler fastsat i henhold til  

 Lov om arbejdsløshedsforsikring mv.
I forbindelse med vejledning om orlovsordningerne skal  

 Arbejdsformidlingen gøre opmærksom på, at orlov ikke er en  

 kvalificeret feriehindring, og at orlovspersonen derfor skal holde ferie  

 inden ferieårets udløb for at få de optjente feriepenge  

 udbetalt.
Arbejdsformidlingen bør i øvrigt vejlede om, at det  

 vil være hensigtsmæssigt, at lønmodtageren i forbindelse  

 med aftalen om orlov aftaler tidspunktet for afholdelse af ferie med  

 arbejdsgiveren.
 6.2. Optjening af ferie.
 Der optjenes betalt ferie, hvis arbejdsgiveren udbetaler  

 løn, andre ydelser eller supplement til orlovsydelsen (jf. § 19 i lov  

 om orlov), og hvis arbejdsgiveren opgiver disse ydelser til beskatning.
 Hvis orlovspersonen ikke optjener feriepenge under  

 orloven, vil vedkommende have mulighed for at få feriedagpenge det  

 efterfølgende ferieår.
Feriedagpenge optjenes på baggrund af bl.a.  

 orlovsydelse udbetalt af en arbejdsløshedskasse til orlovspersonen.  

 Feriedagpenge kan udbetales til både lønmodtagere og ledige,  

 når der holdes ferie.
Det er dog bl.a. en betingelse for udbetaling, at  

 orlovspersonen ville have haft ret til arbejdsløshedsdagpenge i  

 tilfælde af ledighed i feriedagene.
 For så vidt angår orlov og feriedagpenge  

 henvises der til DfA s B-vejledning om de forsikringsmæssige aspekter  

 af orlov til sabbat.
 7. Underretningspligten mellem Arbejdsformidlingen og  

 arbejdsløshedskassen.
 Arbejdsformidlingen skal underrette  

 arbejdsløshedskassen om alle forhold af betydning for udbetalingen af  

 ydelsen, som Arbejdsformidlingen bliver vidende om.
Arbejdsløshedskassen skal meddele  

 Arbejdsformidlingen, hvis udbetalingen af orlovsydelse stoppes på grund  

 af, at orloven afbrydes.
Arbejdsformidlingen skal herefter betragte ordningen  

 som ophørt.
 8. Klageadgang.
 Arbejdsformidlingens afgørelser kan ikke  

 indbringes for anden administrativ myndighed.
 Arbejdsløshedskassens afgørelser om  

 udbetaling af orlovsydelse m.v. kan indbringes for Direktoratet for  

 Arbejdsløshedsforsikringen.
 V ARBEJDSFORMIDLINGENS ADMINISTRATION AF ORLOV TIL  

 BØRNEPASNING.
 1. Betingelser for orloven.
1.1. Generelt Børnepasningsorlovsordningen retter sig mod  

 såvel forsikrede som ikke-forsikrede lønmodtagere og  

 selvstændige erhvervsdrivende, dagpengeberettigede ledige og  

 kontanthjælpsmodtagere.
Ved bevilling af orlov til børnepasning skal  

 Arbejdsformidlingen påse, at det barn, der ønskes orlov til, er  

 i alderen 0 til 8. år.
Alderskravet skal være opfyldt i hele  

 orlovsperioden.
Der kan kun bevilges orlov, indtil barnet fylder 9 år.  

 Orlovsansøgeren skal oplyse barnets cpr.nr. på  

 ansøgningsblanketten samt erklære, at orlov holdes for at passe  

 barnet, og at barnet ikke benytter offentligt dagtilbud i strid med § 10,  

 stk. 4 i lov om orlov.
Disse oplysninger afgiver orlovsansøgeren  

 på tro og love.
Orlovspersonens bopælskommune kan anmode  

 Arbejdsformidlingen om at udlevere oplysning om orlovspersonens navn,  

 cpr.nr., barnets cpr.nr., orlovsperiodens længde samt eventuelt  

 orlovspersonens adresse, jf.
Arbejdsmarkedsstyrelsens skrivelse af 20. januar  

 1993, som opretholdes i forbindelse med lov om orlov.
Ved udlevering af  

 ovennævnte oplysninger skal ansøgningsblankettens bageste kopi  

 anvendes.
Det skal bemærkes, at udlevering af oplysningerne kun skal  

 finde sted på bopælskommunens anmodning.
 Orlovsydelsen udgør et beløb, der svarer til  

 80 % af arbejdsløshedsdagpengenes højeste beløb, jf. §§  

 47 og 70 i Lov om arbejdsløshedsforsikring mv.
For lønmodtagere har arbejdsgiveren adgang til at  

 supplere orlovsydelsen med et aftalt beløb, uden der sker fradrag i  

 orlovsydelsen.
I de tilfælde, hvor arbejdsgiveren udbetaler en  

 løn til lønmodtageren, der overstiger orlovsydelsen, kan  

 orlovsydelsen udbetales til arbejdsgiveren.
 Orlov til børnepasning skal være  

 iværksat og afsluttet senest den 31. december 1996. Der henvises i  

 øvrigt til afsnit I, pkt. 1.
 1.2. Lønmodtagere.
1.2.1 Dagpengeret efter Lov om dagpenge ved sygdom og fødsel Orlov til børnepasning er betinget af, at  

 lønmodtageren er berettiget til dagpenge efter Lov om dagpenge ved  

 sygdom og fødsel.
Arbejdsformidlingen skal i den forbindelse  

 påse, at bopælskommunen på ansøgningsblanketten har  

 attesteret, at lønmodtageren er berettiget til dagpenge ved sygdom og  

 fødsel.
 Orlov til børnepasning er derimod ikke betinget af  

 medlemskab af en arbejdsløshedskasse.
 1.2.2 Ret til orlov.
 1.2.2.1 Lønmodtagerens pligt til at varsle den retmæssige  

 orlov.
Lønmodtagere, der har været ansat mindst 3  

 måneder i det pågældende ansættelsesforhold, kan  

 overfor arbejdsgiveren stille krav om retmæssig orlov til  

 børnepasning for højst 26 uger for hvert barn.
Retmæssig  

 orlov til børnepasning kan opnås for mindst 13  

 sammenhængende uger, og en lønmodtager kan således  

 fremsætte kravet 2 gange, hvis hver af orlovsperioderne er på 13  

 uger.
 Retmæssig orlov til børnepasning kan ikke  

 forlænges.
En lønmodtager, som vil udnytte sin ret til orlov  

 til børnepasning, er forpligtet til at underrette sin arbejdsgiver  

 herom mindst 4 uger inden orlovens start.
Ved ansættelsesforhold, der  

 er omfattet af kollektiv overenskomst, kan dette varsel fraviges ved aftale  

 mellem de berørte organisationer.
I øvrige  

 ansættelsesforhold kan varslet fraviges ved individuel aftale.
 Varslet om retmæssig børnepasningsorlov kan  

 højst udgøre arbejdsgiverens opsigelsesvarsel overfor  

 lønmodtageren, dog højst 26 uger.
Hvis orlov til børnepasning ønskes for en  

 længere periode end 26 uger, skal lønmodtageren aftale denne med  

 arbejdsgiveren.
Det skal bemærkes, at hvis lønmodtageren  

 både ansøger om retmæssig orlov og aftalt orlov, anvendes  

 den samme ansøgningsblanket.
 Hvis lønmodtageren har stillet krav om  

 retmæssig orlov skal Arbejdsformidlingen påse, at  

 lønmodtageren på ansøgningsblanketten har angivet, at  

 orloven er varslet overfor arbejdsgiveren.  Arbejdsformidlingen skal  

 endvidere påse, at det fremgår af blanketten, om  

 lønmodtageren tidligere har stillet krav om orlov til at passe det  

 pågældende barn.
Ved fremsættelse af krav om orlov til  

 børnepasning har lønmodtageren ikke pligt til at oplyse  

 arbejdsgiveren om, hvor lang tid orloven skal vare.
Lønmodtageren skal  

 imidlertid senest 8 uger inden tilbagevenden til arbejdspladsen underrette  

 arbejdsgiveren om orlovens slutdato.
Hvis lønmodtageren ikke angiver  

 en slutdato for den retmæssige orlov, skal Arbejdsformidlingen gå  

 ud fra, at orlov ønskes for maksimal periode, dvs. 26 uger.
 1.2.2.2 Personer der er ansat i jobtræning eller som er midlertidigt  

 ansat.
Adgang til retmæssig orlov gælder for alle  

 lønmodtagere, som opfylder betingelsen om ret til dagpenge efter Lov  

 om dagpenge ved sygdom og fødsel, og som har været ansat i det  

 pågældende  ansættelsesforhold i 3 måneder.
Det vil  

 således også være muligt for personer, som er midlertidigt  

 eller tidsbegrænset ansatte og personer, der er ansat med  

 løntilskud at kunne varsle retmæssig orlov til  

 børnepasning.
Orlovsperioden vil således delvis kunne afvikles  

 efter ansættelsesforholdets ophør.
 1.2.3 Aftalt orlov.
 Hvis orloven er aftalt mellem lønmodtageren og  

 arbejdsgiveren, skal Arbejdsformidlingen påse, at det af  

 ansøgningsblanketten fremgår, at der mellem arbejdsgiveren og  

 lønmodtageren er indgået en skriftlig aftale om orlov, og at der  

 er aftalt nærmere vilkår for tilbagevenden til arbejdspladsen.  

 Arbejdsformidlingen skal ikke se aftalen.
Det  bemærkes, at en naturlig forståelse af  

 begrebet "orlov" er, at lønmodtageren vender tilbage til  

 arbejdspladsen efter orloven.
Det er dog ikke ensbetydende med, at  

 orlovspersonen ikke kan afskediges under orloven, idet de almindelige  

 opsigelsesregler også gælder under orlov.  

 Ansættelsesforholdet kan opsiges under iagttagelse af de regler og  

 aftaler, der er gældende for det pågældende  

 ansættelsesområde, herunder gældende varsel.
Hvis en lønmodtager opsiges til fratrædelse  

 inden orlovens udløb, vil vedkommende kunne fortsætte med at  

 holde orlov indtil orlovsperiodens udløb.
Personer i jobtræning,  

 personer som er ansat midlertidigt eller som sidder i opsagt stilling, har  

 ligeledes mulighed for at indgå aftale med arbejdsgiveren om orlov til  

 børnepasning.
Orlovsperioden vil således delvis kunne afvikles  

 efter ansættelsesforholdets ophør.
 1.2.4 Forholdet til Lov om arbejdsløshedsforsikring mv.
Det skal bemærkes, at orlov til  

 børnepasning ikke medregnes i ydelsesperioderne efter § 55 i Lov om  

 arbejdsløshedsforsikring mv.
Hvis orlovspersonen udfører  

 arbejde i orlovsperioden, vil dette arbejde kunne medregnes til opfyldelse af  

 arbejdskravet i henhold til § 53, stk. 2, i Lov om  

 arbejdsløshedsforsikring mv.
 Det skal bemærkes, at hvis orlovspersonen under  

 orloven har arbejde og/eller andre indtægter, skal der ske fradrag i  

 orlovsydelsen efter regler fastsat i henhold til Lov om  

 arbejdsløshedsforsikring mv.
 1.3. Selvstændige erhvervsdrivende.
1.3.1 Dagpengeret efter Lov om dagpenge ved sygdom og fødsel For selvstændige erhvervsdrivende er orlov til  

 børnepasning ikke betinget af medlemskab af en  

 arbejdsløshedskasse.
 For at være berettiget til orlov til  

 børnepasning skal den selvstændige erhvervsdrivende være  

 berettiget til dagpenge efter Lov om dagpenge ved sygdom og fødsel.  

 Arbejdsformidlingen skal i den forbindelse påse, at  

 bopælskommunen på ansøgningsblanketten har attesteret, at  

 den selvstændige erhvervsdrivende er berettiget til dagpenge ved sygdom  

 og fødsel.
1.3.2 Ophør med at arbejde i virksomheden i orlovsperioden Det er endvidere en betingelse for orlov, at den  

 selvstændige erhvervsdrivende ikke arbejder i virksomheden i  

 orlovsperioden.
Arbejdsformidlingen skal påse, at der på  

 ansøgningsblanketten foreligger erklæring om dette.
Hvis den  

 selvstændige erhvervsdrivende er medlem af en  

 arbejdsløshedskasse, skal arbejdsløshedskassen afgive  

 erklæringen.
Hvis den selvstændige erhvervsdrivende ikke er  

 medlem af en arbejdsløshedskasse, skal bopælskommunen afgive  

 erklæringen.
 1.3.3 Forholdet til Lov om arbejdsløshedsforsikring mv.
Det skal bemærkes, at orlov til  

 børnepasning ikke medregnes i ydelsesperioderne efter § 55 i Lov om  

 arbejdsløshedsforsikring mv.
Hvis orlovspersonen udfører  

 arbejde i orlovsperioden, vil dette arbejde kunne medregnes til opfyldelse af  

 arbejdskravet i henhold til § 53, stk. 2, i Lov om  

 arbejdsløshedsforsikring mv.
 Det skal bemærkes, at hvis orlovspersonen under  

 orloven har arbejde og/eller andre indtægter, skal der ske fradrag i  

 orlovsydelsen efter regler fastsat i henhold til Lov om  

 arbejdsløshedsforsikring mv.
1.4 Ledige 1.4.1 Ledige medlemmer af en arbejdsløshedskasse.
 1.4.1.1 Medlemskab af en arbejdsløshedskasse og  

 dagpengeret.
Arbejdsformidlingen skal påse, at der på  

 ansøgningsblanketten foreligger attestation fra  

 arbejdsløshedskassen om, at den ledige er medlem af en  

 arbejdsløshedskasse og er dagpengeberettiget.
Det skal i den  

 forbindelse bemærkes, at kontanthjælpsmodtagere, som er medlemmer  

 af en arbejdsløshedskasse skal ansøge om orlov efter  

 bestemmelserne om kontanthjælpsmodtagere (se nedenfor).
Der stilles ikke krav om en bestemt forudgående  

 ledighedsperiode, idet det afgørende er, at pågældende  

 står registreret som ledig på Arbejdsformidlingen eller anden  

 godkendt offentlig formidling, som bevirker fritagelse for fremmøde  

 på Arbejdsformidlingen.
Den ledige skal endvidere modtage  

 arbejdsløshedsdagpenge, eller ville have modtaget dagpenge, hvis  

 orloven ikke var påbegyndt.
 1.4.1.2 Lediges orlovsmulighed i forhold til handlingsplanen.
Dagpengeberettigede ledige har ret til orlov til  

 børnepasning uanset indholdet af handlingsplanen, således at  

 dagpengeberettigede lediges orlovsmuligheder ikke begrænses  

 handlingsplanen.
Det kan ikke betragtes som saglig grund for afslag på  

 ansøgning om orlov, at den ledige ifølge handlingsplanen fx  

 skal påbegynde et jobtræningsforløb.
 1.4.1.3 Deltidsbeskæftigede, som står tilmeldt  

 Arbejdsformidlingen.
 Personer, der er deltidsbeskæftigede som  

 lønmodtagere, og som samtidig står tilmeldt Arbejdsformidlingen  

 (teknisk ledige)   med eller uden ret til supplerende dagpenge   kan ikke  

 søge orlov efter reglerne for ledige, men skal søge efter  

 reglerne som lønmodtagere.
 1.4.1.4 Forholdet til Lov om arbejdsløshedsforsikring mv.
Det skal bemærkes, at perioder med orlov til  

 børnepasning ikke medregnes i de perioder, hvor den ledige modtager  

 arbejdsløshedsdagpenge jf. § 55 i Lov om  

 arbejdsløshedsforsikring m.v.
Hvis orlovspersonen udfører  

 arbejde i orlovsperioden, vil dette arbejde kunne medregnes til opfyldelse af  

 arbejdskravet i henhold til § 53, stk. 2, i Lov om  

 arbejdsløshedsforsikring mv.
 Det skal bemærkes, at hvis orlovspersonen under  

 orloven har arbejde og/eller andre indtægter, skal der ske fradrag i  

 orlovsydelsen efter regler fastsat i henhold til Lov om  

 arbejdsløshedsforsikring mv.
 1.4.2 Kontanthjælpsmodtagere.
Der er i bekendtgørelse nr. 1184 af 23.  

 december 1993 om orlovsydelse til kontanthjælpsmodtagere og om fradrag  

 i orlovsydelse, der udbetales af kommunerne, fastlagt nærmere regler  

 for, hvilke kontanthjælpsmodtagere, der kan få orlov til  

 børnepasning.
Bopælskommunen afgør på baggrund af  

 denne bekendtgørelse, om det kan indstilles, at orlov til  

 børnepasning bevilges.
 Arbejdsformidlingen skal påse, at der på  

 ansøgningsblanketten foreligger attestation fra bopælskommunen  

 om modtagelse af kontanthjælp, samt om bopælskommunen har  

 indstillet, at orlov til børnepasning bevilges.
 2. Orlovens varighed.
 2.1 Varighed samt opdeling i enkeltperioder.
Orlov til børnepasning kan bevilges til hver af  

 forældrene for mindst 13 sammenhængende uger og højst for  

 52 uger for hvert barn.
Det er muligt at opdele orlovsperioden i flere  

 perioder, dog skal hver enkelt orlovsperiode udgøre mindst 13  

 sammenhængende uger.
Forældrene kan holde orlov til  

 børnepasning for samme barn samtidig og/eller hver for sig.
 2.2. Gentagen orlov.
 Orlov til børnepasning begrænses ikke af  

 udnyttelse af muligheden for orlov til uddannelse og orlov til sabbat.
 Orlov til børnepasning medregnes således ikke  

 i forbindelse med orlov til uddannelse og orlov til sabbat.
 3. Formidling af erstatningsarbejdskraft til ledige  

 orlovsstillinger.
Arbejdsgiveren angiver på  

 ansøgningsblanketten om erstatningsarbejdskraft ønskes til den  

 ledige orlovsstilling, og om erstatningsarbejdskraften ønskes  

 formidlet af Arbejdsformidlingen.
Der er ikke pligt for arbejdsgiveren til at  

 ansætte erstatningsarbejdskraft.
 I forbindelse med en orlovsansøgning fra en  

 lønmodtager eller en selvstændig erhvervsdrivende, hvor det  

 på ansøgningsblanketten er angivet, at en afløser  

 ønskes, skal Arbejdsformidlingen altid kontakte virksomheden og  

 tilbyde formidling af erstatningsarbejdskraft.
 I forbindelse med information og rådgivning om  

 orlovsordningerne bør Arbejdsformidlingen i øvrigt altid  

 tilbyde bistand i forbindelse med formidling af erstatningsarbejdskraft samt  

 ved indgåelse af jobrotationsaftaler.
 Dette gælder sæaligt i de situationer, hvor AF  

 bliver opmærksom på, at grupper af medarbejdere i en virksomhed  

 går på orlov, eventuelt forskellige typer af orlov.
 Specielt skal Arbejdsformidlingen udøve en aktiv  

 rolle i tilfælde af, at der er tale om orlov inden for  

 arbejdsområder, hvor der er eller kan forudses flaskehalse.
AF skal endvidere informere om mulighederne for at  

 få ledige orlovsstillinger besat som jobtræningspladser samt  

 informere om muligheden for at få opkvalificeret afløseren via  

 uddannelse med uddannelsesgodtgørelse, herunder deltagelse i  

 uddannelsespraktik i virksomheden, jf.
Lov nr. 1199 af 27. december 1993 om  

 en aktiv arbejdsmarkedspolitik § 87, stk. 3.
 4. Supplerende tilskud til orlovsydelsen.
 Ifølge bistandslovens § 69 b kan  

 bopælskommunen beslutte at yde et supplerende tilskud til  

 orlovsydelsen.
 Tilskuddet til lønmodtagere og selvstændige  

 erhvervsdrivende kan højst udgøre kr. 35.000 årligt for  

 hvert barn, og kan sammen med orlovsydelse højst udgøre 80 % af  

 den hidtidige indtægt.
 For dagpengeberettigede lønmodtagere og  

 selvstændige erhvervsdrivende skal tilskuddet og orlovsydelsen dog  

 tilsammen mindst udgøre et beløb svarende til de  

 arbejdsløshedsdagpenge, orlovspersonen ville være berettiget til  

 ved fuld ledighed umiddelbart forud for orloven, medmindre tilskuddet hermed  

 overstiger størrelsen af det tilskud, der er fastsat af  

 kommunalbestyrelsen.
 Tilskuddet til dagpengeberettigede ledige kan sammen med  

 orlovsydelsen højst udgøre et beløb, svarende til de  

 arbejdsløshedsdagpenge, som den ledige var berettiget til ved fuld  

 ledighed umiddelbart forud for orloven.
 Kontakthjælpsmodtagere på orlov til  

 børnepasning kan ikke modtage tilskuddet.
 Da det er de enkelte kommuner, der administrerer ordningen  

 om det supplerende tilskud til orlovsydelsen, herunder beregner tilskuddets  

 størrelse, bør Arbejdsformidlingen henvise konkrete  

 forespørgsler om det supplerende tilskud fra orlovsansøgere til  

 den pågældendes bopælskommune.
 5. Arbejdsformidlingens bevilling af orlovsaftalen.
Når Arbejdsformidlingen har påset, at alle  

 betingelserne er opfyldt, bevilger Arbejdsformidlingen orloven.
Hvis  

 orlovsansøgeren er medlem af en arbejdsløshedskasse, sendes  

 kopi af ansøgningen til arbejdsløshedskassen og  

 orlovsansøgeren.
Hvis orlovsansøgeren ikke er medlem af en  

 arbejdsløshedskasse eller er kontanthjælpsmodtager, sendes kopi  

 af ansøgningen til bopælskommunen.
I forbindelse med bevilling  

 af orlov til en lønmodtager sendes endvidere kopi af  

 ansøgningen til arbejdsgiveren.
Ved orlov til ledige, der er tilmeldt Arbejdsformidlingen,  

 afmelder Arbejdsformidlingen pågældende i forbindelse med  

 bevillingen af orloven.
Arbejdsformidlingen skal underrette den ledige herom,  

 jf. § 20, stk. 3 i bekendtgørelse nr. 1200 af 27. december 1993 om en  

 aktiv arbejdsmarkedsindsats.
 På den godkendte bevillingsblanket for forsikrede  

 orlovsansøgere skal Arbejdsformidlingen angive det 2-cifrede  

 AF-regionsnummer samt registreringsnummeret i statsregnskabet (Reg.nr.), som  

 arbejdsløshedskassen herefter vil anføre i dens regnskab ved de  

 fremtidige udbetalinger af orlovsydelser.
For ikke forsikrede orlovsansøgere skal AF-regionen  

 på begæring refundere kommunerne orlovsydelsen månedsvis  

 bagud.
Kommunens begæring om refusion af orlovsydelse skal så  

 vidt muligt være Arbejdsformidlingen i hænde senest den 15. i  

 efterfølgende måned.
Arbejdsformidlingen udbetaler refusionen  

 til kommunen inden udgangen af den måned, hvori anmodningen er  

 modtaget.
 6. Afholdelse og optjening af ferie i forbindelse med orlov.
 6.1 Afholdelse af ferie.
 Orlov er ikke en kvalificeret feriehindring i relation til  

 ferieloven, hvorfor der ikke kan udbetales feriepenge, uden at ferien  

 holdes.
 Hvis orlovspersonen holder ferie under orloven, vil der  

 skulle udbetales feriepenge efter ferielovens regler med deraf  

 følgende fradrag i orlovsydelsen efter regler fastsat i henhold til  

 Lov om arbejdsløshedsforsikring mv.
I forbindelse med vejledning om orlovsordningerne skal  

 Arbejdsformidlingen gøre opmærksom på, at orlov ikke er en  

 kvalificeret feriehindring, og at orlovspersonen derfor skal holde ferie  

 inden ferieårets udløb for at få de optjente feriepenge  

 udbetalt.
Arbejdsformidlingen bør i øvrigt vejlede om, at det  

 vil være hensigtsmæssigt, at lønmodtageren i forbindelse  

 med orloven aftaler tidspunktet for afholdelse af ferie med  

 arbejdsgiveren.
 6.2. Optjening af ferie.
 Der optjenes betalt ferie, hvis arbejdsgiveren udbetaler  

 løn, andre ydelser eller supplement til orlovsydelsen (jf. § 19 i lov  

 om orlov), og hvis arbejdsgiveren opgiver disse ydelser til beskatning.
 Hvis orlovspersonen ikke optjener feriepenge under  

 orloven, vil vedkommende have mulighed for at få feriedagpenge det  

 efterfølgende ferieår.
Feriedagpenge optjenes på baggrund af bl.a.  

 orlovsydelse udbetalt af en arbejdsløshedskasse til orlovspersonen.  

 Feriedagpenge kan udbetales til både lønmodtagere og ledige,  

 når der holdes ferie.
Det er dog bl.a. en betingelse for udbetaling, at  

 orlovspersonen ville have haft ret til arbejdsløshedsdagpenge i  

 tilfælde af ledighed i feriedagene.
 For så vidt angår orlov og feriedagpenge  

 henvises der til DfA s B-vejledning om de forsikringsmæssige aspekter  

 af orlov til børnepasning.
 7. Underretningspligten mellem Arbejdsformidlingen og  

 arbejdsløshedskassen samt Arbejdsformidlingen og  

 bopælskommunen.
 Hvis orlovsydelsen skal udbetales af  

 arbejdsløshedskassen skal Arbejdsformidlingen underrette  

 arbejdsløshedskassen om alle forhold af betydning for udbetalingen af  

 ydelsen, som Arbejdsformidlingen bliver vidende om.
Arbejdsløshedskassen skal meddele  

 Arbejdsformidlingen, hvis udbetalingen af orlovsydelse stoppes på grund  

 af, at orloven afbrydes.
Arbejdsformidlingen skal herefter betragte ordningen  

 som ophørt.
 Tilsvarende gælder, hvor bopælskommunen  

 udbetaler orlovsydelsen.
 8. Klageadgang mv.
 Arbejdsformidlingens afgørelser kan ikke  

 indbringes for anden administrativ myndighed.
 Arbejdsløshedskassens afgørelser om  

 udbetaling af orlovsydelse m.v. kan indbringes for Direktoratet for  

 Arbejdsløshedsforsikringen.
Dette cirkulære træder i kraft dags dato.
Der  

 henvises til afsnit I, pkt. 1.
