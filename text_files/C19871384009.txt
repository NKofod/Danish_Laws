 Veterinærdirektoratet finder det fortsat forsvarligt, at der indtil videre  

 opretholdes visse lempelser i omfanget af de i medfør af bekendtgørelse af  

 29. maj 1963 om salmonellainfektioner hos husdyr m.v. og bekendtgørelse af 7.  

 december 1964 om rugerier påbudte blodprøver af fjerkræ, jfr. cirkulære af  

 17. juni 1981, men fra 1. januar 1988 foretages en omlægning af indsendelsen  

 af de pågældende prøver.
 Udtagning, indsendelse og undersøgelse af blodprøver af fjerkræ skal  

 således foretages efter følgende retningslinier:
 Høns:
Avlsvirksomheder: Hønsetyfus og Newcastle disease: Blodundersøgelsen skal  

 omfatte 10 %, dog højst 300 stamdyr.
Der udtages blodprøver een gang pr.  

 generation, når mindst halvdelen af flokken er i lægning.
Dyrene skal ved  

 blodudtagelsen være mærket med fodring eller vingemærke med individuelt  

 nummer, der skal anføres på blodglasset.
Opdrætningsvirksomheder: Newcastle disease: Blodundersøgelsen skal omfatte  

 hvert hold, dvs. dyr af samme alder og afstamning.
Blodprøverne skal omfatte  

 10 %, dog højst 300 dyr.
Prøver udtages tidligst ved 12 ugers alderen og  

 senest 3 uger før første levering af dyr til formeringsvirksomheder.
Der  

 kræves ikke individuel mærkning af dyr eller glas.
 Formeringsvirksomheder: Er fortsat fritaget for blodprøvning.
 Kalkuner, ænder og gæs:
Avlsvirksomheder: Fjerkræsalmonellose: Blodundersøgelsen skal omfatte 10  

 %, dog højst 300 stamdyr.
Der udtages blodprøver een gang pr. generation, når  

 mindst halvdelen af flokken er i lægning.
Dyrene skal ved blodudtagelsen være  

 mærket med fodring eller vingemærke med individuelt nummer, der skal anføres  

 på blodglasset.
 Formeringsvirksomheder: Er fortsat fritaget for blodprøvning.
 Fasaner og agerhøns: Er fortsat fritaget for blodprøvning.
 Hvis blodprøverne omfatter flere flokke, skal prøverne udgøre et  

 repræsentativt antal fra de enkelte flokke.
 Blodprøverne indsendes til nærmeste afdeling af Institut for  

 Fjerkræsygdomme: København, Middelfart eller Langå.
 Undersøgelse for hønsetyfus og for Newcastle disease vil blive foretaget  

 på samme blodprøve, såfremt dyrlægen anmoder derom.
Ved indsendelse skal det i øvrigt tydeligt angives, hvilke undersøgelser der ønskes foretaget.
 Vedrørende definitioner for avls- og formeringsvirksomheder henvises til  

 Landbrugsministeriets bekendtgørelse nr. 442 af 27. juli 1973 om  

 fjerkrævirksomheder m.v., som ændret ved bekendtgørelse nr. 238 af 29. maj  

 1978.
 En opdrætningsvirksomhed defineres som:
 En virksomhed, hvis aktivitet består i at opdrætte formeringskyllinger.
 (Centralopdræt af høns til produktion af konsumæg henregnes ikke til en  

 opdrætningsvirksomhed).
De ændrede bestemmelser vedrørende blodprøvning bevirker ikke  

 tilbagekaldelse af eksisterende rugerigodkendelser.
Salgserklæring (jfr. § 4  

 i rugeribekendtgørelsen) skal fortsat anvendes, idet det udelades at  

 attestere for bestået blodprøvning i de tilfælde, hvor leverandøren til  

 rugeriet ikke er omfattet af blodprøvepligt.
 De i bekendtgørelsen om salmonellainfektioner § 5 fastsatte bestemmelser  

 for salg (udlevering) og køb (modtagelse) af gæs, ænder og kalkuner samt  

 rugeæg af disse dyr bortfalder, men den i § 7 i samme bekendtgørelse  

 omhandlede oplysningspligt vedrørende salg (udlevering) og køb (modtagelse)  

 af dyr eller produkter af dyr er fortsat gældende.
 Dette cirkulære træder i kraft den 1. januar 1988 og afløser cirkulære af  

 17. juni 1981.
P.
V.
V.
