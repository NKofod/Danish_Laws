Fremsat den 5. december 2000 af  

 Frank Dahlgaard (UP) Forslag til folketingsbeslutning om forbud mod udsendelse af porno på ukodede  

 betalingsfri tv-kanaler Folketinget opfordrer regeringen til hurtigst muligt og  

 inden udgangen af april 2001 at tage initiativ til at gennemføre et  

 landsdækkende forbud mod udsendelse af ukodede, betalingsfri  

 pornoprogrammer på tv-kanaler i Danmark.
Bemærkninger til forslaget Formålet med beslutningsforslaget er at  

 skabe et pornofrit miljø på ukodede, betalingsfri tv-kanaler i  

 Danmark.
Sådanne tv-kanaler må betragtes som en del af det  

 offentlige rum.
Ganske som der i dag tilstræbes et røgfrit  

 miljø i offentlige rum, bør der også i offentlige rum  

 tilstræbes et pornofrit miljø. Med andre ord: Personer, som  

 ønsker at være fri for tobaksrøg og/eller pornografiske  

 billeder, skal have mulighed for det i offentlige rum.
Først og fremmest hensynet til børn og unge  

 ligger bag beslutningsforslaget.
Børnepsykologer og pædagoger  

 siger samstemmende, at børn bestemt ikke har godt af at se  

 pornografiske film.
Pædagoger oplever, at små børns lege  

 stadig oftere er inspireret af pornografiske billeder og film.
Børnene  

 overskrider i disse lege normale grænser og krænker hinandens  

 blufærdighed.
Det er selvfølgelig først og fremmest  

 forældrenes ansvar, at deres børn ikke konfronteres med  

 pornografi   ligesom det er forældrenes ansvar, at børnenes  

 miljø i det hele taget er sundt og trygt.
Denne forældreopgave  

 er imidlertid i dag meget svær at løfte, når det er muligt  

 at zappe sig ind på en offentlig tv-kanal, som viser hård  

 porno.
 Et samfund, som accepterer, at børn og unge frit  

 kan se pornografiske film på ukodede tv-kanaler, er et sygt samfund.  

 Politikere og politiske partier, som accepterer dette i frihedens  

 misforståede navn, er uansvarlige og uden normer og moral.
I dagens Danmark har massevis af børn og unge tv  

 på deres eget værelse.
Dér har de siden maj 1999 i det  

 københavnske område kunnet se hård porno på  

 lokal-tv-stationen 1,7 millioner sjællændere - herunder mange  

 børn og unge - har mulighed for se denne lokale tv-kanal, hvor  

 tv-selskabet TV2000 sender pornoprogrammet Det er i dag op til de lokale tv-nævn at  

 administrere sendetilladelserne til lokal-tv.
Det gøres meget  

 forskelligt.
I Østjylland har man således - i modsætning  

 til i København - forbudt porno på lokal-tv.
 De relevante bestemmelser for pornoudsendelser på  

 lokal-tv findes i bekendtgørelsen om lokal radio- og  

 fjernsynsvirksomhed, hvor § 3 lyder således:
» Stk. 2. Andre programmer, som kan skade mindreåriges  

 fysiske, psykiske eller moralske udvikling, må ikke sendes, medmindre  

 det ved valget af sendetidspunkt eller ved tekniske foranstaltninger sikres,  

 at mindreårige i udsendelsesområdet normalt ikke ser eller  

 hører udsendelserne.
Når programmerne sendes i ukodet form, skal  

 der forud for dem gives en akustisk advarsel, eller de skal under hele deres  

 varighed være markeret med et visuelt symbol.
 Stk. 3. Programmerne må ikke på nogen  

 måde tilskynde til had på grund af race, køn, religion  

 eller nationalitet.
 Disse regler burde efter forslagsstillerens  

 opfattelse være klare nok, men da de rent faktisk fortolkes og  

 administreres forskelligt i de forskellige egne af Danmark   og da det fra  

 medlemmer af de lokale tv-nævn offentligt er blevet tilkendegivet, at  

 der er behov for nogle klarere regler omkring pornografiske udsendelser  

 bør en sådan afklaring og præcisering selvfølgelig  

 ske.
I marts 2000 var sagen til drøftelse i Det  

 Fælles Fjernsynsnævn for Københavnsområdet, men det  

 besluttedes at fortsætte med at tillade pornofilm.
Hvis en lokal  

 tv-station sender en pornofilm i sin fulde længde og uden ulovlige  

 reklamer, så er sagen i orden.
Ifølge dagbladet Politiken den 21. marts 2000 har  

 tv-selskabet TV2000 rådført sig med Kulturministeriet for at  

 være sikker på, at nævnet fortolkede  

 bekendtgørelsens bestemmelser korrekt.
Svaret fra Kulturministeriet  

 var, at lokale tv-stationer gerne må sende hård porno, så  

 længe det er uden tvang og vold.
I Østjylland fortolker man de samme bestemmelser  

 modsat! Derfor må der ske en afklaring på  

 området, og derfor bør et ansvarligt og anstændigt flertal  

 i Folketinget nu tage initiativ til at forbyde betalingsfri, ukodede  

 pornoudsendelser på tv-kanaler i Danmark.
I et svar fra kulturministeren til Folketingets  

 Kulturudvalg oplyses det, at Nævnet har påbudt TV 2000, der  

 sender på Kanal København, at Der sendes altså stadig på tv pornofilm ind i  

 en tredjedel af alle danske hjem.
 Det er en meget stor del af befolkningen med god grund  

 vred og forarget over.
I foråret (natten til den 18. marts 2000) blev  

 porno-udsendelsen på TV 2000 pludselig afbrudt, fordi en aktionsgruppe  

 med navnet »Stop voldtægtspropagandaen« ødelagde kanalens sendeudstyr.
I  

 en pressemeddelelse fra aktionsgruppen hed det ifølge dagbladet  

 Politiken 19. marts:
» Dette hærværk kan efter gældende ret  

 straffes med op til fire års fængsel.
Der er imidlertid uden  

 tvivl titusindvis af forældre i Danmark, som hellere så  

 aktionsgruppen belønnet end straffet.
Det er mennesker, som med rette  

 føler, at politikerne har svigtet i denne sag, og som ønsker at  

 beskytte deres børn og unge mod at få let og uhindret adgang til  

 at se hård pornografi i fjernsynet.
 Den 10. november 2000 havde Folketinget en generel  

 forespørgselsdebat om pornografi i offentlige rum (F 10), men kun  

 Kristeligt Folkeparti, Dansk Folkeparti og forslagsstilleren ønskede  

 på dette tidspunkt at opfordre regeringen til at gribe ind mod  

 pornoforureningen i offentlige rum.
Der synes imidlertid at være bevægelse i  

 partiernes indstilling til porno i offentlige rum.
Få dage efter  

 forespørgselsdebatten, nemlig den 15. november 2000, fremsætter  

 CD således på initiativ af folketingsmedlem Lone Yalcinkaya et  

 forslag til folketingsbeslutning (B 46) om »begrænsning af børns  

 adgang til skadelige internetsider på computere opstillet i offentlige  

 institutioner og på steder, hvortil der er almindelig  

 adgang«.
Forslaget, der absolut bør vedtages, er båret af samme  

 holdning, som ligger bag nærværende forslag.
Her i november 2000 er en græsrodsbevægelse  

 med navnet Pornofrit Miljø ved at blive dannet.
Gruppens  

 formål er at fjerne billedpornografi fra de offentlige rum, så  

 børn, unge og ældre ikke mod deres vilje påtvinges at se  

 på pornografiske billeder.
I løbet af få uger fik Pornofrit  

 Miljø-bevægelsen indsamlet over 19.000 underskrifter på en  

 erklæring med følgende ordlyd: » Jeg støtter hermed et  

 forbud mod porno på licens tv og offentligt støttede kanaler  

 samt synlig pornografi i butikker«.
Underskrifterne blev torsdag den 23.  

 november overrakt til kulturministeren.
 Tirsdag den 21. november 2000 i Folketingets  

 spørgetime rejste forslagsstilleren og den tidligere sundhedsminister,  

 Yvonne Herløv Andersen (CD), porno-problemet over for socialministeren  

 (der har børn og unges velfærd i sit regi). Ministeren gav her  

 et tilsagn om, at hvis der kommer konkrete forslag på bordet, som er  

 håndtérbare, »så vil jeg også gerne være med  

 til at kigge på det«.
 Der synes således - under indtryk fra befolkningens  

 irritation og vrede over den megen pornografi på tv-kanaler og i  

 offentlige rum, og under indtryk af den nye græsrodsbevægelse  

 at være en opblødning på vej i regeringens hidtidige syn  

 på sagen, nemlig at alt er i skønneste orden på dette  

 område.
 Det eneste anstændige er selvfølgelig, at et  

 ansvarligt flertal i Folketinget nu handler og hurtigt får forbudt  

 udsendelse af ukodede, betalingsfri pornofilm, hvad enten disse film vises i  

 udsnit eller i deres fulde længde.
 Ytringsfriheden, frisindet og demokratiet i Danmark  

 overlever nok et sådant forbud mod at sende ukodet hård  

 pornografi ind i titusindevis af børnefamiliers hjem.
Gribes der ikke ind, er de sidste rester af  

 anstændighed alvorligt i farezonen i Danmark.
Så vil mange  

 danskere - herunder børn og unge - med rette føle, at Gud er  

 død og alting tilladt.
Skriftlig fremsættelse Frank Dahlgaard (UP):
 Jeg tillader mig herved at fremsætte:
 Forslag til folketingsbeslutning om forbud mod  

 udsendelse af porno på ukodede betalingsfri tv-kanaler.
(Beslutningsforslag nr.
B 65).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
