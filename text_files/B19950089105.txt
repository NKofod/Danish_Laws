I medfør af § 5, stk. 2, § 9, § 11, stk. 1 og 3, og § 12, stk. 3, i lov nr. 447 af 14. juni 1995 om ungdomsvejledning og brobygningsforløb til ungdomsuddannelse fastsættes:
 § 1.  Brobygningsforløb til ungdomsuddannelse er  

 sammensatte vejlednings- og undervisningsforløb i en overgangsperiode mellem  

 grundskolen og ungdomsuddannelserne.
 Stk. 2.  Brobygningsforløb kan tilbydes unge, der har  

 afsluttet grundskolens 9. klasse, eller som på anden måde har opfyldt  

 undervisningspligten, jf. folkeskolelovens § 33, indtil udgangen af den  

 måned, hvori de fylder 19 år.
Stk. 3.  Brobygningsforløb skal vare mellem 8 og 40 uger  

 og sammensættes af fra 2 til 4 elementer fra forskellige skoleformer m.fl.  

 Hvert element varer fra 4 til 36 uger, som kan gennemføres sammenhængende  

 eller integreret med andre brobygningselementer.
For introduktionskurser  

 gælder dog særlige regler, jf. § 3, stk. 2.
 Stk. 4.  Undervisningen og aktiviteterne i et  

 brobygningsforløb skal tilrettelægges således, at brobygningsforløbet udgør  

 et heltidsforløb.
 § 2.  Et element i et brobygningsforløb kan være:
Stk. 2.  Det enkelte element skal gennemføres på den  

 samme skole.
De elementer, der er nævnt i stk. 1, nr. 1-4 og nr. 6-9, kan  

 tilrettelægges særligt under hensyn til, at de indgår i brobygningsforløb.
Stk. 3.  Som led i brobygning kan de skoler, der er  

 nævnt i § 5, stk. 1, nr. 1-7, tilbyde de unge, herunder de unge tosprogede,  

 særlig læse- , stave- og skriveundervisning inden for det pågældende elements  

 indhold.
Endvidere kan sådan undervisning finde sted i henhold til lov om  

 specialundervisning for voksne.
§ 3.  Et særligt tilrettelagt introduktionskursus, jf.  

 § 2, stk. 1, nr. 5, er et kursus, der er tilrettelagt særligt med henblik på  

 at give eleven mulighed for at afprøve, hvad det indebærer at følge en  

 bestemt ungdomsuddannelse eller et bestemt uddannelsesområde.
Kurset skal  

 give eleven indsigt i den pågældende ungdomsuddannelses indhold og mål samt  

 indsigt i de metoder, der anvendes, og de krav, der stilles i uddannelsen.  

 Introduktionskurser skal kombineres med personlig vejledning af pågældende  

 uddannelsesinstitutions normale vejledningssystem.
Vejledningen skal bl.a.  

 styrke elevens mulighed for at vælge og gennemføre en ungdomsuddannelse.
Stk. 2.  Varigheden af introduktionskurserne fastsættes  

 af skolen.
Varigheden skal dog mindst være 4 uger, der gennemføres som et  

 sammenhængende forløb, og højst 10 uger.
Den del af kurset, der måtte  

 overstige 4 uger, kan opdeles i kortere perioder.
 Stk. 3.  Et introduktionskursus til erhvervsuddannelser  

 kan rette sig mod en eller flere beslægtede erhvervsuddannelser.
 Stk. 4.  Der kan kun oprettes et introduktionskursus til  

 erhvervsuddannelser, hvor der efter reglerne for uddannelserne gives gensidig  

 merit (godskrivning) for 2. skoleperiode.
 § 4.  Med henblik på udvikling af de kurser, der er  

 nævnt i § 3, kan Undervisningsministeriet i perioden 1. januar 1996 - 31.  

 december 1998 efter ansøgning yde tilskud til følgende  

 ungdomsuddannelsesinstitutioner:
 Stk. 2.  Skolen skal følge de betingelser og øvrige  

 vilkår, som stilles i forbindelse med bevilling af tilskud efter stk. 1.  

 Undervisningsministeren kan tilbageholde tilskud eller kræve tilskud  

 tilbagebetalt, såfremt skolen ikke følger vilkårene for tilskudsbevillingen.
Stk. 3.  Undervisningsministeriet bevilger tilskud efter  

 stk. 1 to gange årligt.
Ansøgning om tilskud skal være modtaget af  

 Undervisningsministeriet senest den 30. april og den 31. oktober.
I 1996 er  

 den første frist den 1. januar 1996, og sidste ansøgning om tilskud skal være  

 modtaget senest den 31. oktober 1998.
 Stk. 4.  Regnskab og revision følger de regler, der er  

 fastsat for den pågældende skoleform.
 § 5.  Følgende skoler kan inden for sit undervisnings-  

 og uddannelsesområde udbyde elementer af brobygningsforløb, jf. § 2:
 Stk. 2.  Såfremt tilrettelæggelsen sker i samarbejde med  

 en eller flere af de i stk. 1, nr. 5-7, nævnte skoler, kan elementer af  

 brobygningsforløb endvidere gennemføres på:
 Stk. 3.  Et eller flere elementer af brobygningsforløbet  

 skal foregå på en af de ungdomsuddannelsesinstitutioner, der er nævnt i stk.  

 1, nr. 5-7.
§ 6.  Udgifterne til brobygningsforløb finansieres  

 efter reglerne i den lovgivning, der gælder for den pågældende uddannelse og  

 skoleform.
For introduktionskurser på erhvervsskoler, på statslige og private  

 gymnasier og på private hf-kurser fastsættes de statslige tilskud på den  

 årlige finanslov som en takst pr. årselev.
 Stk. 2.  Såfremt skolen modtager statstilskud for en  

 elev til et af de elementer i brobygningsforløb, der er nævnt i § 2, nr. 2,  

 4, 5, 6 og 8, beregnes statstilskuddet i forhold til det pågældende elements  

 varighed.
 Stk. 3.  Kommuner og amtskommuner betaler bidrag for  

 undervisning på frie grundskoler, efterskoler, private gymnasier og hf-kurser  

 m. fl. efter de sædvanlige regler om bidragspligten til staten.
 § 7.  Efter lovens § 12, stk. 2, har en elev ret til  

 at få statens uddannelsesstøtte efter de almindelige retningslinier herom til  

 gennemførelse af et brobygningsforløb, hvis eleven ikke har ret til støtte  

 efter de regler, der gælder for enkelte elementer i forløbet.
 Stk. 2.  I en kalendermåned, hvor en elev deltager i  

 flere elementer i et forløb og har ret til statens uddannelsesstøtte til et  

 af disse elementer, kan statens uddannelsesstøtte ikke udbetales i denne  

 kalendermåned, hvis den modtagne støtte til det eller de andre elementer i  

 forløbet svarer til eller overstiger det maksimale SU-stipendium pr. måned  

 (udeboendesats).
 Stk. 3.  Skoleydelse i forbindelse med ophold på  

 produktionsskole kan ikke oppebæres af:
§ 8.  Den, der er ansvarlig for udarbejdelsen af  

 vejledningsplanen, jf. § 9, kan undtagelsesvis, når det findes særligt  

 begrundet i elevens uddannelsesmæssige forhold, tillade, at en elev optages i  

 et brobygningsforløb, selv om eleven er fyldt 19 år, men ikke 20 år, eller  

 tillade en kortere forlængelse af det samlede brobygningsforløb med indtil 12  

 uger.
Tilladelsen gives i samråd med den eller de skoler, hvor eleven  

 gennemfører brobygningselementer som følge af tilladelsen.
§ 9.  For den unge, der ønsker at gennemføre et  

 brobygningsforløb, udarbejdes en vejledningsplan.
Vejledningsplanen  

 udarbejdes i overensstemmelse med § 6 i lov om ungdomsvejledning og  

 brobygningsforløb til ungdomsuddannelse.
§ 10.  Den skole, hvor eleven har gennemført et  

 element i et brobygningsforløb, udsteder et bevis til eleven med kopi til den  

 myndighed, der har ansvaret for vejledningsplanen.
Beviset skal indholde  

 oplysning om det eller de på skolen gennemførte forløb og varigheden heraf  

 samt gennemførte prøver.
 § 11.  For klager over skolens undervisning,  

 vejledning og afgørelser gælder de regler, der er fastsat for den pågældende  

 skoleform.
 § 12.  Bekendtgørelsen træder i kraft den 1. januar  

 1996.
