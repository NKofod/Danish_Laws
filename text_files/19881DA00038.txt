Nr BTB 38 Betænkning over Forslag til folketingsbeslutning om inkorporering af den  

 europæiske menneskerettighedskonvention i dansk ret   

 Nr B 38 1988-89, 1. samling Afgivet af Retsudvalget Afgivet: 19890516 Udvalget har behandlet beslutningsforslaget i nogle møder og har herunder stillet spørgsmål til justitsministeren, som denne har besvaret skriftligt.
Der er i denne forbindelse indhentet en udtalelse fra Advokatsamfundet.
 Udvalget har endvidere modtaget skriftlig henvendelse fra Amnesty  

 International.
 Som bilag til betænkningen er optrykt to af udvalgets spørgsmål sammen med  

 ministerens besvarelser.
 Der er af udvalget stillet ændringsforslag, hvorom henvises til de  

 ledsagende bemærkninger.
Herefter indstiller udvalget forslaget til vedtagelse med  

 det stillede ændringsforslag Ændringsforslag Af udvalget:
Til teksten 1) Teksten affattes således:
»Folketinget opfordrer regeringen til at nedsætte et hurtigt  

 arbejdende udvalg med deltagelse fra Det Danske Center for  

 Menneskerettigheder med henblik på at undersøge fordele og ulemper ved  

 inkorporering af den europæiske menneskerettighedskonvention i dansk ret og  

 fremkomme med forslag til, hvorledes en inkorporering rent teknisk kan  

 ske.« Bemærkninger Til nr. 1 Der henvises til de som bilag optrykte spørgsmål og svar.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  

 (RV) Nør Christensen (CD) Inger Stilling Pedersen (KRF) Erling Christensen  

 (S) Ole Espersen (S) Søren Hansen (S) Tove Lindbo Larsen (S) Lissa Mathiasen  

 (S) Carsten Andersen (SF) Leif Hermann (SF) Ebba Strange (SF) nfmd.
Bilag To af udvalgets spørgsmål til justitsministeren med dennes besvarelser  

 heraf Spørgsmål 1:
Hvorledes vil ministeren stille sig til en ændring af kommissoriet for det  

 i beslutningsforslaget omtalte udvalg, således at udvalget får til opgave at  

 undersøge fordele og ulemper ved inkorporering af den europæiske  

 menneskerettighedskonvention i dansk ret og at fremkomme med forslag til,  

 hvorledes en inkorporering rent teknisk kan ske? Supplerende svar:
 Ved skrivelse af 9. marts 1989 gav jeg en foreløbig besvarelse af  

 Retsudvalgets spørgsmål nr. 1, idet jeg fandt, at der ikke burde tages  

 endelig stilling til den nærmere udformning af kommissoriet for det i  

 beslutningsforslaget omtalte udvalg, førend kommissoriet for det tilsvarende  

 norske udvalg ville foreligge.
 Justitsministeriet har imidlertid erfaret, at det endelige kommissorium  

 for det norske udvalg endnu ikke er udarbejdet, og at det forementlig  

 tidligst vil foreligge i slutningen af maj 1989.
 På den baggrund finder jeg ikke, at en stillingtagen til nedsættelsen af  

 det danske udvalg kan afvente de norske overvejelser, og jeg foreslår, at der  

 nedsættes et udvalg bestående af repræsentanter for Statsministeriet,  

 Udenrigsministeriet, Justitsministeriet, Undervisningsministeriet,  

 Dommerforeningen, Det danske Center for Menneskerettigheder og Advokatrådet.  

 Formanden for udvalget udpeges af Justitsministeriet.
 Et udkast til kommissorium er vedlagt som bilag.
Underbilag Udvalget har til opgave at undersøge fordele og ulemper ved at  

 inkorporere Den europæiske Menneskerettighedskonvention i dansk ret.
Udvalget  

 bør i den forbindelse redegøre for konventionens nugældende stilling og  

 betydning for dansk lovgivning og overveje, om en inkorporering af  

 konventionen vil føre til en bedre retsbeskyttelse af den enkelte borger,  

 eller om andre grunde kunne føre til, at det må anses for nødvendigt eller  

 hensigtsmæssigt at inkorporere konventionen.
Udvalget anmodes om at overveje, om fordelene ville blive større ved en  

 samtidig inkorporering af andre internationale konventioner, der omfatter  

 menneskeretlige spørgsmål (FN, ILO m.v.). Det kan i den forbindelse oplyses,  

 at den norske regering har besluttet at nedsætte et udvalg, der skal  

 undersøge spørgsmålet om inkorporering af ikke kun Den europæiske  

 Menneskerettighedskonvention, men også visse FN-konventioner om  

 menneskerettigheder.
Udvalget skal herved følge arbejdet i det norske udvalg  

 og i det hele taget søge kontakt med de øvrige nordiske lande.
 Udvalget anmodes endvidere om at redegøre for, hvilke internationale  

 konventioner om menneskeretlige spørgsmål der vil være egnet til  

 inkorporering.
 Udvalget skal fremkomme med forslag til, hvorledes en inkorporering rent  

 teknisk kan ske, og bør endvidere udarbejde forslag til, hvorledes en mere  

 effektiv efterlevelse af reglerne vil kunne sikres.
 Udvalget kan afgive delbetænkninger.
 Spørgsmål 5:
 Idet der henvises til ministerens supplerende besvarelse af spørgsmål 1  

 (bilag 8), bedes det oplyst, om der er særlige grunde til, at  

 Statsministeriet skal være repræsenteret i udvalget, eller om det er muligt,  

 at dette ministeriums repræsentant eventuelt kan udelades (ligesom  

 Undervisnings- og Forskningsministeriets).
 Svar:
Begrundelsen for at foreslå, at Undervisningsministeriet skal være  

 repræsenteret i udvalget, er, at det i bemærkningerne til  

 beslutningsforslaget er fremhævet, at det er ønskeligt, at  

 Menneskerettighedskonventionen bliver mere kendt.
Dette kan delvis siges også  

 at være en pædagogisk opgave, men Justitsministeriet kan tiltræde, at  

 Undervisningsministeriet ikke behøver at være formelt medlem af udvalget.
I  

 stedet vil udvalget efter behov kunne indhente udtalelser fra  

 Undervisningsministeriet eller andre styrelser og organisationer.
Begrundelsen for at foreslå, at Statsministeriet skal være repræsenteret i  

 udvalget, er, at Statsministeriet er ressortmyndighed for bl.a. statsretlige  

 spørgsmål.
Udvalgsarbejdet vil antagelig endvidere have nogen berøring med de  

 drøftelser, der fandt sted i Justitsministeriets Lovtidendeudvalg af 22.  

 marts 1965, som bl.a. resulterede i betænkning nr. 682/1973 om kundgørelse og  

 opfyldelse af traktater.
Statsministeriet var repræsenteret i dette udvalg.  

 Justitsministeriet finder det væsentligt, at Statsministeriet også  

 repræsenteres i det kommende udvalg.
