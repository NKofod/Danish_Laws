 Under hensyn til at der var forløbet mere end 6 år siden sidste  

 lovovertrædelse, godkendte vejtransportrådet ansøgers vandel.
 Vejtransportrådet imødekom en ansøgning om udstedelse af 1  

 vognmandstilladelse.
Ansøger opfylder godskørselslovens krav om 3 års beskæftigelse i  

 transportvirksomhed.
Forinden eventuel endelig godkendelse vil ansøger dog  

 skulle gennemgå vognmandskursus på ny, idet et indsendt kursusbevis er mere  

 end 10 år gammelt.
 Af sagen fremgik, at ansøger i 1980 var idømt bøde på 5.000 kr. for flere  

 gange i 1979 og 5 gange i 1980 at have udført ulovlig vognmandskørsel på  

 grundlag af en vognmandstilladelse, udstedt til hans far, i 1981 var idømt  

 bøde på 7.000 kr. for ulovlig vognmandskørsel, i 1982 var idømt en bøde på  

 12.000 kr. for ulovlig vognmandskørsel i perioden februar 1981 - april 1982  

 samt i 1984 var idømt bøde på 25.000 kr. for ulovlig vognmandskørsel i  

 perioden 30. juli 1982 - ca. 1. december 1983 samt for overtrædelse af køre-  

 og hviletidsbestemmelserne.
 I februar 1982 ansøgte ansøger om godkendelse som indehaver af 1  

 vognmandstilladelse.
Ansøgningen var forelagt Vejtransportrådet, der besluttede at meddele  

 afslag på ansøgningen, idet vandelskravet ikke ansås for opfyldt.
I  

 bedømmelsen indgik dommene fra henholdsvis 1980 og 1981. Videre var det  

 oplyst, at der var en verserende sag vedrørende ulovlig vognmandskørsel.
 Under hensyn til at der er forløbet mere end 6 år siden sidste  

 overtrædelse, godkendte Vejtransportrådet nu ansøgers vandel.
 Ingen.
