 I medfør af § 48, stk. 4, § 56, stk. 2, § 63, stk. 7, og § 67, stk. 8, i  

 lov om boligbyggeri, jf. lovbekendtgørelse nr. 643 af 10. september 1991,  

 fastsættes efter bemyndigelse:
Almindelige bestemmelser § 1.  Bekendtgørelsen gælder for følgende boliger:
 § 2.  Til de i § 1 nævnte boliger kan  

 kommunalbestyrelsen på statens vegne give tilsagn om støtte, jf. §§ 49, 51,  

 63a, 72 og 72b i lov om boligbyggeri.
 Stk. 2.  Inden der gives tilsagn efter stk. 1 til  

 byggerier, der er omfattet af § 62a i lov om boligbyggeri, skal Bygge- og  

 Boligstyrelsens godkendelse indhentes.
 Stk. 3.  Der kan kun gives tilsagn, hvis projektet kan  

 omfattes af den samlede tilsagnsramme for byggeri af den pågældende type, som  

 Bygge- og Boligstyrelsen har tildelt kommunen, jf. dog stk. 4.
 Stk. 4.  Bygge- og Boligstyrelsen kan efter ansøgning  

 fra kommunalbestyrelsen tillade en udvidelse af den i stk. 3 nævnte ramme.
Stk. 5.  Byggeri, hvortil der ydes støtte efter stk. 1,  

 kan ikke opnå støtte efter lovgivningen om sanering eller byfornyelse og  

 boligforbedring.
Dette gælder dog ikke rydning af grund.
 § 3.  Anskaffelsessummen for byggeriets enkelte  

 bestanddele - grundudgifter, håndværkerudgifter og omkostninger - skal hver  

 især være rimelige i forhold til byggeriets udformning og indhold m.v. og  

 skal kunne holdes inden for det for byggeriet gældende rammebeløb, jf. § 9.
 Stk. 2.  Overdrages en eksisterende ejendom med henblik  

 på ombygning til boliger med støtte efter lov om boligbyggeri, må  

 overdragelsessummen, omregnet til kontantværdi, ikke overstige den af  

 vurderingsrådet ansatte værdi.
Stk. 3.  Overdrages ubebyggede arealer, må  

 overdragelsessummen inklusive sædvanlige modningsudgifter,  

 tilslutningsafgifter m.v. som vejledende udgangspunkt ikke overstige 20 pct.  

 af den samlede anskaffelsessum.
Overdragelsen sker på sædvanlige vilkår.
 Stk. 4.  Udgifter til byggesagshonorar og  

 bestyrelsesudgifter beregnes efter de i bilag 1 til denne bekendtgørelse  

 fastsatte retningslinier.
 Stk. 5.  Til dækning af statens administrationsudgifter  

 opkræves et gebyr på 4 1/2 promille af den endeligt godkendte anskaffelsessum  

 i henhold til § 8, eksklusiv gebyr.
§ 4.  Bygherren skal have skøde på ejendommen og skal  

 stå som debitor ved belåningen.
Det må over for kommunalbestyrelsen  

 dokumenteres, at der er tinglyst endeligt skøde, eller at endeligt skøde vil  

 kunne tinglyses inden for et kortere tidsrum, dog senest samtidig med  

 byggeriets påbegyndelse , jf. dog stk. 2.
 Stk. 2.  Den i stk. 1 nævnte frist for tinglysning kan  

 udskydes, hvis tinglysningen alene er betinget af udstykningsmyndighedernes  

 samtykke og forudsat, at bygherren på tidspunktet for byggeriets påbegyndelse  

 kan dokumentere, at der er opnået forhåndsgodkendelser fra disse myndigheder  

 af, at udstykningen vil kunne gennemføres.
 Stk. 3.  Det i stk. 1 nævnte krav om skøde på ejendommen  

 fraviges, hvis byggeriet opføres på en grund, der er lejet.
 § 5.  Byggearbejderne må ikke påbegyndes, før  

 kommunalbestyrelsen har meddelt tilsagn.
 § 6.  Skemaer udarbejdet af Bygge- og Boligstyrelsen  

 eller som indeholder oplysninger svarende til de af Bygge- og Boligstyrelsen  

 udarbejdede skemaer, jf. bilag 2, til denne bekendtgørelse skal anvendes til  

 ansøgning om tilsagn efter § 2, stk. 1, godkendelse af byggeprojektet og dets  

 anskaffelsessum, jf. kapitel 5, samt godkendelse af byggeregnskabet, jf.  

 kapitel 7.
 Stk. 2.  Kommunalbestyrelsen kan kræve det til  

 behandling af ansøgningen nødvendige materiale.
Rammebeløb § 7.  Det er en betingelse for kommunalbestyrelsens  

 tilsagn på egne og statens vegne om lån, ydelsesstøtte, garanti for lån eller  

 regaranti for lån til opførelse eller indretning af boliger, som nævnt i § 1,  

 at byggeriets anskaffelsessum ikke overstiger de i § 9 fastsatte  

 udgiftsrammer såvel ved meddelelse af tilsagn, som ved meddelelse af tilsagn  

 før påbegyndelse.
 § 8.  Kommunalbestyrelsen kan efter byggeriets  

 færdiggørelse kun godkende følgende dokumenterede merudgifter udover den ved  

 byggeriets påbegyndelse godkendte anskaffelsessum:
Stk. 2.  Byggeregnskabet opgøres pr. skæringsdagen, det  

 vil sige sidste boligs færdiggørelse tillagt højst to måneder til  

 færdiggørelse af udenomsarealerne.
I byggeregnskabet medtages samtlige  

 udgifter frem til skæringsdagen, og eventuelle indtægter fratrækkes  

 anskaffelsessummen.
 Stk. 3.  Er der på byggeregnskabet anført udgifter, som  

 kommunalbestyrelsen ikke kan godkende efter stk. 1 og 2, skal  

 anskaffelsessummen nedsættes tilsvarende.
 Stk. 4.  Er boligerne indflyttet helt eller delvist før  

 skæringsdag, skal lejeindtægt eller boligafgift fratrækkes den  

 anskaffelsessum, som kommunalbestyrelsen godkender på grundlag af  

 byggeregnskabet.
§ 9.  Rammebeløbet for anskaffelsessummen pr.  

 kvadratmeter støtteberettiget areal til opførelse af byggeri efter §§ 48 og  

 63 i lov om boligbyggeri fastsættes 1. januar 1992 for de i bilag 3 anførte  

 regioner.
For byggeri efter § 67 i lov om boligbyggeri fastsættes  

 rammebeløbet pr. tilskudsenhed for de i bilag 3 anførte regioner.  

 Rammebeløbet justeres og reguleres en gang om året, ved offentliggørelse i  

 Statstidende den tredie tirsdag i januar måned.
 Stk. 2.  Ved byggerier efter §§ 48 og 63 i lov om  

 boligbyggeri med et lavere gennemsnitligt lejlighedsareal end 90 m2 kan  

 rammebeløbet efter stk. 1, forhøjes med 0,3 pct. pr. m2, dog højst 6 pct.,  

 jf. bilag 4.
Stk. 3.  Til indretning af fælleslokaler i byggeri med  

 støtte efter §§ 48 og 63 i lov om boligbyggeri kan ydes et tillæg svarende  

 til 3-6 pct. af det støtteberettigede boligareal, jf. bilag 5. Der vil dog  

 kunne indrettes fælleslokaler med et større areal, end det i 1. punktum  

 nævnte tillæg giver mulighed for, i det omfang der kan overføres  

 boligkvadratmetre hertil.
Det samlede støtteberettigede areal kan dog aldrig  

 overstige 95 m2 gange boligantallet tillagt 3-6 pct. til fælleslokaler.
Stk. 4.  Til udfyldningsprojekter (in-fill-projekter)  

 kan godkendes merudgifter med indtil 10 pct. af den godkendte  

 anskaffelsessum.
Godkendelsen skal normalt ske samtidig med meddelelse af  

 tilsagn (Skema A), dog senest inden byggeriet påbegyndes (godkendelse af  

 Skema B). Det er en betingelse, at der er tale om nybyggeri af max. 20-25  

 boliger på en grund, der er tilvejebragt ved nedrivning af et hus i en  

 husrække som et led i en byfornyelsesbeslutning eller en saneringsplan.  

 Udgifterne skal dokumenteres ved byggeriets afslutning.
Stk. 5.  Til særlige alternative energibesparende  

 foranstaltninger kan godkendes merudgifter ved etablering af forsyningsanlæg  

 med indtil 10 pct. af anskaffelsessummen.
Godkendelsen forudsætter, at  

 ansøgeren har indhentet en erklæring fra Energistyrelsen om, at betingelserne  

 for ydelse af tilskud efter Energiministeriets lovgivning er opfyldte.
Opnås  

 tilskud fra Energistyrelsen, eller opnås der andre former for tilskud, fragår  

 dette i de merudgifter, som godkendes.
Godkendelse skal normalt ske samtidig  

 med meddelelse af tilsagn (Skema A), dog senest inden byggeriet påbegyndes  

 (med godkendelse af Skema B). Udgifterne skal dokumenteres ved byggeriets  

 afslutning.
 Stk. 6.  Ved etablering af boliger, som nævnt i stk. 1,  

 hvor der ikke er udgifter til grundkøb, reduceres de i stk. 1, nævnte  

 rammebeløb som udgangspunkt med 16 pct.
§ 10.  Det støtteberettigede areal for byggeri efter  

 §§ 48 og 63 i lov om boligbyggeri, opgjort efter reglerne i bilag 6, kan  

 udgøre indtil 95 m2 i gennemsnit pr. bolig.
Kan der til samme pris opføres  

 byggeri med et højere gennemsnitligt areal end 95 m2, kan kommunalbestyrelsen  

 dog godkende dette, hvis den enkelte boligs bruttoetageareal ikke er større  

 end 110 m2. Herudover kan ydes støtte til opførelse af fælleslokaler efter §  

 9, stk. 3.
 Stk. 2.  Støtte efter § 67 i lov om boligbyggeri  

 beregnes i værelsesenheder og tilskudsenhederne som anført i bilag 6.
Kommunalbestyrelsens behandling af  

 ansøgninger om støtte (skema A) § 11.  Kommunalbestyrelsen påser, at bygherrens  

 ansøgning om støtte foreligger på et skema (skema A), som er udarbejdet af  

 Bygge- og Boligstyrelsen eller som indeholder oplysninger svarende til det af  

 Bygge- og Boligstyrelsen udarbejdede skema.
 Stk. 2.  Ved ombygning af eller tilbygning til en  

 eksisterende bygning, skal der foreligge en førsynsrapport.  

 Kommunalbestyrelsen skal på grundlag af denne tage stilling til, om bygningen  

 er egnet til ombygning.
§ 12.  Kommunalbestyrelsen tager stilling til, om  

 betingelserne for at yde offentlig støtte er opfyldt.
Kommunalbestyrelsen  

 påser herunder, at følgende betingelser er overholdt:
 § 13.  Kommunalbestyrelsen skal samtidig med, at der  

 gives tilsagn efter § 2, stk. 1, stille krav om, at de i bilag 7 til denne  

 bekendtgørelse anførte regler om vinterbyggeri, pris og tid, udbud, ansvar,  

 kvalitetssikring og brug af beton m.v. overholdes.
 § 14.  Kommunalbestyrelsen kan i øvrigt stille sådanne  

 særlige vilkår, som det konkrete byggeprojekt måtte give anledning til,  

 herunder for almennyttigt boligbyggeri, at en passende del af boligerne  

 indrettes for børnerige familier, ældre eller handicappede.
 § 15.  Kommunalbestyrelsen indberetter samtidig med  

 meddelelsen af et støttetilsagn de oplysninger, som er omfattet af § 11, stk.  

 1, således som de er godkendt ved tilsagnet, til et til formålet udviklet  

 datafangstsystem, hvorfra Bygge- og Boligstyrelsen, Kongeriget Danmarks  

 Hypotekbank og Finansforvaltning, samt ved boliger, der tilhører et  

 almennyttigt boligselskab tillige til Boligselskabernes Landsbyggefond kan  

 modtage de nødvendige oplysninger.
 Særlige regler om underhåndsbud mv. samt  

 prøvehuse.
 § 16.  Byggearbejder ved byggeri med offentlig støtte  

 efter lov om boligbyggeri skal i henhold til Byggestyrelsens cirkulære nr. 50  

 af 14. april 1989 om udbud af bygge- og anlægsarbejder udbydes i konkurrence.  

 Dog kan det i ganske særlige tilfælde accepteres, at der indhentes  

 underhåndsbud, jf. stk. 2-4. Godkender kommunalbestyrelsen, at der antages  

 underhåndsbud, skal de arbejder, som ikke omfattes af underhåndsbudet,  

 udbydes i konkurrence. 60 pct. af byggearbejderne skal altid udbydes i  

 underentreprise i konkurrence, jf. dog stk. 2.
Stk.2.  Underhåndsbud kan accepteres, når et  

 byggearbejde fortsættes på en tilgrænsende byggeplads, uden at den  

 oprindelige byggeplads har været forladt af den pågældende entreprenør.
Det  

 er dog en forudsætning, at den udførende entreprenør har særlige  

 forudsætninger for at videreføre arbejdet på den billigste måde under hensyn  

 til opnåelse af den ønskede kvalitet.
I dette tilfælde kan reglen om, at 60  

 pct. af byggearbejderne skal udbydes i konkurrence, fraviges.
Stk. 3.  Underhåndsbud kan accepteres, når der helt  

 eller delvist indgår elementer af forsøg eller produktudvikling i betydeligt  

 omfang i byggeriet.
De arbejder, som ikke omfattes af forsøget eller  

 produktudviklingen, skal alle udbydes i konkurrence.
 Stk. 4.  Underhåndsbud kan endvidere accepteres i større  

 byggesager, hvor entreprenøren påtager sig ganske særlige opgaver i  

 forbindelse med planlægningen og gennemførelse af byggeriet.
§ 17.  Ved opførelse af private andelsboliger med  

 støtte efter § 63 i lov om boligbyggeri kan kommunalbestyrelsen godkende, at  

 byggearbejderne udføres af bygherrens egne ansatte.
Sådanne arbejder skal  

 ikke udbydes i konkurrence.
Arbejder, som ikke udføres af bygherrens egne  

 ansatte, skal udbydes.
 Stk. 2.  Kommunalbestyrelsen skal i forbindelse med  

 godkendelsen af en endelig anskaffelsessum efter byggeriets afslutning påse,  

 at der foreligger dokumentation for bygherrens forbrug af timer til udførelse  

 af de pågældende arbejder.
 § 18.  Kommunalbestyrelsen kan for byggeri med støtte  

 efter § 63 i lov om boligbyggeri tillade, at een af bebyggelsens boliger  

 (prøvehus) påbegyndes opført, inden kommunalbestyrelsen meddeler endeligt  

 tilsagn før påbegyndelsen af den samlede bebyggelse.
 Stk. 2.  Der kan ikke gives tilladelse efter stk. 1,  

 hvis prøvehuset allerede er påbegyndt opført.
 Stk. 3.  Tilladelse efter stk. 1 kan kun gives, hvis  

 projektets øvrige boliger påbegyndes senest ved den i § 20 fastsatte frist.
Byggeriets igangsætning (skema B) § 19.  Kommunalbestyrelsen påser, at bygherren  

 indsender en ansøgning til kommunalbestyrelsen om godkendelse af den endelige  

 anskaffelsessum inden byggeriets påbegyndelse.
Ansøgningen skal foreligge på  

 et skema (skema B), som er udarbejdet af Bygge- og Boligstyrelsen eller som  

 indeholder oplysninger svarende til det af Bygge- og Boligstyrelsen  

 udarbejdede skema og skal være indsendt inden 9 måneder efter, at tilsagnet  

 er meddelt bygherren.
 Stk. 2.  Overskrides de i stk. 1 nævnte frister,  

 bortfalder kommunalbestyrelsens tilsagn.
 § 20.  Kommunalbestyrelsen påser, at betingelserne for  

 at yde offentlig støtte, herunder de af kommunalbestyrelsen stillede vilkår  

 samt myndighedskrav i øvrigt, er opfyldt.
Stk. 2.  Det i henhold til § 9 gældende rammebeløb på  

 tidspunktet for byggeriets påbegyndelse skal være overholdt efter bygherrens  

 indhentning af tilbud.
Kommunalbestyrelsen kan ikke godkende overskridelser  

 af rammebeløbet.
 Stk. 3.  Kommunalbestyrelsen kan ikke tillade  

 projektændringer, der indebærer en udvidelse af antallet af boliger, for  

 ungdomsboliger værelsesenheder, i forhold til det tidligere meddelte tilsagn  

 om offentlig støtte, medmindre udvidelsen kan holdes inden for den af Bygge-  

 og Boligstyrelsen fastsatte tilsagnsramme for byggeri af den pågældende type,  

 jf. dog § 2, stk. 4. Tillader kommunalbestyrelsen udvidelser i et senere  

 finansår end det, hvori det oprindelige tilsagn blev givet, er det de på  

 udvidelsestidspunktet gældende regler, der finder anvendelse.
Stk. 4.  Byggeriet skal påbegyndes inden udløbet af en  

 af kommunalbestyrelsen fastsat frist.
Overholdes fristen ikke, kan  

 kommunalbestyrelsen lade tilsagnet bortfalde.
 § 21.  Samtidig med at kommunalbestyrelsen godkender  

 byggeprojektet og dets anskaffelsessum, underretter den bygherren herom.  

 Kommunalbestyrelsen indberetter endvidere samtidig de oplysninger, som er  

 omfattet af § 19, stk. 1, således som disse er godkendt, til et til formålet  

 udviklet datafangstsystem, jf. § 15.
Byggeriets gennemførelse § 22.  Under byggeriets gennemførelse fører  

 kommunalbestyrelsen tilsyn med, at vilkårene for den tilsagte støtte  

 overholdes.
 Stk. 2.  Kommunalbestyrelsen kan ikke under byggeriets  

 gang fremkomme med krav, der medfører merudgifter.
 § 23.  Kommunalbestyrelsen kan kun give tilladelse til  

 ændringer i projektet, hvor ganske særlige forhold måtte foreligge, og kan  

 kun godkende sådanne eventuelle dermed forbundne merudgifter, som fremgår af  

 § 8.
 Stk. 2.  Er tilsagn efter § 63 i lov om boligbyggeri  

 givet til andre end en stiftet andelsboligforening bestående af de kommende  

 andelshavere, skal andelsboligforeningen meddele, at den er bekendt med  

 projektændringerne, som godkendes efter stk. 1.
 Stk. 3  Kommunalbestyrelsen kan ikke tillade  

 projektændringer, der indebærer en udvidelse af antallet af boliger, (for  

 ungdomsboliger værelsesenheder), i forhold til det tidligere meddelte  

 tilsagn, medmindre udvidelsen kan holdes inden for den af Bygge- og  

 Boligstyrelsen fastsatte tilsagnsramme for byggeri af den pågældende type,  

 jf. dog § 2, stk. 4. § 20, stk. 3, sidste pkt. finder tilsvarende anvendelse.
Byggeriets afslutning (skema C) § 24.  Kommunalbestyrelsen påser, at bygherren  

 indsender en ansøgning om godkendelse af den endelige anskaffelsessum efter  

 byggeriets afslutning.
Stk. 2.  Bygherrens ansøgning skal foreligge på et skema  

 (skema C), som er udarbejdet af eller som indeholder oplysninger svarende til  

 det af Bygge- og Boligstyrelsen udarbejdede skema og skal indeholde det  

 endelige byggeregnskab.
Ansøgningen skal indsendes senest 6 måneder efter  

 byggeriets færdiggørelse.
 Stk. 3.  Er tilsagn efter § 63 i lov om boligbyggeri  

 givet til andre end en stiftet andelsboligforening bestående af de kommende  

 andelshavere, skal andelsboligforeningen ved fremsendelse af skema C eller et  

 tilsvarende skema til kommunalbestyrelsen angive, at den er bekendt med det  

 materiale, som er fremsendt til kommunalbestyrelsen til brug for godkendelse  

 af byggeregnskabet.
 Stk. 4.  Kommunalbestyrelsen påser, at byggeregnskabet  

 er udarbejdet i overensstemmelse med de regler om skæringsdag m.v., som er  

 angivet i § 8, stk. 2 og 4 .
 Stk. 5.  Kommunalbestyrelsen påser, at byggeregnskabet  

 er revideret af en registreret eller statsautoriseret revisor.
Stk. 6.  Er enkelte udgifter ikke afholdt inden udløbet  

 af den i stk. 2 nævnte ansøgningsfrist, kan der afsættes passende beløb  

 hertil i byggeregnskabet.
Kommunalbestyrelsen påser, at nødvendig  

 dokumentation vedrørende afholdelsen af de afsatte beløb indsendes til  

 kommunalbestyrelsen snarest muligt og senest 6 måneder efter  

 kommunalbestyrelsens godkendelse af byggeregnskabet.
Overholdes fristen ikke,  

 nedsættes anskaffelsessummen med de afsatte beløb.
Foreligger der ganske  

 særlige omstændigheder, kan kommunalbestyrelsen dog godkende en forlængelse  

 af 6-måneders fristen.
Kommunalbestyrelsen indberetter snarest eventuelle  

 nedsættelser af anskaffelsessummen til det til formålet udviklet  

 datafangstsystem, jf. § 15.
 § 25.  Kommunalbestyrelsen kan kun godkende de  

 merudgifter, der fremgår af § 8.
§ 26.  Samtidig med at kommunalbestyrelsen godkender  

 byggeregnskabet, underretter den bygherren herom.
Kommunalbestyrelsen  

 indberetter endvidere samtidig de oplysninger, som er omfattet af § 24, stk.  

 2, således som disse er godkendt, til et til formålet udviklet  

 datafangstsystem, jf. § 15.
Udbetaling af realkreditlån og  

 ydelsesstøtte § 27.  Realkreditlånet i form af indekslån kan ikke  

 hjemtages som forhåndslån.
Stk. 2.  Optages et større realkreditlån, end den  

 endelige godkendte anskaffelsessum giver mulighed for, skal lånet nedbringes.  

 Indfrielse af den regulerede obligationsrestgæld sker ved opkøb af  

 indeksobligationer til dagskurs.
Udgør det for meget optagne realkreditlån  

 ikke mere end 1 pct. af anskaffelsesummen eller maksimalt 50.000 kr. skal der  

 dog ikke ske indfrielse.
Merudgiften til denne belåning afholdes af beboerne,  

 uden at der udbetales støtte til denne del af indekslånet.
§ 28.  Udbetaling af realkreditlån, i form af  

 indekslån, til byggeri med støtte efter §§ 48 og 67 i lov om boligbyggeri  

 sker samtidigt med, at byggeriet er færdigt og klar til indflytning.  

 Realkreditlånet skal hjemtages på grundlag af den ved byggeriets påbegyndelse  

 godkendte anskaffelsessum, senest når sidste bolig er klar til indflytning og  

 byggeriet efter byggelovgivningen er færdigmeldt.
Den endelige finansiering  

 af byggeriet sker samtidig med kommunalbestyrelsens godkendelse af den  

 endelige anskaffelsessum efter byggeriets afslutning, jf. dog § 30.
§ 29.  Udbetaling af realkreditlån, i form af  

 indekslån, til byggeri med støtte efter § 63 i lov om boligbyggeri, sker, når Stk. 2.  Ved udbetaling af lån efter stk. 1 er det dog  

 en betingelse, at den del af lånet, som vedrører boliger, hvortil der ikke er  

 indbetalt boligandel, og boligen ikke er taget i brug, først frigives for  

 bygherren, når der er indbetalt boligandel og boligen er taget i brug af  

 andelshaveren.
 § 30.  Udbetaling af realkreditlånet til byggeri med  

 støtte efter §§ 48, 63 og 67 i lov om boligbyggeri kan ske etapevis, når hver  

 enkelt etape er færdig og udgør en selvstændig funktionsdygtig enhed.
 § 31.  For byggeri med støtte efter § 63 i lov om  

 boligbyggeri, er det endvidere en betingelse for etapevis udbetaling af  

 realkreditlånet, at bestemmelserne i § 29, nr. 2 er opfyldt for etapen, og at  

 bestemmelsen § 29, nr. 3 og § 29, stk. 2 er opfyldt for den samlede  

 bebyggelse.
 Stk. 2.  Udbetales realkreditlånet i etaper efter stk.  

 1, skal der stilles tilstrækkelig sikkerhed for, at lånet vil blive indfriet  

 eller nedbragt, hvis det antal boliger, som er tilladt påbegyndt, ikke kommer  

 til at omfatte 8 boliger, i særlige tilfælde dog mindst 6 boliger.
 Stk. 3.  Som tilstrækkelig sikkerhed for lånet efter  

 stk. 2 anses alene garanti stillet af et pengeinstitut eller  

 forsikringsselskab eller pant i obligationer noteret på Københavns Fondsbørs.
 Stk. 4.  Ved garantistillelse for lånet fra et  

 pengeinstitut eller forsikringsselskab benyttes den garantierklæring, der er  

 optrykt som bilag 8 til denne bekendtgørelse.
Stk. 5.  Pant i obligationer skal, opgjort til kursværdi  

 ved lånets etablering, mindst udgøre et beløb svarende til den pålydende  

 værdi af de obligationer, der ligger bag lånet.
Hvis realkreditinstituttet  

 har pant i obligationer af samme serie som de obligationer, der ligger bag  

 lånet, kan de pantsatte obligationer dog opgøres til pålydende værdi.
Kun  

 indeksobligationer kan lægges til sikkerhed for indekslånet.
 § 32.  Omfatter realkreditlån til boliger opført med  

 støtte efter § 48 og § 63 i lov om boligbyggeri garager eller carporte, skal  

 den statslige garanti efter § 51 i lov om boligbyggeri og den kommunale  

 garanti efter § 64 i lov om boligbyggeri også omfatte disse garager eller  

 carporte.
 Stk. 2.  Der kan ikke ydes støtte til opførelse af  

 erhvervslokaler.
§ 33.  Udbetaling af ydelsesstøtte til byggerier  

 opført med støtte efter §§ 48 og 67 i lov om boligbyggeri sker i takt med  

 hjemtagelsen af realkreditlån.
Ydelsestøtten udbetales bagud i tilknytning  

 til de i pantebrevene fastsatte terminer.
§ 34.  Udbetaling af ydelsesstøtte til byggeri opført  

 med støtte efter § 63 i lov om boligbyggeri sker når, Stk. 2.  Ydelsestøtten beregnes fra den enkelte  

 andelshavers fysisk, faktiske ibrugtagelse af boligen med en forholdsmæssig  

 andel af den samlede ydelsesstøtte for ejendommen.
Ydelsesstøtten udbetales  

 bagud i tilknytning til de i pantebrevene fastsatte terminer.
 Stk. 3.  Udbetales der ydelsesstøtte uden at  

 betingelserne i stk. 1 og 2 har været opfyldte, påhviler det  

 andelsboligforeningen at tilbagebetale den udbetalte støtte.
Klagebestemmelser § 35.  Kommunalbestyrelsens afgørelser efter denne  

 bekendtgørelse kan ikke indbringes for anden administrativ myndighed.
Ikrafttrædelse § 36.  Bekendtgørelsen træder i kraft den 1. januar  

 1992.
 Stk. 2.  Samtidig ophæves:
Stk. 3.  Det overlades til kommunalbestyrelsen at træffe  

 afgørelser vedrørende byggeri, hvortil den er meddelt tilsagn af Bygge- og  

 Boligstyrelsen inden 1. januar 1992. Afgørelsen træffes på baggrund af de på  

 tilsagnstidspunktet gældende regler herunder om rammebeløb.
Dog kan  

 kommunalbestyrelsen ikke godkende højere udgifter end anført i § 9, stk. 4 og  

 5.
 Stk. 4.  Kommunalbestyrelsen indsender som hidtil de af  

 kommunalbestyrelsen godkendte skemaer vedrørende byggeriets påbegyndelse og  

 afslutning til Bygge- og Boligstyrelsen for så vidt angår projekter, hvortil  

 der er meddelt tilsagn før 1. januar 1992.
Bygge- og Boligstyrelsen, den 3.  

 december 1991 H.
E.
Rasmussen / Vibeke Køie Bilag 1 Byggesagshonorar og bestyrelsesudgifter Byggesagshonorar og bestyrelsesudgifter må ikke overstige et beløb  

 udregnet på grundlag af den godkendte anskaffelsessum excl.  

 byggesagshonorar og bestyrelsesudgifter og incl. moms.
 Beregningen fremsendes med bygherrens ansøgning om godkendelse af  

 anskaffelsessummen inden byggeriets påbegyndelse (Skema B), og kan  

højst godkendes med beløb på grundlag af nedenstående skala.
 De godkendte beløb kan ikke senere forhøjes ved byggeriets afslutning.
 Ovenstående beløb er beregnet ud fra reguleringsindekset for boligbyggeri  

 pr. 1. juli 1991 (125). Beløbene følger udviklingen i reguleringsindekset for  

 boligbyggeri, som offentliggøres af Danmarks Statistik.
 Der kan tillægges moms til byggesagshonoraret, såfremt modtageren af  

 beløbet er momsregistreret.
Bilag 2 ++figur++ Udfyldelse af skema A, B og C A.
Indledning Skema A, B og C skal anvendes ved indberetning efter §§ 15, 21 og 26 i  

 bekendtgørelse om offentligt støttet byggeri efter lov om boligbyggeri  

 (støttebekendtgørelsen).
 Skemaerne indeholder alle de oplysninger, som Bygge- og Boligstyrelsen  

 skal have for at følge det støttede byggeris udvikling.
Skemaet udfyldes af projektets bygherre.
Bygherren udfylder alle hvide  

 felter med et feltnummer anført.
De farvede felter er forbeholdt  

 kommunalbestyrelsen.
Når kommunalbestyrelsen kan godkende skemaets indhold  

 indberettes dette samtidig over Kommunedata.
Indtastningen foretages indtil  

 videre af kommunen.
Kommunalbestyrelsen kan kræve, at der udfyldes nogle ekstra felter ud over  

 de ovennævnte i skemaet.
Udfyldes disse felter af bygherren til brug for  

 kommunalbestyrelsen behandling af støttesagen, skal indholdet af felterne  

 ikke indberettes.
 Kommunalbestyrelserne kan som hidtil kræve andet materiale til brug for  

 kommunalbestyrelsens behandling af støttesagen, herunder tegninger,  

 beskrivelse af projektet mv.
B.
Udfyldelse af skema A ved tilsagn Skema A er udarbejdet således, at det også dækker de hovedoplysninger, der  

 ønskes ved tilsagn, påbegyndelsen og ved byggeriets afslutning.
Når skemaet  

 anvendes som skema A markeres dette ved et kryds ved »A« i skemaets  

 top.
 Sker der ikke ændringer senere, kan skemaet anvendes uændret som skema B  

 og C, jf. nedenfor.
Der skal anvendes et skema for hvert enkelt projekt, der gives tilsagn  

 til.
Ved udvidelse af et tidligere givet tilsagn anvendes skemaet også.
I så  

 fald udfyldes et nyt skema.
 Udfyldelse af de enkelte felter:
1. Identifikation 1.1. Bygherre og forretningsfører.
Bygherrens navn og adresse angives.
Hvor almennyttige boligselskaber er  

 bygherre, anføres tillige Boligselskabernes Landsforenings afdelings- og  

 selskabsnummer.
Ved oprettelse af en ny afdelingen rettes henvendelse til  

 Boligselskabernes Landsforening på tlf. 33 11 11 22.
Bygherrens SE.nr. oplyses.
Har bygherren ikke et sådan, oplyses SE.-nummer  

 på en eventuel forretningsfører.
 1.2. Boligtype.
 Der skal angives typen af byggeri ved afkrydsning i skemaet.
 Typen almennyttige boliger anvendes, når der er tale om denne type  

 byggeri, uden at der samtidig integreres ungdomsboliger.
 Er der tale om integreret byggeri ( almennyttigt og ungdomsboliger)  

 afkrydses i dette felt.
 Ved selvstændige ungdomsboliger sættes kryds, når der er tale om  

 selvejende ungdomsboliginstitutioner eller ungdomsboliger opført som en  

 afdeling af et almennyttigt boligselskab.
 Ved private andelsboliger sættes krydset i dette felt.
 1.3. Kvoter forsøg mv.
 Der afkrydses, hvilken form for kvote, der er tale om.
Indgår der forsøg efter § 62 a i lov om boligbyggeri i projektet angives  

 dette.
I disse tilfælde skal Bygge- og Boligstyrelsen godkende, at  

 forsøgsbestemmelsen anvendes.
Kommunalbestyrelsen meddeler selv tilsagnet til  

 projektet, men dette kan først ske, når styrelsens godkendelse foreligger.
Til udvikling af byggeriet er reserveret en del af den almennyttige og  

 andelsboligkvoten, hvorfor der særskilt gives kvote til sådanne projekter.  

 Projektets andel i udviklingskvote oplyses, som antal boliger.
Kun den  

 tildelte kvote til udvikling anføres.
 1.4. Bemærkninger.
 Bygherren kan anføre eventuelle supplerende oplysninger.
 2. Grunden, udbud og byggeriets datoer.
2.1. Grunden Matrikelbetegnelse og adressen angives.
Er der ikke på tilsagnstidspunktet  

 foretaget en endelig udstykning af grunden angives parcel af det  

 hovedmatrikelnummer, hvorfra grunden skal udstykkes, som foreløbigt  

 matrikelnummer.
Sker dette, vil der senere i forløbet skulle anføres det  

 endelige nr.
 Grundens areal skal anføres.
Ved grunderhvervelse forstås, om bygherren råder over den grund, hvorpå  

 det pågældende byggeri skal opføres.
Opføres byggeriet på erhvervet (købt)  

 eller egen grund eller lejet grund afkrydses her.
Grundsælgere angives enten som kommunen, boligselskab/ afdeling,  

 byfornyelsesselskab eller privat.
Der kan være tale om en kombination af  

 flere grundsælgere.
I så fald anføres dette ved afkrydsning i felterne.
 Ved saneringsplan/ byfornyelsesbeslutning angives, om det pågældende  

 område er omfattet af en sådan.
 Er der for det pågældende området nødvendigt med en lokalplan skal  

 angives, hvornår en sådan er vedtaget endeligt af kommunalbestyrelsen.
 Ved planforholdene i orden forstås, at det ikke er nødvendigt at udarbejde  

 en lokalplan for det pågældende område.
2.2. Udbud Feltet udfyldes først, når skemaet anvendes som skema B.
 Det skal angives om udbud er indhentet offentligt eller begrænset samt  

 hvilken entreringsform, der er anvendt.
Har kommunalbestyrelsen accepteret underhåndsbud efter § 16, stk. 2, 3 og  

 4, i støttebekendtgørelsen, angives dette.
Det samme gælder for opførelse af  

 private andelsboliger, når der accepteres, at byggeriet udføres i bygherrens  

 eget regi.
Til brug for kommunalbestyrelsens kontrol med udbudsreglernes overholdelse  

 skal bygherren fremsende et udfyldt eksemplar af skema U.
Ved afkrydsning i  

 skemaet bekræftes, at kommunalbestyrelsen har modtaget dette skema og  

 kontrolleret udbudsreglernes overholdelse.
 2.3. Byggeriets datoer.
 Når arbejderne er udbudt, det vil sige i alle andre tilfælde end ved  

 byggeri i bygherrens eget regi og underhåndsbud, skal tilbudsdagen oplyses.  

 Udføres ikke alle arbejder af bygherrens ansatte, anføres tilbudsdagen for  

 arbejder, som har været udbudt.
 Fastprisperioden oplyses endvidere.
Af hensyn til Byggeskadefonden skal for alle byggerier oplyses en  

 forventet påbegyndelsesdato, en forventet byggeperiode og en forventet  

 afleveringsdato.
For private andelsboliger opført væsentlig i bygherrens eget  

 regi, det vil sige, at mere end 40 pct. af byggearbejderne udføres af  

 bygherrens egne ansatte, anvendes dog skæringsdag i stedet for den forventede  

 aflevering.
 Ved anvendelse af skemaet som skema C udfyldes de faktiske datoer.
 Endvidere oplyses skæringsdatoen.
 3. Byggeriets omfang og art.
3.1. Almennyttige boliger og private andelsboliger Antallet af boliger skal oplyses.
Det oplyses samtidig, om byggeriet er  

 etagebyggeri eller lavt byggeri.
 Det støtteberettigede boligareal opgøres i overensstemmelse med §§ 9, stk.  

 1, 2 og 3 samt 10 i støttebekendtgørelsen.
 Det støtteberettigede boligareal angives endvidere som det gennemsnitlige  

 areal pr. m2.
 Af indberetningen af bruttoetagearealet fremgår, om der er flere  

 kvadratmetre end de støtteberettigede, der kan opføres efter § 10 i  

 støttebekendtgørelse.
 For almennyttigt byggeri skal endvidere oplyses antal ældreegnede boliger.
 Arealet af eventuelle garager eller carporte anføres.
 Under bi- og undenomsrum anføres andre udenomsarealer som udhuse eller  

 lignende.
 Arealet af fælleslokaler med støtte efter § 9, stk. 3 i  

 støttebekendtgørelse anføres.
 3.2. Ungdomsboliger.
 For ungdomsboliger, uanset om de er integrerede i almennyttigt byggeri  

 eller ej, opgøres disse som antallet af boliger, antallet af værelsesenheder  

 (ve) og antallet af tilskudsenheder (te). Det skal oplyses, om det pågældende  

 projekt udføres som nybyggeri eller som en ombygning.
 Man skal udtrykkelig gøre opmærksom på, at kvote til ungdomsboliger  

 meddeles til antal værelsesenheder (ve), og ikke antal boliger.
 Opgørelsen af tilskudsenheder fremgår af bilag 6, pkt. 9, til  

 støttebekendtgørelsen.
 Antallet af boliger, værelsesenheder og tilskudsenheder anføres.
 3.3. Boligstørrelser.
Kommunalbestyrelsen kan kræve, at bygherren oplyser, hvorledes projektets  

 boligstørrelser fordeler sig.
Disse oplysninger skal ikke indtastes ved  

 indberetningen til Kommunedata.
 4. Byggeriets økonomi.
 Anskaffelsessummen opgøres i de tre hovedposter samt den samlede  

 anskaffelsessum.
4.1. Grundudgifter Samtlige byggeriets grundudgifter anføres opsplittet i denne felt.
4.2. Omkostninger Her anføres samtlige byggeriets omkostninger.
Specielt bemærkes, at posten  

 »teknisk rådgivning« rummer en summering af al teknisk bistand være  

 sig fra arkitekt eller ingeniør mv.
 For private andelsboliger er der særlige regler for teknisk og juridisk  

 bistand til en andelsboligforening, når denne ikke selv står som bygherre.  

 Udgifterne hertil anføres her.
 Anden rådgivning dækker advokatsalær, landinspektør og lignende.
 Byggesagshonorar kan ikke med et højere beløb end medtages reglerne i  

 bilag 1 til støttebekendtgørelsen giver mulighed for.
Bestyrelsesudgifter kan kun medtages for egentlig bestyrelsesarbejde.
For  

 private andelsboliger skal udgifterne vedrører bestyrelsesarbejde hidrørende  

 fra en bestyrelse, bestående af de kommende andelshavere.
Byggelånsrenter, som afholdes indenfor det gældende rammebeløb, medtages  

 ved skema C med faktiske dokumenterede udgifter.
Udgifterne anføres i  

 overensstemmelse med 6.1.3. i vejledning om offentligt støttet byggeri efter  

 lov om boligbyggeri.
 Udtørringsudgifter medtages med de forventede faktiske udgifter.
 Udlejningsudgifter eller for private andelsboliger salgsomkostningerne  

 opføres med de anslåede udgifter.
 Bidraget til Byggeskadefonden beregnes på følgende måde: Samlet  

 anskaffelsessum eksklusive bidrag divideret med 99.
5.1. Håndværkerudgifter Samtlige håndværkerudgifter anføres.
Udgifter til eventuelle særlige  

 vinterforanstaltninger anføres.
Samlet anskaffelsessum Denne post udgør en sammenlægning af de tre hovedposter.
Ekstraordinære  

 udgifter til vinterforanstaltninger og byggelånsrenter anføres.
 6.1. Anskaffelsessummens fordeling.
 Eventuelle godkendte merudgifter til huludfyldning (infill) og alternativ  

 energi anføres.
 Udgifter til fælleslokaler anføres.
 Udgifter til garager og carporte anføres.
 Eventuelle godkendte udgifter til førtidsinvesteringer til senere etaper  

 anføres.
 Lejeindtægt (indtægter for boligafgifter) i byggeperioden anføres først  

 ved skema C.
 Støtteberettigede anskaffelsessum ialt anføres.
 Den støtteberettigede anskaffelsessum udgør projektets samlede udgifter,  

 excl. lejeindtægt ved skema C.
 Anskaffelsessummen opgøres på henholdsvis almennyttiget boliger og  

 ungdomsboliger, når der er tale om et integreret projekt.
 Afholdte førtidsinvesteringer i tidligere etaper anføres.
Rammenbeløbsanskaffelsessummen ialt skal indeholde samtlige projektets  

 udgifter excl. indeholdte merudgifter til huludfuldning (infill) alternativ  

 energi og førtidsinvestering til senere etaper.
Er der afholdt udgifter til  

 førtidsinvesteringer f.eks. til fælleslokaler en tidligere etape skal  

 rammebeløbsanskaffelsessummen dog indeholde denne afholdte udgift.
 Entreprisesum udover fastprisperioden anføres ved skema C i  

 overensstemmelse med § 8, stk. 2 i støttebekendtgørelsen.
 Såfremt der er overskridelse i forhold til licitation, f.eks.  

 uoverensstemmelse mellem afgivne tilbud, som oplyst på skema U og senere  

 indgående kontrakter (prisdifferencer eller anvendelse af andre  

 entreprenører/leverandører) anføres udgiften ved skema C.
 6.2. Afsatte beløb.
 Afsatte beløb i byggeregnskabet anføres først ved skema C.
 Forbrug af afsatte beløb anføres her.
 Er beløbet ikke eller kun delvist afholdt inden for en af kommunen  

 godkendt frist, skal kommunalbestyrelsen regulere anskaffelsessummen med det  

 ikke afholdte beløb.
 Den regulerede anskaffelsessum opgøres på henholdsvis almennyttige boliger  

 og ungdomsboliger, når der er tale om et integreret byggeri.
 6.3. Oplysninger vedrørende långivning.
 Lånebehov fra Boligselskabernes Landsbyggefond til indretning af boliger  

 for stærkt bevægelseshæmmede anføres, såfremt der søges om midler hertil.  

 Beløbet kan ikke indgå i den støtteberettigede anskaffelsessum.
 Det långivende realkreditinstitut angives af bygherren.
 7. Rammebeløbsberegning.
Bygherren skal, hvis det kræves af kommunalbestyrelsen udfylde feltet med  

 kontrollen af rammebeløbet.
Udfyldes feltet, skal det ikke indtastes til  

 Kommunedata.
 Vejledning til udfyldning af det frivillige felt:
Bygherren angiver det for byggeriet gældende rammebeløb for det lokale  

 område.
Indgår der i projektet integrerede ungdomsboliger, angives  

 rammebeløbet ( RB ) pr. tilskudsenhed endvidere.
Til brug for beregningen af det for projektet gældende rammebeløb og det  

 støtteberettigede boligareal almennyttige boliger og private andelsboliger  

 udfyldes de tre felter: støtteberettiget boligareal, støtteberettiget areal  

 til fælleslokaler.
Herefter anføres summen af de to felter Det støtteberettigede areal forhøjes tilsvarende med tillæg for eventuelle  

 fælleslokaler.
Efter § 9, stk. 3 i bekendtgørelsen af det støttede byggeri,  

 kan det samlede støtteberettigede areal maksimalt udgøre 95 m2 i gennemsnit  

 pr. bolig, tillagt areal for fælleslokaler.
Dette indebærer, at der kan  

 flyttes m2 fra boligarealet over til et fælleshus.
I disse tilfælde, hvor  

 gennemsnittet af boligkvadratmetrene således reelt kommer ned under 90 m2,  

 udløses der ikke tillæg for lavt lejlighedsgennemsnit.
 Når det støtteberettigede boligareal således er beregnet og ganget med et  

 gældende rammebeløb, fremkommer den anskaffelsessum ( anskaffelsessummen skal  

 dog fratrækkes en eventuel reduktion når der ikke erhverves grundareal), som  

 danner grundlag for beregningen af de maksimalt godkendelige merudgifter til  

 infill (huludfyldning) og alternative energiforsyningsanlæg.
 Det gældende rammebeløb forhøjes herefter med tillægget for lavt  

 lejlighedsgennemsnit.
 Eksempel:
 20 boliger med 87 m2 i gennemsnitligt boligareal, og et fælleshus.
 Støtteberettiget areal:
Maksimalt godkendelige merudgifter til infill og/eller alternative  

 energiforsyningsanlæg 10 % heraf, svarende til ( 16.019.136 kr.
X 10 % =)  

 1.601.913 kr.
 For ungdomsboliger (selvstændige som integrerede) udfyldes det særlige  

 felt »ungdomsboliger«.
 8. Boligafgiftsberegning.
 8.1. Almennytige boliger.
 Under driftsudgifter angives byggeriets samlede driftsudgifter, der  

 samtidig ligger til grund for boligafgiftsberegningen.
 Nettokapitalydelse, der svarer til ydelserne af de optagne indekslån ved  

 byggeriets finansiering excl. varme anføres.
Øvrige driftsudgifter, der svarer til udgifter til ejendommens samlede  

 øvrige ordinære driftsudgifter anføres.
Der henvisestil konto nr. 101.1 til  

 104 i Boligstyrelsens cirkulære af 25. oktober 1985 om de almennyttige  

 boligselskabers økonomi m.v.
 Varmeudgift pr. m2 boligareal anføres.
 Samlede driftsudgifter, der en sammenlægning af de ovenfor nævnte udgifter  

 anføres.
 De samlede driftsudgifter exkl. varme anføres.
 Under indtægter angives bebyggelsens boligafgiftsberegning pr. m2.
 Boligafgift, der svarer til konto nr. 201.1, jf. ovennævnte cirkulære  

 anføres.
 Øvrige indtægter, der svarer til konto nr. 201.5 til 201.6 og konto nr.  

 202.1 til 203.3 i ovennævnte cirkulære anføres.
 De samlede indtægter anføres.
 Boligafgift pr. m2 anføres.
 8.2. Ungdomsboliger.
Udfyldes på samme måde som for almennyttigt byggeri.
Dog skal de samlede  

 driftsudgifter for ungdomsboliger tillige beregnes inkl. varme.
 9. Godkendelsesdatoer.
Bygherrens underskrift anføres.
Bygherren underskriver 3 gange, nemlig ved  

 skema A (9.1.), B (9.2.) og C (9.3.).
Punktet med andelsboligforeningens rådgivere (9.4) udfyldes først ved  

 skema C.
For private andelsboliger, hvor bygherren er en anden end  

 andelsboligforeningen, skal tilknyttes en teknisk og juridisk rådgiver,  

 underskrift anføres i 9.4. Rådgiverne bekræfter ved deres underskrift, at de  

 har udført de opgaver, som vilkåret for tilsagnet indebærer, og har  

 gennemgået materialet i sagen m.v.
Byggeregnskabet skal revideres af enten en registreret eller  

 statsautoriseret revisor.
Revisoren underskriver også skema C.
Revisionen  

 foretages i overensstemmelse med det i vejledningen om det støttede byggeri  

 anførte.
C.
Udfyldelse af skema B ved påbegyndelse Ved byggeriets påbegyndelse anvendes en kopi af eksemplaret af skemaet,  

 hvis der ikke er sket ændringer i forhold til tidligere godkendte skema A,  

 dog foretages en markering med et kryds ved »B«»et, øverst på  

 skemaet.
Endvidere udfyldes feltet om udbud.
Er der sket ændringer i et eller flere af de på det godkendte skema A  

 udfyldte felter, anvendes et nyt skema, som udfyldes påny.
Der foretages en  

 markering i skemaets top af »B«»et.
Punktet udbud udfyldes.
 Ved påbegyndelse af byggeriet skal endvidere foretages en specifikation af  

 anskaffelsessummens bestanddele.
D.
Udfyldelse af skema C ved byggeriets afslutning Er der ikke ændringer i forhold til tidligere godkendte skema A og B, kan  

 skemaet anvendes uændret, dsv. også det skema, der oprindelig udgjorde  

 A-skemaet.
Der sættes nu et kryds ved »C«»et i skemaets top.
 Er der ændringer tages et nyt skema, som udfyldes, som beskrevet ovenfor.
 I skema C udfyldes de faktiske datoer for påbegyndelse og afleveringsdag/  

 skæringsdag samt byggeperiodens længde.
Bilag 3 Rammebeløb for støttet byggeri efter lov om boligbyggeri Bilag 5 Tillæg til det støtteberettigede areal til indretning af fælleslokaler for  

 almennyttigt byggeri og private andelsboliger.
Bilag 6 Beregning af etagearealer for støttet byggeri efter boligbyggeriloven.
 Det støtteberettigede areal beregnes efter reglerne i bygningsreglementets  

 kap. 2.2.3, (BR-82) for beregning af bebyggelsens etageareal med følgende  

 undtagelser:
 1. I tagetager medregnes kun det til beboelse  

 udnyttede areal.
 2. Ved altangangshuse medregnes trapperummet og  

 halvdelen af altangangens areal, dog højst i 60 cm bredde.
3. Er indgang til beboelse, udhus eller kælder fælles,  

 medregnes halvdelen af indgangsarealet i etagearealet.
Dette gælder også i  

 tilfælde, hvor den fælles indgang er placeret i særskilt mellembygning.  

 Grænse for etagearealet er den mod udhus (garage) vendende side af fælles  

 mure og vægge.
4. Adgangsarealerne fordeles med lige store andele på  

 boligerne uanset disses størrelse.
Vægge, som danner skel mellem boliger,  

 medregnes med halvdelen af vægtykkelsen til hver bolig.
For gavlboligers  

 vedkommende medregnes den del af gavlens tykkelse, der svarer til halvdelen  

 af tykkelsen af lejlighedsskel, mens resten af gavlens tykkelse fordeles som  

 omtalt under 1. pkt.
For trapperums vedkommende medregnes hele  

 ydervægstykkelsen og halvdelen af de omgivende vægtykkelser.
Overdækkede  

 glasarealer medregnes ikke.
 5. Åbne etager, porte, luftsluser og lignende  

 medregnes ikke.
6. Udenomsrum som udhuse, vaskerier, varmecentraler,  

 pulterrum, garager, carporte og lignende medregnes ikke.
Bryggers indrettet  

 som grovkøkken medregnes, når der samtidig opføres udhuse i tilknytning til  

 bebyggelsen.
 7. Indrettes der erhvervsarealer og støttet  

 boligbyggeri med fælles adgangsforhold, medregnes halvdelen af det fæles  

 trapperum eller gangareal/indgangsareal til boligerne.
 8. Indrettes glasoverdækkede arealer i tilknytning til  

 boligen, som ikke opfylder kravene til anvendelse til helårsbrug, indgår  

 dette areal ikke i det støtteberettigede etageareal.
 9. Støtte efter § 67 i lov om boligbyggeri beregnes  

 således:
2 rums bolig udgør 1,8 tilskudsenhed Bilag 7 Bestemmelser som kommunalbestyrelsen i henhold til denne bekendtgørelses §  

 13, stk. 1, skal påse overholdt:
 Byggestyrelsens bekendtgørelse nr. 551 af 11.november 1981 om byggeri i  

 vinterperioden.
 Byggestyrelsens cirkulære af 25.juni 1986 om ansvarsforhold ved  

 byggearbejder (5-årigt entreprenøransvar for mangler og byggeleveranceklausul  

 med 5-årigt ansvar for mangler).
 Byggestyrelsens cirkulære af 12.november 1986 om kvalitetssikring af  

 byggearbejder.
 Byggestyrelsens cirkulære af 6.januar 1987 om brug af beton.
 Basisbetonbeskrivelsen for bygningskonstruktioner 1986, udgivet af  

 Byggestyrelsen marts 1987.
 Byggestyrelsens cirkulære af 14.april 1989 om udbud af bygge- og  

 anlægsarbejder (udbudscirkulæret).
 Bygge- og Boligstyrelsens cirkulæreskrivelse af 28.februar 1990 vedrørende  

 anvendelse af reglerne i »Almindelige bestemmelser for teknisk  

 rådgivning og bistand« (ABR 89) på aftaler om arkitekt- og  

 ingeniørydelser.
 Bygge- og Boligstyrelsens bekendtgørelse nr. 540 af 18.juli 1990 om  

 bygningsdrift.
 Bygge- og Boligstyrelsens bekendtgørelse nr. 541 af 18.juli 1990 om 5-års  

 eftersyn.
 Bygge- og Boligstyrelsens cirkulære af 5.september 1990 om kommunalt  

 tilsyn med udbud af byggearbejder i offentligt støttet byggeri, bortset fra §  

 5, stk. 3 og 4, der er ophævet ved denne bekendtgørelse.
 Bygge- og Boligstyrelsens bekendtgørelse nr. 677 af 7. oktober 1991 om  

 skadedækning fra Byggeskadefonden.
 Bygge- og Boligstyrelsens cirkulære af 10. oktober 1991 om pris og tid på  

 bygge- og anlægsarbejder.
Bilag 8 Garantierklæring (fra et pengeinstitut eller forsikringsselskab) (stempelfri, jf. stempellovens § 57,stk. 5) Pant nr.:
Etapevis belåning af andelsboliger Pantebrev opr. kr.
Serie Lånetype Matr. nr.:
 Beliggenhed:
 Tilhørende:
 I anledning af, at har afgivet tilsagn om etapevis belåning, således at  

 ovennævnte lån udbetales før samtlige boliger er opført og taget i brug af  

 andelshaverne, afgiver undertegnede følgende garanti:
 Som selvskyldnerkautionist garanterer vi for, at lånet omgående vil blive  

 indfriet, når (realkreditinstituttets navn) fremsætter anmodning herom:
 Garantien omfatter lånets indekserede obligationsrestgæld på  

 indfrielsestidspunktet samt eventuelle terminsrestancer og  

 tilbagebetalingskrav vedrørende ydelsesstøtte.
Nærværende garanti kan opsiges af os med 3 måneders varsel.
I så fald  

 garanterer vi som selvskyldnerkautionist for, at lånet omgående vil blive  

 indfriet, når ( realkreditinstituttets navn) fremsætter anmodning herom.
Dato Garantien er hermed frigivet:
