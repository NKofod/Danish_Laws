Et medlem blev fejlagtigt den 8. juni 1990 slettet af kassen på grund  

 af kontingentrestance for maj måned.
Ved genoptagelse i kassen blev medlemmet  

 betragtet som nyindmeldt og blev derfor ikke rykket for juni måneds  

 kontingent.
 Den 10. august 1990 blev medlemmet erindret om, at kontingent  

 vedrørende juni og juli skulle betales inden den 3. september 1990.
 Medlemmet betalte den ordinære giroopkrævning for september måned den  

 3. september 1990 og blev slettet pr. 1. juni 1990 på grund af  

 kontingentrestance.
 Ankenævnet fandt, at en medvirkende årsag til restancen var, at kassen  

 fejlagtigt havde slettet pågældende som medlem den 8. juni 1990, og at han  

 herefter først blev rykket den 10. august 1990 for kontingent for juni og  

 juli.
 Ankenævnet fandt således ikke tilstrækkeligt grundlag for at  

 opretholde den foretagne slettelse.
Et medlem indbetalte den 6. august 1990 kontingent ifølge den ordinære  

 opkrævning for opkrævningsperioden august 1990. Da sidste indbetaling på  

 daværende tidspunkt dækkede april 1990, benyttede kassen denne indbetaling  

 til at dække kontingentperioden maj måned.
Medlemmet havde herefter ikke  

 rettidigt betalt kontingent til arbejdsløshedskassen for juni og juli måneder  

 1990. Kassen fremsendte den 10. august 1990 en erindringsskrivelse, hvoraf  

 det fremgik, at medlemmet ville blive slettet som medlem af kassen, hvis ikke  

 kontingentet for juli måned blev betalt senest den 3. september 1990. Det  

 medfølgende girokort lød på 1.091 kr., d.v.s. 2 måneders kontingent.
Det fremgik endvidere, at medlemmet den 3. september 1990, d.v.s. inden  

 for betalingsfristen for juni/juli måneders kontingent ifølge  

 erindringsskrivelsen, betalte den kontingentrate, som kassen ordinært  

 opkrævede vedrørende september måned, stor 547,50 kr.
På denne opkrævning  

 oplystes det, at medlemmets sidste indbetaling dækkede maj 1990.
 Den 7. september 1990 traf arbejdsløshedskassen afgørelse, hvorefter  

 medlemmet blev slettet pr. 1. juni 1990, idet hans indbetaling den 3.  

 september 1990 ikke dækkede hele restancebeløbet.
Medlemmet anførte, at eftersom han den 3. september 1990 betalte det  

 senest ankomne girokort, troede han, at alt var i den skønneste orden og  

 mente ikke, at der var yderligere restancer, som kunne give anledning til  

 slettelse.
Medlemmet henviste til, at tab af retten til dagpenge/efterløn vil  

 være en katastrofe for ham, og at han i mange år har været medlem af en  

 arbejdsløshedskasse uden at modtage understøttelse bortset fra nogle få dage  

 engang i 1950'erne.
Kassen oplyste telefonisk over for direktoratet, at når medlemmet var i  

 restance med 2 måneders kontingent, skyldtes dette, at han fejlagtigt var  

 blevet slettet for kontingentrestance i maj måned.
Medlemskabet blev  

 efterfølgende genoprettet, men det var kassens praksis ikke at rykke  

 nyindmeldte medlemmer efter den første måned af medlemskabet, men først i den  

 følgende måned.
 Direktoratet fandt det godtgjort, at arbejdsløshedskassen havde overholdt  

 den i arbejdsløshedsforsikringsloven foreskrevne procedure, og at kassen  

 derfor med rette havde slettet medlemmet for kontingentrestance.
 Direktoratet henviste til §§ 78, stk. 2, 3 og 5 i  

 arbejdsløshedsforsikringsloven.
Direktoratet lagde vægt på, at kassen på tidspunktet for  

 erindringsskrivelsens udsendelse den 10. august 1990 var berettiget til at  

 rykke for både juni og juli måneders kontingent, som sket.
Efter betaling af  

 kontingent for juni måned den 3. september 1990 var medlemmet således stadig  

 i restance med juli måneds kontingent.
 Når henses til at medlemmet ikke kunne omfattes af  

 arbejdsløshedsforsikringslovens § 78, stk. 5, var direktoratet derfor enig  

 med kassen i, at der ikke var hjemmel i arbejdsløshedsforsikringsloven til at  

 ophæve slettelsen.
 Medlemmet anførte bl.a., at de mange automatiske EDB-udmeldinger om  

 kontingentindbetalinger med påtrykte perioder for betalinger, ikke havde  

 fremmet service'n, og af skrivelsen fra kassen den 31. august 1990 fremgik  

 det ikke, hvor stor restancen var, ej heller hvilke perioder, det drejede sig  

 om.
 Ankenævnet fandt, at en medvirkende årsag til restancen var, at kassen  

 fejlagtigt havde slettet pågældende som medlem den 8. juni 1990, og at han  

 herefter først blev rykket den 10. august 1990 for kontingent for juni og  

 juli.
 På denne baggrund fandt ankenævnet ikke tilstrækkeligt grundlag for at  

 opretholde den foretagne slettelse.
 Ankenævnet ændrede således Direktoratet for Arbejdsløshedsforsikringens  

 afgørelse.
