Landsskatteretskendelse vedr.
Selskabets tilgodehavende   

 skiftet karakter til udlån Klagen vedrører spørgsmålet om selskabets  

 varetilgodehavende har skiftet karakter til at være et udlån.
Landsskatterettens afgørelse Skatteforvaltningen har ikke  

 godkendt fradrag for tab på 1.963.881 kr.
 Landsskatteretten stadfæster  

 skatteforvaltningens afgørelse.
Sagens oplysninger Selskabets vigtigste  

 forretningsområde er trykkerivirksomhed baseret på gennemført fullservice med  

 ydelser, der spænder fra kreativ prepressproduktion over offsettryk til  

 grafisk  

 færdiggørelse og distribution.
 Selskabet hed tidligere B  

 A/S, men skiftede navn til A A/S pr. 1. januar 2002. Trykkerivirksomheden  

 indgår nu i C A/S og videreføres under dette navn.
 Selskabet ejes af D, E og F.  

 Selskabets regnskabsår følger kalenderåret.
Selskabet ejer 60 % af  

 anparterne i G ApS.
De øvrige anparter i G ApS ejes af D og H med hver 20 %.
 Selskabet har i april 2001  

 via G ApS investeret i I ApS (senere J ApS) med henblik på udvikling og salg  

 af  

 internetløsninger.
I ApS blev stiftet i 1998  

 under navnet K.
Anpartskapitalen på 200.000 kr. blev ejet af L og M med en  

 ejerandel på hver 32,5 %, N med en ejerandel på 25 % og O med en ejerandel på  

 10 %. Selskabets første regnskabsår dækkede perioden fra 18. november 1998  

 til  

 31. december 1999. Omsætningen og det regnskabsmæssige resultat udgjorde i  

 1999  

 henholdsvis 228.674 kr. og 2.813 kr.
Egenkapitalen var på 202.813 kr.
K  

 skiftede navn til I ApS den 21. maj 2000. På samme tidspunkt blev der  

 foretaget  

 en kapitaludvidelse i I ApS på 400.000 kr., således at anpartskapitalen  

 herefter udgjorde 600.000 kr.  

 Kapitaludvidelsen blev foretaget af G ApS, der derved opnåede ejerskab på 66  

 %  

 af anparterne i I ApS.
Pr. 21. maj 2000 blev I ApS således indirekte ejet af  

 B  

 A/S og D med 52,8 %, hvorved I ApS og B A/S blev koncernforbundne selskaber,  

 jf. kursgevinstlovens § 4, stk. 2.
B A/S og I ApS sammenlagde  

 deres IT-aktiviteter.
Der opstod herved en samhandel mellem B A/S og I ApS.
B A/S har således faktureret  

 I ApS for betaling af rettigheder til brug og videreudvikling af  

 softwaredata,  

 brochurer, andre tryksager samt andel af lønudgifter m.v. i perioden fra 21.  

 februar 2000 til 30. september 2000 kr.
I alt er der pr. 30. september 2000  

 faktureret for et beløb på 2.414.728,25 kr. inkl. moms, svarende til  

 1.931.783  

 kr. ekskl. moms.
Pr. 16. oktober 2000 blev et tilsvarende beløb overført fra  

 B  

 A/S´ konto for debitorer til mellemregningskontoen vedrørende I ApS.
De efterfølgende fakturaer  

 udstedt til I ApS for andel af lønudgifter, administrationstillæg, brochurer m.v. på i alt 1.402.363,71  

 kr. er overført til mellemregningskontoen fra varedebitorkontoen samme dag,  

 som  

 fakturaen er udstedt.
Fakturaerne er udsendt i perioden fra 31. oktober 2000  

 til 31. december 2000. Betaling ifølge fakturaerne skulle ske inden 30 dage.
Af perioderesultatet pr. 30.  

 juni 2000 for I ApS fremgår det, at I ApS havde et underskud på ca. 275.000  

 kr.  

 og en egenkapital på ca. 327.000 kr.
Gælden til B A/S udgjorde pr. 30. juni  

 2000 ca. 3,4 mio. kr.
I juli 2000 afholdt I ApS  

 møde med Danske Bank for at få etableret de nødvendige kreditfaciliteter.  

 Dette  

 lykkedes dog ikke, da Danske Bank ikke ønskede at deltage, før I ApS havde  

 udarbejdet budgetter.
 I september 2000 forelå der  

 ifølge repræsentanten drifts-, likviditets- og statusbudgetter for I ApS for  

 resten af 2000 samt 2001 og 2002. Det har ikke været muligt for selskabet at  

 fremlægge disse budgetter for retten, men det skulle ifølge repræsentanten  

 fremgår heraf, at I ApS´ drift fremover ville udvise overskud, og at  

 afviklingen af gælden til B A/S kunne påbegyndes primo 2001.
Den 9. oktober 2000 blev der  

 afholdt strategi- og bestyrelsesmøde i B A/S med deltagelse af ledergruppen i  

 I  

 ApS.
Det blev vedtaget på mødet, at alle fremtidige leverancer/udlæg skulle  

 afregnes kontant, medens mellemværendet på ca. 5,5 mio. kr. skulle afvikles  

 efter budgettet.
 Af årsregnskabet for 2000 for  

 I ApS fremgår bl.a. følgende:
Selskabets hovedaktivitet Selskabet tilbyder større  

 web-løsninger herunder støtte til totalintegration af web-løsninger og  

 udvikling  

 og integrering af grafiske applikationer.
Desuden tilbyder selskabet systemer  

 til elearning, udvikling af content management systemer samt hosting  

 funktioner.
Udvikling i regnskabsåret Selskabet har i regnskabsåret  

 udviklet sig fra en virksomhed baseret på frivillig arbejdskraft drevet  

 sideløbende med studier til en virksomhed drevet på fuld tid af indehavere og  

 af ansatte.
 Selskabet har i årets løb  

 sammenlagt dets aktiviteter med hovedanpartshaveren, B A/S´ IT-afdeling.  

 Dette  

 har betydet at selskabet har udviklet sig mod den grafiske branche.
 Selskabet har desuden  

 igangsat et større udviklingsprojekt af et nyt og epokegørende content  

 management  

 system.
 Selskabets løbende drift og  

 udviklingsaktiviteter er finansieret af den indirekte hovedanpartshaver B  

 A/S.
Selskabet er påvirket af den  

 generelle udvikling i branchen.
Selskabet har således i regnskabsåret  

 realiseret et underskud på kr. 1.045.109 kr.
Resultatet anses ikke som  

 tilfredsstillende.
Efterfølgende begivenheder Efter regnskabsårets  

 afslutning har selskabet fortsat haft negativ driftsresultat.
Selskabet har  

 på  

 den baggrund indgået aftale med selskabets indirekte hovedanpartshaver om  

 delvist at konvertere mellemværendet til anpartskapital.
Der er således  

 følgende transaktioner til dækning af selskabets realiseret underskud frem  

 til  

 generalforsamlingen:
Selskabskapital i t.DKK Underskud incl. omkostninger  

 t.DKK Gæld til B t.DKK Ved generalforsamlings tidspunkt 600 (3.248) 5.792 Kapitalnedsættelse (204) 204 Kapitalforhøjelse 204 (204) Overkurs 3.044 (3.044) I alt 600 0 2.544 Selskabet søger en partner  

 som kan medvirke til udvikling af selskabet og drage nytte af det af  

 selskabets  

 udviklede content management system.
.. B ApS har herefter foretaget  

 en kapitalnedsættelse på 204.000 kr. og efterfølgende en kapitalforhøjelse på nom.  

 204.000 kr. til overkurs, hvorved underskud på 3.248.000 kr. er dækket ind af  

 kapitalnedsættelsen på 204.000 kr. og overkursbeløbet på 3.044.000 kr.
Gælden  

 til B A/S er herefter nedsat fra 5.792.000 kr. til 2.544.000 kr.  

 Kapitalnedsættelsen  

 og kapitalforhøjelsen blev foretaget den 8. marts 2001, og I ApS ejes  

 herefter  

 af CO-IT Grenna ApS med 66 % og B A/S med 34 %.
 I ApS havde i 2000 en  

 omsætning på 2.938.798 kr., medens egenkapitalen pr. 31. december 2000 var på  

 -442.296 kr.
I I ApS´ årsregnskab for 2000  

 er der i balancen anført en gæld til associeret virksomhed på 5.547.320 kr.
I  

 balancen under posten nærtstående parter er der ikke anført nogen  

 beløbsangivelse, men der er en henvisning til note 9. Af note 9 fremgår  

 følgende:
Nærtstående parter Selskabet har optaget lån via  

 CO-IT ApS´ hovedanpartshaver, B ApS.
Der er ikke beregnet renter af  

 lånebeløbet  

 for indeværende år. Den 8. marts 2001 blev der  

 indgået aftale med B A/S, G ApS, L, M, N og O, hvorefter G ApS overtog  

 samtlige  

 anparter i I ApS ejet af L, M, N og O mod betaling af 1 kr. til hver person.  

 Af  

 aftalen fremgår, at B A/S og G ApA friholder de tidligere ejere, samt at B  

 ApS  

 overtager det i I ApS i regnskabet for 2000 opførte anpartshaverlån og  

 betaler  

 I ApS´ forfalden gæld til Told & Skat inden den 12. marts 2001.
 Af referat af  

 generalforsamling afholdt for I ApS den 28. juni 2001 fremgår bl.a. følgende:
 Ad. 3 Forslag om  

 kapitalnedsættelse Der er fremsat  

 beslutningsforsalg om at gennemføre en kapitalnedsættelse som et led i  

 reetablering af selskabets egenkapital til dækning af underskud.
Der foreslås  

 således at selskabets anpartskapitalen nedsættes fra DKK 600.000 til DKK  

 396.000 til delvis dækning af selskabets underskud.
 Forslaget blev vedtaget med  

 samtlige anpartshavers tilslutning.
Ad. 4 Forslag om  

 kapitalforhøjelse ved gældskonvertering Der er fremsat  

 beslutningsforslag om, at gennemføre en kapitalforhøjelse fra DKK 396.000 til  

 DKK 600.000. Kapitalforhøjelsen gennemføres ved en gældskonvertering.
 B A/S tegner hele  

 kapitalforhøjelse.
Kapitalforhøjelsen på DKK  

 204.000 tegnes ved, at konvertere DKK 3.248.241 således at anpartskapitalen  

 herefter udgør DKK 600.000 tegnet med en overkurs på DKK 3.044.241. Efter konverteringen er der fuld  

 dækning af indskudskapitalen incl. dækning af underskuddet frem til  

 generalforsamlingstidspunktet samt de med kapitalforhøjelsen forbundne  

 omkostninger.
Det foreslås, at de nye  

 anparter har ret til udbytte fra tegningstidspunktet.
Der er ingen særlige  

 rettigheder  

 forbunden med de nyudstedte anparter.
 Selskabets bestyrelse har i  

 henhold til Anpartsselskabslovens § 40 redegjort for årsagen til og  

 tidspunktet  

 for gældsstiftelsen og for grundene til forslaget om konvertering:
Bestyrelsen foreslår, at der  

 gennemføres en kapitalforhøjelse fra DKK 396.000 til DKK 600.000. Nye  

 anparter  

 kan indbetales ved konvertering af gæld. Årsagen til gældsstiftelsen er, at B  

 A/S har fungeret som selskabets finansieringskilde.
Finansieringen er anvendt  

 opbygning af selskabets organisation og herunder  

 bl.a. selskabets content management system kaldet Verdande 2. Gælden til  

 Center  

 Offset er opbygget siden maj 2000. Selskabet har ikke økonomisk mulighed for  

 at  

 tilbagebetale gælden inden for en rimelig tidshorisont.
Gældskonverteringen  

 skal således benyttes for at give center Offset mulighed for, at få del i en  

 værditilvækst i selskabet.
Gældskonverteringen sker med virkning fra den 28.  

 juni 2001. Beslutningsforslaget blev  

 vedtaget af samtlige anpartshavere.
 Der er ikke fremlagt udskrift  

 af mellemregningskontoen mellem B A/S og I ApS for perioden fra maj 2000 til  

 31. december 2000. Af udskrift af mellemregningskontoen for 2001 fremgår, at  

 saldoen pr. 2. januar 2001 udgjorde 5.549.114 kr.
Det fremgår videre, at der  

 i  

 perioden fra 2. januar 2001 til 28. juni 2001 har været debetbevægelser på  

 ca.  

 600.000 kr. og kreditbevægelser på ca. 1.000.000 kr.
Saldoen udgjorde pr. 28.  

 juni 2001 2.443.626 kr.
B A/S har den 28. juni 2001 nedsat  

 mellemregningskontoen  

 med 3.248.241 kr. som følge af hensat tab.
Beløbet på 3.248.241 kr. kan  

 henføres til den foretagne kapitalforhøjelse i I ApS på 204.000 kr. tegnet  

 ved  

 overkurs.
Gælden til B A/S blev ved konverteringen nedskrevet med 3.248.241  

 kr.  

 Saldoen på mellemregningskontoen udgjorde  

 2.545.851,98 kr., svarende til 1.963.881,58 ekskl. moms, pr. 31.  

 december 2001.
Af processkrift vedrørende  

 retssag mellem I ApS og B A/S fremgår det, at det under et bestyrelsesmøde  

 den  

 6. marts 2001 blev klart, at I ApS havde store likviditetsvanskeligheder,  

 idet  

 der ikke var likviditet til at betale skyldig moms og skat m.v.
I ApS rådede  

 på  

 daværende tidspunkt over en ubehæftet maskinpark, og det blev besluttet, at B  

 A/S skulle købe en del heraf i et sale-and-lease-back-arrangement.
B A/S  

 købte  

 herefter i marts 2001 serverinstallationen af I ApS for 335.000 kr. + moms.  

 Senere blev vurderingsprisen sat op, og I ApS modtog yderligere 218.400 kr. +  

 moms.
I april og maj 2001 købte B A/S yderligere maskiner fra I ApS.
Der var  

 tale om to computere til en pris af 25.600 kr. + moms og andet IT-udstyr for  

 i  

 alt 190.000 kr. + moms.
Den 12. juni 2001 var det nødvendigt med yderligere  

 likviditetstilskud til betaling af lønninger.
For at klare disse forpligtelser blev der  

 overført 500.000 kr. fra B A/S til I ApS.
For transaktionen blev der oprettet  

 et gældsbrev.
Den sidste overdragelse fandt sted den 30. august 2001, hvor I  

 ApS overdrog nogle af de sidste driftsaktiver, software og visse igangværende  

 arbejder for i alt 623.000 kr.
 I ApS indgav konkursbegæring  

 den 12. september 2001 og blev taget under konkursbehandling af Skifteretten  

 i  

 Grenaa den 21. september 2001. Ved brev af 5. juli 2002 har kurator i  

 konkursboet meddelt, at der ikke forventes udbetalt dividende til simple  

 kreditorer.
I B A/S´ årsregnskab for 2000  

 er der hensat et beløb på 5.830.570 kr. til tab.
Af dette beløb vedrører  

 5.549.115 kr. mellemregningen vedrørende I ApS.
Beløbet er karakteriseret som  

 ekstraordinære omkostninger.
 B A/S har ved opgørelsen af  

 den skattepligtige indkomst for 2001 foretaget fradrag for tab på I ApS  

 (senere  

 J ApS) med 1.963.882 kr.
Skatteforvaltningens afgørelse Skatteforvaltningen har ikke  

 godkendt fradrag for tab på 1.963.881 kr.
Det er skatteforvaltningens  

 opfattelse, at selskabets varetilgodehavende hos I ApS har skiftet karakter  

 til  

 at være et udlån.
Dette begrundes med de i sagen foreliggende oplysninger om  

 I  

 ApS´ formueforhold, som B A/S har været vidende om.
Ved at udligne saldoen på  

 kontoen for varetilgodehavende med overførsel til mellemregningskontoen, og  

 henset til I ApS´ manglende økonomiske evne til at betale  

 varetilgodehavendet,  

 er varetilgodehavendet anset at have skiftet karakter til udlån.
Tab på udlån  

 er ikke anset for fradragsberettiget, jf. statsskattelovens § 6 og  

 kursgevinstlovens § 4.
Der er herved lagt vægt på,  

 at selskabets faktureringer på 2.414.728 kr. den 16. oktober 2000 er overført  

 fra selskabets konto for varetilgodehavender til mellemregningskontoen med I  

 ApS.
Efterfølgende faktureringer er overført til mellemregningskontoen samme  

 dag, som faktureringen er sket.
Skatteforvaltningen har sidestillet  

 overførslen  

 til mellemregningskontoen som betaling eller udligning af varedebitorkontoen.  

 Overførslen er anset for en accept af, at der fremover er tale om  

 finansiering  

 af I ApS via udlån.
Det kredit- og betalingsmønster, der er anvendt over for  

 I  

 ApS, antages ikke anvendt over for selskabets øvrige debitorer.
Det er ikke  

 dokumenteret, at der er foretaget forsøg på at inddrive tilgodehavendet i  

 perioden fra 30. juni 2000 til 16. oktober 2000, og dette er set som en  

 stiltiende  

 accept af, at tilgodehavendet er nødlidende, og at udsigterne til at modtage  

 betaling er ringe.
Selskabet erhvervede en del  

 af anparterne i I ApS i 2000. Allerede i I ApS´ årsberetning vedrørende  

 regnskabsperioden fra 1. januar  31. december 2000 fremgår det, at I  

 ApS´  

 løbende drift og udviklingsaktiviteter er  

 finansieret af B A/S.
Selskabet har i regnskabsåret 2000 realiseret et  

 underskud  

 på 1.045.109 kr.
Efter regnskabsårets afslutning har I ApS fortsat negativt  

 driftsresultat.
I ApS har på denne baggrund indgået aftale med den indirekte  

 hovedanpartshaver om delvis at konvertere mellemværendet til anpartskapital.  

 Skatteforvaltningen  

 har således  

 konstateret, at I ApS selv har anset den løbende drift og  

 udviklingsaktiviteter  

 for finansieret af B A/S.
Af redegørelse fra kurator i J ApS under konkurs  

 (tidligere I ApS) fremgår bl.a., at I ApS var i økonomiske vanskeligheder  

 længe  

 før konkursen.
Driften kunne kun fortsætte i kraft af finansiering fra B A/S.
 Skatteforvaltningen må  

 således konstatere, at også kurator har anset den løbende drift for  

 finansieret  

 af B A/S.
Af mellemregningskontoen fra  

 1. januar 2001 til 28. juni 2001 fremgår det, at B A/S har betalt I ApS´  

 udgifter vedrørende den løbende drift, medens I ApS har foretaget  

 indbetalinger  

 til B A/S for at nedbringe mellemregningskontoen.
Endvidere er et beløb på  

 3.248.241 kr. hensat til tab.
Saldoen pr. 28. juni 2001er herefter 2.454.851  

 kr., hvilket svarer til det af B A/S foretagne fradrag for tab på debitor.  

 Når  

 der henses til de foretagne posteringer på mellemregningskontoen, er skatteforvaltningen af den  

 opfattelse, at B A/S også i perioden fra 1. januar til 28. juni 2001 har  

 fungeret som bank for I ApS, hvorfor der anses at være tale om udlån.
Skatteforvaltningen har  

 endvidere lagt vægt på, at B A/S allerede i juli 2000 var vidende om, at det  

 ikke via banker var muligt for I ApS at få etableret de nødvendige  

 kreditfaciliteter.
I oktober 2000 blev der afholdt strategi- og  

 bestyrelsesmøde  

 i B A/S, hvor det blev vedtaget, at alle fremtidige leverancer og udlæg  

 skulle  

 afregnes kontant, medens det aktuelle mellemværende  ca. 5,5 mio. kr.  

  skulle  

 afvikles efter budgettet.
Ifølge kontoudtog vedrørende mellemregningskontoen  

 fra 1. januar 2000 fremgår det, at B A/S har afholdt udgifter for I ApS.
I  

 ApS  

 har samtidig foretaget indbetalinger til  

 nedbringelse af mellemregningskontoen.
Trods dette har saldoen været  

 stigende.  

 Det må derfor konstateres, at det vedtagne på mødet i oktober 2000 om, at  

 alle  

 fremtidige leverancer skulle betales kontant, ikke blev overholdt.
B A/S har  

 i  

 løbet af 2001 foretaget tab på diverse aktiver fra I ApS.
B A/S har købt  

 flere  

 aktiver af I ApS og betalt I ApS herfor kontant, således at I ApS var i stand  

 til at klare nogle af sine økonomiske forpligtelser, herunder betaling til  

 Told  

 & Skat, lønninger m.v.
Ovennævnte bestyrker skatteforvaltningens  

 opfattelse  

 om, at varetilgodehavendet må anses  

 for overgået til udlån.
Det faktum, at B A/S må anses at have deltaget i  

 finansieringen af I ApS, må være afgørende i vurderingen af, hvorvidt  

 varetilgodehavendet har skiftet karakter til at være udlån.
Det forhold, at  

 dette ikke var hensigten, som anført af selskabets revisor, synes ikke at  

 kunne  

 tillægges betydning i denne vurdering.
Det er på denne baggrund  

 skatteforvaltningens opfattelse, at tilgodehavendet hos I ApS må anses at  

 have  

 skiftet karakter fra varetilgodehavende til udlån.
Dette anses at være sket  

 allerede ved første overførsel til mellemregningskontoen den 16. oktober  

 2000.  

 B A/S har foretaget yderligere faktureringer til I ApS efter  

 den 16. oktober 2000 vel vidende, at I ApS ikke har været i stand til at  

 betale.
På det grundlag anses tilgodehavendet hos I ApS på 1.963.881,58 kr.  

 at  

 have skiftet karakter til udlån, jf. tillige Landsskatterettens kendelse  

 gengivet i TfS 1998.534. Tab på udlån er ikke anset for fradragsberettiget,  

 jf.  

 statsskattelovens § 6.
 Det selvangivne fradrag for  

 tab på 1.963.881 kr. er herefter ikke godkendt, og den skattepligtige  

 indkomst  

 er derfor forhøjet med 1.963.881 kr.
Selskabets påstand og argumenter Selskabets repræsentant har  

 nedlagt principal påstand om, at selskabets skattepligtige indkomst for 2001  

 nedsættes med 1.963.881 kr.
Den af skatteforvaltningen trufne afgørelse  

 savner  

 lovhjemmel.
Der er således ikke lovhjemmel til at nægte anerkendelse af et  

 skattemæssigt fradrag for tab med den begrundelse, at et varetilgodehavende  

 anses for at have skiftet karakter fra en vederlagsfordring til et udlån.
Selskabets repræsentant har  

 nedlagt subsidiær påstand om, at selskabets skattepligtige indkomst for 2001  

 nedsættes med 1.963.881 kr.
Repræsentanten har gjort gældende, at der   

 hvor  

 retten finder, at der foreligger den fornødne lovhjemmel til at kunne anse en  

 varefordring for at skifte karakter til udlån  ikke er grundlag for at  

 antage,  

 at B A/S´ vederlagsfordring har skiftet karakter til et udlån.
Selskabets repræsentant har  

 mere subsidiært gjort gældende, at vederlagsfordringen skal kursfastsættes på  

 det tidspunkt, hvor vederlagsfordringen anses for ændret til udlån, idet det  

 gøres gældende, at såfremt  

 omsætningsværdien anses for lavere end kurs 100, skal forskellen anses for et  

 fradragsberettiget tab på omsætningsaktivet.
 Kommunen har på intet  

 tidspunkt benægtet, at der opstod en vederlagsfordring på det tidspunkt i  

 2000,  

 hvor selskabet fakturerede for solgte tjenesteydelser og varer.
Skatteforvaltningen har  

 henvist til TfS 1998.534 LSR.
Denne afgørelse understøtter på ingen måde  

 kommunens påstand om, at vederlagsfordringen i den nu påklagede sag har  

 ændret  

 karakter til udlån.
Dette ses tydeligst af, at retten ikke lægger til grund,  

 at  

 fordringen var født som en vederlagsfordring, som senere ændres til udlån.
I TfS 2000.105 H anførte  

 Landsretten, at selskabets tilgodehavende hos datterselskabet for leverede  

 varer på tidspunktet for salget må anses for at være et udlån til  

 datterselskabet.
For Højesteret omfattede sagen ikke spørgsmålet om adgang  

 til  

 fradrag efter statsskattelovens § 6, stk. 1, litra a, hvorfor det er  

 Landsrettens dom, der er relevant i denne sammenhæng.
Repræsentanten har i  

 sin  

 gennemgang af Landsrettens dom, jf.
TfS 2000.500, anført, at afgørelsen for  

 Landsretten på basis af skattemyndighedens anbringende alene må tages som  

 udtryk for, at man i den konkrete situation fandt, at der forelå et lån fra  

 moderselskabet til det svenske datterselskab, og at dette var årsag til, at  

 der  

 ikke var tabsfradrag.
Om dommen derimod kan tages til indtægt for synspunktet  

 om, at en fordring kan skifte karakter fra vederlagsfordring til udlån,  

 forekommer tvivlsomt.
Lidt forsigtigt må man have lov til at antage, at når  

 lovgiver udtrykkeligt anviser, at der er tabsfradrag for vederlagsfordringer  

 også i koncernforhold, så kan man ikke rent administrativt udhule denne  

 fradragshjemmel blot ved i lovbemærkningerne at omtale muligheden for, at en  

 fordring kan skifte karakter.
Det gælder så meget desto mere, når fradrag for  

 tab på fordringer, herunder på vederlagsfordringer, er den generelle regel,  

 medens koncernbegrænsningerne er udtryk for undtagelser fra hovedreglen.
Under henvisning til TfS  

 1998.534 LSR og TfS 2000.105 H må retstilstanden anses for at være den, at  

 fradrag alene kan nægtes, hvis der som følge af omstændighederne ved  

 etableringen af mellemværendet/lånet, er belæg for at fastslå, at der reelt  

 foreligger et udlån, hvor forholdene på tidspunktet for  

 gældsstiftelsen spiller den helt afgørende rolle ved vurderingen.
Kursgevinstlovens § 4, stk.  

 3, jf. stk. 1, lægger efter sin ordlyd afgørende vægt på selve erhvervelsesmåden, nemlig  

 vederlag for varer eller tjenesteydelser.
Det gøres på denne baggrund  

 gældende, at der ikke foreligger hjemmel, hverken i loven eller i  

 domspraksis,  

 for at en fordring kan skifte karakter.
Med en sådan klar ordlyd af  

 bestemmelsen kan tabsfradrag ikke afskæres.
 Hvis retten finder, at der er  

 lovhjemmel for, at en fordring kan skifte karakter, gøres det gældende, at  

 der  

 ikke i denne sag har været tale om en anlægsinvestering, jf.  

 kursgevinstlovens  

 § 4, stk. 1, idet der specielt henvises til det meget korte tidsforløb fra  

 begyndelsen til slutningen af samhandlen.
 Det bemærkes, at de påberåbte  

 afgørelser omfatter selskaber, hvor samhandlen har forløbet over flere år.
 Selskabet fakturerede den 30.  

 juni 2000 debitorselskabet for salg af rettigheder til brug og  

 videreudvikling  

 af software m.v. samt andel af lønudgifter for IT-medarbejdere for tiden fra  

 den 21.
 februar 2000 til 30. juni  

 2000 plus et administrationstillæg på 5 %.
Skatteforvaltningen tillægger  

 det betydning, at kreditorselskabet i dets bogholderi den 16. oktober 2000  

 har  

 overført 2.414.728,25 kr. fra kreditorselskabets konto for  

 varetilgodehavender  

 til kontoen for mellemregning.
Skatteforvaltningen har fundet, at der herved  

 er  

 sket betaling eller udligning af varedebitorkontoen, hvorefter der i stedet  

 skulle være tale om et lån.
Der er tale om en bogføringsmæssig  

 ompostering, der ikke i sig selv kan anses for en kvalificering af  

 mellemværendet, og det ændrer ikke på det faktum, at tilgodehavendet er  

 opstået  

 som følge af kreditorselskabets foretagne leverancer til debitorselskabet.  

 Selskabet foretog alene omposteringen for at få overblik over likviditeten i  

 kreditorselskabet, der på dette tidspunkt var anstrengt.
En bogholderimæssig  

 ompostering kan ikke danne grundlag for den skatteretlige kvalifikation af  

 det  

 pågældende tilgodehavende.
Skatteforvaltningen tillægger  

 det endvidere betydning, at kreditorselskabets betalingsbetingelser ifølge de  

 udstedte fakturaer var 30 dage, og at disse ikke blev overholdt.
Endvidere  

 antages, at dette betalingsmønster ikke anvendes over for kreditorselskabets  

 øvrige debitorer.
Skatteforvaltningens antagelser er udokumenterede.  

 Selskabet  

 har, som så mange andre leverandører, haft tålmodighed med  

 samarbejdspartnerens  

 betalinger for leverancer, specielt når disse er i en opstartsfase eller  

 midlertidigt  

 har anstrengt likviditet.
I sådanne tilfælde vurderes regnskaber, budgetter,  

 likviditetsbudgetter indgående med sådanne kunder, som det også er sket i  

 denne  

 sag.
 Selskabet gjorde allerede  

 tidligt i forløbet med debitorselskabet meget seriøse overvejelser om  

 grundlaget for den fremtidige samhandel.
 Den 20. september 2000 forelå  

 drifts-, likviditets- og statusbudgetter for debitorselskabet for resten af  

 2000, 2001 og 2002, hvoraf det fremgik, at debitorselskabet fremover ville  

 udvise et overskud, og at afvikling af gælden til moderselskabet kunne  

 påbegyndes primo 2001. Det var i tillid til disse tal, at kreditorselskabets  

 overordnede ledelse besluttede at fortsætte samarbejdet med debitorselskabet.  

 Den fortsatte kreditgivning var i lyset heraf ikke en forretningsmæssig  

 usædvanlig disposition.
 Det bemærkes i den anledning,  

 at tidligere finansdirektør i P, Q, i august 2000 var blevet tilknyttet  

 moderselskabet som bestyrelsesformand, og at det bl.a. var denne persons  

 analyser og overvejelser af de fremlagte drifts-, likviditets- og  

 statusbudgetter  

 for debitorselskabet, der lå til grund for beslutningen i relation til  

 debitorselskabet.
Debitorselskabets  

 kapitalforhold blev først ændret ¾ år efter den bogholderimæssige  

 konvertering,  

 hvor selskabet igennem en gældskonvertering på helt sædvanlig vis nedsatte og  

 forhøjede anpartskapitalen.
Denne omlægning kunne være sket allerede i 2000,  

 hvis selskabet på det tidspunkt var af den opfattelse, at varetilgodehavendet  

 var usikkert, eller at selskabet betragtede tilgodehavendet som et lån.
Dette  

 skete  

 ikke, og selskabet gør gældende, at det faktum, at kapitalændringerne først  

 skete i 2001 tydeligt viser selskabets reelle opfattelse af tilgodehavendet.
Selskabet havde på det  

 bogholderimæssige konverteringstidspunkt ikke grund til at betragte  

 varesalget  

 til debitorselskabet på nogen anden måde end man tidligere havde gjort,  

 nemlig  

 som et varetilgodehavende.
Selskabet havde ingen grund til at ændre  

 kvalifikationen til lån, og selskabet har på intet tidspunkt betragtet  

 tilgodehavendet som et lån.
Det ses af generalforsamlingsreferatet af 28.  

 juni  

 2001, hvor det konstateres, at debitorselskabet ikke vil være i stand til at  

 tilbagebetale tilgodehavendet inden for en rimelig tidshorisont.
 Skatteforvaltningens  

 argumentation om fortsat usædvanlig kreditgivning, synes alene at tjene et  

 formål, nemlig at efterrationalisere argumentationen til støtte for  

 skatteforvaltningens egen påstand og derved afskære kreditorselskabet for  

 skattemæssig fradragsret for det byrdefulde tab, selskabet har lidt på en  

 sædvanlig forretningsmæssig disposition.
Skatteforvaltningen har i  

 øvrigt anført, at selskabet ikke har foretaget sig nogen form for forsøg på  

 inddrivelse af tilgodehavendet på 2.414.728 kr.
Henset til sagens konkrete  

 indhold og omstændighederne i øvrigt, herunder bl.a. de tidsmæssige indre  

 sammenhænge, at der pågik samhandel på markedsvilkår, og at det var seriøse  

 dokumenterede forretningsmæssige overvejelser, der lå til grund for  

 samhandlen  

 med debitorselskabet, synes skatteforvaltningens argumentation alene at være  

 fremført med et formål for øje, nemlig at få argumentationen til at passe med  

 det standpunkt, som skatteforvaltningen allerede synes at have indtaget.  

 Skatteforvaltningen synes helt åbenlyst at ignorere sagens faktiske  

 omstændigheder, herunder også at debitorselskabet på  

 gældskonverteringstidspunktet  

 havde egenkapitalen intakt.
 Det er ikke klageren bekendt,  

 at der af årsberetningen for årsregnskabet 2000 afgivet af ledelsen i I ApS  

 er  

 oplyst nærmere om et lån.
 I forbindelse med  

 regnskabsaflæggelsen for årsregnskabet 2000 mente selskabets direktion og  

 bestyrelse,  

 at det var væsentligt over for regnskabslæserne at få præciseret, at B A/S  

 var  

 en væsentlig aktør i virksomheden.
I ApS var i 2000 særdeles  

 opmærksom på selskabets stramme likviditet.
Da den likviditetsmæssige  

 situation  

 i sidste instans er det afgørende for virksomhedens eksistens på længere  

 sigt,  

 forsøgte ledelsen i beretningen at  

 give regnskabslæserne det bedste mulige bedømmelsesgrundlag for virksomhedens  

 økonomiske status for tidspunktet for regnskabsaflæggelsen.
Under alle omstændigheder må  

 det ordvalg, der anvendes af ledelsen i forbindelse med afgivelsen af  

 årsberetningen, ikke tages bogstaveligt af skattemyndighederne, navnlig ikke  

 når der er tale om efterrationalisering. Årsagen har primært været at give  

 regnskabslæserne et indtryk af de faktiske forhold.
Hertil kommer, at  

 ordvalget  

 i den forbindelse kan være præget af disse forhold, ligesom der ikke  

 nødvendigvis er anvendt de fuldt ud korrekte juridiske og sproglige  

 betegnelser  

 for forholdene i virksomheden.
At B A/S har været en væsentlig aktør i  

 virksomheden skal forstås således, at ord som lån eller  

 finansiering kan  

 dække over en lang række andre forhold, der mere har karakter af  

 investeringsmæssig art end af låntagningsmæssige forhold.
 Disse forhold har nær  

 sammenhæng med de beslutninger, som blev truffet i B A/S startende i  

 efteråret  

 1999, hvorefter B A/S ville indlede et nært samarbejde med I ApS, fordi denne  

 virksomhed havde attraktive produkter, som B A/S gerne ville undersøge  

 nærmere  

 med henblik på investering i fælles ny virksomhed, eller B A/S´ investering i  

 det eksisterende I ApS.
 De to selskaber blev således  

 enige om i en kortere opstartsfase  at indgå aftale om blandt andet  

 leje af  

 arbejdskraft hos B A/S, således at I ApS kunne trække på relevante  

 kompetencer  

 hos B A/S, ligesom B A/S kunne trække på relevante kompetencer hos I ApS.
Dette vurderes som værende en  

 helt central del af det beslutningsgrundlag, som B A/S arbejdede efter med  

 det  

 formål at finde en naturlig forretningsmæssig velbegrundet og bæredygtig  

 model,  

 hvorefter B A/S kunne investere i I ApS og I ApS´ produkter.
Det var B A/S´  

 vurdering på det pågældende tidspunkt, at udviklingen gik meget hurtigt, og  

 at  

 det var nødvendigt af hensyn til konkurrence fra tilsvarende virksomheder at  

 sørge for, at et produkt kom på gaden hurtigst muligt, og at de  

 organisatoriske  

 forhold vedrørende parternes virksomhed indbyrdes fik en mere sekundær  

 placering.
Den valgte fremgangsmåde er  

 ikke usædvanlig og finder anvendelse i mange forskelligartede sammenhænge,  

 når  

 der etableres et samarbejde mellem to eller flere virksomheder, og hvor der  

 kan  

 træffes på relevante kompetencer, som findes i en af de samarbejdende  

 virksomheder.
Dette gælder navnlig, når der skal holdes trit med udviklingen,  

 både den udvikling som omverdenen skaber, og den udvikling, som  

 virksomhederne  

 selv skaber.
Dette er således baggrunden  

 for, at B A/S stillede diverse ydelser til rådighed for I ApS med henblik på  

 at  

 klargøre og færdiggøre produktet, der skulle danne grundlag for den fælles  

 virksomhed, som parterne var enige om at etablere.
Der var ingen tvivl hos  

 ledelsen i B A/S om, at en grafisk trykkerivirksomhed  som den omtalte  

  var  

 tvunget til at finde alternative arbejdsområder, og samarbejdet med I ApS var  

 et konkret eksempel herpå.
 Dette forklarer således  

 eksistensen af G ApS, og de investeringer, der blev foretaget heri og i I ApS  

 og i B A/S i form af varetilgodehavender.
Der er således fortsat intet,  

 der taler for at omkvalificere varetilgodehavendet til udlån, uanset hvilken sproglig  

 kvalifikation af de foretagende faktureringer, der gives.
Landsskatterettens bemærkninger og begrundelse Selskaber skal som  

 udgangspunkt medregne gevinst og tab på fordringer ved indkomstopgørelsen,  

 jf.  

 kursgevinstlovens § 3. En undtagelse hertil fremgår bl.a. af bestemmelsen i  

 kursgevinstlovens § 4, stk. 1, hvorefter der ikke er fradrag for tab på  

 fordringer på koncernforbundne selskaber.
Efter kursgevinstlovens § 4, stk.  

 3,  

 finder § 4, stk. 1, ikke anvendelse, hvis fordringen er erhvervet som  

 skattepligtigt vederlag for leverede varer og andre aktiver samt  

 tjenesteydelser, når fordringshaveren ikke har  

 været sambeskattet med skyldneren.
 B A/S investerede via G ApS i  

 I ApS i maj 2000.
I tiden fra februar 2000 til  

 udgangen af 2000 var der en samhandel mellem B A/S og I ApS, hvor I ApS  

 opkøbte  

 brochurer og andre tryksager hos B A/S.
B A/S stillede i øvrigt medarbejdere  

 til rådighed for I ApS mod  

 betaling.
Ud fra de til retten indsendte fakturaer har samhandlen mellem  

 parterne  

 udgjort ca. 3,8 mio. kr.
 Pr. 31. december 2000 havde B  

 A/S et tilgodehavende hos I ApS på ca. 5,5 mio. kr.
 Af I ApS´ årsregnskab for  

 2000 fremgår det, at I ApS i 2000 havde sammenlagt dets aktiviteter med  

 IT-afdelingen i B A/S, og at I ApS´ løbende drift og udviklingsaktiviteter  

 var  

 finansieret af B A/S.
 I perioden fra 2. januar   

 28. juni 2001 foretog I ApS indbetalinger til B A/S på ca. 1.000.000 kr.
 I samme periode blev  

 mellemværendet mellem B A/S og I ApS dog forøget med ca. 600.000 kr. som  

 følge,  

 at B A/S afholdt udgifter til driften af I ApS.
 I juni 2001 blev der  

 foretaget en gældskonvertering, hvor B A/S konverterede en del af sit  

 tilgodehavende  

 hos I ApS til anpartskapital.
 I marts  juni 2001 opkøbte B  

 A/S en del af driftsaktiverne i I ApS med henblik på at skaffe I ApS midler  

 til  

 betaling af moms, skat m.v., og i sommeren 2001 optog I ApS i øvrigt et lån  

 på  

 500.000 kr. hos B A/S.
 På baggrund af ovenstående  

 samt de i øvrigt foreliggende oplysninger er det Landsskatterettens  

 opfattelse,  

 at B A/S´ fordring på I ApS opstået ved salg af varer m.v. har skiftet  

 karakter  

 til udlån, hvorfor der ikke kan godkendes fradrag for det selvangivne tab på  

 1.963.881 kr.
 Landsskatteretten lægger ved  

 afgørelsen heraf vægt på, at det ikke over for Landsskatteretten er  

 dokumenteret eller sandsynliggjort, at hele fordringen på I ApS er erhvervet  

 som vederlag for leverede varer og andre aktiver samt tjenesteydelser.
 Landsskatteretten lægger ved  

 afgørelsen endvidere vægt på, at driften og udviklingsaktiviteterne i I ApS  

 har  

 været finansieret af B A/S, og at der fra I ApS´ ikke har været foretaget  

 indbetalinger til B A/S i 2000. I ApS har i 2001 foretaget indbetalinger til  

 B  

 A/S, men efter Landsskatterettens opfattelse kan der ikke lægges afgørende  

 vægt  

 på disse indbetalinger, da gælden til B A/S i samme periode er steget med ca.  

 600.000 kr. som følge, at B A/S har finansieret driften i I ApS.
 De efterfølgende forhold,  

 hvor B A/S købte flere driftsaktiver af I ApS mod betaling og dermed ikke  

 nedskrev af tilgodehavendet hos I ApS samt det ydede lån på 500.000 kr.,  

 støtter i øvrigt Landsskatterettens opfattelse af, at fordringen har skiftet  

 karakter til udlån.
Den af selskabet nedlagte  

 primære og subsidiære påstand kan derfor ikke imødekommes.
Den mere  

 subsidiære  

 påstand kan efter rettens opfattelse heller ikke imødekommes, idet fordringen  

 på I ApS af Landsskatteretten anses at have skiftet karakter allerede på  

 leveringstidspunkterne.
I øvrigt er tabet ikke realiseret før i forbindelse  

 med  

 I ApS konkurs.
 Landsskatteretten godkender  

 herefter ikke fradrag for tab på 1.963.881 kr., og skatteforvaltningens  

 afgørelse stadfæstes derfor.
