Bekendtgørelse om ændring af bekendtgørelse om næringsstofreducerende tiltag og dyrkningsrelaterede tiltag i jordbruget for planperioden 2019/2020 § 1 I bekendtgørelse nr. 723 af 9. juli 2019 om næringsstofreducerende tiltag og dyrkningsrelaterede tiltag i jordbruget for planperioden 2019/2020 foretages følgende ændringer:
 1. I § 22, indsættes som stk. 4:
 »Stk. 4 Virksomheder, der indberetter arealer med overskud af efterafgrøder og alternativer til efterafgrøder omfattet af § 18, er forpligtede til at afgive de korrekte oplysninger ved indberetning i medfør af stk. 1, nr. 3, 5 og 6, uanset at etableringen af efterafgrøder og alternativer til efterafgrøder er frivillig jf. § 18, stk. 1.«.
 2. I § 33, stk. 1, ændres »§ 22, stk. 1« til: »§ 22, stk. 1 og 4«.
§ 2 Bekendtgørelsen træder i kraft den 1. august 2019.
