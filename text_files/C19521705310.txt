 Efter stedfunden forhandling med sammenslutningen af danske havne og  

 Kreditforeningen for industrielle ejendomme om formuleringen af påtegninger  

 på lejekontrakter angående havnearealer i anledning af belåning af de på  

 sådanne arealer anførte bygninger skal man herved meddele, at følgende  

 formulering af en belåningspåtegning er blevet tiltrådt af såvel  

 havnesammenslutningen som de nævnte kreditforening:
»Så længe lån, ydet af N.N., indestår i de på arealet opførte  

 bygninger, kan lejerens misligholdelse af kontrakten ikke gøres gældende som  

 ophævelsesgrund for kontrakten, forinden N.N. er underrettet om  

 misligholdelsen, og der derefter er forløbet 1 måned, uden at misligholdelsen  

 er afhjulpet ved N.N.s eller lejerens foranstaltning, ligesom udlejeren i  

 tilfælde af lejerens misligholdelse eller opsigelse af kontrakten eller i  

 tilfælde af, at lånet i øvrigt er forfaldet til indfrielse, intet har er  

 erindre mod.
N.N.s indtræden i kontrakten og overtagelse af bygningerne eller  

 mod N.N.s videreoverdragelse af lejeret og bygninger til en af havneudvalget  

 godkendt lejer.
 Nægter havneudvalget at godkende en af N.N. foreslået lejer, og har  

 havneudvalget derefter ikke inden 2 måneder fra anmodningen om godkendelse  

 tilvejebragt en lejer, ved hvem N.N. opnår fyldestgørelse for sit samlede  

 tilgodehavende eller ikke lider større tab end ved anden overdragelse, kan  

 spørgsmålet om nægtelsen forelægges for ministeriet for offentlige arbejder.
 Ved afgørelsen af, om godkendelse kan nægtes af en lejer, der indtræder i  

 lejemålet efter kreditforeningens overtagelse af ejendommen, kan alene  

 sådanne krav, som fremgår af lejekontrakten, eller som angår lejerens  

 økonomiske vederhæftighed, tillægges afgørende betydning.
 Eventuelle forpligtelser ifølge kontrakten til ud over den fastsatte leje  

 at svare eller garantere indtægter for havnen er uforbindende for N.N., men  

 godkendelse af en lejer kan, jfr. ovenfor, betinges af, at denne påtager sig  

 tilsvarende forpligtelser som den oprindelige lejer.
 Så længe lånet indestår. forpligter udlejeren sig til at give N.N.  

 underretning om indrømmelser af henstand med lejebetalingen ud over 1/2 år.
 Eventuelle erstatninger for ændringer i lejemålet kan i samme tidsrum ikke  

 udbetales uden N.N.s samtykke, hvilket tillige udkræves til alle af lejeren  

 ønskede ændringer i lejemålet samt til ændringer i øvrigt, som ikke er en  

 følge af kontraktens bestemmelse om regulering af leje eller lignende, dog  

 under forudsætning af, at ændringerne må antages at forringe N.N.s sikkerhed,  

 såsom ved forkortelse af uopsigelighedsperioden, arealindskrænkninger og  

 lignende.
Udlejeren forpligter sig til at give N.N. underretning om tilfælde, hvor  

 havnedriften nødvendiggør ændringer i lejemålet.
Spørgsmålet om sådanne  

 ændringers nødvendighed kan af N.N. forelægges ministeriet for offentlige  

 arbejder.« Under henvisning til foranstående skal man meddele, at et påtegning af det  

 citerede indhold i almindelighed vil kunne forventes godkendt af ministeriet.
 P.M.V.
 Palle Christensen.
 /Svend Garde.
