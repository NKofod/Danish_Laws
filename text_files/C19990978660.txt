Vejledning om pyrotekniske nødsignaler  

 i skibe 1.	Denne vejledning omfatter pyrotekniske nødsignaler om bord i  

 skibe, dvs. røde faldskærmssignaler, røde  

 nødraketter, røde håndblus, orange røgsignaler og  

 for fritidssejlere desuden røde signalpatroner.
For nemheds skyld  

 anvendes betegnelsen nødsignaler i denne vejledning.
Baggrund 2.	Udbredt ulovlig affyring af nødsignaler Nytårsaften,  

 Sankt Hans aften og ved andre festlige lejligheder giver anledning til mange  

 unødige og ressourcekrævende eftersøgninger og kan  

 være årsag til, at skibe i virkelig nød ikke modtager  

 rettidig assistance.
Ulovlig affyring af nødsignaler er strafbar og  

 synderen kan desuden blive dømt til at betale de meget høje  

 omkostninger til en evt. eftersøgningsoperation.
Formålet med  

 denne vejledning at oplyse om korrekte anskaffelse, opbevaring, anvendelse og  

 bortskaffelse af nødsignaler.
Nødsignalers anvendelse 3.	Det er ved en international traktat bestemt at røde  

 faldskærmssignaler, nødraketter og håndblus samt orange  

 røgsignaler anvendes til at signalere, at et skibe er i nød.  

 Specielt røde faldskærmssignaler er meget effektive som  

 nødsignal.
De viser et kraftigt rødt lys højt over  

 skibet og kan ses langt væk.
Når der ses bort fra  

 fritidsfartøjer og skibe med en bruttotonnage under 20, som ikke  

 sejler mere end 2 sømil fra kysten, kræves der  

 nødraketter i alle skibe.
Mange fritidssejlere anskaffer røde  

 nødraketter og håndblus som en ekstra sikkerhed og ved flere  

 større kapsejladser er det obligatorisk, at de kapsejlende både  

 har nødraketter om bord.
Anskaffelse af nødsignaler 4.	Fyrværkeri må ikke overdrages, erhverves eller anvendes  

 uden politiets tilladelse.
Dog gælder det, at hvis et skib anskaffer  

 typegodkendte nødsignaler hos skibsprovianteringshandlere eller  

 forhandlere af skibsinventar, så er politiets tilladelse til  

 anskaffelsen ikke nødvendig.
Opbevaring om bord 5.	Nødsignaler bør opbevares i tillukkede,  

 vandtætte beholdere, som forhindrer fugt i at komme i forbindelse med  

 nødsignalerne.
Det anbefales at lægge et materiale, der opsuger  

 luftfugtighed, i beholderen, f.eks. silikagel eller blaugel.  

 Nødsignalerne bør også forhindres i at bevæge sig i  

 beholderen ved at lægge skumplast eller lignende i den.
Kontrol og kassation 6.	Nødsignalerne og det fugtopsugende materiale bør  

 kontrolleres med jævne mellemrum.
Det fugtopsugende materiale skifter  

 farve fra blå til rød, når det opsuger fugt.
Er materialet  

 rødt, bør det udskiftes.
Viser nødsignalerne tegn  

 på beskadigelse, korrosion, fugt eller anden defekt, udskiftes de.  

 Nødsignaler krævet efter lov om skibes sikkerhed skal udskiftes  

 ved første lejlighed efter udløbet af 4 år regnet fra  

 fabrikationsdatoen.
Det gælder uanset hvilken udløbsdato  

 fabrikanten har stemplet på signalerne.
Andre nødsignaler  

 bør udskiftes i henhold til fabrikantens anvisninger.
Gamle, defekte  

 nødsignaler er upålidelige.
Kasserede nødsignaler bør afleveres til politiet 7.	Lovgivningen forbyder ethvert skib eller luftfartøj at  

 anvende et internationalt nødsignal, undtagen for at tilkendegive, at  

 et skib, et luftfartøj eller en person er i nød.
Den forbyder  

 også anvendelsen af et signal, der kan forveksles med et internationalt  

 nødsignal.
Hvis nødsignalerne bortskaffes med  

 husholdningsaffald udsættes renovationspersonalet for fare.
Derfor  

 bør man i Danmark aflevere kasserede nødsignaler til politiet,  

 som så drager omsorg for at de destrueres.
I udlandet bør  

 nødsignalerne bortskaffes på betryggende måde, idet der  

 skal tages hensyn til den betydelige brand- og eksplosionsfare  

 nødsignaler frembyder, samt lovgivningen i det pågældende  

 land.
For at lette politiets arbejde anbefales det, at sejlklubber,  

 fiskeriforeninger m.fl., efter aftale med det stedlige politi,  foranstalter  

 indsamlingsdage og  afleverer de indsamlede nødsignaler til politiet.
Afprøvning af nødsignaler kræver politiets  

 tilladelse 8.	Man kan ved ansøgning til det nærmeste stedlige politi  

 opnå tilladelse til at afprøve nødsignaler.
Ved  

 tilladelse til afprøvning af nødsignaler vil det stedlige  

 politi underrette Søværnets Operative Kommando, der er ansvarlig  

 for den Maritime Redningstjeneste, således at afprøvning af  

 signalet ikke giver anledning til en unødvendig og kostbar  

 eftersøgning.
Ved afprøvning af nødsignaler skal man  

 være særlig opmærksom på at nødsignaler -  

 især glødende faldskærmssignaler - kan antænde det  

 materiale, de lander på.
Brugsanvisningen påtrykt  

 nødsignalerne skal altid følges.
Forsagere kastes over bord 9.	Signaler, der er beregnet til at holde i hånden under  

 affyringen, bør - hvis de ikke virker ved første  

 affyringsforsøg - straks kastes over bord.
Signaler, der affyres fra  

 et hylster eller på anden måde, må - hvis de ikke virker  

 ved første affyringsforsøg - ikke røres før man  

 er sikker på, at evt. indre gløder er gået ud.
Derefter  

 bør de kastes over bord.
Lovgrundlag 10.	Pyrotekniske nødsignaler er omfattet af lov om  

 fyrværkeri og bekendtgørelse om fyrværkeri.
11.	Regler om hvor mange nødsignaler det enkelte skib skal  

 være udrustet med og hvor ofte de skal udskiftes findes i bestemmelser  

 udstedt i medfør af lov om skibes sikkerhed.
Afhængig af  

 skibstype er regelsættene Meddelelser fra Søfartsstyrelsen B,  

 -C, -D, -E og -F, teknisk forskrift om udlejningsfartøjer, samt  

 enkelte andre regelsæt for specielle skibstyper.
 12.	Regler, der forpligter enhver fører, som observerer  

 nødsignaler, at gå de nødstedte personer til  

 undsætning og forbyder misbrug af nødsignaler findes i lov om  

 skibsfartens betryggelse.
