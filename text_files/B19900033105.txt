 I henhold til § 2, § 5 og § 7 i lov om det civile beredskab, jf.
lovbekendtgørelse nr. 279 af 3. juni 1985, fastsættes herved følgende:
 § 1.  Som led i planlægningen af det civile beredskab  

 kan Industri- og Handelsstyrelsen udpege prioriterede virksomheder med  

 henblik på styrkelse og udnyttelse af landets produktionsevne samt sikring og  

 fordeling af forsyninger af enhver art under krig eller truende udsigt til  

 krig.
 Stk. 2.  Prioriterede virksomheder kan udpeges med  

 henblik på opfyldelse af aftaler med andre lande om gensidig  

 forsyningssikkerhed.
 Stk. 3.  Som prioriteret virksomhed kan udpeges private  

 og offentlige virksomheder inden for fremstillingsvirksomhed samt handels-,  

 transport- og anden servicevirksomhed.
 Stk. 4.  Industri- og Handelsstyrelsen optager  

 forhandling med andre myndigheder og de berørte erhvervsorganisationer om  

 behovet for udpegning af prioriterede virksomheder på de forskellige  

 forsyningsområder.
 Stk. 5.  Inden en virksomhed udpeges som prioriteret  

 virksomhed, forhandler Industri- og Handelsstyrelsen herom med den pågældende  

 virksomhed.
 § 2.  I de situationer, der er omfattet af § 1, stk.  

 1, gives prioriterede virksomheder en fortrinsstilling til de for  

 produktionen nødvendige ressourcer, herunder energiforsyning, tilførsel af  

 råvarer og hjælpestoffer m.v. samt arbejdskraft.
 Stk. 2.  Industri- og Handelsstyrelsen optager  

 forhandling med andre myndigheder om de prioriterede virksomheders  

 fortrinsstilling til de nødvendige ressourcer.
 § 3.  Industri- og Handelsstyrelsen kan pålægge  

 prioriterede virksomheder periodisk at indsende nærmere oplysninger om  

 produktions- og lagerforhold.
 Stk. 2.  Industri- og Handelsstyrelsen kan under  

 iagttagelse af bestemmelserne i § 5 i lov om det civile beredskab pålægge  

 prioriterede virksomheder at have nærmere fastsatte minimumsbeholdninger af  

 varer og produktionsmidler, som anvendes, fremstilles eller omsættes i deres  

 normale virksomhed.
 Stk. 3.  Industri- og Handelsstyrelsen kan udstede  

 produktionshenstillinger til prioriterede virksomheder.
 § 4.  De i §§ 1-3 fastsatte bestemmelser er ikke til  

 hinder for at prioriterede virksomheder påtager sig videregående  

 beredskabsforpligtelser i form af beredskabskontrakter indgået med  

 myndigheder, offentlige virksomheder eller helt eller delvis privatejede  

 forsyningsvirksomheder, der er koncessionerede eller drives på  

 koncessionslignende vilkår.
 Stk. 2.  Inden forhandlinger om indgåelse af  

 beredskabskontrakter påbegyndes, forelægger de i stk. 1 anførte myndigheder  

 eller koncessionerede virksomheder m.v. sagen for Industri- og  

 Handelsstyrelsen med henblik på samordning af de forskellige behov for  

 indgåelse af beredskabskontrakter samt samordning af kontrakternes  

 udformning.
 Stk. 3.  Spørgsmål af mere generel karakter i  

 forbindelse med indgåelse af beredskabskontrakter forelægges et rådgivende  

 udvalg, der nedsættes af Industri- og Handelsstyrelsen med repræsentanter fra  

 de berørte myndigheder.
 § 5.  Prioriterede virksomheder skal senest efter 3  

 måneders forløb underrette Industri- og Handelsstyrelsen om ophør med eller  

 væsentlige ændringer i produktionen af de varer eller tjenesteydelser, der  

 dannede grundlag for, at virksomheden blev udpeget som prioriteret  

 virksomhed.
 Stk. 2.  Hvis det beredskabsmæsssige grundlag for en  

 virksomheds prioritering ikke længere er til stede, kan Industri- og  

 Handelsstyrelsen ophæve virksomhedens status som prioriteret virksomhed.
 § 6.  Den, der undlader at efterkomme et pålæg i  

 medfør af § 3, stk. 1-2 eller undlader at give Industri- og Handelsstyrelsen  

 de i § 5, stk. 1, omhandlede underretninger, straffes med bøde, hæfte eller  

 fængsel i indtil 2 år i medfør af de bestemmelser, der er fastsat i § 8 i lov  

 om civilt beredskab.
 § 7.  Bekendtgørelsen træder i kraft den 1. juni 1990.
