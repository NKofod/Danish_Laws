Der fandtes ikke at have været bragt sådanne ukorrekte  

 oplysninger i udsendelsen, at dette kunne anses for at være i strid med  

 god presseskik.
Klageren burde dog ikke have fremstået som  

 værende en patients læge i hele den omhandlede periode, men da  

 tv-mediet havde beklaget dette og tilbudt at bringe et genmæle herom,  

 fandt Pressenævnet ikke anledning til kritik.
Mediet havde  

 forsøgt at indhente udtalelser fra forskellig side, og udsendelsen var  

 derfor ikke ensidig.
Klageren ville gerne have medvirket i udsendelsen,  

 såfremt der kunne have været afholdt et formøde mellem  

 patienten, journalisten og ham selv.
Da mediet ikke ønskede at  

 efterkomme kravet, burde mediet have oplyst dette i stedet for at oplyse, at  

 klageren ikke ønskede at medvirke.
Kendelse fra Pressenævnet i sag nr.  

 119/1996 En læge har ved advokat Steen Bech klaget til  

 Pressenævnet over en udsendelse bragt den 30. september 1996 på  

 TV 2, idet han finder, at god presseskik er overtrådt.
Udsendelsen var et led i serien "Fak2'eren" og blev kaldt  

 "En nation på piller". I udsendelsen blev bragt interviews med fire  

 personer, der har være afhængige af sovepiller.
Der blev  

 endvidere bragt interviews med forskellige læger og andre behandlere,  

 men ingen af de fire personers læger ønskede at udtale sig i  

 udsendelsen.
 I udsendelsen hed det bl.a.:
" Ole  Svendsen, fmd.
Praktiserende Lægers  

 Organisation: Det, som Benzodiazepin i hvert fald som en vis del udskrives  

 til, det er folk, der har eksistentielle kriser, livs kriser, under en eller  

 anden form, og der mener jeg, at m.h.t.
Benzodiazepin-præparater kan  

 være en hjælp til, at de kan klare deres eksistentielle  

 kriser.
 ...
Speak: I 1993 kommer sygehjælper [B.L.] ud for en  

 arbejdsskade.
Hun kan ikke længere klare sit job og føler sig  

 kasseret.
Samtidig begynder hun at opleve angstanfald.
 ...
 [B.L.]: ... Så jeg ringede til lægen, og  

 så kom han her. ...
 Speak: Lægen ordinerede Benzodiazepinet Tafil.
B.L.: Altså det eneste han sagde til mig, det var,  

 at det var en form for krykker, det sagde han til mig.
Og da han ikke sagde  

 andet, så tænkte jeg, at det hjælper så, det må  

 hjælpe, det er den besked du får.
Speak: Sagde lægen noget som helst om, at de kunne  

 være vanedannende? B.L.: Nej, desværre ikke.
Ikke på det  

 tidspunkt.
 ...
Speak: [B.L.]begynder at spise Benzodiazepin i oktober  

 1993. Pillerne hjælper på hendes angstanfald.
Efter 9  

 måneder bliver hun henvist til en psykolog, der fortsætter med at  

 udskrive pillerne og i større dose end før.
 ...
Speak: I februar 1995 mener [B.L.]s læge, at hun  

 skal stoppe med medicinen.
Hun kan ikke længere styre det, skriver han  

 i journalen.
 ...
Speak: I slutningen af februar i år blev [B.L.]  

 indlagt på Hillerød Sygehus.
For første gang har hun  

 overskredet lægens anbefalet dosis.
Hun har inden for et døgn  

 spist ca. 40 piller.
 ...
Speak: På Hillerød Sygehus arbejder psykolog  

  Beate  Stensler  Thomsen.
Hun er en af de få eksperter, der ved noget  

 om afhængighed af Benzodiazepin.
Hun starter en 3 måneder lang  

 nedtrapning af [B.L.].
Beate  Stensler  Thomsen: Jeg mødte [B.L.]på  

 voksen-psykiatrisk afdeling ca. 1 måned efter, hun var blevet indlagt.  

 Hun var speciel på den måde, at hun var motiveret for at komme ud  

 af sit misbrug af Benzodiazepin.
Og hun var ikke i tvivl om, at baggrunden  

 for hendes nuværende symptomer var langvarig brug af disse  

 tabletter.
 ...
B.S.T.: Da [B.L.]kom til lægen i 1993, da var hun  

 desperat og havde det rædselsfuldt med de panik-angstanfald, hun  

 oplevede.
Hun skulle ikke have haft pillerne, men hun skulle have haft  

 vejledning i og støtte til at klare ...
 (Telefonsamtale):
 -: Det er [klagerens navn].
Journalist: Goddag.
Det er  Søren  Stig  Jespersen.  

 Jeg er journalist på TV 2.
 (Telefonsamtale slut).
Speak: Fak2eren har talt med [B.L.] læge, [navn] fra  

 Viby.
Han ønsker ikke at medvirke i programmet, men mener, at han har  

 handlet fuldt forsvarligt i [B.L.] sag." Klageren har gjort gældende, at der i udsendelsen er  

 bragt urigtige oplysninger, idet det fremstår, som om klageren har  

 været [B.L.] læge i hele perioden, hvilket ikke er  

 tilfældet, idet han først på et tidspunkt i  

 forløbet blev hendes læge.
Herudover fremstår det, som om  

 behandlingen er sket, mens området var reguleret af Sundhedsstyrelsens  

 cirkulære af 12. december 1995.
Klageren har videre gjort gældende, at det er  

 misvisende, når det oplyses, at der er udskrevet stadig større  

 doser, uden at det samtidig oplyses, at doserne også efter  

 forhøjelserne ligger inden for de anbefalede doseringer.
Der er  

 endvidere bragt ukorrekte oplysninger om aftrapningen, idet det fremgår  

 af et journalnotat, at [B.L.] allerede fra den 15. januar 1996 var i  

 færd med aftrapning.
 Klageren har bl.a. fremlagt en udtalelse af 10. december  

 1996 fra professor, overlæge dr.med.  Raben  Rosenberg og har  

 anført, at et optaget interview med  Raben  Rosenberg burde være  

 bragt i udsendelsen, idet han er specialist i panik-angst, hvilket formanden  

 for de Praktiserende Lægers Organisation,  Ole  Svendsen, ikke udtaler  

 sig om.
 Klageren har videre anført, at udsendelsen giver en  

 ensidig fremstilling af [B.L.] og hendes ægtefælles holdning,  

 uden at disse sammenholdes med faktum.
Klageren har endelig anført, at det ikke er  

 korrekt, når det anføres i udsendelsen, at han ikke ville  

 medvirke.
Han havde foreslået et møde mellem ham selv, [B.L.] og  

 journalisten, hvorunder denne kunne medbringe en båndoptager, men han  

 ønskede ikke at udtale sig til et kamera uden at have et orienterende  

 møde først.
 TV 2 har over for klageren beklaget, at det i udsendelsen  

 fremstår, som om klageren iværksatte behandlingen af [B.L.].  

 Imidlertid må det anses for at være en mindre væsentlig  

 unøjagtighed, henset til at klageren overtog patienten i september  

 1994 og fortsatte ordinationen af Benzodiazepiner frem til foråret  

 1996.
 TV 2 har anført, at klageren ikke i udsendelsen  

 anklages for at have overtrådt Sundhedsstyrelsens cirkulære af  

 12. december 1995, og at det i øvrigt er uden betydning, om der  

 refereres til dette cirkulære eller cirkulæret af 28. juni 1993,  

 som det afløste.
 TV 2 har anført, at det på intet  

 tidspunkt i udsendelsen anføres, at doseringen af medicinen har  

 været for høj, at det ikke i udsendelsen nævnes, at  

 behandlingen indebærer en overtrædelse af Sundhedsstyrelsens  

 cirkulære, og at udsendelsen på korrekt måde  

 gengiver handlingsforløbet i forbindelse med aftrapningen af  

 medicinen.
TV 2 har vedrørende det planlagte interview med  

  Raben  Rosenberg anført, at formanden for de Praktiserende  

 Lægers Organisation,  Ole  Svendsen, i udsendelsen forsvarede de  

 praktiserende lægers anvendelse af Benzodiazepiner for at hjælpe  

 patienter med angst, uro og manglende søvn, og at udtalelserne fra  

  Raben  Rosenberg kunne udelades, idet de var indeholdt i  Ole  Svendsens  

 udtalelser.
Udsendelsen forholder sig således ikke ensidig negativt til  

 ordination af Benzodiazepin.
TV 2 har endelig anført, at klageren blev tilbudt  

 at medvirke på sædvanlige vilkår.
De betingelser, klageren  

 stillede for at medvirke, var så usædvanlige, at det er  

 berettiget at oplyse, at klageren ikke ønskede at medvirke i  

 udsendelsen.
TV 2 har i den forbindelse henvist til Pressenævnets sag  

 nr. 66/1993:  Ole  Hasselbalch mod TV 2. TV 2 har tilføjet, at  

 klageren blev refereret for, at han efter sin egen opfattelse har handlet  

 fuldt forsvarligt i [B.L.]s sag.
 Følgende nævnsmedlemmer har deltaget i sagens  

 behandling: Axel Kierkegaard, Finn Rowold, Ole Askvig og Tage Clausen.
 Pressenævnet udtaler:
 Pressenævnet finder, at der ikke i udsendelsen er  

 bragt sådanne ukorrekte oplysninger, at udsendelsen efter en samlet  

 vurdering kan anses for at være i strid med god presseskik.
 Pressenævnet finder dog, at det er i strid med god  

 presseskik, når det af udsendelsen fremstår, som om klageren var  

 læge i hele perioden.
 Da TV 2 imidlertid har beklaget dette og har tilbudt at  

 bringe et genmæle herom, finder Pressenævnet ikke grundlag for at  

 udtale kritik af TV 2.
 Pressenævnet finder, at TV 2 har forsøgt at  

 indhente udtalelser fra forskellig side til brug for udsendelsen, og finder  

 derfor ikke grundlag for at anse udsendelsen for ensidig.
Pressenævnet finder imidlertid, at TV 2 ikke var  

 berettiget til i den foreliggende situation at oplyse, at klageren ikke  

 ønskede at medvirke i udsendelsen.
TV 2 burde derimod have oplyst, at  

 klageren kun efter afholdelse af et formøde mellem ham selv, [B.L.] og  

 journalisten ville have medvirket, og at TV 2 ikke ville efterkomme dette  

 krav.
Da dette ikke skete, finder Pressenævnet, at TV 2 har  

 overtrådt god presseskik, og Pressenævnet udtaler sin kritik.
 I medfør af medieansvarslovens § 49  

 pålægges den ansvarshavende redaktør af TV 2 at  

 offentliggøre følgende:
 "Kendelse fra Pressenævnet.
 Pressenævnet har udtalt kritik af TV 2 i anledning  

 af en udsendelse bragt den 30. september 1996 i serien "Fak2'eren". I  

 udsendelsen, der havde titlen "En nation på piller", blev bl.a. bragt  

 interviews med fire personer, der har været afhængige af  

 piller.
Læge [navn], der har været læge for den  

 ene af de fire personer, har bl.a. klaget til Pressenævnet over, at det  

 i udsendelsen blev oplyst, at han ikke ønskede at medvirke i  

 programmet.
Forholdet var imidlertid det, at han kun ønskede at  

 medvirke, såfremt der forinden blev afholdt et formøde mellem  

 ham selv, patienten og journalisten.
Pressenævnet har i anledning af klagen udtalt, at TV  

 2 burde have oplyst, at [navn] kun ville medvirke på de nævnte  

 vilkår, og at TV 2 ikke ønskede at efterkomme disse.
Da dette  

 ikke skete, finder Pressenævnet, at TV 2 har overtrådt god  

 presseskik, og Pressenævnet udtaler sin kritik af TV 2.
 København, den 27. februar 1997.
Axel Kierkegaard, Finn Rowold, Ole Askvig og Tage  

 Clausen." Afsagt den 27. februar 1997.
