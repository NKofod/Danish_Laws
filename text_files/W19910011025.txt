Den pågældende var dømt for overtrædelse af straffelovens § 244 for  

 under sit arbejde som fritidspædagog at have tildelt en dreng et knytnæveslag  

 i ansigtet.
Valgbarhedsnævnet fandt, at den pågældende var valgbar.
 I skrivelse af 18. februar 1991 har byrådet i henhold til § 101, stk. 4, i  

 den kommunale valglov indberettet, at byrådsmedlem N.N. ved dom af 29. januar  

 1991, afsagt af retten i X by, er idømt 10 dagbøder af 200 kr. med  

 forvandlingsstraf af hæfte i 10 dage for overtrædelse af straffelovens § 244,  

 jf. § 154.
Det fremgår af sagen, at den pågældende den 18. oktober 1990 i kælderen i  

 en kirke under sit arbejde som fritidspædagog tildelte en elev et  

 knytnæveslag i ansigtet.
Den pågældende var som leder af en  

 fritidsinstitution på en udflugt til Y sammen med 3 andre voksne og 15  

 elever.
Ved denne lejlighed opstod der i forbindelse med 2 drenges og 2  

 pigers leg og drillerier uro, og en af drengene efterkom ikke den pågældendes  

 opfordring om at gå fra pigernes værelse.
Dette gjorde det nødvendigt for den  

 pågældende af forsøge fysisk at føre den ene dreng og herefter den anden, som  

 blandede sig, til deres værelser.
Der opstod tumult, i hvilken forbindelse  

 den pågældende tildelte den ene dreng et knytnæveslag i ansigtet.
 Den pågældende har været medlem af byrådet siden 1. januar 1986.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
 Skrivelsen er optaget i Ministerialtidende 1991, nr. 110.
