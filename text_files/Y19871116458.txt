 I udtalelsen gennemgås spørgsmålene vedrørende inhabilitet, hvor en  

 person er indehaver af flere offentlige hverv, særligt vedrørende borgmestre,  

 der er medlem af et amtsråd og andre amtsrådsmedlemmer, der tillige er  

 medlemmer af en kommunalbestyrelse.
 Justitsministeriet udtaler, at man er mest tilbøjelig til at mene, at  

 både ved behandlingen af sager af mere almindelig offentlig interesse og ved  

 behandling af sager af mere privatretlig karakter, må en borgmester, der  

 tillige er medlem af amtsrådet på grund af borgmesterens særstilling i den  

 kommunale forvaltning, anses som inhabil ved sagernes behandling i amtsrådet.
 Vedrørende j.nr. 1.k. 1987/1074/1300-2.
 I skrivelse af 6. juli 1987 har Indenrigsministeriet anmodet  

 Justitsministeriet om en udtalelse til brug ved afgørelsen af nogle spørgsmål  

 om, hvorvidt et amtsrådsmedlem er inhabil i forbindelse med amtsrådets  

 behandling af visse sager, der vedrører den kommune, hvor amtsrådsmedlemmet  

 samtidig er borgmester.
 Det fremgår af sagen, at Ringkøbing amtskommune tidligere over for  

 Indenrigsministeriet har rejst spørgsmål om eventuel inhabilitet for et  

 amtsrådsmedlem, der tillige var borgmester i en primærkommune, i forbindelse  

 med amtsrådets behandling af forskellige plansager fra kommunen.  

 Indenrigsministeriet udtalte i den forbindelse, at det forhold, at et  

 amtsrådsmedlem samtidig er borgmester i en primærkommune, ikke vil medføre,  

 at den pågældende bliver inhabil ved amtsrådets behandling af regions-,  

 kommune~ eller lokalplaner, der vedrører kommunen, jf. herved tillige den  

 kommenterede udgave af forvaltningsloven v/Asbjørn Jensen m.fl., side 71 ff.  

 Dette gælder uanset, om der måtte foreligge en konflikt mellem kommunens og  

 amtskommunens interesser, idet der som følge af interessernes karakter ikke  

 herved vil være tale om varetagelse af interesser, der kan anses for  

 uvedkommende.
 Ej heller det forhold, at borgmesteren har repræsenteret kommunen i  

 forhandlinger med amtskommunen om regions-, kommune- eller lokalplaner, eller  

 at kommunen har direkte økonomiske interesser i planens udformning, vil efter  

 Indenrigsministeriets opfattelse kunne medføre, at borgmesteren bliver  

 inhabil ved amtsrådets behandling af planerne.
Ved skrivelse af 23. juni 1987 har Ringkøbing amtskommune herefter rejst  

 spørgsmål om, hvorvidt amtsrådsmedlemmet er inhabil i forbindelse med  

 behandlingen af en sag i amtsrådet om amtskommunens køb af nogle af den  

 pågældende kommunes grunde, samt om det vil ændre spørgsmålets besvarelse, at  

 borgmesteren i det pågældende tilfælde direkte har deltaget i en delegation  

 fra kommunen vedrørende forhandling af vilkårene for salg af de pågældende  

 grunde til Ringkøbing Amtskommune.
Der rejses endvidere spørgsmål om  

 inhabilitet i sager om ydelse af lån til den pågældende kommune fra Fonden  

 for frigørelsesafgift.
 Endelig er der rejst spørgsmål, om det samme vil gælde for  

 amtsrådsmedlemmer, der tillige er byrådsmedlemmer, men dog ikke borgmestre i  

 den pågældende kommune.
 I den anledning skal Justitsministeriet udtale følgende:
1. Efter forvaltningslovens § 3 er den, der virker inden for den  

 offentlige forvaltning, inhabil i forhold til en bestemt sag, hvis der  

 foreligger omstændigheder, som er egnede til at vække tvivl om vedkommendes  

 upartiskhed.
Inhabilitet foreligger dog ikke, hvis der som følge af  

 interessens karakter eller styrke, sagens karakter eller den pågældendes  

 funktioner i forbindelse med sagsbehandlingen, ikke kan antages at være fare  

 for, at afgørelsen i sagen vil kunne blive påvirket af uvedkommende hensyn,  

 jf. § 3, stk. 2.
 Det er almindeligt antaget, at der normalt ikke foreligger inhabilitet,  

 hvis den interessekonflikt, der opstår ved varetagelsen af flere offentlige  

 hverv, angår interesser, der på begge sider er rent offentligretlige, jf.  

 Poul Andersen, Dansk Forvaltningsret, 5. udgave, side 449, og den afgørelse,  

 der er omtalt i Fol ketingets Ombudsmands beretning 1960, side 102. Det  

 gælder dog ikke, hvis sagen vedrører klage over eller udøvelse af kontrol-  

 eller tilsynsvirksomhed over for en anden offentlig myndighed, og vedkommende  

 tidligere hos denne myndighed har medvirket ved den afgørelse eller ved  

 gennemførelsen af de foranstaltninger, sagen angår, jf. forvaltningslovens §  

 3, stk. 1, nr. 4.
Som følge heraf må det antages, at det forhold, at en offentligt ansat  

 eller en folkevalgt har beskæftiget sig med en sag i en sammenhæng ikke  

 bevirker inhabilitet, når vedkommende i forbindelse med varetagelse af andet  

 offentlig hverv påny beskæftiger sig med sagen, jf.
Folketingstidende  

 1985-86, tillæg A, sp. 121, og Asbjørn Jensen m.fl., a.st., side 71 f.
 Tilfælde af den her nævnte karakter, hvor en person som indehaver af flere  

 offentlige hverv træffer afgørelse eller deltager i en sagsbehandling i  

 forskellige faser af sagens forløb, vil imidlertid i særlige tilfælde efter  

 omstændighederne kunne begrunde inhabilitet efter bestemmelsen i § 3, stk. 1,  

 nr. 5.
Hvis den, der har behandlet sagen i et hverv, derved i særlig grad har  

 identificeret sig med afgørelsen enten personligt eller på organets vegne,  

 taler dette ligeledes for inhabilitet efter § 3, stk. 1, nr. 5, medmindre den  

 pågældende i det andet hverv efter loven er interesserepræsentant for det  

 organ, der har truffet den første afgørelse, jf.
Asbjørn Jensen m.fl., a.st.,  

 side 73, og Carl Aage Nørgaard, Sagsbehandling, 2. udgave v.
Jens Garde, side  

 71.
 Afgørelsen af, om der foreligger inhabilitet i tilfælde, hvor en person er  

 indehaver af flere offentlige hverv og alene varetager offentligretlige  

 interesser, må herefter bero på sagens karakter, og om der i den konkrete sag  

 er omstændigheder, der taler for, at interessen er af en sådan styrke og  

 karakter i forhold til det emne sagen angår, at der foreligger en  

 interessekonflikt af en sådan styrke, at det kan begrunde inhabilitet, jf. i  

 samme retning Sten Rønsholt, Om saglig kommunalforvaltning og  

 kommunalbestyrelsesmedlemmers habilitet, side 238 ff og side 281 f.
I sager vedrørende en myndigheds privatretlige dispositioner, f.eks. sager  

 om en amtskommunes køb af grund tilhørende en primærkommune, har det  

 amtsrådsmedlem, der samtidig er kommunalbestyrelsesmedlem i den pågældende  

 kommune, en vis interesse i sagens udfald, der adskiller sig fra de  

 offentligretlige interesser, der typisk af afgørende i f.eks. plansager.  

 Amtsrådsmedlemmets interesse i sagen kan på den baggrund give anledning til  

 tvivl om den pågældendes habilitet.
Justitsministeriet er imidlertid mest  

 tilbøjelig til at mene, at interessen ikke er af en sådan styrke, at  

 amtsrådsmedlemmet må anses for inhabil ved sagens behandling.
 Hvis amtsrådsmedlemmet tillige er borgmester i den kommune, der ejer  

 grundene, og ved forhandlinger om salg af grundene har optrådt som  

 repræsentant for kommunens privatretlige, overvejende økonomiske interesser,  

 er Justitsministeriets derimod mest tilbøjelig til at mene, at den pågældende  

 må anses som inhabil ved amtsrådets behandling af sagen.
 2. De nærmere regler om udlån fra de amtskommunale fonde for frigørelses-  

 og afståelsesafgift er nærmere fastsat i § 17 A i lov om frigørelsesafgift  

 m.v. af fast ejendom, jf. lovbekendtgørelse nr. 441 af 6. september 1985.  

 Bestemmelsen er sålydende:
» § 17 A.
Midlerne i de pr. 31. december 1980 bestående  

 amtskommunale fonde for frigørelses- og afståelsesafgift kan anvendes til  

 udredelse af erstatninger efter by- og landzonelovens § 18 a og til udlån til  

 primærkommunerne i amtskommunen til finansiering af byggemodningsarbejder og  

 andre foranstaltninger i forbindelse med bymæssig bebyggelse og til  

 finansiering af primærkommunens overtagelse af fast ejendom i henhold til § 8  

 og § 15 som affattet ved lovbekendtgørelse nr. 364 af 9. juli 1981.
 Stk. 2.  .....
Stk. 3. De nærmere regler for lån i henhold til stk. 1 og 2  

 fastsættes af miljøministeren.« Reglerne er fastsat i bekendtgørelse nr. 41 af 16. februar 1982. Det  

 fremgår af bekendtgørelsens § 3, at lånene udbetales kontant til pari.
Lånene  

 forrentes med en fast rente, der er 2 % højere end den af Danmarks  

 Nationalbank fastsatte diskonto på tidspunktet for lånets stiftelse.  

 Amtsrådet kan bestemme, at nedbringelsen af lån ikke skal påbegyndes før  

 indtil 8 år efter lånets udbetaling.
Lån til arealerhvervelser skal dog  

 mindst afdrages i takt med indbetalingen af salgssummen ved afhændelse af  

 arealerne.
I øvrigt gælder de almindelige bestemmelser om kommunernes  

 lånevilkår, som fastsættes af indenrigsministeren i medfør af § 55 i lov om  

 kommunernes styrelse.
Som følge af reglerne om rente- og afdragsfrihed kan primærkommunerne have  

 en særlig økonomisk interesse i at opnå lån fra de amtskommunale fonde for  

 frigørelses- og afståelsesafgift.
Amts rådsmedlemmet kan i sådanne tilfælde  

 have en særlig interesse i sagens behandling i amtrådet, som kan give  

 anledning til tvivl om den pågældendes habilitet.
Justitsministeriet er  

 imidlertid mest tilbøjelig til at mene, at amtsrådsmedlemmets interesse ikke  

 kan antages at have en sådan styrke, at det pågældende medlem må anses som  

 inhabil.
Ligesom i grundsalgstilfældene må det give særlig anledning til tvivl om  

 habiliteten, hvis det pågældende amtsrådsmedlem tillige er borgmester i  

 primærkommunen og på grund af borgmesterens særlige stilling har optrådt som  

 repræsentant for kommunens økonomiske interesser ved forhandlinger om sådanne  

 lån.
Da der er tale om dispositioner af privatretlige og overvejende  

 økonomisk karakter, og under forudsætning af, at borgmesteren har haft til  

 opgave at varetage kommunens økonomiske interesser i forbindelse med  

 forhandlinger om optagelse af lånet, er Justitsministeriet mest tilbøjelig  

 til at mene, at den pågældende må anses som inhabil ved sagens behandling i  

 amtsrådet.
P.
M.
V.
E.
B.
