Bekendtgørelse af  

 lov om forsvarets personel Herved bekendtgøres lov om forsvarets personel, jf.  

 lovbekendtgørelse nr. 527 af 6. juli 1998, med de ændringer, der  

 følger af lov nr. 123 af 27. februar 2001.
Kapitel 1 Lovens område § 1. Loven omfatter personel, der er ansat eller  

 indkaldt til tjeneste i det militære forsvar, samt militært  

 personel, der er afskediget eller hjemsendt, jf. dog stk. 2 og 3.
 Stk. 2. Bestemmelserne i § 3, § 11, stk. 2, og  

 §§ 11 a-11 d gælder for alt personel inden for  

 Forsvarsministeriets område, jf. dog stk. 3.
 Stk. 3. Loven omfatter ikke frivillige i  

 hjemmeværnet.
Kapitel 2 Inddeling § 2. Militært personel omfatter:
1)	Befalingsmænd og menige, der indordnes i en  

 rækkefølge af militære grader efter forsvarsministerens  

 nærmere bestemmelse, 2)	auditørpersonel, gejstligt personel og musikpersonel samt  

 andet personel efter forsvarsministerens bestemmelse.
Stk. 2. Befalingsmænd omfatter personel af  

 officersgruppen og sergentgruppen af linien og reserven.
Menige omfatter  

 personel af konstabelgruppen af linien og reserven, konstabelelever,  

 værnepligtige menige og kvindelige menige på  

 værnepligtslignende vilkår.
§ 3. Civilt personel kan midlertidigt  

 tillægges status som militært personel, jf. § 2,  

 stk. 1, nr. 1 og 2, og tillægges kommandomæssige  

 beføjelser.
Forsvarsministeren kan fastsætte nærmere  

 regler herom.
Kapitel 3 Tilgang og afgang mv.
§ 4. Forsvarsministeren fastsætter antallet  

 af værnepligtige, der årligt indkaldes til forsvaret, og  

 fastsætter tjenestetidens længde.
Denne kan ikke overstige i alt  

 27 måneder.
 Stk. 2. Forsvarsministeren fastsætter regler om  

 uddannelse af værnepligtige under tjenesten og om tjenestens  

 tilrettelæggelse.
Stk. 3. Forsvarsministeren fastsætter aflønningen  

 af personel, der aftjener værnepligt.
Forsvarsministeren  

 fastsætter de nærmere regler for udbetaling mv., herunder ydelse  

 af forskud ved indkaldelse og indeholdelse i lønnen til dækning  

 af gæld til forsvaret.
 Stk. 4. Værnepligtige skal give vedkommende  

 militære myndigheder de oplysninger om deres uddannelsesforhold, der  

 har betydning for værnepligtstjenesten, og kan under tjenesten anvendes  

 i overensstemmelse med deres uddannelse.
 § 5. Militære tjenestemænd kan,  

 såfremt tjenstlige grunde gør det ønskeligt, efter  

 ansøgning afskediges med egenpension i henhold til lov om  

 tjenestemandspension, når de samtidig ansættes i reserven.
 § 6. Bestemmelsen i § 27 i lov om  

 tjenestemænd i staten, folkeskolen og folkekirken kan fraviges,  

 når forholdene taler for det.
 § 7. Pligten til at forrette tjeneste i forsvaret  

 ophører for ikke-tjenstgørende befalingsmænd og menige  

 ved udgangen af det år, hvori de pågældende fylder  

 henholdsvis 60 og 50 år, jf. dog § 9, stk. 3.
 § 8. Personel af reserven samt personel, der er  

 meddelt tjenestefrihed, eller hvis kontrakt er midlertidigt ophævet,  

 har pligt til at forrette tjeneste, når det skønnes  

 nødvendigt af hensyn til landets sikkerhed.
§ 8 a.
Kvindelige menige på  

 værnepligtslignende vilkår, der er hjemsendt, har pligt til at  

 forrette tjeneste under krig eller andre ekstraordinære forhold efter  

 nærmere regler fastsat af forsvarsministeren.
 § 9. Forsvarsministeren kan under krig eller andre  

 ekstraordinære forhold foretage de nødvendige indkaldelser af  

 personel.
 Stk. 2. Under de forhold, der er nævnt i stk. 1,  

 kan ansatte i forsvaret ikke forlange ansættelsesforholdet bragt til  

 ophør.
 Stk. 3. Befalingsmænd, der er afskediget med pension,  

 har under de forhold, der er nævnt i stk. 1, pligt til at forrette  

 tjeneste i forsvaret indtil det fyldte 65. år.
 Stk. 4. Personel, der forretter tjeneste under de forhold, der  

 er nævnt i stk. 1, ydes løn mv. efter regler, der  

 fastsættes af forsvarsministeren.
§ 9 a.
Kvindeligt militært personel, der er  

 afskediget eller hjemsendt, og for hvem militær tjeneste af enhver art  

 efter foreliggende oplysninger må anses for at være uforenelig  

 med deres samvittighed, kan af forsvarsministeren fritages for militær  

 tjeneste.
Forsvarsministeren fastsætter nærmere regler  

 herom.
Kapitel 4 Forskellige bestemmelser § 10. Værnepligtige kan overføres til  

 tjeneste i hjemmeværnet.
 § 11. Personellet har efter forsvarsministerens  

 nærmere bestemmelse pligt til at forrette tjeneste uden for landets  

 grænser, herunder tjeneste i forbindelse med opgaver, der  

 udføres efter anmodning fra internationale organisationer mv.
 Stk. 2. Personel, der forretter tjeneste i udlandet, vil kunne  

 oppebære udetillæg mv. efter regler, der fastsættes af  

 forsvarsministeren.
§ 11 a.
Forsvarsministeren fastsætter regler  

 for ydelse af erstatning, herunder for tab af forsørger, samt  

 godtgørelse for varigt men til personel, som udsendes til udlandet med  

 henblik på deltagelse i konfliktforebyggende, fredsbevarende,  

 fredsskabende, humanitære og andre lignende opgaver, og som omkommer  

 eller påføres varigt men under eller som følge af  

 tjenesten.
Stk. 2. Erstatning for tab af forsørger udbetales til  

 den efterladte ægtefælle, samlever eller børn under 21  

 år.
Såfremt der ikke efterlades nogen berettiget til erstatning  

 for tab af forsørger, udbetales en erstatning til boet.  

 Forsvarsministeren fastsætter nærmere regler herom.
 Stk. 3. Det er en betingelse for udbetaling af ydelser efter  

 stk. 1, at hændelsen ikke kan tilregnes den skadelidte som  

 forsætlig skadevoldelse på sig selv.
 Stk. 4. Reglerne i stk. 1-3 finder tilsvarende anvendelse  

 på personel, som i tjenesten rydder, bortsprænger, fjerner eller  

 destruerer ammunition, sprængstoffer og lign., for hvis fremstilling og  

 udlægning det danske forsvar ikke er ansvarligt.
 Stk. 5. Størrelsen af erstatninger og  

 godtgørelse for varigt men fastsættes på de årlige  

 bevillingslove.
§ 11 b.
Forsvarsministeren fastsætter regler  

 for udbetaling af en supplerende skattepligtig løbende ydelse i  

 tilfælde, hvor personel, der ikke er omfattet af lov om  

 tjenestemandspension eller lov om pensionering af civilt personel i forsvaret  

 mv., omkommer eller påføres varigt men under eller som  

 følge af tjenesten under udsendelse til udlandet med henblik på  

 deltagelse i de i § 11 a, stk. 1, nævnte opgaver.
Det er en  

 betingelse for udbetaling af ydelsen, at Arbejdsskadestyrelsen har anerkendt  

 dødsfaldet eller tilskadekomsten som en arbejdsskade.
Stk. 2. Ved dødsfald udbetales ydelsen til den  

 efterladte ægtefælle og børn under 21 år.
Ved varigt  

 men udbetales ydelsen til den skadelidte.
 Stk. 3. Udbetaling af ydelsen ved varigt men  

 forudsætter, at Arbejdsskadestyrelsen vurderer, at den  

 pågældende har lidt et tab af erhvervsevnen på mindst 15  

 pct.
§ 11 c.
Forsvarsministeren fastsætter regler  

 for ydelse af kulancemæssig godtgørelse for svie og smerte til  

 personel, som udsendes til udlandet med henblik på deltagelse i de i  

 § 11 a, stk. 1, nævnte opgaver, og som kommer til skade under  

 eller som følge af tjenesten.
§ 11 d.
Forsvarsministeren fastsætter regler  

 for ydelse af kulancemæssig godtgørelse til personel, som  

 udsendes til udlandet med henblik på deltagelse i de i § 11 a,  

 stk. 1, nævnte opgaver, og som mister eller får beskadiget  

 personlige ejendele som følge af tilstedeværelse i områder  

 under krig eller krigslignende forhold.
 § 12. Forsvarsministeren fastsætter  

 nærmere bestemmelser om varigheden af den tjeneste, ansatte i forsvaret  

 forpligter sig til at udføre efter endt uddannelse eller efter afgang  

 fra uddannelsen af årsager, som skyldes eget forhold.
 § 13. Tjenstgørende personel, der skal  

 afskediges inden det fyldte 60. år, har under forudsætning af  

 tilfredsstillende tjenstlige forhold fortrinsvis adgang til ansættelse  

 ved myndigheder og institutioner mv. under Forsvarsministeriet i stillinger,  

 der ikke efter normal praksis besættes som avancementsstillinger, og  

 hvortil de pågældende efter deres uddannelse og tjeneste må  

 anses for egnede.
 § 14. For militære tjenestemænd finder  

 bestemmelserne i lov om tjenestemænd i staten, folkeskolen og  

 folkekirken § 20, stk. 2 og 3, samt §§ 21-24 ikke anvendelse,  

 når sagen hører til de sager, der efter militær  

 retsplejelov skal behandles som militære straffesager.
Kapitel 5 Ikrafttrædelses- og overgangsbestemmelser § 15. Loven træder i kraft den 1. januar  

 1983.
 Stk. 2. Samtidig ophæves lov nr. 335 af 18. juni 1969 om  

 forsvarets personel.
 § 16. Bestemmelsen i lov nr. 335 af 18. juni 1969  

 om forsvarets personel § 15, stk. 1, opretholdes for allerede  

 ansatte officerer.
 Stk. 2. Bestemmelsen i lov nr. 174 af 16. maj 1962 om  

 forsvarets personel § 24, stk. 1, opretholdes.
 Lov nr. 307 af 4. juni 1986, der vedrører  

 personellovens § 4 og § 12, fastsætter i § 2, at loven  

 træder i kraft den 1. juli 1986.
 Lov nr. 910 af 8. december 1993, der vedrører  

 personellovens §§ 1, 4, 9, 11 og 11 a, fastsætter i § 6, at  

 loven træder i kraft den 1. januar 1994.
 Lov nr. 127 af 25. februar 1998, der vedrører  

 personellovens §§ 1, 2, 3, 8 a, 9 a, 11 b, 11 c og 11 d,  

 fastsætter i § 5, at loven træder i kraft den 1. april  

 1998.
 Lov nr. 123 af 27. februar 2001, der vedrører  

 personellovens § 1, fastsætter i § 17, at loven træder i kraft  

 den 1. marts 2001.
