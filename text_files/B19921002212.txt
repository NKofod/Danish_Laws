(MDIR 20.05-02 udg. 3) 0. INDLEDNING Måletekniske direktiver (MDIR) for legalt måleudstyr fastsætter krav til  

 måleudstyrets funktion, målenøjagtighed, konstruktion og pålidelighed.
De måletekniske direktiver er baseret på den på udarbejdelsestidspunktet  

 kendte og gennemprøvede teknologi.
Direktiverne vil derfor med mellemrum  

 blive revideret i takt med udviklingen.
Udviklingen af nyt måleudstyr til  

 brug på områder hvor Industri- og Handelsstyrelsen har fastsat bestemmelserne  

 om måleteknisk kontrol, skal imidlertid ikke hæmmes af de fastlagte regler,  

 hvorfor det vil være muligt at opnå typegodkendelse på grundlag af en  

 dispensation fra gældende krav i MDIR i perioden mellem revisionerne.
 Formålet hermed er, at nyudviklede måleinstrumenter såvel som eksisterende  

 måleudstyr, der er forbedret (fx. v.h.a. påbygning af  

 kompensationsindretninger for influensparametre), skal medvirke til en  

 højnelse af det måletekniske niveau på området, hvor der er fastsat legale  

 krav.
 Godkendelser, der udstedes på grundlag af en dispensation fra krav i et  

 gældende direktiv, har samme gyldighed som andre danske godkendelser.
1. FORMÅL Formålet med dette måletekniske direktiv er at beskrive proceduren ved  

 behandling af ansøgninger om godkendelse af måleudstyr, som ikke fuldstændigt  

 svarer til de krav, der er fastsat i gældende måletekniske direktiver, men  

 som er beregnet til måling på områder, hvor Industri- og Handelsstyrelsen har  

 fastsat bestemmelser om måleteknisk kontrol.
2. HOVEDKRAV 2.1. Udgangspunktet for en dispensation er kravene i et gældende  

 måleteknisk direktiv.
 2.2. Der kan kun opnås godkendelse på dispensation for måleudstyr, for  

 hvilket ansøger kan dokumentere, at funktionskrav og krav til målenøjagtighed  

 i gældende MDIR kan opfyldes.
 Det skal tillige sandsynliggøres, at den konstruktive udformning af  

 udstyret sikrer, at funktion og nøjagtighed svarer til udstyr, der er  

 godkendt i henhold til det pågældende MDIR (d.v.s. udstyret skal have samme  

 eller bedre pålidelighed).
 2.3. Der vil ikke kunne meddeles tilladelse til EØF-mærkning på  

 dispensation i h.t. dette MDIR.
3. OMFANG Dispensationsproceduren omfatter normalt følgende 5 faser:
1. Ansøgning 2. Forundersøgelse 3. Godkendelse af prøvningsprogram med tilhørende  

 godkendelseskriterier 4. Afprøvning 5. Typegodkendelse 3.1. Første fase omfatter ansøgerens indlevering af dokumentation for  

 udstyrets funktion, nøjagtighed og pålidelighed, herunder for kvaliteten af  

 de prøvninger, som danner grundlaget for dokumentation.
Dokumentationen skal  

 relateres til kravene i det måletekniske direktiv fra hvilket,  

 dispensationsbehandlingen skal tage sit udgangspunkt.
 3.2. Anden fase består i vurdering af, om den fremsendte dokumentation på  

 tilfredsstillende måde viser, at udstyret principielt vil være i stand til at  

 opfylde stillede krav, samt i udarbejdelse af prøvningsprogram.
 3.3. Tredie fase består i Industri- og Handelsstyrelsens godkendelser af  

 prøvningsprogram og tilhørende godkendelseskriterier.
 3.4. Fjerde fase er den praktiske typeprøvning af udstyret.
3.5. I femte fase meddeler styrelsen typegodkendelse såfremt  

 prøvningsresultaterne opfylder de af Industri- og Handelsstyrelsen godkendte  

 prøvningskriterier.
Tillige udformes og trykkes godkendelsesattesten.
 3.6. Hvor stor en del af disse faser en given ansøgning skal gennemgå  

 afhænger af karakteren af ansøgningen, fx vil en ansøgning omhandlende nye  

 måleprincipper gennemgå alle faser medens en ansøgning som alene omfatter  

 konstruktive ændringer ikke behøver at gennemgå fase 2.
4. DISPENSATIONSPROCEDURE 4.1. Ansøgningsfase.
 4.1.1. Ansøgning og tilhørende dokumentation indsendes til Industri- og  

 Handelsstyrelsen.
 4.1.2. Dokumentation for, at udstyret opfylder krav til funktion,  

 nøjagtighed og pålidelighed skal være baseret på afprøvninger foretaget af  

 alment anerkendte laboratorier, for hvilke der foreligger dokumentation for  

 laboratoriernes måletekniske niveau.
 4.2. Forundersøgelsesfase.
 4.2.1. Det vurderes hvorvidt den i pkt. 4.1. omtalte dokumentation på  

 tilfredsstillende måde viser, at udstyret principielt vil være i stand til at  

 opfylde stillede krav.
 4.2.2. I forbindelse med den principielle vurdering kan Industri- og  

 Handelsstyrelsen foranledige, at dokumentationsmaterialet vurderes af særlige  

 sagkyndige udpeget af Industri- og Handelsstyrelsen, og/eller at et  

 laboratorium foretager en undersøgelse af måleudstyret i relation til  

 dokumentationsmaterialet.
 Ansøgeren kan inden arbejdet igangsættes få et overslag over de forventede  

 omkostninger samt navnene på de personer, der er udpeget som særlig sagkyndig  

 og/eller navnet på laboratoriet.
 Omkostningerne i forbindelse med vurdering og/eller undersøgelse påhviler  

 ansøger.
4.2.3. Som særlig sagkyndig udpeges personer med specielt kendskab til de  

 måletekniske principper på det pågældende område.
Der påhviler særlig  

 sagkyndige tavshedspligt med hensyn til det, som de erfarer under  

 sagsbehandlingen.
 Ansøgeren kan anmode om fornyet udpegning af særlig sagkyndige, såfremt  

 ansøger kan sandsynliggøre at en/flere af de udpegede særlig sagkyndige har  

 kommercielle interesser i sagen eller på anden måde ikke er uvildige.
 4.2.4. Ansøger har pligt til at meddele Industri- og Handelsstyrelsen  

 oplysninger, som er nødvendige for de særlig sagkyndiges/laboratoriets  

 vurdering.
4.2.5. Dersom vurderingen af dokumentationsmaterialet er positiv,  

 foranlediger styrelsen, at der udarbejdes forslag til prøvningsprogram og  

 godkendelseskriterier.
Om fornødent anvender styrelsen til hjælp hermed  

 særlig sagkyndige med prøvningsteknisk erfaring på området, herunder også  

 miljøteknisk prøvning.
 4.2.6. Resultat af forundersøgelsen meddeles ansøger til evt. kommentering  

 inden næste fase iværksættes.
 4.3. Godkendelse af prøvningsprogram.
 4.3.1. Forslag til prøvningsprogram med tilhørende godkendelseskriterier  

 forelægges Industri- og Handelsstyrelsen til godkendelse.
 4.3.2. Prøvningsprogram og godkendelseskriterier meddeles ansøger.
4.4. Prøvningsfase 4.4.1. På grundlag af det af styrelsen fastsatte prøvningsprogram  

 gennemføres typeprøvningen af måleudstyret.
 4.4.2. Typeprøvningen kan foretages af laboratorier, der har fornøden  

 akkreditering fra Dansk Akkreditering, DANAK.
 4.4.3. Hvor der ikke findes akkrediterede laboratorier med fornøden  

 akkreditering til de omhandlede prøvninger, godkender Industri- og  

 Handelsstyrelsen andre egnede laboratorier.
 4.5. Godkendelsesfase.
4.5.1. Industri- og Handelsstyrelsen gennemgår resultaterne fra den  

 gennemførte typeprøvning i relation til de af styrelsen opstillede  

 godkendelseskriterier.
Opfylder resultaterne fra typeprøvningen  

 godkendelseskriterierne meddeles typegodkendelse.
 4.5.2. Godkendelsen meddeles i form af en typegodkendelsesattest.
 4.5.3. Typegodkendelsesattesten angiver omfanget af den givne godkendelse,  

 tidsrummet i hvilket den er gældende samt eventuelle vilkår for godkendelsen  

 (fx krav on produktionskontrol).
 5. DISPENSATION PÅ OMRÅDER, HVOR DER ER OFFENTLIGT TILSYN.
 Indenfor områder med offentligt tilsyn vil det indgå i vurderingen af  

 dispensationsansøgningen, hvilken indflydelse en evt. dispensation vil have  

 på tilsynsvirksomheden.
6. IKRAFTTRÆDEN Dette måletekniske direktiv træder i kraft 18.11.1992. Samtidig ophæves  

 MDIR 20.05-02, udg. 2.
