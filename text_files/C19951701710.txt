Cirkulæreskrivelse om meddelelse om  

 jobsøgning.
Rådighed.
Arbejdsløshedskassernes  

 vejledningspligt Kommentar m.v.:
 Ikke grundlag for at antage, at medlemmet ikke stod til  

 rådighed for arbejdsmarkedet på grund af for ringe  

 jobsøgning i en 3-måneders frist-periode.
 Meddelelse om afgørelsen:
Medlemmet ledigmeldte sig den 1. oktober 1993 efter 21  

 års arbejde som kontorassistent.
Medlemmet var blevet overflyttet fra  

 deltidsforsikring til fuldtidsforsikring den 10. maj 1993 på baggrund  

 af merarbejde, som senere blev afspadseret.
 Da arbejdsløshedskassen var i tvivl om medlemmets  

 rådighed for fuldtidsarbejde, gav arbejdsløshedskassen medlemmet  

 en frist på 3 måneder fra den 15. oktober 1993 til at dokumentere  

 jobsøgning som fuldtidsforsikret.
 Medlemmet søgte 2 fuldtidsstillinger henholdsvis  

 den 22. september og den 22. oktober 1993.
 Medlemmet oplyste, at næsten alle de stillinger, der  

 var at søge, krævede kendskab til Word Perfect, hvilket  

 medlemmet ikke havde, og at hun var påbegyndt et kursus i Word Perfect  

 den 2. februar 1995.
 Medlemmet oplyste endvidere, at hun i forbindelse med  

 arbejdsløshedskassens afgivelse af 3-måneders fristen kontaktede  

 arbejdsløshedskassen, for at få oplyst, hvad det vil sige at  

 dokumentere at være jobsøgende, hvilket  

 arbejdsløshedskassen ikke kunne sige noget konkret om.
 Arbejdsløshedskassen traf afgørelse om, at  

 medlemmet ikke kunne anses for at være til rådighed for  

 arbejdsmarkedet, idet medlemmet ikke havde dokumenteret at være  

 tilstrækkelig jobsøgende, da hun kun havde søgt 1  

 stilling i frist-perioden, og da der havde været flere stillinger at  

 søge.
 I klagen over arbejdsløshedskassens  

 afgørelse oplyste medlemmet yderligere, at hun ud over kurset i Word  

 Perfect også var påbegyndt et sprogkursus for at forbedre sine  

 muligheder for at at få arbejde, samt at hun i perioden 3. marts til 6.  

 april 1994 havde søgt 5 stillinger.
 Ifølge AF i Århus havde der i perioden 15.  

 oktober 1993 til 15. januar 1994 været adskillige stillinger at  

 søge som både faglært kontorassistent og ufaglært  

 kontormedarbejder.
 Direktoratet tiltrådte arbejdsløshedskassens  

 afgørelse om, at medlemmet ikke kunne anses for at være  

 tilstrækkelig jobsøgende, jf. § 7 og § 29, stk. 1, i  

 direktoratets dagældende bekendtgørelse nr. 975 af 10. december  

 1993, da medlemmet kun havde søgt 1 stilling i frist-perioden, og da  

 der havde været adskillige stillinger at søge i perioden.  

 Medlemmet kunne således ikke anses for at være til rådighed  

 for arbejdsmarkedet og kunne derfor først få dagpenge igen,  

 når medlemmet havde haft mere end 300 timers arbejde inden for en  

 periode på 10 uger, jf. bekendtgørelsens § 21, stk. 3.
 Ankenævnet fandt, at der ikke var  

 tilstrækkelig grundlag for at antage, at medlemmet ikke stod til  

 rådighed for arbejdsmarkedet.
 Ankenævnet lagde vægt på medlemmets  

 langvarige tilknytning til arbejdsmarkedet forud for ledigmeldelsen.
 Ankenævnet fandt endvidere, at grundlaget for  

 medlemmets overflytning til fuldtidsforsikring ikke kunne begrunde, at der  

 straks ved ledigmeldelsen blev stillet en sådan tvivl om hendes  

 rådighed, at det var berettiget at give medlemmet en 3-måneders  

 frist til at bevise sin rådighed som fuldtidsforsikret.
 Endelig fandt Ankenævnet det ikke berettiget straks  

 at standse udbetalingen af dagpenge på baggrund af medlemmets  

 jobsøgning i perioden forud for den 15. januar 1994, idet det ikke var  

 noteret, om medlemmet var blevet orienteret om rådighedsreglerne i  

 forbindelse med sin ledigmeldelsen, jf. direktoratets bekendtgørelse  

 nr. 674 af 9. oktober 1991 om en arbejdsløshedskasses  

 vejledningspligt.
