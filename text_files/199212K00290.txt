Nr LSF 290 Forslag til Lov om ændring af lov om afgift ved overdragelse af aktier  

 m.v. (aktieafgiftsloven) og lov om kapitaltilførselsafgift (Nedsættelse af  

 aktieafgiften og ophævelse af kapitaltilførselsafgiften) Fremsat af skatteministeren (Stavad) den 19. maj 1993 Vedtaget ved tredjebehandling den 24. juni 1993 Lov nr. 422 af 25/06/1993 § 1 I lov nr. 228 af 22. april 1987 om afgift ved overdragelse af aktier m.v.  

 (aktieafgiftsloven), som senest ændret ved lov nr. 285 af 8. maj 1991, ændres  

 i § 3 »1 pct.« til: »0,50 pct.« § 2 Lov om kapitaltilførselsafgift, jf. lovbekendtgørelse nr. 744 af 27.  

 august 1992, ophæves.
§ 3 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 1223 af 17. december 1992, som senest ændret ved  

 lov nr. 271 af 6. maj 1993, udgår i § 17 A, stk. 1 : »samt renter  

 efter § 12, stk. 4, i lov om kapitaltilførselsafgift«.
§ 4 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 3, og har virkning for selskaber m.v., hvor  

 afgiftspligt efter lov om kapitaltilførselsafgift ikke er indtrådt inden den  

 19. maj 1993.
 Stk. 2. I tilfælde, hvor afgiftspligten er indtrådt inden den 19.  

 maj 1993, finder bestemmelserne i kapitel 4-6 i lov om  

 kapitaltilførselsafgift samt § 17 A, stk. 1, i lov om påligning af indkomst-  

 og formueskat til staten, jf. lovbekendtgørelse nr. 1223 af 17. december  

 1992, som senest ændret ved lov nr. 271 af 6. maj 1993, fortsat anvendelse.
 Stk. 3. § 1 træder i kraft den 1. januar 1995 og har virkning for  

 overdragelser, der finder sted fra og med denne dato.
Oprindeligt fremsat forslag § 1 I lov nr. 228 af 22. april 1987 om afgift ved overdragelse af aktier m.v.  

 (aktieafgiftsloven), som senest ændret ved lov nr. 285 af 8. maj 1991, ændres  

 i § 3 »1 pct.« til: »0,50 pct.«.
§ 2 Lov om kapitaltilførselsafgift, jf. lovbekendtgørelse nr. 744 af 27.  

 august 1992, ophæves.
§ 3 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 1223 af 17. december 1992, som senest ændret ved  

 lov nr. 271 af 6. maj 1993, udgår i § 17 A, stk. 1 : »samt renter  

 efter § 12, stk. 4, i lov om kapitaltilførselsafgift«.
§ 4 Stk. 1. Loven træder i kraft dagen efter bekendtgørelsen i  

 Lovtidende, jf. dog stk. 3, og har virkning for selskaber m.v., hvor  

 afgiftspligt efter lov om kapitaltilførselsafgift ikke er indtrådt inden den  

 19. maj 1993.
 Stk. 2. I tilfælde, hvor afgiftspligten er indtrådt inden den 19.  

 maj 1993, finder bestemmelserne i kapitel 4 - 6 i lov om  

 kapitaltilførselsafgift samt § 17 A, stk. 1, i lov om påligning af indkomst-  

 og formueskat til staten, jf. lovbekendtgørelse nr. 1223 af 17. december  

 1992, som senest ændret ved lov nr. 271 af 6. maj 1993, fortsat anvendelse.
 Stk. 3. § 1 træder i kraft den 1. januar 1995 og har virkning for  

 overdragelser, der finder sted fra og med denne dato.
Bemærkninger til lovforslaget Almindelige bemærkninger Lovforslaget er et led i regeringens forslag om en gennemgribende  

 omlægning af skattesystemet.
Der henvises til bemærkningerne til det samtidig  

 hermed fremsatte forslag til lov om ændring af personskatteloven og andre  

 skattelove (Skatteomlægning).
 Som led i regeringens skatteomlægning foreslås det at nedsætte  

 aktieafgiften og ophæve kapitaltilførselsafgiften.
 Efter lovforslaget skal der ske en nedsættelse af aktieafgiften fra 1 pct.  

 til 0,5 pct. med virkning fra 1995 og en ophævelse af  

 kapitaltilførselsafgiften med virkning fra 19. maj 1993. Lempelserne af  

 afgifterne på kapitaltilførsel til virksomhederne skal ses i sammenhæng med  

 regeringens øvrige erhvervspolitik og ønske om at lette vilkårene for  

 virksomhederne.
 En reduktion af aktieafgiften vil nedbringe transaktionsomkostningerne på  

 Københavns Fondsbørs og bringe omkostningsniveauet på linie med de øvrige  

 EF-medlemslande.
Ophævelse af kapitaltilførselsafgiften betyder, at  

 stiftelsesomkostningerne for selskaber mindskes.
Endvidere har ophævelsen den  

 virkning, at udvidelse af egenkapitalen i eksisterende selskaber bliver  

 billigere.
 Der er således med forslagene lagt op til en betydelig forbedring af  

 vilkårene for erhvervslivet.
Provenumæssige konsekvenser Aktieomsætningsafgiften skønnes ved uændret lovgivning at ville indbringe  

 et provenu på ca. 700 mill. kr. årligt fra og med 1995.
 Reduktionen af afgiftsprocenten til 0,5 pct. skønnes på denne baggrund at  

 medføre et provenutab på ca. 350 mill.kr. årligt.
 I det omfang den foreslåede nedsættelse af afgiften medfører en forøgelse  

 af aktieomsætningen, reduceres provenutabet.
Kapitaltilførselsafgiften skønnes ved uændret lovgivning at ville  

 indbringe et provenu på ca. 450 mill.kr. i 1994. Ophævelsen af afgiften vil  

 medføre et årligt provenutab af denne størrelse.
For 1993 skønnes  

 provenutabet til ca. 275 mill.kr.
 Den samlede provenuvirkning af hele skatteomlægningen, herunder virkningen  

 for stat og kommune, er vist i lovforslaget om ændring af personskatteloven.
Administrative konsekvenser Der henvises til de administrative bemærkninger i det samtidig hermed  

 fremsatte forslag til ændring af personskatteloven og andre skattelove  

 (Skatteomlægningen).
Bemærkninger til lovforslagets enkelte bestemmelser Til § 1 Det foreslås, at aktieafgiften nedsættes fra 1 pct. til 0,5 pct.  

 Nedsættelsen skal have virkning fra og med den 1. januar 1995.
Til § 2 Efter de gældende bestemmelser svares kapitaltilførselsafgift med 1 pct.  

 af værdien af indskud af enhver art, der indskydes i de afgiftspligtige  

 selskaber m.v.
Det foreslås at ophæve lov om kapitaltilførselsafgift med  

 virkning fra og med den 19. maj 1993.
Efter de gældende regler indtræder afgiftspligten for selskaber, der er  

 registreringspligtige i Erhvervsog Selskabsstyrelsen, ved registreringen.
For  

 andre selskaber m.v. kan afgiftspligten f.eks. indtræde i forbindelse med en  

 stiftelsesoverenskomsts underskrivelse eller ved notering af selskabets  

 andele på en børs.
Til § 3 Forslaget om ændring i ligningslovens § 17 A, stk. 1, er alene en  

 konsekvensændring af forslaget om ophævelse af kapitaltilførselsafgiften.
Til § 4 Til stk. 1 og 2.
 Loven træder i kraft den 19. maj 1993.
Det foreslås, at loven ophæves med virkning for selskaber m.v., hvor der  

 efter de gældende regler ville være indtrådt afgiftspligt den 19. maj 1993  

 eller senere.
I de tilfælde, hvor afgiftspligt er indtrådt inden den 19. maj  

 1993, finder de hidtil gældende regler om afgiftens opkrævning,  

 straffebestemmelserne m.v. i lovens kapitel 4 - 6 fortsat anvendelse.
 Til stk. 3.
 Nedsættelse af aktieafgiften har virkning for overdragelser, der finder  

 sted fra og med den 1. januar 1995.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 228 af 22. april 1987 om afgift ved overdragelse af aktier m.v.  

 (aktieafgiftsloven), som senest ændret ved lov nr. 285 af 8. maj 1991, ændres  

 i § 3 »1 pct.« til: »0,50 pct.«.
 § 3. Afgiften udgør 1 pct. af de overdragne værdipapirers samlede  

 kursværdi.
§ 3 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 1223 af 17. december 1992, som senest ændret ved  

 lov nr. 271 af 6. maj 1993, udgår i § 17 A, stk. 1 : »samt renter  

 efter § 12, stk. 4, i lov om kapitaltilførselsafgift«.
§ 17 A.
Ved opgørelsen af den skattepligtige indkomst kan udgifter  

 til renter af skatter samt told- og forbrugsafgifter ikke fradrages bortset  

 fra renter ved henstand efter § 6 i lov om frigørelsesafgift m.v. af fast  

 ejendom, § 11, stk. 3 og 4, i lov om afgift af arv og gave og § 12 i lov om  

 beskatning af fortjeneste ved afståelse af fast ejendom samt renter efter §  

 12, stk. 4, i lov om kapitaltilførselsafgift.
