Skriftlig fremsættelse (16.  

 november 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov  

 om juridisk rådgivning.
(Lovforslag nr.
L 65).
 Formålet med lovforslaget er at skabe mulighed for, at rådgivere  

  ud over advokater  kan reklamere med, at de driver virksomhed  

 med juridisk  

 rådgivning.
 Lovforslaget bygger på en række anbefalinger fra en  

 tværministeriel arbejdsgruppe nedsat af regeringen som et af flere  

 initiativer  

 med henblik på at ændre eller fjerne konkurrencebegrænsende regulering uden  

 herved at tilsidesætte de hensyn til særlige samfundsmæssige interesser, som  

 den gældende regulering har til formål at varetage.
 Det foreslås for det første, at vinkelskriverloven  og  

 dermed forbuddet mod at reklamere med juridisk rådgivning  ophæves.
Dernæst foreslås det, at der fastsættes bestemmelser om god  

 skik for juridiske rådgivere.
Ifølge disse bestemmelser skal aftaler om  

 juridisk rådgivning udarbejdes skriftligt.
Rådgiveren skal i  

 rådgivningsaftalen  

 oplyse, om vedkommende er ansvarsforsikret.
Er dette tilfældet, skal  

 rådgiveren  

 oplyse om størrelsen af den samlede forsikringssum, størrelsen af  

 forsikringssum pr. skade, og om der er rejst krav imod rådgiveren, som kan  

 medføre, at den samlede forsikringssum helt eller delvist vil blive udnyttet  

 i  

 det pågældende forsikringsår.
Aftalen skal endvidere indeholde en beskrivelse af  

 rådgiverens uddannelsesmæssige baggrund.
Endvidere skal rådgiveren angive sin  

 timepris eller eventuelle samlede pris for den pågældende ydelse.
Hvis det  

 ikke  

 er muligt at angive timeprisen eller den samlede pris, skal det oplyses, på  

 hvilket grundlag prisen beregnes.
Efter lovforslaget skal betroede midler fra kunden holdes  

 klart adskilt fra rådgiverens egne midler, ligesom det foreslås, at en  

 rådgiver  

 ikke må yde rådgivning i en sag, hvis rådgiveren selv eller dennes nærstående  

 har en særlig personlig eller økonomisk interesse i sagens udfald.
Det samme  

 gælder  

 i tilfælde, hvor rådgiveren eller dennes nærstående samtidig rådgiver eller  

 tidligere i samme sag har rådgivet andre, der har en sådan interesse.
 Det foreslås desuden, at justitsministeren efter forhandling  

 med ministeren for familie- og forbrugeranliggender fastsætter yderligere  

 regler om god skik for juridisk rådgivning.
Lovforslaget indeholder tillige forslag om, at tilsynet med  

 overholdelse af loven samt forskrifter udstedt i medfør heraf skal føres af  

 Forbrugerombudsmanden efter markedsføringslovens regler.
I tilknytning til  

 lovforslaget vil Forbrugerklagenævnets kompetence administrativt blive  

 udvidet  

 til også at omfatte juridisk rådgivning.
 Endelig foreslås det, at overtrædelse af loven samt  

 forskrifter udstedt i medfør heraf straffes med bøde, med mindre højere straf  

 er forskyldt efter anden lovgivning.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
