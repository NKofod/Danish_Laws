Resumé  



  

 Et medlem af en menighed spurgte biskoppen om status i en klagesag som nogle  

 lokale menighedsråd havde rejst vedrørende en sognepræsts varetagelse af sine  

 opgaver.
Biskoppen afviste at udtale sig om spørgsmålet da der var tale om en  

 personsag.
Kirkeministeriet tiltrådte biskoppens afgørelse med den bemærkning  

 at de ønskede oplysninger var omfattet af tavshedspligt.
Ministeriet anførte  

 senere over for ombudsmanden at oplysningerne indgik i en personalesag der  

 som  

 sådan var undtaget fra aktindsigt efter offentlighedslovens § 2, stk. 2, 2.  

 pkt., og at oplysningerne i sagen derfor måtte anses for omfattet af  

 tavshedspligt.
Ombudsmanden var enig i at den pågældende sag var undtaget fra  

 aktindsigt.
Ministeriets henvisning til tavshedspligten og det forhold at  

 ministeriet ikke havde taget stilling til om menighedsmedlemmet burde gives  

 aktindsigt efter princippet om meroffentlighed, gav imidlertid ombudsmanden  

 anledning til nogle generelle bemærkninger om forholdet mellem  

 tavshedspligtsreglerne og undtagelsesbestemmelsen i offentlighedslovens § 2,  

 stk. 2, 2. pkt.
Ombudsmanden udtalte at der som udgangspunkt ikke er noget til  

 hinder for at give meroffentlighed i oplysninger der kun undtages fra  

 aktindsigt fordi de indgår i sager omfattet af offentlighedslovens § 2, stk.  

 2,  

 2. pkt.
Ombudsmanden henstillede til ministeriet at genoptage behandlingen af  

 sagen.
 (J.nr. 2005-0241-701).
Meraktindsigt i personalesag Det fremgik af sagen at A i  

 brev af  

 6. september 2004  

 rettede henvendelse til Biskoppen over B Stift om status i en klagesag rejst  

 af  

 nogle lokale menighedsråd over for biskoppen vedrørende sognepræst Cs  

 varetagelse af sine opgaver.
A bad biskoppen om at oplyse om han havde afvist  

 klagen, om de pågældende menighedsråd havde trukket klagen tilbage, eller om  

 klagesagen fortsat var til behandling hos biskoppen.
I sit svar af  

 29. september 2004  

 afviste  

 biskoppen at udtale sig om de stillede spørgsmål med henvisning til at der  

 var  

 tale om en personsag.
Biskoppen tilføjede at dette beskyttelseshensyn  

 skyldtes  

 den berørte sognepræst.
Den 22. oktober 2004  

 indbragte A  

 biskoppens afgørelse for Kirkeministeriet.
A gjorde gældende at afgørelsen  

 var  

 udtryk for en klar overfortolkning af tavshedspligten, idet han udelukkende  

 spurgte til status i sagen og ikke om selve sagens indhold.
 Ministeriet stadfæstede  

 afgørelsen ved brev af  

 3.  

 november 2004. Som begrundelse anførte ministeriet følgende med  

 henvisning til biskoppens brev af  

 29. september 2004  

 :
 I anledning heraf anmoder De  

 om en bekræftelse fra Kirkeministeriet på, at tavshedspligt ikke er aktuel i  

 relation til et spørgsmål om status i denne konkrete sag.
 Hertil skal det oplyses, at  

 forvaltningslovens § 27 foreskriver, at den, der virker indenfor den  

 offentlige  

 forvaltning, har tavshedspligt, når det er nødvendigt for at varetage  

 væsentlige hensyn til private interesser, herunder navnlig til: nr. 6)  

 enkeltpersoners interesse i at beskytte oplysninger om deres personlige eller  

 interne forhold.
 Oplysninger om en persons  

 arbejds- og ansættelsesforhold vil efter omstændighederne også være  

 fortrolige,  

 og dermed være omfattet af reglen om tavshedspligt.
Henset til at der er tale om  

 en klagesag rejst mod vedkommende præst, må det antages, at oplysning om  

 status  

 på sagen vil være omfattet af forvaltningslovens § 27 om tavshedspligt,  

 hvorfor  

 ministeriet finder, at biskoppen med henvisning til reglen om tavshedspligt  

 har  

 været berettiget til at afvise en besvarelse af Deres spørgsmål. Den 20. december 2004  

 skrev A til  

 ministeriet på ny.
Han anførte at de stillede spørgsmål hverken vedrørte  

 sognepræstens personlige eller arbejdsmæssige forhold, men udelukkende selve  

 klagesagens fortsatte eksistens, og derfor ikke var omfattet af  

 tavshedspligten.
 Ministeriet svarede i brev af  

 12. januar 2005  

 at det henholdt sig til sin tidligere besvarelse af  

 3. november 2004.
 Den 17. januar 2005  

 klagede A til mig over  

 ministeriets afgørelser af  

 3.  

 november 2004  

 og  

 12.  

 januar 2005. A oplyste at han ikke havde nogen direkte interesse i  

 sagen, men at han som medklager via sit menighedsråd anså sig for  

 principielt  

 berettiget til at blive gjort bekendt med klagesagens forløb.
I brev af  

 21. januar 2005  

 bad jeg  

 Kirkeministeriet og Biskoppen over B Stift om en udtalelse.
Jeg bad endvidere  

 om udlån dels af ministeriets og biskoppens akter vedrørende As  

 anmodning om  

 aktindsigt, dels af akterne på den sag som A havde bedt om aktindsigt i.
 Jeg modtog udtalelserne og  

 akterne med brev fra ministeriet af  

 19. maj 2005.
Biskoppen anførte i sin  

 udtalelse af  

 31. marts 2005  

 at han af de grunde han tidligere havde anført over for A, ikke fandt at der  

 kunne gives aktindsigt i sagen.
Der var tale om en personsag vedrørende en  

 sognepræst.
 I sit brev af  

 19. maj 2005  

 udtalte  

 Kirkeministeriet følgende:
 Da (A) ikke er part i sagen,  

 skal anmodningen om aktindsigt vurderes efter offentlighedsloven.
Sagen, der anmodes om  

 aktindsigt i, er en personsag, som ifølge § 2, stk. 2, i lov om offentlighed  

 i  

 forvaltningen er undtaget fra loven og undtaget aktindsigt.
Undtaget fra  

 loven  

 er herunder også klagesager over den ansatte (sager om enkeltpersoners  

 ansættelsesforhold i det offentliges tjeneste).
 Hensigten med at undtage  

 visse oplysninger (sager) fra aktindsigt må være, at disse (oftest meget  

 personfølsomme) oplysninger skal være underlagt tavshedspligt og dermed ikke  

 skal komme andre end de til den pågældende sags berørte parter til kendskab  

   

 et beskyttelseshensyn til sagsparterne.
 Der er, som det fremgår af  

 sagens akter, tale om en så omfattende, meget personrelateret og følsom  

 klagesag vedrørende sognepræsten, at både oplysninger om selve indholdet, men  

 også status på klagesagen vedr. sognepræsten må antages at være undtaget  

 aktindsigt.
Ministeriet er derfor af den  

 opfattelse, at biskoppen retteligt har fastholdt beskyttelseshensynet til  

 sognepræsten og med henvisning til, at der er tale om en personsag, der  

 (efter  

 offentlighedsloven) er undtaget aktindsigt, retteligt har afvist en  

 besvarelse  

 af spørgsmål fra (A) til såvel selve indholdet som status på  

 klagesagen. Ombudsmandens udtalelse Oplysninger om en sags aktuelle status  herunder om på hvilken  

 myndighed eller part sagens videre behandling beror, og om sagen fortsat  

 verserer eller tværtimod må anses for afsluttet  vil normalt fremgå af  

 sagens akter.
En person der ikke er part i sagen, har i dette omfang ret til at blive gjort  

 bekendt med sådanne oplysninger gennem aktindsigt i henhold til  

 offentlighedsloven (lov nr. 572 af  

 19. december 1985  

 med senere ændringer). Selv oplysninger som fremgår af dokumenter der på  

 grund af deres interne karakter eller af andre årsager måtte være undtaget  

 fra adgangen til aktindsigt, skal myndigheden således gøre tilgængelige for  

 aktindsigt.
Det følger af den såkaldte ekstraheringspligt i lovens § 11, stk.  

 1.
Ud over den ved offentlighedsloven lovfæstede adgang til aktindsigt findes  

 der imidlertid ikke nogen almindelig pligt for myndighederne til at gøre  

 offentligheden bekendt med  

 oplysninger som fremgår af dokumenterne i en konkret sag, eller med  

 oplysninger  

 vedrørende sagen i øvrigt.
Før lov nr. 280 af  

 10. juni 1970  

 om offentlighed i forvaltningen  

 som nu er afløst af offentlighedsloven fra 1985, gjaldt der i dansk ret  

 således  

 ingen almindelig regel om offentlighed inden for forvaltningen.
Jeg henviser  

 til Jens Garde mfl., Forvaltningsret, Sagsbehandling, 5. udgave (2001), s.  

 223.
 Som anden end part i  

 klagesagen vedrørende sognepræst (C) har De således kun ret til at blive  

 gjort  

 bekendt med sagens oplysninger i det omfang det følger af offentlighedslovens  

 bestemmelser om aktindsigt.
 Kirkeministeriet har i sin  

 udtalelse af  

 19. maj 2005  

 som begrundelse for at afslå aktindsigt i sagen over for Dem peget på  

 offentlighedslovens § 2, stk. 2. Denne bestemmelse og den tilhørende  

 bestemmelse  

 i § 2, stk. 3, har følgende ordlyd:
 § 2.
Stk. 2. Bortset fra  

 bestemmelsen i § 6 gælder loven endvidere ikke for sager om ansættelse eller  

 forfremmelse i det offentliges tjeneste.
Det samme gælder for andre sager om  

 enkeltpersoners ansættelsesforhold i det offentliges tjeneste, jf. dog stk. 3  

 og § 4, stk. 2.
Stk. 3. I sager som nævnt i  

 stk. 2, 2. pkt., gælder loven for oplysninger om den ansattes navn, stilling,  

 uddannelse, arbejdsopgaver, lønmæssige forhold og tjenesterejser.
For så vidt  

 angår ansatte i chefstillinger, gælder loven endvidere for oplysninger om  

 disciplinære reaktioner af advarsel eller derover.
Det gælder dog kun for et  

 tidsrum af to år efter, at den endelige afgørelse herom er truffet. Undtagelsen i § 2, stk. 2, 2.  

 pkt., blev indført ved lov nr. 276 af  

 13. maj 1998  

 og har baggrund i betænkning nr. 1349/1997  

 som blev afgivet af en arbejdsgruppe under Justitsministeriet.
Sager om  

 tjenstlige forhold var som sådan tidligere kun undtaget fra aktindsigt i det  

 omfang de vedrørte ansættelse eller forfremmelse i det offentliges tjeneste,  

 jf. den stadigvæk gældende bestemmelse i 1. pkt.
Med den udvidede undtagelse i  

 2. pkt. er enhver sag om tjenstlige forhold som udgangspunkt nu undtaget fra  

 aktindsigt i det hele.
Det gælder bl.a. klagesager over den enkelte ansattes  

 adfærd eller udførelsen af den pågældendes hverv, uanset om klagesagen  

 behandles af ansættelsesmyndigheden eller et særligt klageorgan.
Der vil  

 alene  

 være adgang til aktindsigt i visse oplysninger i sådanne sager for så vidt  

 det  

 følger af § 2, stk. 3. Jeg henviser til John Vogter, Offentlighedsloven med  

 kommentarer, 3. udgave (1998), s. 94 ff.
 Ved min gennemgang af  

 Kirkeministeriets og Biskoppen over (B) Stifts akter i klagesagen vedrørende  

 (C) har jeg måtte konstatere at sagen, som den foreligger for begge  

 myndigheder, i realiteten drejer sig om tjenstlige forhold som ovenfor  

 anført.  

 Sagen er som sådan derfor undtaget fra aktindsigt efter § 2, stk. 2, 2. pkt.
Samtlige dokumenter og  

 oplysninger i sagen er som udgangspunkt således også undtaget fra aktindsigt.  

 Jeg bemærker herved at ekstraheringspligten i § 11, stk. 1, alene gælder i  

 forhold til undtagne dokumenter og ikke i forhold til sager der undtages fra  

 lovens anvendelsesområde i det hele.
De ønskede oplysninger om klagesagens  

 aktuelle status vedrører endvidere hverken (C)s navn, stilling,  

 uddannelse,  

 arbejdsopgaver, lønmæssige forhold eller tjenesterejser, jf. § 2, stk. 3.
 De har derfor ikke krav på  

 aktindsigt i disse oplysninger, idet jeg endvidere bemærker at bestemmelserne  

 i  

 § 6 og § 4, stk. 2, som der henvises til i § 2, stk. 2, ikke finder  

 anvendelse  

 i den konkrete sag.
Derfor er jeg for så vidt  

 også enig i ministeriets udtalelse af  

 19. maj 2005  

 hvorefter De ikke har adgang til aktindsigt  

 efter offentlighedsloven.
Det havde dog været ønskeligt om disse overvejelser  

 allerede var fremgået af ministeriets oprindelige afgørelse i sagen.
Det var  

 således først i sin udtalelse til mig at ministeriet bedømte Deres  

 forespørgsel  

 som en anmodning om aktindsigt i henhold til offentlighedsloven.
Som følge heraf har  

 ministeriet i sin afgørelse af  

 3. november 2004  

 desuden ikke taget stilling til om  

 oplysningerne  uagtet at selve sagen er undtaget fra aktindsigt efter §  

 2,  

 stk. 2, 2. pkt.  kan udleveres i henhold til bestemmelsen om  

 meroffentlighed i  

 § 4, stk. 1, 2. pkt.
Ministeriet har heller ikke forholdt sig til dette  

 spørgsmål  

 i sin udtalelse af  

 19. maj  

 2005.
Efter den nævnte bestemmelse  

 i offentlighedslovens § 4, stk. 1, 2. pkt., begrænses adgangen til at give  

 meroffentlighed imidlertid af reglerne om tavshedspligt mv.
Da ministeriet  

 netop har anført at oplysningerne om klagesagens aktuelle status er omfattet  

 af  

 tavshedspligten i forvaltningslovens § 27, stk. 1, må jeg herefter gå ud fra  

 at  

 ministeriet på det foreliggende grundlag ikke vil være indstillet på at  

 meddele  

 Dem meroffentlighed.
 Tavshedspligten efter  

 forvaltningslovens § 27, stk. 1, omfatter bl.a. oplysninger hvis  

 hemmeligholdelse  

 er nødvendig for at varetage væsentlige hensyn til enkeltpersoners interesse  

 i  

 at beskytte oplysninger om deres personlige forhold.
 I sin afgørelse af  

 19. maj 2005  

 har  

 ministeriet til støtte for sin opfattelse hvorefter oplysningerne må anses  

 for  

 tavshedsbelagt, imidlertid alene anført at der er tale om en  

 omfattende, meget  

 personrelateret og følsom klagesag, og har ikke i øvrigt peget på nogen  

 hensyn  

 der kunne begrunde hemmeligholdelse, ud over det generelle forhold at sagen  

 er  

 undtaget fra aktindsigt efter offentlighedslovens § 2, stk. 2, nr. 2.
Ministeriets begrundelse  

 giver mig anledning til overvejelser om hvorvidt oplysninger der indgår i  

 sager  

 som er undtaget fra aktindsigt efter § 2, stk. 2, nr. 2, generelt må anses  

 for  

 tavshedsbelagte og dermed unddraget meroffentlighed.
I betænkning nr.  

 1349/1997, s.72, anføres herom følgende:
 Arbejdsgruppens lovudkast  

 indebærer en begrænsning af adgangen til aktindsigt i personalesager, således  

 at  

 en række oplysninger, der i dag er undergivet aktindsigt, efter lovudkastet  

 ikke er omfattet af loven.
Der kan på den baggrund være  

 anledning til at understrege, at der ikke fra arbejdsgruppens side tilsigtes  

 nogen ændringer for så vidt angår spørgsmålet om meroffentlighed.
Der vil  

 således  i det omfang, reglerne om tavshedspligt tillader det   

 ikke være  

 noget til hinder for at give aktindsigt i oplysninger, som efter lovudkastet  

 ikke er omfattet af loven, eller i oplysninger, som er omfattet af loven, men  

 som kan undtages efter de almindelige bestemmelser i §§ 7-14.
Bliver der spørgsmål om at  

 give aktindsigt efter meroffentlighedsprincippet, er det samtidig  

 arbejdsgruppens  

 opfattelse, at der altid bør gives den ansatte lejlighed til at fremkomme med  

 sine  

 bemærkninger, således at disse kan indgå i afvejningen af de hensyn, der  

 taler  

 henholdsvis for og imod meroffentlighed. Som det fremgår, berøres  

 adgangen til meraktindsigt og dermed omfanget af tavshedspligten efter  

 forvaltningslovens § 27, stk. 1, ikke af undtagelsesbestemmelsen i  

 offentlighedslovens § 2, stk. 2, nr. 2. Der kan således ikke uden videre  

 drages  

 den slutning, som ministeriet synes at være inde på, at hvis en oplysning  

 indgår i en sag der er omfattet af undtagelsesbestemmelsen, er denne  

 oplysning  

 tavshedsbelagt.
Jeg henviser endvidere til Jens Garde mfl., Forvaltningsret,  

 Sagsbehandling, 5. udgave (2001), s. 263, note 153, som bl.a. anfører  

 følgende:
Således er en række  

 (tjenstlige) oplysninger om enkeltpersoner i den offentlige forvaltning, der  

 i  

 medfør af offentlighedslovens § 2 ikke er omfattet af adgangen til  

 aktindsigt,  

 ikke nødvendigvis omfattet af tavshedspligten. De hensyn der varetages ved  

 de almindelige tavshedspligtsregler, vil i sager om aktindsigt efter  

 offentlighedsloven i stedet typisk være reguleret i lovens §§ 12 og 13 som  

 vedrører undtagelse af konkrete oplysninger.
Jeg henviser til  

 Jon  

 Andersen  

 mfl., Forvaltningsret, 2. udgave (2002), s. 438.
 Jeg mener på denne baggrund  

 ikke at der efter § 4, stk. 1, 2. pkt., som udgangspunkt er noget til hinder  

 for at meddele meroffentlighed i oplysninger der alene undtages fra  

 aktindsigt  

 fordi de indgår i sager omfattet af § 2, stk. 2, 2. pkt.
I den forbindelse bemærker  

 jeg at eksempelvis oplysninger vedrørende påståede eller konstaterede  

 disciplinærforseelser som udgangspunkt ikke er undtaget fra aktindsigt efter  

 §  

 12, stk. 1, nr. 1. Denne bestemmelse, hvorefter retten til aktindsigt ikke  

 omfatter oplysninger om enkeltpersoners private, herunder økonomiske forhold,  

 antages således ikke at omfatte oplysninger om disciplinærforseelser,  

 medmindre  

 disse udspringer af den ansattes privatliv eller af strafbare forhold.
Jeg  

 henviser til betænkning nr. 1349/1997, s.  

 34  

 f, og  

 Jon Andersen,  

 Forvaltningsret, 2. udgave (2002), s. 424.
Adgangen til at undtage  

 sådanne oplysninger efter undtagelsesbestemmelsen i § 13, stk. 1, nr. 6,  

 hvorefter retten til aktindsigt kan begrænses i det omfang det er nødvendigt  

 til beskyttelse af væsentlige hensyn til private og offentlige interesser  

 hvor  

 hemmeligholdelse efter forholdets karakter er særligt påkrævet, er herefter  

 ganske snæver.
Af forarbejderne til denne bestemmelse følger det således at  

 aktindsigt kun kan afslås med hjemmel heri hvor der er nærliggende fare for  

 at  

 de nævnte interesser vil lide skade af betydning.
Jeg henviser til John  

 Vogter,  

 Offentlighedsloven med kommentarer, 3. udgave (1998), s. 233, med henvisning  

 til forarbejderne.
 Når der bortses fra  

 undtagelsen i § 2, stk. 2, vil de her eksempelvis nævnte oplysninger som  

 udgangspunkt  

 derfor ikke være undtaget fra aktindsigt; der synes for så vidt heller ikke  

 at  

 være noget til hinder for at overveje meroffentlighed i sådanne oplysninger.
 Jeg har imidlertid ikke  

 grundlag for at vurdere om de personrelaterede og følsomme forhold  

 ministeriet  

 nævner i sin udtalelse af  

 19.  

 maj 2005, må antages at vedrøre disciplinærforseelser af den  

 ovenfor nævnte karakter eller andre forhold som alene er undtaget fra  

 aktindsigt fordi den sag de indgår i, er omfattet af § 2, stk. 2.
 Jeg har derfor henstillet  

 over for ministeriet at det i lyset af det ovenfor anførte og efter en  

 konkret  

 vurdering af hvilke hensyn der eventuelt kunne begrunde hemmeligholdelse af  

 de  

 ønskede oplysninger efter bl.a. forvaltningslovens § 27, stk. 1, tager  

 stilling  

 til om der overhovedet kan meddeles Dem meroffentlighed i oplysningerne efter  

 offentlighedslovens § 4, stk. 1, 2. pkt.
