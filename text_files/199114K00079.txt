Nr BTL 79 Betænkning over Forslag til lov om eksportkredit   

 Nr L 79 1991-92, 1. samling Afgivet af Erhvervsudvalget Afgivet: 19920227 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Endvidere har udvalget modtaget mundtlige og/eller skriftlige henvendelser  

 fra:
Assurandør-Societetet, Det Danske Handelskammer, Håndværksrådet og Industrirådet.
 Der er af industriministeren stillet ændringsforslag, hvorom henvises til  

 de ledsagende bemærkninger.
Industriministeren har over for udvalget tilkendegivet, at indtil 25 pct.  

 af aktiekapitalen i forsikringsaktieselskabet kan frasælges straks, og at  

 spørgsmålet om yderligere frasalg tages op om 4 år.
Industriministeren har  

 endvidere tilkendegivet, at selskabets egenkapital forhøjes fra de i  

 bemærkningerne til § 10, stk. 1, anførte ca. 600 mio. kr til ca. 615,5 mio.  

 kr., som fremskaffes ved, at staten tegner aktiekapital på 200 mio. kr. til  

 ca. kurs 308.
 Herefter indstiller et flertal (Socialdemokratiets, Det  

 Konservative Folkepartis, Venstres, Centrum-Demokraternes, Det Radikale  

 Venstres og Kristeligt Folkepartis medlemmer af udvalget) lovforslaget til  

vedtagelse med de stillede ændringsforslag.
Et mindretal (Socialistisk Folkepartis medlemmer af udvalget) vil  

 stemme hverken for eller imod lovforslaget ved 3. behandling og vil tillige  

 stemme hverken for eller imod de stillede ændringsforslag.
Mindretallet er  

 enig i behovet for en reorganisering af eksportkreditten med en klar skelnen  

 mellem kommercielle og ikkekommercielle risici.
Mindretallet ser dog ikke  

 noget behov for at sælge 25 pct. af aktiekapitalen nu og mere om 4 år.
Da  

 desuden mindretallet har været holdt ude af forhandlingerne, foretrækker  

 mindretallet at undlade at stemme.
Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de under nr. 3 og 4  

 stillede ændringsforslag og vil stemme imod de under nr. 1 og 2 stillede  

 ændringsforslag.
Mindretallet bemærker i øvrigt, at det er meget skuffende,  

 at regeringen nok en gang har valgt at indgå forlig med socialisterne.
Hele  

 eksportkreditten var i 1989 udpeget til at blive totalprivatiseret.
Der blev  

 lagt en realistisk køreplan for denne fornuftige privatisering.
Men  

 regeringen blev bange for sin egen skygge og valgte derfor at fremsætte  

 nærværende lovforslag, som kun er en ganske beskeden ændring af forholdene  

 omkring statslig eksportkredit.
I stedet for så i det mindste at holde fast i  

 forslaget har regeringen valgt et forhandlingsforløb, hvor socialisterne har  

 kunnet udvande lovforslaget endnu mere.
Det er et meget magert resultat, vi sidder tilbage med efter regeringens  

 forlig med socialisterne.
Kun sølle 25 pct. af aktierne må sælges til  

 private, og staten vil få endnu mere at skulle have sagt i ledelsen af  

 eksportkreditten end i dag.
Fremskridtspartiet er i den forbindelse helt enig  

 med Industrirådets og Handelskammerets berettigede kritik i henvendelsen til  

 udvalget.
Det er et typisk udtryk for et forlig med socialisterne, at  

 statsembedsmænd og repræsentanter for arbejderbevægelsen skal fremmes på  

 bekostning af dygtige folk fra relevante erhvervsorganisationer.
Regeringen  

 har endda valgt at binde sig til først at måtte frasælge yderligere aktier og  

 foretage andre ændringer om 4 år.
På trods af alle ovenstående mavesårsskabende forsøg på at ødelægge  

 mulighederne for en total privatisering er der fortsat tale om meget  

 fragmentariske forbedringer af den nuværende ordning.
Lidt har også ret, og  

 derfor støtter Fremskridtspartiet fortsat lovforslaget.
Vi kan så kun håbe  

 på, at en mere modig regering snarligt kan dannes, hvorved ægte  

 privatiseringer igen kan komme på dagsordenen.
 ÆndringsforslagAf industriministeren , tiltrådt af et  

flertal (udvalget med undtagelse af SF og FP):
 Til § 7 1) I stk. 8, 1. pkt. , ændres  

 »forsikringsaktieselskabet« til: »et  

 administrationsselskab«.
 2) I stk. 8, 2. pkt. , ændres  

 »forsikringsaktieselskabet« til:  

 »administrationsselskabet«.
 Af industriministeren , tiltrådt af et flertal (udvalget med  

 undtagelse af SF):
 Til § 13 3) I stk. 1 ændres »§§ 10 og 12« til:  

 »§§ 6-8, § 10 og § 12«.
 Til § 15 4) Efter stk. 1 indsættes som nyt stykke:
» Stk. 2. Stempellovens § 69, stk. 2, finder tilsvarende  

 anvendelse på overdragelse af policer som nævnt i § 10, stk. 2, 1. pkt., når  

 overdragelse sker inden 1 år fra lovens ikrafttræden.« Bemærkninger Til nr. 1 og 2 Drøftelserne omkring administrationsaftalen med  

 forsikringsaktieselskabet har vist, at det vil være bedst stemmende med de  

 konkurrenceretlige grundprincipper, at der foretages udbud af  

 administrationsaftalen, når det bliver praktisk gennemførligt efter en  

 overgangsperiode, der forventes at blive på ca. 4 år.
 De foreslåede ændringer muliggør, at der på det tidspunkt kan udlægges  

 administrative opgaver, herunder delegation af afgørelser fra  

 Eksportkreditudvalget, til andre administrationsselskaber end det nye  

 forsikringsaktieselskab.
 Til nr. 3 Den foreslåede ændring muliggør, at Eksportfremmerådet og  

 Eksportkreditudvalget kan nedsættes og udføre de opgaver, som er en  

 forudsætning for, at den fortsættende statslige eksportkreditordning kan  

 fungere fra den første dag, ordningen sættes i kraft.
 Til nr. 4 Efter stempellovens § 69, stk. 2, er overdragelse efter  

 godkendelse af Finanstilsynet af et forsikringsselskabs forsikringsbestand  

 eller en bestemt del af denne til et andet selskab stempelfri.
 For at undgå enhver tvivl i den foreliggende situation foreslås det  

 præciseret, at en tilsvarende stempelfrihed gælder ved overdragelse af en del  

 af den statslige forsikringsbestand til det i § 10 nævnte selskab.
 Stempelfritagelsen foreslås dog tidsbegrænset til 1 år fra lovens  

 ikrafttræden.
