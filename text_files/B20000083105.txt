Bekendtgørelse om ansøgning om  

 medicintilskud I medfør af § 7a, stk. 2, og § 7c, stk. 3, i  

 lov om offentlig sygesikring, jf. lovbekendtgørelse nr. 509 af 1. juli  

 1998, som ændret ved lov nr. 1045 af 23. december 1998,  

 fastsættes:
Generelt tilskud § 1. Ansøgning om generelt tilskud til et  

 lægemiddel, jf. sygesikringslovens § 7, stk. 1, skal indgives  

 til Lægemiddelstyrelsen af den, der bringer lægemidlet på  

 markedet i Danmark.
 Stk. 2. Ansøgningen skal indeholde følgende  

 oplysninger:
1)	Lægemidlets a)	navn, b)	D.sp.nr., c)	aktive indholdsstoffer, d)	lægemiddelform, e)	styrke, f)	godkendte indikationer, g)	ATC-gruppe eller terapeutisk gruppe, h)	dosering, i)	udleveringsgruppe, j)	pakningsstørrelse og k)	forbrugerpris ekskl. recepturgebyr.
 2)	Forventet dato for markedsføring af lægemidlet.
 3)	Eventuelle synonyme lægemidler, der er på markedet her i  

 landet.
 4)	Markedsføringstilladelsens dato.
 5)	Navn og adresse på den der bringer lægemidlet på  

 markedet i Danmark.
Stk. 3. Ansøgning skal ske på et særligt  

 skema, der fås ved henvendelse til Lægemiddelstyrelsen.
Sammen  

 med ansøgningen indsendes:
 1)	Markedsføringstilladelse.
 2)	Produktresumé.
 3)	Farmakologisk og klinisk dokumentation.
 4)	Oplysning om det forventede forbrug af lægemidlet de  

 første 5 år efter markedsføringen fordelt på  

 køn og alder.
 5)	Oplysning om den pris hvortil lægemidlet bliver solgt af samme  

 virksomhed eller virksomheder i samme koncern i andre europæiske lande,  

 jf. sygesikringslovens § 7g, stk. 1, og bekendtgørelse om  

 indberetning af europæiske priser på lægemidler.
 Stk. 4. Bestemmelserne i stk. 3, nr. 2-5, gælder  

 ikke for ansøgninger om tilskud til lægemidler, som er synonyme  

 med allerede tilskudsberettigede lægemidler, og for ansøgninger  

 vedrørende nye lægemiddelformer til allerede tilskudsberettigede  

 lægemidler.
 Stk. 5. Sammen med ansøgningen kan der indsendes en  

 sundhedsøkonomisk analyse af lægemidlet.
Individuelle tilskud § 2. Ansøgning om enkelttilskud til et ikke  

 generelt tilskudsberettiget lægemiddel, der er ordineret til en bestemt  

 patient, jf. sygesikringslovens § 7, stk. 4, skal indgives til  

 Lægemiddelstyrelsen af den behandlende læge eller  

 tandlæge.
 Stk. 2. Ansøgningen skal indeholde følgende  

 oplysninger:
 1)	Patientens navn, adresse og CPR-nummer.
 2)	Lægens eller tandlægens navn og adresse samt ydernummer  

 eller sygehusafdelingskode.
 3)	Lægemiddel eller aktivt indholdsstof.
 4)	Lægemiddelform eller administrationsvej.
 5)	Diagnose og begrundelse for ansøgningen.
 6)	Lægens eller tandlægens underskrift.
 Stk. 3. Ansøgning skal ske på et særligt  

 skema, der fås ved henvendelse til Lægemiddelstyrelsen.
 § 3. Ansøgning om tilskud til køb af  

 lægemidler til personer med et stort, varigt og fagligt veldokumenteret  

 behov for lægemidler (kronikertilskud), jf. sygesikringslovens  

 § 7c, stk. 1, skal indgives til Lægemiddelstyrelsen af den  

 behandlende læge.
 Stk. 2. Ansøgningen skal indeholde følgende  

 oplysninger:
 1)	Patientens navn, adresse og CPR-nummer.
 2)	Lægens navn og adresse samt ydernummer eller  

 sygehusafdelingskode.
 3)	Lægemidler og dosering.
 4)	Forventet behandlingsvarighed.
 5)	Diagnose og begrundelse for ansøgningen.
 6)	Lægens underskrift.
 Stk. 3. Ansøgning skal ske på et særligt  

 skema, der fås ved henvendelse til Lægemiddelstyrelsen.
 § 4. Ansøgning om tilskud til køb af  

 lægemidler til døende (terminalpatienter), jf.  

 sygesikringslovens § 7c, stk. 2, skal indgives til  

 Lægemiddelstyrelsen af den behandlende læge.
 Stk. 2. Ansøgningen skal indeholde følgende  

 oplysninger:
 1)	Patientens navn, adresse og CPR-nummer.
 2)	Lægens navn og adresse.
 3)	Diagnose.
 4)	En erklæring om at patienten kun forventes at leve i kort tid,  

 og at hospitalsbehandling må anses for udsigtsløs.
 5)	Lægens underskrift.
 Stk. 3. Ansøgning skal ske på et særligt  

 skema, der fås ved henvendelse til Lægemiddelstyrelsen.
Dispensation og ikrafttrædelse § 5. Lægemiddelstyrelsen kan i særlige  

 tilfælde dispensere fra bestemmelserne i denne  

 bekendtgørelse.
 § 6. Bekendtgørelsen træder i kraft  

 den 1. oktober 2000.
 Stk. 2. Bekendtgørelse nr. 75 af 31. januar 2000 om  

 ansøgning om medicintilskud ophæves.
