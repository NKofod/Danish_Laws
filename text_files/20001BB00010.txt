Fremsat den 12. oktober 2000 af  

 Sonja Albrink (CD),  

 Yvonne Herløv Andersen (CD) og  

 Peter Duetoft (CD) Forslag til folketingsbeslutning om indførelse af minimumsstraf i sager, hvor vold  

 eller anden tvangsmæssig krænkelse af det menneskelige legeme  

 indgår i gerningsindholdet Folketinget opfordrer regeringen til inden udgangen af  

 2000 at fremsætte de nødvendige lovforslag samt foretage de  

 fornødne ændringer af bekendtgørelser, cirkulærer  

 og andre administrative forskrifter med henblik på indførelse af  

 minimumsstraffe i sager, hvor vold, trussel om vold eller anden  

 tvangsmæssig krænkelse af legemet indgår som en del af  

 gerningsindholdet.
Bemærkninger til forslaget Folketinget vedtog i 1989 en ny formulering  

 af straffelovens voldsbestemmelser og tilkendegav samtidig i  

 bemærkningerne til de nye bestemmelser, at det var ønskeligt, at  

 domstolene anvendte strafferammerne i deres fulde udstrækning, jf. lov  

 nr. 272 af 3. maj 1989.  Baggrunden var, at der i løbet af 1980´erne  

 var sket en markant stigning i antallet af anmeldte voldsforbrydelser  

 samtidig med, at domspraksis viste en tendens til at indsnævre det  

 område af strafferammerne, inden for hvilket samtlige voldsstraffe  

 sanktioneredes.
Da disse tilkendegivelser imidlertid ikke blev fulgt af  

 domstolene, og da antallet af voldssager fortsatte med at stige, fremsatte CD  

 i 1992 et lovforslag om ændring af straffeloven med henblik på at  

 få indført minimumsstraffe ved overtrædelser af  

 straffelovens §§ 244, 245 og 246, jf. lovforslag nr.
L 58 fra  

 folketingsåret 1992-93 (se Folketingstidende 1992-93, forhandlingerne  

 side 690 og 2293 og tillæg A side 1487).
 Trods sympati for forslagets intentioner argumenterede den  

 daværende regering og flere partier imod lovforslaget med henvisning  

 til, at indførelse af minimumsstraffe i voldssager ikke  

 nødvendigvis ville medføre idømmelse af en frihedsstraf  

 af den længde, som angives i den aktuelle bestemmelse, eftersom retten  

 jo fortsat ville have mulighed for at idømme betingede domme eller  

 kombinationsdomme med en kort ubetinget frihedsstraf kombineret med betinget  

 straf.
 Dernæst mente man, at minimumsstraf for en bestemt  

 forbrydelse kunne medføre disharmoni i forhold til strafferammerne i  

 straffelovens øvrige bestemmelser, hvilket kunne give anledning til,  

 at domstolene ville forsøge at kompensere for denne disharmoni ved  

 deres strafudmåling.
 Endelig ville forslaget efter manges opfattelse bryde med  

 det helt entydige kriminalpolitiske sigte og udviklingen gennem mange  

 år samt hensynet til ikke unødigt at binde domstolene i deres  

 strafudmåling.
Trods disse indvendinger søgte de samme partier ved  

 vedtagelse af lov nr. 350 af 23. maj 1997 (voldspakke II) at binde domstolene  

 til en skærpelse af straffen for den groveste vold.
Denne  

 strafskærpelse var forudsat i bemærkningerne til lovforslaget,  

 hvoraf bl.a. fremgår:
 Det fremgår videre af lovforslaget i relation til  

 sager om gentagen vold, at man fandt det usikkert, om ændringen af  

 straffelovens § 247 fra 1994 (voldspakke I) reelt var slået igennem.  

 Ændringen af § 247 gik ud på, at straffen for overtrædelse  

 af straffelovens §§ 244-246 kunne forhøjes med en tredjedel i  

 særlige tilfælde.
Vedtagelsen af voldspakken i 1997 gav gentagne gange  

 anledning til offentlig debat om, hvorvidt domstolene var bundet af  

 bemærkningerne til lovforslaget i forbindelse med deres  

 strafudmåling i voldssager.
Faktisk blev det allerede i forbindelse med  

 høringsrunden af Den Danske Dommerforening anført:
Diskussionen om straffene intensiveredes,  

 eftersom det viste sig, at effekten af voldspakken, for så vidt angik  

 strafskærpelser, udeblev.
Byretsdommer Ditlev Nielsen, Tårnby,  

 gav til B.T. den 6. maj 1999 udtryk for, at minimumsstraffe er vejen frem,  

 hvis man ønsker skærpede voldsstraffe.
Højesteret tog dog  

 lidt af brodden af diskussionen i forbindelse med dom af 25. juni 1999 (UfR  

 1999.1599 H), hvor retten anførte følgende i præmisserne:
Forslagsstillerne er imidlertid af den opfattelse, at selv  

 om det må erkendes, at voldspakken har haft en vis effekt, er der behov  

 for en mere generel opstramning af strafniveauet i relation til forbrydelser,  

 hvori indgår krænkelse eller beskadigelse af det menneskelige  

 legeme.
Derfor fremsættes atter forslag om indførelse af  

 minimumsfrihedsstraffe i bl.a. voldssager.
Forslagsstillerne anerkender, at straf primært skal  

 virke præventivt, og at skærpede frihedsstraffe ikke  

 nødvendigvis gør nogen til bedre mennesker.
Derfor vil  

 forslagsstillerne også sideløbende arbejde for, at der  

 iværksættes nogle bedre tilbud af resocialiserende art til  

 personer idømt frihedsstraf.
Imidlertid er det meget vigtigt, at der i  

 befolkningen er en almen accept af den måde, hvorpå samfundet  

 håndterer de personer, som forbryder sig mod de gældende regler.  

 Med andre ord vejer hensynet til den almindelige retsfølelse efter  

 forslagsstillernes opfattelse tungt.
Forslagsstillerne er ikke overbeviste  

 om, at dette hensyn varetages tilstrækkeligt ved domstolenes  

 nuværende praksis i strafudmålingen i forbindelse med eksempelvis  

 voldsforbrydelser eller i voldtægtssager.
 Der skal derfor ikke være tvivl om, at  

 omdrejningspunktet for dette initiativ har været straffelovens  

 bestemmelser i §§ 244-246 om vold og § 216 om voldtægt, hvor  

 forslagsstillerne særligt ser et påtrængende behov for at  

 få fastsat en minimumsfrihedsstraf som udgangspunkt for domstolenes  

 strafudmåling.
Forslagsstillerne anbefaler frihedsstraf i mindst 21 dage,  

 for så vidt angår den simple vold, idet det eksplicit kunne  

 anføres, at straffen under særligt formildende  

 omstændigheder kan være bøde.
Med hensyn til § 245  

 bør frihedsstraffen ikke være mindre end 2 måneder og i  

 relation til straffelovens § 246 fængsel i ikke mindre end 1 år.  

 Disse anbefalinger er overensstemmende med CD´s lovforslag fra 1992.  

 Også i relation til voldtægt i § 216 synes et relevant  

 udgangspunkt at være  ikke under 1 års fængsel.
 For at imødegå den tidligere omtalte  

 disharmoni i relation til andre bestemmelser i straffeloven foreslås  

 det videre, at regeringen tager samtlige bestemmelser i straffeloven, hvori  

 indgår vold, trussel om vold eller anden tvangsmæssig  

 krænkelse af det menneskelige legeme op til overvejelse med henblik  

 på fastsættelse af nye strafminima.
Det bør af lovforslaget klart fremgå, at der  

 med indførelse at disse strafminima tilsigtes en ændring af  

 gældende retstilstand, hvorfor domstolene som udgangspunkt vil  

 være bundet af idømmelse af en ubetinget frihedsstraf uden  

 hensyntagen til hidtidig praksis.
Det er dog ikke hensigten, at domstolene  

 skal være afskåret fra at anvende betinget straf eller  

 kombinationsdomme, ligesom det i sagens natur fortsat skal være muligt  

 for domstolene at fastsætte en straf under det fastsatte minimum,  

 når betingelserne i straffelovens §§ 84 og 85 er opfyldt, eksempelvis  

 når gerningsmanden er under 18 år.
Forslagsstillerne er opmærksomme på, at  

 Folketinget som led i behandlingen af forespørgssel nr.
F 9 til  

 justitsministeren den 10. december 1998 vedtog at lade Straffelovrådet  

 give en samlet vurdering af strafferammerne og eventuelt på baggrund  

 heraf komme med indstillinger til ændringer i straffeloven (Forslag til  

 vedtagelse nr.
V 16). Eftersom CD stemte imod dette forslag til vedtagelse,  

 føler forslagsstillerne sig ikke politisk bundne af vedtagelsen, som  

 efter CD´s opfattelse blot forhalede en løsning af et  

 påtrængende problem.
Med dette forslag ønsker forslagsstillerne  

 således at sende et signal om, at krænkelser af det menneskelige  

 legeme i fremtiden skal veje tungere i domstolenes strafudmåling Skriftlig fremsættelse Sonja Albrink (CD):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af minimumsstraf i sager, hvor vold eller anden tvangsmæssig  

 krænkelse af det menneskelige legeme indgår i  

 gerningsindholdet.
(Beslutningsforslag nr.
B 10).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
