Ankestyrelsen har behandlet to sager vedrørende spørgsmålet om der for  

 2 kontorassistenter, begge ansat på postkontor, forelå hel eller delvis  

 opgivelse af sædvanligt arbejde efter erhvervssygdomsbekendtgørelsens § 1,  

 pkt.
E.6.b.
Ankestyrelsen tog i begge sager udgangspunkt i, at det efter lang og  

 fast praksis ikke var tilstrækkeligt, at der skete forflyttelse til en anden  

 afdeling på samme arbejdsplads.
I så tilfælde krævedes yderligere enten  

 lønnedgang eller tab af avancementsmuligheder.
Hvis arbejdspladsen var meget stor, var det i visse tilfælde ikke  

 udelukket, at forflyttelse til et andet arbejde kunne anerkendes som  

 opgivelse af sædvanligt arbejde, men det var en forudsætning, at  

 arbejdsfunktionen på afgørende måde adskilte sig fra den tidligere, fx hvor  

 en faglært måtte overgå til et område, hvor hans faglige uddannelse ikke  

 havde nogen betydning, eller en ufaglært måtte opgive tillært arbejde med  

 lønnedgang.
Arbejdsskift fra en maskine til en anden uden økonomiske følger  

 ansås ikke for opgivelse helt eller delvist af sædvanligt arbejde.
 I den første sag var en kontorassistent K forflyttet fra  

 publikumsbetjening ved skranken til journaliseringsarbejde, dog således at  

 hun stadig havde nogen indleveringstjeneste.
 Da der hverken var sket lønnedgang eller tab af avancementsmulighed,  

 og da K heller ikke opfylte kravet om at være overflyttet til en afgørende  

 anderledes arbejdsfunktion end tidligere, fandt Ankestyrelsen ikke grundlag  

 for en fravigelse af praksis.
 I den anden sag var en kontorassistent K stadig beskæftiget med det  

 samme arbejde ved postekspeditionen, dog således at K var fritaget for  

 kassetjeneste omkring den 1. i måneden.
 Da der hverken var sket lønnedgang eller tab af avancementsmulighed  

 fandt Ankestyrelsen ikke grundlag for en fravigelse af praksis.
Ankestyrelsen fandt således ikke, at der forelå hel eller delvis  

 opgivelse af sædvanligt arbejde efter erhvervssygdomsbekendtgørelsens § 1,  

 pkt.
E.6.b.
 REDEGØRELSE FOR DE ENKELTE SAGER:
 1) J.nr. 15000-86.
 REDEGØRELSE FOR SAGEN:
En kontorassistent K på et postkontor havde siden 1970 været beskæftiget  

 med indleveringstjeneste med brug af nummeratør samt en høj gammel  

 regnemaskine.
Hun blev sygemeldt i januar 1983 på grund af en lidelse i højre  

 håndled, underarm og albueled (seneskedehindebetændelse og tennisalbue).
 K genoptog arbejdet i marts 1983, men det kneb fortsat med at bruge  

 stempler.
 Sikringsstyrelsen traf den 23. juni 1983 afgørelse om, at den anmeldte  

 lidelse ikke gav ret til ydelser efter lov om arbejdsskadeforsikring, da  

 lidelsen ikke var omfattet af fortegnelsen over erhvervssygdomme i § 1 i  

 Sikringsstyrelsens dagældende bekendtgørelse af 17. december 1982, jf. pkt.  

 E.6.b., hvorefter det bl.a. var en betingelse for at anerkende en lidelse som  

 K's, at der havde været tale om overbelastning.
 Sikringsstyrelsen fandt ikke, at K under sit arbejde havde været udsat for  

 overbelastning i lovens forstand.
 Efter indankningen af sagen for Ankestyrelsen oplyste K, at hun fortsat  

 var beskæftiget i postvæsenet, men at hun fra april 1984 var overflyttet til  

 journaliseringstjeneste.
 K's faglige organisation fremsendte tilsynsrapport fra Arbejdstilsynet.  

 Det fremgik bl.a. heraf, at en nummeratør vejer 612 gram, og at den bruges  

 ca. 300 gange daglig (trykkraft 10 kg pr. gang) og ved måneds-kvartalsskift  

 op til 2000 gange daglig.
 ANKESTYRELSENS FØRSTE AFGØRELSE:
Ankestyrelsen tiltrådte Sikringsstyrelsens afgørelse allerede fordi  

 betingelsen om opgivelse af pågældendes sædvanlige arbejde efter det  

 foreliggende ikke fandtes opfyldt, jf.
Sikringsstyrelsens dagældende  

 bekendtgørelse af 17. december 1982, § 1, pkt.
E.6.b.
 GENOPTAGELSE AF SAGEN:
 Efter brevveksling med Ankestyrelsen klagede K's faglige organisation til  

 Folketingets Ombudsmand.
Sikringsstyrelsen udtalte i forbindelse hermed, at sagen eventuelt ville  

 blive forelagt for det i lovens § 11 nævnte erhvervssygdomsudvalg.  

 Sikringsstyrelsen henviste herved til, at man var vidende om, at der  

 verserede flere tilsvarende sager, ligesom det var oplyst, at en ændring af  

 arbejdsforholdene var under overvejelse efter henstilling fra  

 Arbejdstilsynet.
Endelig henvistes til, at bestemmelsen i pkt.
E.6.b. var  

 under drøftelse og behandling både for så vidt angik bestemmelsens ordlyd og  

 det faktiske indhold af bestemmelsen.
 Efter at have modtaget fornyet anmeldelse i sagen fra en arbejdsmedicinsk  

 klinik, genoptog Sikringsstyrelsen behandlingen af sagen.
 Ved behandlingen af sagen forelå rapport fra K's faglige organisation  

 vedrørende »lokal muskelbelastning og bevægeapparatets symptomer blandt  

 ekspeditionspersonale på danske postkontorer«.
 Sikringsstyrelsen traf den 17. juli 1986 afgørelse om, at K's lidelse  

 fortsat ikke - således heller ikke efter at der ved Sikringsstyrelsens  

 bekendtgørelse af 23. maj 1986 var sket ændring af bekendtgørelsens pkt.  

 E.6.b. - var omfattet af fortegnelsen over erhvervssygdomme.
 Sikringsstyrelsen meddelte samtidig, at sagen ville blive forelagt for det  

 i henhold til arbejdsskadeforsikringslovens § 11 nedsatte  

 erhvervssygdomsudvalg med henblik på en stillingtagen til, om lidelsen  

 eventuelt kunne henføres under arbejdsskadeforsikringsloven, jf. lovens § 10,  

 stk. 3.
 AFGØRELSEN, DER KLAGES OVER:
Efter forelæggelse af sagen for erhvervssygdomsudvalget fastholdt  

 Sikringsstyrelsen sin tidligere afgørelse af 17. juli 1986, hvorefter den  

 anmeldte håndledslidelse ikke kunne anses for omfattet af § 1, pkt.
E.6.b. i  

 Sikringsstyrelsens bekendtgørelse af 23. maj 1986 om fortegnelse over  

 erhvervssygdomme.
 KLAGEN TIL ANKESTYRELSEN:
 Sagen blev anket af K, der henviste til, at hun delvis havde opgivet sit  

 oprindelige arbejdsområde, da hun en stor del af tiden var afløser i en  

 tjeneste, hvor der ikke forekommer brug af nummeratør.
 K anførte videre, at hvis man inden for postvæsenet flyttes fra en  

 afdeling til en anden, svarer det til, at man i det private erhverv skifter  

 arbejdsplads/arbejdsområde.
 SUPPLERENDE OPLYSNINGER EFTER ANKEN:
 Sikringsstyrelsen anførte ved oversendelsen af sagen, at ifølge  

 erhvervssygdomsudvalget var det en afgørende forudsætning for anerkendelse af  

 den anmeldte lidelse, at der var tale om hel eller delvis arbejdsophør.
 Folketingets Ombudsmand meddelte den 9. marts 1987, at han fandt det  

 rettest ikke at foretage sig videre under henvisning til, at sagen var  

 indbragt for Ankestyrelsen.
 LOVGRUNDLAG:
 Arbejdsskadeforsikringslovens § 10.
Sikringsstyrelsens bekendtgørelse nr. 276 af 23. maj 1986 om fortegnelse  

 over erhvervssygdomme i medfør af lovgivning om arbejdsskadeforsikring, § 1,  

 pkt.
E.6.b.
 ANKESTYRELSENS AFGØRELSE:
 Ankestyrelsen tiltræder sikringsstyrelsens afgørelse med  

 Sikringsstyrelsens begrundelse.
Ankestyrelsen har ved afgørelsen lagt særlig vægt på, at efter lang og  

 fast praksis er det således ikke tilstrækkeligt, at der sker forflyttelse til  

 en anden afdeling på samme arbejdsplads.
I så tilfælde kræves yderligere  

 enten lønnedgang eller tab af avancementsmuligheder.
Hvis arbejdspladsen er meget stor, er det i visse tilfælde ikke udelukket,  

 at forflyttelse til et andet arbejde kan anerkendes som opgivelse af  

 sædvanligt arbejde, men det er en forudsætning, at arbejdsfunktionen på  

 afgørende måde adskiller sig fra den tidligere, fx hvor en faglært må overgå  

 til et område, hvor hans faglige uddannelse ikke har nogen betydning, eller  

 en ufaglært må opgive tillært arbejde med lønnedgang.
Arbejdsskift fra en  

 maskine til en anden uden økonomiske følger anses ikke for opgivelse helt  

 eller delvist af sædvanligt arbejde.
I K's tilfælde kan betingelserne ikke anses for at være opfyldt.
K er  

 stadig ansat i postvæsenet, og der er ikke sket hverken lønnedgang eller tab  

 af avancementsmuligheder.
Efter det oplyste er K forflyttet fra publikumsbetjening ved skranken til  

 journaliseringsarbejde.
K har dog stadig nogen indleveringstjeneste, men uden  

 brug af det belastende stempel.
K opfylder derfor heller ikke kravet om at  

 være overflyttet til en afgørende anderledes arbejdsfunktion end den  

 tidligere.
 Til K's orientering vedlægges et uddrag af Friis og Behn:  

 Arbejdsskadeforsikringsloven med kommentarer, hvori der er redegjort for  

 praksis på området.
 2) J.nr. 11043-87.
 REDEGØRELSE FOR SAGEN:
 En kontorassistent K på et postkontor havde gennem ca. 12 år været  

 beskæftiget med kasseekspedition med brug af nummeratør samt regnemaskine.  

 Hun blev sygemeldt i efteråret 1983 på grund af seneskedehindebetændelse, der  

 angives opstået som følge af ensartet, rutinepræget arbejde med underarm og  

 håndled i fikseret stilling.
 Det var oplyst, at nummeratøren vejede 612 gram.
 K genoptog arbejdet den 24. oktober 1983.
 Sikringsstyrelsen traf den 28. november 1983 afgørelse om, at den anmeldte  

 lidelse ikke gav ret til ydelser efter lov om arbejdsskadeforsikring, da  

 lidelsen ikke var omfattet af fortegnelsen over erhvervssygdomme i § 1 i  

 Sikringsstyrelsens dagældende bekendtgørelse af 17. december 1982, pkt.  

 E.6.b., allerede fordi K havde genoptaget sit sædvanlige arbejde.
 Sikringsstyrelsen tilføjede samtidig, at på grundlag af de foreliggende  

 oplysninger var betingelsen om overbelastning i lovens forstand for  

 anerkendelse af en sene/muskellidelse formentlig heller ikke opfyldt.
 I forbindelse med indankningen af sagen for Ankestyrelsen oplyste K, at  

 hun havde måttet opgive sit sædvanlige arbejde i den tid, hun var syg, og at  

 hun måtte have et andet arbejdsområde, hvis der ikke skete ændringer i  

 arbejdet omkring kassebetjening.
 K's faglige organisation fremsendte tilsynsrapport fra Arbejdstilsynet.  

 Det fremgik bl.a. heraf, at nummeratøren bruges ca. 300 gange daglig  

 (trykkraft 10 kg pr. gang) og ved måneds- kvartalsskift op til 2000 gange  

 daglig.
 ANKESTYRELSENS FØRSTE AFGØRELSE:
Ankestyrelsen tiltrådte Sikringsstyrelsens afgørelse allerede fordi  

 betingelsen om opgivelse af den pågældendes sædvanlige arbejde efter det  

 foreliggende ikke fandtes oplyst, jf.
Sikringsstyrelsens dagældende  

 bekendtgørelse af 17. december 1982, § 1, pkt.
E.6.b.
 GENOPTAGELSE AF SAGEN:
 Efter brevveksling med Ankestyrelsen klagede K's faglige organisation til  

 Folketingets Ombudsmand.
Sikringsstyrelsen udtalte i forbindelse hermed, at Sikringsstyrelsen havde  

 modtaget fornyet anmeldelse i sagen fra en arbejdsmedicinsk klinik.
Med  

 anmeldelsen fulgte fornyede lægelige oplysninger.
Af oplysningerne fremgik,  

 at K fortsat var i samme arbejde.
Sikringsstyrelsen udtalte videre, at selvom K syntes at fortsætte sit  

 arbejde fandt Sikringsstyrelsen, at sagen burde forelægges for det i lovens §  

 11 nævnte erhvervssygdomsudvalg.
Dette skyldtes, at Sikringsstyrelsen var  

 vidende om, at der verserede flere tilsvarende sager, ligesom det var oplyst,  

 at en ændring af arbejdsforholdene var under overvejelse efter henstilling  

 fra Arbejdstilsynet.
Endelig henvistes til, at bestemmelsen i pkt.
E.6.b. var  

 under drøftelse og behandling både for så vidt angik bestemmelsens ordlyd og  

 det faktiske indhold af bestemmelsen.
 Efter Sikringsstyrelsens genoptagelse af sagen oplyste K, at hun stadig  

 var beskæftiget med det samme arbejde ved postekspeditionen, idet der var  

 sket den forbedring, at hun havde en mundtlig aftale med postmesteren om, at  

 hun var fritaget for kassetjeneste omkring den 1. i måneden.
 Ved behandlingen af sagen forelå rapport fra K's faglige organisation  

 vedrørende »Lokal muskelbelastning og bevægeapparatets symptomer blandt  

 ekspeditionspersonale på danske postkontorer«.
 Sikringsstyrelsen traf den 17. juli 1986 afgørelse om, at K's lidelse  

 fortsat ikke - således heller ikke efter at der ved Sikringsstyrelsens  

 bekendtgørelse af 23. maj 1986 var sket ændring af bekendtgørelsens pkt.  

 E.6.b. - var omfattet af fortegnelsen over erhvervssygdomme.
 Sikringsstyrelsen meddelte samtidig, at sagen ville blive forelagt for det  

 i henhold til arbejdsskadeforsikringslovens § 11 nedsatte  

 erhvervssygdomsudvalg med henblik på en stillingtagen til, om lidelsen  

 eventuelt kunne henføres under arbejdsskadeforsikringsloven, jf. lovens § 10,  

 stk. 3.
 AFGØRELSEN, DER KLAGES OVER:
Efter forelæggelse af sagen for erhvervssygdomsudvalget fastholdt  

 Sikringsstyrelsen sin tidligere afgørelse af 17. juli 1986, hvorefter den  

 anmeldte håndledslidelse ikke kunne anses for omfattet af § 1, pkt.
E.6.b. i  

 Sikringsstyrelsens bekendtgørelse af 23. maj 1986 om fortegnelse over  

 erhvervssygdomme.
 Sikringsstyrelsen anførte videre, at ifølge erhvervssygdomsudvalget var  

 det en afgørende forudsætning for anerkendelse af den anmeldte lidelse, at  

 der var tale om hel eller delvis arbejdsophør på grund af lidelsen.
 KLAGEN TIL ANKESTYRELSEN:
 Sagen blev anket af K's faglige organisation.
 SUPPLERENDE OPLYSNINGER EFTER ANKEN:
 Folketingets Ombudsmand meddelte den 9. marts 1987, at han fandt det  

 rettest ikke at foretage sig videre under henvisning til, at sagen var  

 indbragt for Ankestyrelsen.
 LOVGRUNDLAG:
 Der henvises til det under sag nr. 1 anførte.
 ANKESTYRELSENS AFGØRELSE:
 Ankestyrelsen tiltræder Sikringsstyrelsens afgørelse med  

 Sikringsstyrelsens begrundelse.
Ankestyrelsen har ved afgørelsen lagt særlig vægt på, at efter lang og  

 fast praksis er det således ikke tilstrækkeligt, at der sker forflyttelse til  

 en anden afdeling på samme arbejdsplads.
I så tilfælde kræves yderligere  

 enten lønnedgang eller tab af avancementsmuligheder.
 Hvis arbejdspladsen er meget stor, er det i visse tilfælde ikke udelukket,  

 at forflyttelse til et andet arbejde kan anerkendes som opgivelse af  

 sædvanligt arbejde, men det er en forudsætning, at arbejdsfunktionen på  

 afgørende måde adskiller sig fra den tidligere, fx hvor en faglært må overgå  

 til et område, hvor hans faglige uddannelse ikke har nogen betydning.
I K's tilfælde kan betingelserne ikke anses for at være opfyldt.
K er  

 stadig ansat i postvæsenet, og der er ikke sket hverken lønnedgang eller tab  

 af avancementsmuligheder.
 Efter hvad K selv oplyser, er K stadig beskæftiget med det samme arbejde  

 ved postekspeditionen, idet der dog er sket den forbedring, at K efter aftale  

 med postmesteren bliver fritaget for kassetjeneste omkring den 1. i måneden.
 Ankestyrelsen har herefter ikke i K's sag fundet omstændigheder, der kan  

 begrunde en fravigelse fra praksis.
 Til K's orientering vedlægges et uddrag af Friis og Behn:  

 Arbejdsskadeforsikringsloven med kommentarer, hvori der er redegjort for  

 praksis på området.
Under hensyn til at den ene af betingelserne for anerkendelse af K's  

 lidelse efter erhvervssygdomsfortegnelsens § 1, pkt.
E.6.b. således ikke  

 findes at være opfyldt, har Ankestyrelsen ikke fundet at burde tage stilling  

 til, hvorvidt de øvrige af bestemmelsens betingelser måtte være opfyldt.
