 En bygherre havde nedlagt påstand om, at en totalentreprenør skulle  

 foretage udbedring af badeværelser, således at disse i det hele opfyldte  

 kravene i SBI-anvisning 109 og MBK funktionsklasse IV.
 Det fremgik af byggeprogrammet, at der var krævet MBK klasse III.
 I den af totalentreprenøren udarbejdede arbejdsbeskrivelse var der om  

 våde rum anført, at entreprenøren havde det fulde ansvar for væggenes  

 absolutte tæthed, og iøvrigt var der henvist til Fluggers vådrumsbehandling.
 Udtalt, at byggeprogrammet ikke var en del af aftalegrundlaget,  

 således at der måtte tages udgangspunkt i arbejdsbeskrivelsen, der måtte  

 antages at indeholde de ydelser, som totalentreprenøren påregnede at skulle  

 udføre, og som der var krævet betaling for.
Beskrivelsen fandtes ikke at være klar, men den måtte forstås således,  

 at der skulle ske en ensartet behandling af baderumsvægge og i mangel af  

 særlig beskrivelse som foreskrevet i Fluggers vådrumsbehandling.
Da  

 bygherrens påstand angik en anden løsning end den i arbejdsbeskrivelsen  

 indeholdte, kunne påstanden ikke tages til følge.
 Ved tre entreprisekontrakter af 27. november 1987 påtog indklagede, A, sig  

 som totalentreprenør at opføre 137 boliger i x-by for klager, K, som  

 bygherre.
 I forbindelse med byggeriet konstateredes vandindtrængen i væggen i nogle  

 boligers badeværelser.
 Da parterne ikke kunne opnå enighed om omfanget af den nødvendige  

 afhjælpning, indbragte klageren ved klageskrift modtaget i Voldgiftsnævnet  

 den 11. april 1990 sagen for en i henhold til Voldgiftsnævnets regler nedsat  

 voldgiftsret.
Voldgiftsretten har bestået af murermester, ingeniør Flemming Jensen,  

 arkitekt m.a.a.
Erik Jørgensen og et udvidet formandskab bestående af  

 højesteretsdommerne J.
Bangert og H.
Funch Jensen samt landsdommer Vagn  

 Rasmussen.
Højesteretsdommer Bangert har været voldgiftsrettens formand.
 Efter sagens indbringelse for voldgiftsretten har indklagede i  

 overensstemmelse med et forslag fra virksomhedens tekniske rådgiver, B,  

 foretaget afhjælpning med hensyn til væg og sokkel indtil ca. 1 1/2 meters  

 afstand fra hjørnet ved bruseren, men har nægtet at foretage yderligere  

 afhjælpning af vægge i byggeriets badeværelser.
 Under den mundtlige forhandling, der fandt sted den 27. september 1991,  

 har klageren nedlagt følgende påstande:
 Principalt:
 1. Indklagede tilpligtes at udbedre badeværelser i de for klageren opførte  

 boliggrupper i bebyggelsen, y, afsnit II, x-by, således at disse i det hele  

 opfylder kravene i SBI-anvisning 109 og MBK funktionsklasse IV.
 2. Indklagede tilpligtes til klageren at betale 665.085,02 kr. incl. moms  

 med sædvanlig procesrente fra klagerens betaling af de enkelte delbeløb og  

 til betaling sker.
 Subsidiært:
 Indklagede tilpligtes til klageren at betale 4.203.085,02 kr. incl. moms  

 med sædvanlig procesrente af 3.538.000,00 kr. fra klageskriftets indlevering  

 og til betaling sker og med sædvanlig procesrente af 665.085,02 kr. fra  

 klagerens betaling af de enkelte delbeløb og til betaling sker.
 Mere subsidiært:
 Indklagede tilpligtes til klageren at betale et mindre beløb efter rettens  

 skøn med sædvanlig procesrente fra klageskriftets indlevering og til betaling  

 sker.
 Indklagede har påstået frifindelse og nedlagt selvstændig påstand om  

 betaling af 1.000.000 kr. med sædvanlig procesrente fra indgivelse af  

 svarskriftet.
 Overfor indklagedes selvstændige påstand har klageren påstået frifindelse.
 Der er afgivet forklaring af chefarkitekt C, D, ingeniør E, F,  

 civilingeniør G og ingeniør H, B, samt bygningskonstruktør I fra Teknologisk  

 Institut.
 Efter at have gennemgået de tilvejebragte oplysninger og overvejet de af  

 parterne fremsatte synspunkter fremsatte voldgiftsretten den 25. oktober 1991  

 følgende tilkendegivelse om, hvorledes sagen ville blive afgjort.
 I Vedr. klagerens krav om afhjælpning.
Klageren har gjort gældende, at der foreligger mangler, idet  

 malerbehandling af vægge i badeværelser ikke opfylder betingelserne i MBK  

 klasse IV og SBI's publikation nr. 109, 3. reviderede udgave.
Klager har  

 belært af erfaringen krævet hele badeværelset betragtet som vådrum.
I  

 byggeprogrammet er ganske vist kun krævet MBK klasse III, men dette er ikke  

 anvendeligt i vådrum.
Klageren har derfor krav på en malerbehandling i  

 badeværelserne efter klasse IV.
Dette krav på en malerbehandling i  

 badeværelserne efter klasse IV.
Dette krav er ikke opfyldt som følge af  

 projektfejl, idet der dels er dobbelt dampspærre, dels mangler hulkelmembran,  

 hvilke begge dele er erkendt, samt endelig er anvendt andet glasvæv end det  

 som indgår i klasse IV.
Endvidere er der udførelsesfejl, idet lagtykkelse i  

 J's beskrivelse ikke er opfyldt, og siliconefuge og lodrette fuger er  

 utilstrækkelige.
Indklagede har foretaget afhjælpning omkring bruseren i  

 overensstemmelse med B's forslag, men dette er kun et teknisk mindstemål.  

 Klageren har krav på tilsvarende afhjælpning i resten af baderummene.
Indklagede har erkendt, at der var fejl med hensyn til sokkel og dobbelt  

 dampspærre i bruseområdet, men dette er nu afhjulpet.
Det er ikke aftalt, at  

 malerbehandlingen uden for bruseområdet skulle opfylde MBK klasse IV.
Der er udført et malerarbejde, der overstiger kravene efter klasse III,  

 men som sporadisk ikke opfylder kravene efter klasse IV.
Der er ikke bevis  

 for, at der er sket indsivning gennem malingen.
Manglerne i bruseområdet er  

 afhjulpet i overensstemmelse med B's forslag, og væggene er i den forbindelse  

 udbedret i videre omfang, end Teknologisk Institut foreslog.
Der er herefter  

 ikke grundlag for afhjælpning i resten af badeværelset, hvor  

 malerbehandlingen er udført efter datidens viden.
Klagerens krav er  

 unødvendigt, og en opfyldelse af det, vil overstige offergrænsen.
 Voldgiftsretten skal udtale:
Det findes ikke bevist, at klageren i forbindelse med aftalens indgåelse  

 har stillet krav om behandling af alle vægge i baderummet i overensstemmelse  

 med klasse IV.
I udbudsmaterialet henvises til klasse III, men  

 byggeprogrammet er ikke en del af aftalegrundlaget.
Der må derfor tages  

 udgangspunkt i arbejdsbeskrivelsen.
Denne er udarbejdet af indklagede og må  

 antages at indeholde de ydelser, som selskabet påregnede at skulle udføre, og  

 som det har krævet betaling for.
Pkt.
C 18 i arbejdsbeskrivelsen angår vådrumsvægge, men giver en ensartet  

 beskrivelse af færdigbehandlingen af alle baderumsvægge og tilføjer generelt  

 om våde rum, at entreprenøren har det fulde ansvar for væggens absolutte  

 tæthed og henviser i øvrigt til J's vådrumsbehandling.
 Voldgiftsretten finder ikke, at beskrivelsen er klar, men at den må  

 forståes således, at der skal ske en ensartet behandling af baderumsvæggene  

 på den måde, som er beskrevet, og i mangel af særlig beskrivelse som  

 foreskrevet i J's vådrumsbehandling.
Den foreskrevne fremgangsmåde kunne ikke forhindre vandindtrængen i væg i  

 bruseområdet.
Dette, som må antages forårsaget af fejl ved sokkel og  

 dampspærre, er nu rettet.
Derimod er der ikke bevis for vandindtrængen gennem  

 maling og heller ikke for vandindtrængen uden for bruseområdet.
 Da afhjælpningen i bruseområdet betegner en helt anden løsning end den i  

 arbejdsbeskrivelsen indeholdte, kan klageren ikke kræve denne gennemført i  

 den øvrige del af badeværelserne.
 II Vedr. klagerens subsidiære påstande.
 Klageren har subsidiært krævet 4.203.085,02 kr.
 Beløbet består dels af et krav på 2.900.000 kr. med tillæg af moms, dels  

 af nogle særlige krav, hvorom henvises til det nedenfor under III anførte.
 Det førstnævnte beløb udgør de beregnede udgifter ved at sætte den øvrige  

 del af badeværelserne i samme stand som bruseområdet.
Det må for så vidt betegnes som en mangel, at klageren ikke har fået samme  

 sikkerhed imod vandindtrængen også uden for bruseområdet.
Dette er endnu ikke  

 sket, og risikoen for, at det vil ske, er begrænset.
Voldgiftsretten lægger  

 herved vægt på, at vandindtrængen uden for vådzonen gennem malingen må anses  

 for usandsynlig, medens vandindtrængen gennem sokkel ikke helt kan udelukkes.  

 Klageren findes for denne risiko at have krav på en erstatning, der  

 skønsmæssigt fastsættes til 200.000 kr., idet der herved er taget hensyn til  

 sparet vedligeholdelse ved den afhjælpning, som er foretaget i bruseområdet.
 III Klagerens særlige krav.
 Klageren har yderligere krævet følgende beløb:
 1. Udgifter til F's assistance ved tilsyn m.v. 276.070,27 kr.
Voldgiftsretten finder, at udgiften, der svarer til en fuldtidsbeskæftiget  

 ingeniør i ca. 4 måneder, er helt urimelig stor i forhold til det arbejde,  

 som fra klagers side har været nødvendigt til at konstatere og afhjælpe  

 skaden.
Der tillægges klageren et beløb på 50.000 kr.
 2. Udgifter til Teknologisk Institut 101.837,25 kr.
Selv om beløbet findes stort, navnlig fordi indklagede efter det oplyste  

 derudover har betalt 82.199,59 kr., finder voldgiftsretten ikke, at den har  

 fornødent grundlag til at nedsætte det.
Beløbet må derfor betales.
 3. Forsøgsboliger 35.567,00 kr.
 Beløbet er udokumenteret og bestrides, og voldgiftsretten frifinder derfor  

 indklagede.
 4. Erstatning til beboere for gener 1.280,00 kr.
 5. Rengøring af fællesrum 1.350,00 kr.
 6. Ulempeerstatning til beboerne 248.980,50 kr.
 Klageren har erkendt, at beløbene angår indirekte tab, men har gjort  

 gældende, at der foreligger en generel og derfor væsentlig mangel, som havde  

 berettiget ham til at udsætte indflytning.
 Indklagede har henvist til, at der i aftalen er fastsat dagbod for  

 forsinkelse, og at man faktisk har betalt dagbod, som ganske vist ikke har  

 omfattet de omhandlede beløb.
Voldgiftsretten finder ikke, at det kan pålægges indklagede at betale de  

 pågældende beløb.
Beløbene angår - som af klageren erkendt - indirekte tab,  

 og klageren kan ikke kræve beløbet betalt, fordi han eventuelt var berettiget  

 til at nægte indflytning.
 Klagerens krav opgøres herefter således:
 IV Indklagedes modkrav 1.000.000 kr.
Indklagede har til støtte for kravet dels henvist til sparet  

 vedligeholdelse, dels til at klageren på grund af egen skyld bør bære en del  

 af udgifterne ved den allerede foretagne afhjælpning.
Indklagede har herved  

 gjort gældende, at F, med hvilket selskab klageren må identificeres, har  

 foretaget granskning af projektet og har været bekendt med og accepteret  

 løsningen med sokkelovergang og den dobbelte dampspærre.
F har herved påtaget  

 sig et medansvar for de valgte, utilstrækkelige løsninger.
Voldgiftsretten har ved fastsættelsen af klagerens erstatning taget hensyn  

 til sparet vedligeholdelse.
F findes ikke ved sin gennemgang og accept af de  

 foreslåede løsninger at have påtaget sig nogen del af det  

 projekteringsansvar, som påhviler indklagede som totalentreprenør.
Klageren  

 frifindes derfor for modkravet.
 V Renter.
 Indklagede har gjort gældende, at klageren ikke kan kræve renter af et  

 tilkendt beløb, når dette er opgjort i dagens priser.
 Voldgiftsretten finder ikke, at klageren er afskåret fra at kræve renter  

 af beløbet.
 Efter det anførte skal indklagede til klageren betale 395.837,25 kr. med  

 sædvanlig procesrente fra den 11. april 1990.
 Beløbet skal betales inden 14 dage, efter at voldgiftsrettens  

 tilkendegivelse er accepteret af begge parter.
 Efter sagens udfald findes hver part at måtte bære sine sagsomkostninger  

 og at betale halvdelen af udgiften ved voldgiftsrettens behandling af sagen.
 Klageren har i skrivelse af 17. december 1991 anmodet voldgiftsretten om  

 at afsige kendelse i sagen.
Voldgiftsretten afsiger herefter følgende K E N D E L S E Indklagede, A, skal inden 14 dage efter modtagelsen af denne kendelse til  

 klageren, K, betale 395.837,25 kr. med sædvanlig procesrente fra den 11.  

 april 1990 til betaling sker.
 Hver part betaler sine omkostninger og betaler halvdelen af udgifterne til  

 voldgiftsrettens behandling af sagen.
København, den 14. januar 1992 H.
Funch Jensen J.
Bangert Vagn Rasmussen Flemming Jensen Erik Jørgensen p.v.c.
