Fremsat den 12. oktober 2006  

 af Morten Homann (SF), Poul Henrik Hedeboe (SF) og Ole Sohn (SF) Forslag til Lov om ændring af lov om opkrævning af indkomstskat  

 samt kommunal og amtskommunal ejendomsværdiskat for personer m.v.
(Præcisering  

 af sidste rettidige indbetalingsdato med hensyn til indbetaling af foreløbig  

 skat) § 1 I lov om opkrævning af indkomstskat samt kommunal og  

 amtskommunal ejendomsværdiskat for personer m.v. (kildeskat), jf.  

 lovbekendtgørelse nr. 1086 af 14. november 2005, foretages følgende ændring:
 1.  

  

 I  

  

 § 59  

  

 indsættes som  

  

 stk. 2:
»Stk. 2.  

  

 Fristen i stk.  

 1, 3. pkt., er ikke omfattet af § 41, stk. 3.« § 2 Stk. 1.  

  

 Loven træder i kraft dagen efter bekendtgørelsen i  

 Lovtidende.
 Stk. 2.  

  

 § 1 har virkning for indkomståret 2006 og senere  

 indkomstår.
Bemærkninger til lovforslaget Forslagsstillerne mener, at reglerne om forlængelse af fristen  

 for sidste rettidige indbetalingsdag, som følger af lovens § 41, stk. 3, i en  

 årrække er blevet administreret fejlagtigt af skattemyndighederne.
Problemet  

 er, at skattemyndighederne har fortolket reglerne således, at frivillige  

 indbetalinger efter § 59 også er blevet betragtet som omfattet af § 41, stk.  

 3.  

 Det mener forslagsstillerne er en fejl, da frivillige indbetalinger ikke kan  

 sammenlignes med indbetalinger af opkrævede og forfaldne skattebeløb.
 Derfor ønsker forslagsstillerne med dette lovforslag at  

 forhindre, at brugere af virksomhedsordningen har mulighed for at få  

 forlænget  

 fristen for sidste rettidige indbetalingsdag efter denne lovs § 41, stk. 3.  

 Ifølge § 41, stk. 3, forlænges indbetalingsfristen til den efterfølgende  

 hverdag, når sidste rettidige indbetalingsdag er en helligdag eller lørdag.  

 Det  

 medførte i 2005, at den rettidige indbetalingsfrist efter lovens § 59, som  

 var  

 lørdag den  

 31. december  

 2005, blev forlænget til  

 den 2. januar 2006. Den forskydning af  

 indbetalingsfristen gjorde det muligt for skatteyderen at hæve pengene i  

 virksomheden  

 i regnskabsåret 2006, selv om indbetalingen vedrørte 2005.
Virksomhedsordningen fungerer således, at hævet overskud fra  

 virksomheden beskattes som personlig indkomst eller kapitalindkomst, medens  

 den  

 ikke hævede del af overskuddet (såkaldt opsparet overskud) beskattes med en  

 foreløbig skat på 28 pct.
Ved at hævningen til frivillig indbetaling af  

 restskat kunne forskydes fra slutningen af året til 2. januar i det  

 efterfølgende år, kunne opsparet overskud tilsvarende forøges, og  

 skatteyderen  

 fik derved mulighed for at udskyde den resterende beskatning i mindst et år.  

 Det er ønsket om at afskaffe denne mulighed, der er baggrunden for  

 lovforslaget.  

 Forslagsstillerne har med en række skriftlige spørgsmål gjort  

 skatteministeren  

 opmærksom på problemet, men skatteministeren har ikke udtrykt ønske om at  

 ændre  

 reglerne, jf. bl.a. § 20-spørgsmål S 1697 og 1698 samt spm. 122 på  

 Skatteudvalgets  

 alm. del (alle folketingsåret 2005-06). Derfor har forslagsstillerne valgt at  

 fremsætte dette lovforslag.
Reglen i § 41, stk. 3, om, at betalingsfristen udskydes, hvis  

 sidste dag er en helligdag eller en lørdag, er meget fornuftig, når der er  

 tale  

 om pligtmæssige betalinger af forfaldne beløb.
Betalinger af foreløbig skat  

 efter § 59 er imidlertid frivillige indbetalinger, hvor det er naturligt, at  

 der ikke er denne forlængelse af »betalingsåret«.
Provenu Ifølge skatteministerens besvarelse af Skatteudvalgets alm. del  

  spørgsmål 122 (2005-06) var de samlede indbetalinger af restskat for  

 2005 i  

 henholdsvis december 2005 og 2. januar 2006:
Skatteydere uden for virksomhedsskatteordningen (med beløb) Skatteydere omfattet af virksomhedsskatteordningen (med  

 beløb) December 16.001 (3.167.623.570 kr.) 11.356 (3.100.616.421 kr.) 2. januar 2.157 (731.892.831 kr.) 4.720 (1.375.211.271 kr.) De 1,3 mia. kr. indbetalt den 2. januar 2006 af skatteydere  

 omfattet af virksomhedsskatteordningen, svarer formentlig til en øget  

 opsparing  

 på ca. 1,9 mia. kr. før skat.
Regner man med, at der er tale om  

 topskatteydere  

 med en marginalskattesats på 62, vil besparelsen dermed være 649 mio. kr. og  

 så  

 lidt nedrunding, fordi ikke alle er topskatteydere osv.
Bemærkninger til lovforslagets enkelte bestemmelser Til § 1 Til nr. 1 Det foreslås, at der indføres en præcisering i et nyt stk. 2 i §  

 59, således at muligheden i § 41, stk. 3, for at forlænge fristen for den  

 sidste rettidige indbetalingsdag ikke finder anvendelse ved frivillig  

 indbetaling af foreløbig skat.
Til § 2 Det foreslås, at loven har virkning for indkomståret 2006 og  

 følgende indkomstår.
Skriftlig fremsættelse Morten Homann  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om opkrævning af indkomstskat samt kommunal og amtskommunal  

 ejendomsværdiskat for personer m.v.. (Præcisering af sidste rettidige  

 indbetalingsdato med hensyn til indbetaling af foreløbig skat).
(Lovforslag nr.
L 43).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
