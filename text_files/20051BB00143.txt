Fremsat den 30. maj 2006 af  

 John Dyrby  

 (S), Kirsten Brosbøl (S), Elsebeth Gerner Nielsen (RV), Lone  

 Dybkjær (RV), Marianne Jelved (RV), Anne Baastrup (SF) og Line Barfod (EL) Forslag til folketingsbeslutning om  

 voldsramte udenlandske kvinder Regeringen opfordres til snarest muligt at sikre følgende:
1)  

 	  

 Retningslinjerne for  

 meddelelse af en fornyet opholdstilladelse til kvinder, der har forladt et  

 voldeligt ægteskab med en dansk ægtefælle og som følge deraf mister  

 opholdsgrundlag i Danmark, præciseres i lovgivningen, 2)  

 	  

 Herboende udenlandske  

 kvinder, der kan dokumentere, at de har været udsat for vold, bevarer som  

 hovedregel deres opholdstilladelse.
Har kvinden opholdt sig i Danmark i under  

 18 måneder, skal der ske en individuel vurdering og en samlet afvejning af,  

 hvorvidt hun skal have forlænget sin opholdstilladelse.
Har kvinden opholdt  

 sig  

 i Danmark i over 18 måneder, skal det forhold, at hun har været udsat for  

 overgreb, der har ført til ophævelse af samlivet, i sig selv medføre, at  

 opholdstilladelsen forlænges, 3)  

 	  

 Kvindens sikkerhed ved  

 tilbagevenden til hjemlandet indgår generelt som et moment ved vurderingen af  

 ansøgninger om opholdstilladelser og forlængelse af opholdstilladelser,  

 herunder eksempelvis oplysninger om privatretlige trusler.
Bemærkninger til forslaget Beslutningsforslaget er med en enkelt ændring en  

 genfremsættelse af beslutningsforslag nr.
B 54 fra folketingsåret 2004-05, 2.  

 samling (se Folketingstidende 2004-05, 2. samling, forhandlingerne side 2328  

 og  

 tillæg A side 6466 og 6468) og beslutningsforslag nr.
B 123 fra  

 folketingsåret  

 2004-05, 1. samling (se Folketingstidende 2004-05, 1. samling, tillæg A side  

 4830 og 4832)).
Begrundelse for forslaget Det er forslagsstillernes opfattelse, at Danmark har en  

 forpligtelse til at beskytte udenlandske kvinder mod vold.
I dag tvinger  

 staten  

 mange udenlandske kvinder til at leve med volden, da konsekvenserne af at  

 måtte  

 flytte fra manden (og i visse tilfælde børnene) er  om muligt   

 værre.
 Forslagsstillerne mener endvidere, at udvisningen af ovennævnte  

 kvinder er et retspolitisk problem, idet det må antages, at de pågældende  

 kvinder ikke tør anmelde deres ægtefælle for kriminelle forhold, når  

 kvinderne  

 risikerer at miste deres opholdstilladelse, hvis de anmelder deres ægtefælle.
 Der henvises i øvrigt til rapporten fra Landsorganisation af  

 Kvindekrisecentre, LOKK, vedrørende dokumentation for problemets omfang: »Når  

 drømme og håb forvandles til mareridt  en rapport om danske mænds vold  

 mod  

 udenlandske kvinder og børn«, november 2003.
Bemærkninger til forslagets enkelte  

 bestemmelser Til nr. 1 Forslagsstillerne er af den opfattelse, at der ikke findes  

 tilstrækkelig præcise retningslinjer for, hvilken retlig status voldsramte og  

 voldstruede udenlandske kvinder har i Danmark.
En præcisering af  

 retningslinjerne  

 for meddelelse af fornyet opholdstilladelse har flere fordele.
For det første  

 vil det betyde en mærkbar forbedring af retssikkerheden.
For det andet vil  

 det  

 sende et meget klart signal til både myndigheder og danske mænd og  

 udenlandske  

 kvinder om, at vold i hjemmet hverken er lovligt eller acceptabelt i Danmark.  

 Endelig vil det betyde, at kvinder, som er udsat for vold i hjemmet, og som  

 derfor befinder sig i en yderst sårbar situation, bliver klar over, at de  

 danske myndigheder er en ubetinget støtte i deres ønske om at bryde ud af  

 disse  

 voldelige forhold.
Til nr. 2 I dag er det sådan, at udenlandske kvinder uden permanent  

 opholdstilladelse i vidt omfang risikerer udvisning af Danmark, hvis de må  

 flytte fra deres voldelige ægtefælle.
Konsekvensen er, at mange kvinder  

 aldrig  

 melder deres ægtefælle/samlever for vold.
Dette skyldes, at det for mange  

 udenlandske kvinder er forbundet med både fare og store sociale omkostninger  

 at  

 vende tilbage til deres hjemland.
Det gælder ikke mindst i de tilfælde, hvor  

 kvinderne kommer fra en kultur, hvor kvinden opfattes som værende underordnet  

 manden.
Til nr. 3 Set i lyset af den generelle store interesse for at standse  

 tvangsægteskaber finder forslagsstillerne det rimeligt, at Danmark også tager  

 i  

 betragtning, om en udvisning af eller et afslag på opholdstilladelse i  

 Danmark  

 bidrager yderligere til truslen mod kvindens liv og levned, herunder trusler  

 om  

 tvangsægteskab.
Kvindens sikkerhed ved tilbagevenden til hjemlandet skal  

 således indgå som et moment ved vurderingen af kvindens ansøgning om  

 opholdstilladelse i Danmark.
Myndighederne skal bl.a. vurdere, om kvinden kan  

 forvente tilstrækkelig beskyttelse fra de lokale myndigheder.
Skriftlig fremsættelse John Dyrby  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om voldsramte udenlandske kvinder.
(Beslutningsforslag nr.
B 143).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
