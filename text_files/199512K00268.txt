Nr LSF 268 Forslag til Lov om ændring af lov om folkehøjskoler, efterskoler,  

 husholdningsskoler og håndarbejdsskoler, lov om friskoler og private  

 grundskoler m.v., lov om gymnasiet m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. (Godkendelse, tilskud og bestemmelser om visse skoler) Fremsat af undervisningsministeren (Ole Vig Jensen) den 8. maj 1996 Vedtaget ved tredjebehandling den 31. maj 1996 Lov nr. 506 af 12/06/1996 § 1 I lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 1191 af 23. december 1993, som  

 ændret ved § 1 i lov nr. 319 af 17. maj 1995 og § 2 i lov nr. 310 af 24.  

 april 1996, foretages følgende ændringer:
 1. I § 10, stk. 1, indsættes efter nr. 1 som nyt nummer:
 »2) skolen skal i sit virke som selvejende uddannelsesinstitution  

 være uafhængig, og skolens midler må alene komme skolens skole- og  

 undervisningsvirksomhed til gode,».
 Nr. 2-4 bliver herefter nr. 3-5.
 2. I § 10, stk. 1, ændres i nr. 3, der bliver nr. 4,  

 »enhed og« til: »enhed,», i nr. 4, der bliver nr.  

 5, ændres »grundlag.« til: »grundlag og«, og efter nr. 4,  

 der bliver nr. 5, indsættes som nyt nummer:
»6) for så vidt angår skoler, som efter den 7. maj 1996 har indsendt  

 eller indsender forslag til vedtægter med henblik på at blive godkendt, være  

 ejer af skolens bygninger eller hovedparten heraf og må ikke eje bygninger  

 sammen med andre.« 3. I § 10 indsættes som stk. 3:
»Stk. 3. Undervisningsministeren kan undlade at godkende en skole,  

 hvis der efter ministerens skøn ikke er tilstrækkelig sikkerhed for, at  

 skolen opfylder kravet i § 10, stk. 1, nr. 2, om uafhængighed og forvaltning  

 af skolens midler.
Ministeren træffer sin beslutning navnlig på grundlag af  

 en vurdering af de forhold, der er nævnt i § 11 a, 2. pkt., nr. 1-4.« 4. I § 11, stk. 1, nr. 1, ændres »nr. 1-3« til:  

 »nr. 1-4 og 6«.
 5. Efter § 11 indsættes:
» § 11 a.
Undervisningsministeren kan endvidere tilbagekalde  

 godkendelsen, såfremt der efter ministerens skøn ikke er tilstrækkelig  

 sikkerhed for, at skolen opfylder kravet i § 10, stk. 1, nr. 2, om  

 uafhængighed og forvaltning af skolens midler.
Der kan herved navnlig lægges  

 vægt på, om 1) skolen indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at skolen styres af andre, 2) skolens midler anvendes til formål uden for skolen, 3) skolens ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) skolens elever udfører arbejde, herunder indsamlings- eller  

 agitationsarbejde eller lignende, på en måde, der er usædvanlig for  

 skoleformen.« § 2 I lov om friskoler og private grundskoler m.v., jf. lovbekendtgørelse nr.  

 524 af 22. juni 1995, som ændret ved § 1 i lov nr. 310 af 24. april 1996,  

 foretages følgende ændringer:
 1. I § 5 indsættes efter stk. 1 som nye stykker:
 »Stk. 2. Skolen skal i sit virke som selvejende  

 uddannelsesinstitution være uafhængig, og skolens midler må alene komme  

 skolens skole- og undervisningsvirksomhed til gode.
Stk. 3. Skoler med kostafdeling, der ikke har modtaget tilskud i  

 1996, og skoler, der ikke har modtaget tilskud til kostafdeling i 1996, skal  

 være ejer af skolens bygninger eller hovedparten heraf og må ikke eje  

 bygninger sammen med andre.« Stk. 2-4 bliver herefter stk. 4-6.
 2. Efter § 21 indsættes før overskriften »Tilskud til  

 kombinerede skoler«:
»§ 21 a.
Undervisningsministeren kan endvidere træffe  

 beslutning om, at der ikke ydes tilskud til en skole, herunder en ny skole,  

 hvis der efter ministerens skøn ikke er tilstrækkelig sikkerhed for, at  

 skolen opfylder kravet i § 5, stk. 2, om uafhængighed og forvaltning af  

 skolens midler.
Der kan herved navnlig lægges vægt på, om 1) skolen indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at skolen styres af andre, 2) skolens midler anvendes til formål uden for skolen, 3) skolens ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) skolens elever udfører arbejde, herunder indsamlings- eller  

 agitationsarbejde eller lignende, på en måde, der er usædvanlig for  

 skoleformen.« § 3 I lov om gymnasiet m.v., jf. lovbekendtgørelse nr. 536 af 23. juni 1995,  

 som ændret ved § 7 i lov nr. 310 af 24. april 1996, foretages følgende  

 ændringer:
 1. I § 7 indsættes efter stk. 5 som nyt stykke:
»Stk. 6. Skolen skal i sit virke som selvejende  

 uddannelsesinstitution være uafhængig, og skolens midler må alene komme  

 skolens skole- og undervisningsvirksomhed til gode.
Undervisningsministeren  

 kan undlade at godkende en skole, hvis der efter ministerens skøn ikke er  

 tilstrækkelig sikkerhed for, at skolen opfylder kravet om uafhængighed og  

 forvaltning af skolens midler.
Ministeren træffer sin beslutning navnlig på  

 grundlag af en vurdering af de forhold, der er nævnt i stk. 7, 3. pkt., nr.  

 1-4.« Stk. 6 bliver herefter stk. 7.
 2. I § 7, stk. 6, der bliver stk. 7, indsættes som  

2. og 3. pkt.:
»Undervisningsministeren kan endvidere tilbagekalde godkendelsen,  

 hvis der efter ministerens skøn ikke er tilstrækkelig sikkerhed for, at  

 skolen opfylder kravet i stk. 6 om uafhængighed og forvaltning af skolens  

 midler.
Der kan herved navnlig lægges vægt på, om 1) skolen indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at skolen styres af andre, 2) skolens midler anvendes til formål uden for skolen, 3) skolens ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) skolens elever udfører arbejde, herunder indsamlings- eller  

 agitationsarbejde eller lignende, på en måde, der er usædvanlig for  

 skoleformen.« 3. I § 7 indsættes efter stk. 6, der bliver stk. 7, som nyt  

 stykke:
»Stk. 8. Skoler med kostafdeling, der ikke har modtaget  

 tilskud i 1996, og skoler, der ikke har modtaget tilskud til kostafdeling i  

 1996, skal være ejer af skolens bygninger eller hovedparten heraf og må ikke  

 eje bygninger sammen med andre.« Stk. 7 bliver herefter stk. 9.
§ 4 I lov om kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 537 af 23.  

 juni 1995, som ændret ved § 8 i lov nr. 310 af 24. april 1996, foretages  

 følgende ændringer:
 1. I § 18 indsættes efter stk. 5 som nyt stykke:
»Stk. 6. Kurset skal i sit virke som selvejende  

 uddannelsesinstitution være uafhængig, og kursets midler må alene komme  

 kursets kursus- og undervisningsvirksomhed til gode.
Undervisningsministeren  

 kan undlade at godkende et kursus, hvis der efter ministerens skøn ikke er  

 tilstrækkelig sikkerhed for, at kurset opfylder kravet om uafhængighed og  

 forvaltning af kursets midler.
Ministeren træffer sin beslutning navnlig på  

 grundlag af en vurdering af de forhold, der er nævnt i stk. 7, 3. pkt., nr.  

 1-4.« Stk. 6 bliver herefter stk. 7.
 2. I § 18, stk. 6, der bliver stk. 7, indsættes som  

2. og 3. pkt.:
»Undervisningsministeren kan endvidere tilbagekalde godkendelsen,  

 hvis der efter ministerens skøn ikke er tilstrækkelig sikkerhed for, at  

 kurset opfylder kravet i stk. 6 om uafhængighed og forvaltning af kursets  

 midler.
Der kan herved navnlig lægges vægt på, om 1) kurset indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at kurset styres af andre, 2) kursets midler anvendes til formål uden for kurset, 3) kursets ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) kursets elever udfører arbejde, herunder indsamlings- eller  

 agitationsarbejde eller lignende, på en måde, der er usædvanlig for  

 kursusformen.« 3. I § 18 indsættes efter stk. 6, der bliver stk. 7, som  

 nyt stykke:
»Stk. 8. Kurser med kostafdeling, der ikke har modtaget  

 tilskud i 1996, og kurser, der ikke har modtaget tilskud til kostafdeling i  

 1996, skal være ejer af kursets bygninger eller hovedparten heraf og må ikke  

 eje bygninger sammen med andre.« § 5 Stk. 1. Loven træder i kraft den 1. juli 1996.
 Stk. 2. For skoler, der efter den 7. maj 1996 indsender vedtægter  

 til godkendelse i henhold til lov om folkehøjskoler, efterskoler,  

 husholdningsskoler og håndarbejdsskoler, nedsættes fristen for indsendelse af  

 vedtægtsforslag med henblik på at blive godkendt til 12 måneder.
§ 6 Stk. 1. Efter den 31. december 1996 ydes der ikke statslige og  

 kommunale tilskud i henhold til lov om folkehøjskoler, efterskoler,  

 husholdningsskoler og håndarbejdsskoler til følgende skoler:
Den rejsende Højskole Skorkærvej 8, Tvind 6990 Ulfborg Den rejsende Højskole på Sejrens Vej Skorkærvej 8, Tvind 6990 Ulfborg Den rejsende Højskole i Vamdrup Kærmindevej 8 6580 Vamdrup Den rejsende Højskole i Juelsminde Kystvej 15 7130 Juelsminde Den rejsende Højskole i Bogense Stegøvej 2 5400 Bogense Den rejsende Højskole på Sydsjælland Lindersvoldvej 5 4640 Fakse Tvind Håndarbejdsskole Skorkærvej 8, Tvind 6990 Ulfborg Juelsminde Husholdningsskole Kystvej 15 7130 Juelsminde Nordfyns Husholdningsskole Stegøvej 2 5400 Bogense Nordjyllands Husholdningsskole Knivholtvej 24 9900 Frederikshavn Sydsjællands Husholdningsskole Lindersvoldvej 5 4640 Fakse Husholdningsskolen på Søgårdhus Flensborg Landevej 23 6200 Åbenrå Asserbohus Efterskole Skånstrømsvej 1 3300 Frederiksværk Bustrup Efterskole Sdr.
Lemvej 3 7860 Spøttrup Juelsminde Efterskole Kystvej 15 7130 Juelsminde Vamdrup Efterskole Kærmindevej 8 6580 Vamdrup Roskilde Efterskole Thomas Bredsdorffs Alle 25 4000 Roskilde Bogense Efterskole Stegøvej 2 5400 Bogense Starreklinte Efterskole Møllevangen 11 4534 Hørve Den Internationale Efterskole på Skydebanegård Avderødvej 42 2980 Kokkedal Den Internationale Efterskole i Helsingør Nordre Strandvej 95 3150 Hellebæk Den Internationale Efterskole på Boserup Boserupvej 100 4000 Roskilde Den Internationale Efterskole i Bustrup Sdr.
Lemvej 3 7860 Spøttrup Den Internationale Efterskole i Juelsminde Kystvej 15 7130 Juelsminde Den Internationale Efterskole og Højskole på Nebbegård Nebbegårds Alle 2-9 2970 Hørsholm Stk. 2. Efter den 31. december 1996 ydes der ikke statslig og  

 kommunal elevstøtte eller andre elevydelser i henhold til den lov, der er  

 nævnt i stk. 1, til elever på de skoler, der er nævnt i stk. 1.
 Stk. 3. Bestemmelserne i § 3, stk. 2, og § 4, stk. 2, om retten  

 til at afholde folkeskolens afsluttende prøver og § 13 om tilsyn m.v. i den i  

 stk. 1 nævnte lov finder efter den 31. december 1996 ikke anvendelse på de  

 skoler, der er nævnt i stk. 1. Undervisningsministeriet kan dog fortsat  

 indhente statistiske oplysninger og oplysninger om økonomiske forhold og  

 regnskaber fra de nævnte skoler for perioden indtil den 1. januar 1997.
§ 7 Stk. 1. Efter den 31. december 1996 ydes der ikke statslige og  

 kommunale tilskud i henhold til lov om friskoler og private grundskoler m.v.  

 til følgende skoler:
Samid Skole Gersonsvej 43 2900 Hellerup Hellebæk Friskole Nordre Strandvej 95 3150 Hellebæk Roskilde Friskole Boserupvej 100 4000 Roskilde Friskolen i Veddinge Bakker Riisvej 3 4540 Fårevejle Juelsminde Friskole Kystvej 15 7130 Juelsminde Friskolen i Tvind Skorkærvej 8, Tvind 6990 Ulfborg Al Menar Rådmandsgade 58 2200 København N.
 Stk. 2. Efter den 31. december 1996 ydes der ikke statslige og  

 kommunale ydelser i henhold til den lov, der er nævnt i stk. 1, til elever på  

 de skoler, der er nævnt i stk. 1.
 Stk. 3. Meddelelse om ret til at afholde folkeskolens afsluttende  

 prøver efter § 1, stk. 2, 2. og 3. pkt., i lov om friskoler og private  

 grundskoler m.v. bortfalder med virkning fra den 31. december 1996 for de  

 skoler, der er nævnt i stk. 1.
 Stk. 4. For skoler, der har modtaget tilsagn om tilskud indtil 31.  

 juli 1997, har stk. 1-3 først virkning fra den 1. august 1997, for så vidt  

 angår disse tilsagn.
§ 8 Stk. 1. Der kan ikke ydes statslige tilskud i henhold til lov om  

 gymnasiet m.v. og lov om kursus til højere forberedelseseksamen og om  

 studieforberedende enkeltfagsundervisning for voksne m.v. til Det Nødvendige  

 Seminariums hf- og studenterkursus under godkendelse.
 Stk. 2. Der kan ikke ydes statslige og kommunale elevydelser efter  

 de love, der er nævnt i stk. 1, til kursister på de kurser, der er nævnt i  

 stk. 1.
§ 9 Til de i §§ 6-8 nævnte skoler og kurser ydes der ikke statslige tilskud i  

 medfør af § 11, stk. 1 og 2, i lov om den fri ungdomsuddannelse til  

 uddannelsesplaner, der indgås eller ændres væsentligt efter den 24. maj 1996.
§ 10 Stk. 1. De skoler, der er nævnt i §§ 6 og 7, skal, for så vidt  

 angår undervisningsforløb, der fortsætter efter den 31. december 1996, inden  

 undervisningsforløbets begyndelse skriftligt underrette elever og forældre  

 til mindreårige elever om, at skolen og eleverne ikke kan modtage de i §§ 6  

 og 7 nævnte offentlige ydelser efter den 31. december 1996.
 Stk. 2. For så vidt angår efterskoler, husholdningsskoler og  

 håndarbejdsskoler, skal skolen samtidig skriftligt underrette elever og for  

 elever i den undervisningspligtige alder også forældre og hjemkommuner om  

 bestemmelsen i § 6, stk. 3.
 Stk. 3. For så vidt angår friskoler og private grundskoler, skal  

 skolen samtidig skriftligt underrette elever, forældre og elevernes  

 hjemkommuner om bestemmelsen i § 7, stk. 3.
Oprindeligt fremsat forslag § 1 I lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 1191 af 23. december 1993, som  

 ændret ved § 1 i lov nr. 319 af 17. maj 1995 og § 2 i lov nr. 310 af 24.  

 april 1996, foretages følgende ændringer:
 1. I § 10, stk. 1, indsættes efter nr. 1 som nyt  

 nummer:
 »2) skolen skal i sit virke som selvejende uddannelsesinstitution  

 være uafhængig, og skolens midler må alene komme skolens skole- og  

 undervisningsvirksomhed til gode,».
 Nr. 2-4 bliver herefter nr. 3-5.
 2. I § 10 indsættes som stk. 3:
»Stk. 3. Undervisningsministeren kan undlade at godkende en skole,  

 hvis der efter ministerens skøn ikke er tilstrækkelig sikkerhed for, at  

 skolen opfylder kravet i § 10, stk. 1, nr. 2, om uafhængighed og forvaltning  

 af skolens midler.
Ministeren træffer sin beslutning navnlig på grundlag af  

 en vurdering af de forhold, der er nævnt i § 11 a, nr. 1-4.«.
 3. I § 11, stk. 1, nr. 1, ændres »nr. 1-3« til:  

 »nr. 1-4«.
 4. Efter § 11 indsættes:
» § 11 a.
Undervisningsministeren kan endvidere tilbagekalde  

 godkendelsen, såfremt der efter ministerens skøn ikke er tilstrækkelig  

 sikkerhed for, at skolen opfylder kravet i § 10, stk. 1, nr. 2, om  

 uafhængighed og forvaltning af skolens midler.
Der kan herved navnlig lægges  

 vægt på, om 1) skolen indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at skolen styres af andre, 2) skolens midler anvendes til formål uden for skolen, 3) skolens ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) skolens elever udfører arbejde, herunder indsamlings- og  

 agitationsarbejde eller lignende, på en måde der er usædvanlig for  

 skoleformen.«.
§ 2 I lov om friskoler og private grundskoler m.v., jf. lovbekendtgørelse nr.  

 524 af 22. juni 1995, som ændret ved § 1 i lov nr. 310 af 24. april 1996,  

 foretages følgende ændringer:
 1. I § 5 indsættes efter stk. 1 som nyt stykke:
 » Stk. 2. Skolen skal i sit virke som selvejende  

 uddannelsesinstitution være uafhængig, og skolens midler må alene komme  

 skolens skole- og undervisningsvirksomhed til gode.«.
 Stk. 2-4 bliver herefter stk. 3-5.
2. Efter § 21 indsættes før underoverskriften  

»Tilskud til kombinerede skoler »:» § 21 a.
Undervisningsministeren kan endvidere træffe beslutning  

 om, at der ikke ydes tilskud til en skole, herunder en ny skole, hvis der  

 efter ministerens skøn ikke er tilstrækkelig sikkerhed for, at skolen  

 opfylder kravet i § 5, stk. 2, om uafhængighed og forvaltning af skolens  

 midler.
Der kan herved navnlig lægges vægt på, om 1) skolen indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at skolen styres af andre, 2) skolens midler anvendes til formål uden for skolen, 3) skolens ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) skolens elever udfører arbejde, herunder indsamlings- eller  

 agitationsarbejde eller lignende, på en måde der er usædvanlig for  

 skoleformen.«.
§ 3 I lov om gymnasiet m.v., jf. lovbekendtgørelse nr. 536 af 23. juni 1995,  

 som ændret ved § 7 i lov nr. 310 af 24. april 1996, foretages følgende  

 ændringer:
 1. I § 7 indsættes efter stk. 5 som nyt stykke:
» Stk. 6. Skolen skal i sit virke som selvejende  

 uddannelsesinstitution være uafhængig, og skolens midler må alene komme  

 skolens skole- og undervisningsvirksomhed til gode.
Undervisningsministeren  

 kan undlade at godkende en skole, hvis der efter ministerens skøn ikke er  

 tilstrækkelig sikkerhed for, at skolen opfylder kravet om uafhængighed og  

 forvaltning af skolens midler.
Ministeren træffer sin beslutning navnlig på  

 grundlag af en vurdering af de forhold, der er nævnt i stk. 7, nr.  

 1-4.«.
 Stk. 6 og 7 bliver herefter stk. 7 og 8.
 2. I § 7, stk. 6, der bliver stk. 7, indsættes som  

2. og 3. pkt.:
»Undervisningsministeren kan endvidere tilbagekalde godkendelsen,  

 hvis der efter ministerens skøn ikke er tilstrækkelig sikkerhed for, at  

 skolen opfylder kravet i stk. 6 om uafhængighed og forvaltning af skolens  

 midler.
Der kan herved navnlig lægges vægt på, om 1) skolen indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at skolen styres af andre, 2) skolens midler anvendes til formål uden for skolen, 3) skolens ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) skolens elever udfører arbejde, herunder indsamlings- og  

 agitationsarbejde eller lignende, på en måde der er usædvanlig for  

 skoleformen.«.
§ 4 I lov om kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 537 af 23.  

 juni 1995, som ændret ved § 8 i lov nr. 310 af 24. april 1996, foretages  

 følgende ændringer:
 1. I § 18 indsættes efter stk. 5 som nyt stykke:
» Stk. 6. Kurset skal i sit virke som selvejende  

 uddannelsesinstitution være uafhængig, og kursets midler må alene komme  

 kursets kursus- og undervisningsvirksomhed til gode.
Undervisningsministeren  

 kan undlade at godkende et kursus, hvis der efter ministerens skøn ikke er  

 tilstrækkelig sikkerhed for, at kurset opfylder kravet om uafhængighed og  

 forvaltning af kursets midler.
Ministeren træffer sin beslutning navnlig på  

 grundlag af en vurdering af de forhold, der er nævnt i stk. 7, nr.  

 1-4.«.
 Stk. 6 bliver herefter stk. 7.
 2. I § 18, stk. 6, der bliver stk. 7, indsættes som  

2. og 3. pkt.:
»Undervisningsministeren kan endvidere tilbagekalde godkendelsen,  

 hvis der efter ministerens skøn ikke er tilstrækkelig sikkerhed for, at  

 kurset opfylder kravet i stk. 6 om uafhængighed og forvaltning af kursets  

 midler.
Der kan herved navnlig lægges vægt på, om 1) kurset indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at kurset styres af andre, 2) kursets midler anvendes til formål uden for kurset, 3) kursets ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) kursets elever udfører arbejde, herunder indsamlings- og  

 agitationsarbejde eller lignende, på en måde der er usædvanlig for  

 kursusformen.«.
§ 5 Loven træder i kraft den 1. juli 1996.
§ 6 Stk. 1. For skoleårene 1996/97 og 1997/98 kan der ikke meddeles  

 godkendelse til oprettelse af frie kostskoler efter § 10 i lov om  

 folkehøjskoler, efterskoler, husholdningsskoler og håndarbejdsskoler,  

 medmindre vedtægtsforslag er modtaget i Undervisningsministeriet inden den 8.  

 maj 1996.
 Stk. 2. Frie grundskoler, der ikke har modtaget tilskud i 1996  

 efter lov om friskoler og private grundskoler m.v., kan tidligst modtage  

 tilskud med virkning fra den 1. august 1998. Tilskuddet til skolerne i 1998  

 fastsættes efter § 11, stk. 6, i lov om friskoler og private grundskoler m.v.  

 på grundlag af elevtallet pr. 5. september 1998.
 Stk. 3. For skoleårene 1996/97 og 1997/98 kan der ikke meddeles  

 godkendelse til oprettelse af private gymnasieskoler efter § 7 i lov om  

 gymnasiet m.v.
 Stk. 4. For kursusårene 1996/97 og 1997/98 kan der ikke meddeles  

 godkendelse til oprettelse af private kurser efter § 18 i lov om kursus til  

 højere forberedelseseksamen og om studieforberedende enkeltfagseksamen for  

 voksne m.v.
§ 7 Stk. 1. Efter den 31. december 1996 ydes der ikke statslige og  

 kommunale tilskud i henhold til lov om folkehøjskoler, efterskoler,  

 husholdningsskoler og håndarbejdsskoler til følgende skoler:
Den rejsende Højskole Skorkærvej 8, Tvind 6990 Ulfborg Den rejsende Højskole på Sejrens Vej Skorkærvej 8, Tvind 6990 Ulfborg Den rejsende Højskole i Vamdrup Kærmindevej 8 6580 Vamdrup Den rejsende Højskole i Juelsminde Kystvej 15 7130 Juelsminde Den rejsende Højskole i Bogense Stegøvej 2 5400 Bogense Den rejsende Højskole på Sydsjælland Lindersvoldvej 5 4640 Fakse Tvind Håndarbejdsskole Skorkærvej 8, Tvind 6990 Ulfborg Juelsminde Husholdningsskole Kystvej 15 7130 Juelsminde Nordfyns Husholdningsskole Stegøvej 2 5400 Bogense Nordjyllands Husholdningsskole Knivholtvej 24 9900 Frederikshavn Sydsjællands Husholdningsskole Lindersvoldvej 5 4640 Fakse Husholdningsskolen på Søgårdhus Flensborg Landevej 23 6200 Åbenrå Asserbohus Efterskole Skånstrømsvej 1 3300 Frederiksværk Bustrup Efterskole Sdr.
Lemvej 3 7860 Spøttrup Juelsminde Efterskole Kystvej 15 7130 Juelsminde Vamdrup Efterskole Kærmindevej 8 6580 Vamdrup Roskilde Efterskole Thomas Bredsdorffs Alle 25 4000 Roskilde Bogense Efterskole Stegøvej 2 5400 Bogense Starreklinte Efterskole Møllevangen 11 4534 Hørve Den Internationale Efterskole på Skydebanegård Avderødvej 42 2980 Kokkedal Den Internationale Efterskole i Helsingør Nordre Strandvej 95 3150 Hellebæk Den Internationale Efterskole på Boserup Boserupvej 100 4000 Roskilde Den Internationale Efterskole i Bustrup Sdr.
Lemvej 3 7860 Spøttrup Den Internationale Efterskole i Juelsminde Kystvej 15 7130 Juelsminde Den Internationale Efterskole og Højskole på Nebbegård Nebbegårds Alle 2-9 2970 Hørsholm Stk. 2. Efter den 31. december 1996 ydes der ikke statslig og  

 kommunal elevstøtte eller andre elevydelser i henhold til den lov, der er  

 nævnt i stk. 1, til elever på de skoler, der er nævnt i stk. 1.
 Stk. 3. Bestemmelserne i § 3, stk. 2, og § 4, stk. 2, om retten  

 til at afholde folkeskolens afsluttende prøver, og § 13 om tilsyn m.v., i den  

 i stk. 1 nævnte lov finder efter den 31. december 1996 ikke anvendelse for de  

 skoler, der er nævnt i stk. 1. Undervisningsministeriet kan dog fortsat  

 indhente statistiske oplysninger og oplysninger om økonomiske forhold og  

 regnskaber fra de nævnte skoler for perioden indtil den 1. januar 1997.
§ 8 Stk. 1. Efter den 31. december 1996 ydes der ikke statslige og  

 kommunale tilskud i henhold til lov om friskoler og private grundskoler m.v.  

 til følgende skoler:
Samid Skole Gersonsvej 43 2900 Hellerup Hellebæk Friskole Nordre Strandvej 95 3150 Hellebæk Roskilde Friskole Boserupvej 100 4000 Roskilde Friskolen i Veddinge Bakker Riisvej 3 4540 Fårevejle Juelsminde friskole Kystvej 15 7130 Juelsminde Friskolen i Tvind Skorkærvej 8, Tvind 6990 Ulfborg Al Menar Rådmandsgade 58 2200 København N.
 Stk. 2. Efter den 31. december 1996 ydes der ikke statslige og  

 kommunale ydelser i henhold til den lov, der er nævnt i stk. 1, til elever på  

 de skoler, der er nævnt i stk. 1.
 Stk. 3. Meddelelse om ret til at afholde folkeskolens afsluttende  

 prøver efter § 1, stk. 2, 2. og 3. pkt., i lov om friskoler og private  

 grundskoler m.v. bortfalder med virkning fra den 31. december 1996 for de  

 skoler, der er nævnt i stk. 1.
§ 9 Stk. 1. Der kan ikke ydes statslige tilskud i henhold til lov om  

 gymnasiet m.v. og lov om kursus til højere forberedelseseksamen og om  

 studieforberedende enkeltfagsundervisning for voksne m.v. til Det Nødvendige  

 Seminariums HF- og Studenterkursus under godkendelse.
 Stk. 2. Der kan ikke ydes statslige og kommunale elevydelser efter  

 de love, der er nævnt i stk. 1, til kursister på de kurser, der er nævnt i  

 stk. 1.
§ 10 Stk. 1. De skoler, der er nævnt i §§ 7 og 8, skal for så vidt  

 angår undervisningsforløb, der fortsætter efter den 31. december 1996, inden  

 undervisningforløbets begyndelse skriftligt underrette elever og forældre til  

 mindreårige elever om, at skolen og eleverne ikke kan modtage de i §§ 7 og 8  

 nævnte offentlige ydelser efter den 31. december 1996.
 Stk. 2. For så vidt angår efterskoler, husholdningsskoler og  

 håndarbejdsskoler skal skolen samtidig skriftligt underrette elever og for  

 elever i den undervisningspligtige alder også forældre og hjemkommuner om  

 bestemmelsen i § 7, stk. 3.
 Stk. 3. For så vidt angår friskoler og private grundskoler skal  

 skolen samtidig skriftligt underrette elever, forældre og elevernes  

 hjemkommuner om bestemmelsen i § 8, stk. 3.
Bemærkninger til lovforslaget Almindelige bemærkninger Lovforslaget fremsættes i forlængelse af de den 13. marts 1996 fremsatte  

 lovforslag, L 218 og L 219. Disse forslag har bl.a. til formål at klargøre  

 den gældende lovgivnings krav om, at de frie skoler skal være selvejende  

 institutioner.
 Lovforslaget har til formål yderligere at beskrive kravene til de  

 selvejende uddannelsesinstitutioner samt udbygge adgangen til at trække  

 godkendelse og tilskud tilbage.
 På baggrund af flere undersøgelser af skolerne, der har været tilknyttet  

 Skolesamvirket Tvind, foreslås det samtidig, at disse skoler efter den 31.  

 december 1996 ikke kan modtage tilskud fra stat og kommuner i henhold til  

 lovgivningen om de frie skoler.
Den 26. januar 1996 afsluttede ministeriet en undersøgelse af, om skolerne  

 under Skolesamvirket Tvind er selvejende institutioner i overensstemmelse med  

 lovgivningen om de frie skoler.
Konklusionen var, at ministeriet efter en  

 samlet vurdering fandt, at skolerne ikke opfylder den fundamentale  

 tilskudsbetingelse om at være selvejende institutioner, således som det er  

 krævet i lovgivningen om de frie skoler.
 På denne baggrund forlangte ministeriet i breve af 26. januar 1996, at  

 samtlige skoler under skolesamvirket foretager de ændringer, der er  

 nødvendige, for at ministeriet kan anerkende dem som selvstændige, frie,  

 uafhængige skoler.
Skolerne har som svar på dette indsendt stort set ensartede planer for  

 gennemførelse af de krævede ændringer til ministeriet.
Skolerne angiver  

 herunder, at skolesamvirket er under opløsning.
Den 2. maj 1996 afgav Rigsrevisionen til Statsrevisoratet en beretning til  

 statsrevisorerne om sine undersøgelser af Skolesamvirket Tvind.
Beretningen  

 blev offentliggjort den 7. maj 1996 og behandles på Statsrevisorernes møde  

 den 8. maj 1996. Rigsrevisionens undersøgelser omfatter 9 repræsentativt  

 udvalgte skoler i samvirket.
Undervisningsministeriet har endvidere den 6.  

 maj 1996 modtaget resultatet af en undersøgelse af de 18 øvrige  

 Tvind-kostskoler, som Undervisningsministeriet har bestilt hos  

 revisionsfirmaet Deloitte & Touche.
Undersøgelserne bekræfter og  

 underbygger:
* at skolerne ikke fungerer som uafhængige, frie, selvejende  

 institutioner, men er underkastet en central økonomisk styring af omfattende  

 karakter med mange muligheder for udbytning af de enkelte skoler, * at skolerne systematisk og ensartet fortolker og hermed omgår  

 tilskudsbestemmelserne med det formål at maksimere de statslige tilskud til  

 skolerne hver for sig og samlet, * at skolerne som følge af den centrale styring ikke udviser skyldige  

 økonomiske hensyn, herunder formodentlig tilsidesætter  

 elevernes/kursusdeltagernes interesser (i undervisning, betryggende tilsyn  

 m.v.) til fordel for formål, der er uvedkommende for de enkelte skoler, * at offentlige midler bevilget til skoleformål hermed systematisk trækkes  

 ud af skolerne til uvedkommende formål, * at elevernes arbejdskraft tillige anvendes til uvedkommende formål  

 (indsamling, rutinemæssigt arbejde), * at skolerne unddrager sig kontrol gennem lemfældig revision, samt at der  

 foreligger indicier for betydelige efterrationaliseringer i skolernes  

 dokumentation for tilskudsgrundlaget.
Ministeriet har ført drøftelser med de 7 kostskoler, der er omfattet af  

 Rigsrevisionens undersøgelse.
Skolerne har under drøftelserne ikke på  

 tilfredsstillende måde tilbagevist Rigsrevisionens udsagn.
Udkast til  

 Rigsrevisionens beretning om skolernes forhold i øvrigt har ligeledes været  

 til udtalelse hos de 9 skoler.
Udtalelserne har ikke ført til, at  

 Rigsrevisionen har ændret sine konklusioner.
I den undersøgelse, som Deloitte  

 & Touche har udført på ministeriets vegne, dokumenteres de samme  

 kritisable forhold, som Rigsrevisionen har påvist for så vidt angår de øvrige  

 skoler i skolesamvirket.
I alle de år Tvind-skolerne har eksisteret, har der været problemer.
Det  

 har ikke hidtil været muligt at dokumentere omfanget, men de seneste  

 undersøgelser fra Undervisningsministeriet og Rigsrevisionen viser, at  

 skolerne er sammenflettet i et indbyrdes økonomisk, administrativt og  

 ledelsesmæssigt netværk - en koncern - der styret udefra bl.a. har til formål  

 at føre penge ud af skoledriften, og dermed fra eleverne, til aktiviteter,  

 der ligger uden for lovgivningen om frie kostskoler og om frie grundskoler.
 Først nu efter en umådeligt omfattende og krævende juridisk undersøgelse  

 og revisionsmæssig gennemgang af regnskabsbilag, tilskudsmateriale,  

 kontrakter, bestyrelsesprotokoller osv. på alle skoler har myndighederne  

 kunnet samle et dækkende billede af de ulovlige og kritisable forhold på  

 skolerne, der i øvrigt synes at være tiltagende i styrke og omfang.
 Alle disse forhold tilsammen gør, at skolerne afgørende har svigtet den  

 tillid, der er en forudsætning for at være en fri og uafhængig skole, der  

 forvalter de modtagne store offentlige tilskud til størst mulig gavn for  

 eleverne.
 I forbindelse med de igangværende undersøgelser og forhandlinger må det  

 konstateres, at Undervisningsministeriet ikke mener, at skolernes erklæringer  

 om at ville følge lovgivningen er reel, idet skolernes afhængighed af  

 bagvedliggende organer, fonde m.v. efter Undervisningsministeriets vurdering  

 kun ændres på papiret, men ikke sikres reelt brudt.
Et konstaterbart forhold er således, at næsten al kapital, som er en  

 forudsætning for skoledriften, og som i vid udstrækning må stamme fra denne,  

 er blevet koncentreret i de erhvervsdrivende fonde inden for  

 koncernstrukturen - specielt i Fælleseje, der ejer de bygninger, som skolerne  

 anvender.
Kun en opløsning af disse fonde med overførsel af bygninger og  

 hermed forbunden tilbageførsel af egenkapital til de enkelte skoler ville  

 kunne sikre skolerne reel økonomisk uafhængighed af de bagvedliggende  

 erhvervs- og kapitalinteresser.
En sådan tilbageførsel ville samtidig  

 modsvare den anvendelse af offentlige midler til erhvervsmæssig  

 kapitaldannelse, som Fælleseje og øvrige erhvervsdrivende Tvind-fonde er  

 udtryk for.
 Da de erhvervsmæssige fonde er lovgivningen om frie skoler uvedkommende,  

 er der efter Undervisningsministeriets vurdering behov for en  

 lovgivningsmæssig indgriben over for de skoler under Tvind-samvirket, der  

 modtager statslige tilskud.
 Der må her blive tale om direkte indgriben over for disse skoler, idet en  

 yderligere opstramning af de i Folketinget den 13. marts 1996 fremsatte  

 lovforslag, L 218 og L 219, efter ministeriets vurdering stort set kun vil  

 ramme skoler, hvis forhold ikke er kritisable.
 Undervisningsministeren har ifølge de gældende love for henholdsvis  

 folkehøjskoler, efterskoler, husholdningsskoler og håndarbejdsskoler samt for  

 friskoler og private grundskoler hjemmel til administrativt at træffe  

 afgørelse, der betyder stop for fremtidig tilskudsudbetaling.
Dels kan ministeren for højskoler m.v. bl.a. tilbagekalde godkendelsen,  

 såfremt skolen ikke opfylder kravet om at være en selvejende institution, og  

 i øvrigt hvis undervisning og øvrige forhold findes åbenbart i strid med  

 sædvanlig praksis for den pågældende skoleform.
Endvidere kan ministeren  

 ifølge samme lov lade tilskud bortfalde, hvis skolen ikke følger eller  

 opfylder bestemmelserne i loven eller regler fastsat af ministeren eller  

 finansministeren.
Dels findes den sidstnævnte hjemmel om tilskudsbortfald også i loven om de  

 frie grundskoler.
Det er en tilskudsbetingelse i denne lov, at skolerne er  

 selvejende institutioner.
En afgørelse om lukning af et så stort antal skoler er imidlertid så  

 usædvanlig i det danske skolesystem og derfor af så principiel rækkevidde, at  

 det findes nødvendigt at sikre en stillingtagen hertil fra Folketingets side.  

 Hertil kommer, at en administrativ løsning mere sandsynligt end en  

 lovgivningsmæssig løsning vil resultere i et stort antal retssager, der i en  

 årrække vil betyde store og mangeartede omkostninger for samfundet.
Også af  

 denne grund bør beslutningen træffes af Folketinget.
Det foreslås derfor, at der efter den 31. december 1996 ikke ydes tilskud  

 til skoler, der har været tilknyttet Skolesamvirket Tvind.
Indtil denne dato  

 har skolerne et retskrav på udbetaling af tilskud.
Med henblik på fremover at sikre, at de frie skoler lever op til lovens  

 intentioner, præciseres kravene til, hvorledes en selvejende  

 uddannelsesinstitution skal opføre sig.
Findes dette krav ikke opfyldt med  

 rimelig sikkerhed, kan undervisningsministeren træffe beslutning om  

 tilbagekaldelse af godkendelsen (eller af fremtidige tilskud på de frie  

 grundskolers område). Endvidere kan ministeren undlade at godkende sådanne  

 nye skoler eller at give dem tilskud.
Økonomiske og administrative konsekvenser Undervisningsministeriet ydede i 1995 følgende tilskud til Tvindskoler:
Lovforslaget er ikke begrundet i sparehensyn, men indebærer umiddelbart  

 besparelser i statslige tilskud (driftstilskud, bygningstilskud og statslig  

 elevstøtte m.v.) i størrelsesordenen 85,4 mio. kr. årligt for frie kostskoler  

 og 17,6 mio. kr. årligt for frie grundskoler.
I det omfang Tvind-skolernes  

 ca. 1.580 årselever optages på andre frie kostskoler og frie grundskoler vil  

 besparelsen reduceres tilsvarende.
For kommunerne kan de økonomiske konsekvenser af lovforslaget ikke  

 umiddelbart vurderes, da kommunernes isolerede besparelser i bidrag for  

 grund- og efterskoleelever, og obligatorisk kommunal eller frivillig  

 elevstøtte for elever ved frie kostskoler samt diverse ydelser efter  

 bistandslovens bestemmelser formentlig opvejes af andre udgifter i  

 forbindelse med placering af eleverne.
Mange kommuner har netop anvendt  

 Tvind-skolerne som alternativ til andre foranstaltninger for socialt  

 belastede elever m.v., der kan være mere omkostningskrævende.
En stor del af eleverne ved Tvinds frie kostskoler, ca. 28 pct., er  

 udlændinge, hvis egenbetaling for størstedelens vedkommende er finansieret  

 dels af foreninger og organisationer med tilknytning til Skolesamvirket  

 Tvind, dels af den enkelte skole i form af nedsættelse af elevens  

 egenbetaling.
Det må forventes, at disse elever ikke vil kunne opnå en  

 tilsvarende finansiering ved andre frie kostskoler, således at der vil ske et  

 reelt fald i antal årselever for skolesektoren under et i størrelsesordenen  

 mindst 300 årselever svarende til en årlig besparelse på godt 20 mio. kr.
Det er endvidere karakteristisk, at mange Tvind-elever opholder sig  

 væsentligt længere ved Tvind-skolerne end ved andre skoler indenfor  

 skoleformen.
En del elever har været optaget på en eller flere Tvind-skoler i  

 3-4 år, hvor det normale for efterskoleelever er 1 år og for højskoleelever  

 m.v. op til et halvt år.
Tvind-skolerne underviser i 47 uger og har derfor  

 også mange elever med korte kursusperioder.
I det omfang en del af Tvinds  

 tidligere elever søger optagelse på andre frie kostskoler, må det derfor  

 forventes, at eleverne forlader skoleformen væsentligt tidligere end ellers,  

 og Tvinds korte kurser henvender sig formentlig til helt andre grupper end  

 korte kurser ved andre højskoler.
 Samlet må det altså forventes, at lukningen af de frie kostskoler under  

 Tvind vil føre til fald i antal årselever og dermed i de statslige tilskud.
Da frie kostskoler har et »bagudvendt« taxameter vil besparelsen  

 i 1. halvdel af 1997 ikke kunne opsuges af ekstratilskud til andre frie  

 kostskoler.
Der skønnes derfor at være en engangsbesparelse i 1997 på ca.  

 halvdelen af skolernes hidtidige årlige tilskud på i alt ca. 85,4 mio. kr.
For Tvinds frie grundskoler vil besparelsen afhænge af, om kommunerne  

 (herunder også bl.a. tyske kommuner), som i vid udstrækning har finansieret  

 elevernes ophold ved Tvinds frie grundskoler, kan og vil anvende andre frie  

 grundskoler med kostafdeling eller, for de ældre elevers vedkommende, andre  

 efterskoler som alternativ anbringelsesmulighed.
På kort sigt er muligheden  

 for anbringelse på disse skoler imidlertid stærkt begrænset af  

 kapacitetsmæssige grunde, ligesom det må anses for tvivlsomt, om disse skoler  

 er indstillet på at optage de pågældende elever.
For de frie grundskoler må  

 der derfor forventes et reelt fald i årselevtallet til kostskoler i  

 størrelsesordenen 200 årselever svarende til 10 mio. kr. årligt.
Undersøgelserne af Tvind-skolerne vil uanset dette lovforslag give  

 anledning til fremsættelse af betydelige tilbagebetalingskrav overfor  

 skolerne med deraf følgende udgifter til revisionsmæssig og juridisk bistand.  

 Udgifterne hertil kan ikke skønnes på nuværende tidspunkt.
Det må forventes,  

 at tilbagebetalingskravene i de fleste tilfælde overstiger skolernes  

 betalingsevne, således at heller ikke de samlede tilbagebetalinger kan  

 skønnes på nuværende tidspunkt.
 Forslaget i § 6 ventes ikke at medføre besparelser af betydning.
Administrative forhold De netop afsluttede undersøgelser af Tvind-skolerne har medført en meget  

 betydelig administrativ belastning, ligesom der over årene er gennemført en  

 række andre mere eller mindre omfattende undersøgelser af Tvind-skolerne.
Med  

 dette lovforslag vil disse tilbagevendende undersøgelser ophøre.
 Lovforslaget har ikke erhvervs- eller miljømæssige konsekvenser.
 Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1, nr. 1 Det kræves allerede i den gældende lov, at skolerne skal være selvejende  

 institutioner.
Det foreslås, at det i § 10, stk. 1, nr. 2, nærmere  

 præciseres, at skolen skal være uafhængig, dvs uafhængig af personer, andre  

 skoler, kurser, virksomheder, institutioner, selskaber, foreninger m.fl.,  

 erhvervsdrivende som ikke-erhvervsdrivende.
Skolen må alene styres af  

 interessen for at drive den pågældende skole til gavn for skolens egne  

 elever, ligesom skolens midler, herunder de offentlige tilskud, alene må  

 anvendes til skolens eget formål (dvs skoleformålet). Skolerne må ikke indgå  

 i et styret fællesskab eller på anden måde være styret af uvedkommende eller  

 udefra kommende interesser.
 Bestemmelsen har ikke til formål at hindre normalt gensidigt, primært  

 pædagogisk begrundet, samarbejde skolerne imellem.
Til § 1, nr. 2 og 4 Bemyndigelsen i § 11 a (nr. 4) om tilbagekaldelsen af godkendelsen tænkes  

 anvendt for skoler, der efter Undervisningsministeriets vurdering ikke på  

 tilstrækkelig måde kan sandsynliggøre, at lovens krav om uafhængighed og  

 forvaltning af midler til gavn for skolens elever og undervisning er opfyldt.  

 Det afgørende for anvendelse af denne regel er, at skolen ved sin adfærd  

 afgørende svigter den tillid, som tilskudslovgivningen hviler på.
Det er ikke  

 en betingelse for anvendelse af hjemlen, at der kan påvises konkrete  

 overtrædelser, men det er tilstrækkeligt, at ministeren vurderer, at skolen  

 ved sin adfærd efter en samlet vurdering har udvist forhold, der i den grad  

 skaber mistanke om overtrædelser, at der skønnes at være behov for indgreb af  

 denne art.
Reglen vil kun blive anvendt i så grove tilfælde, som beskrevet i  

 de almindelige bemærkninger, jf. også forslaget i §§ 7-10.
Opremsningen i § 11 a, nr. 1-4, er ikke udtømmende.
Det kan ikke  

 udelukkes, at andre forhold, f.eks. forhold vedrørende skolens  

 administration, vil kunne inddrages som moment i vurderingen af, om der er  

 rimelig sikkerhed for, at lovens krav er opfyldt.
Det kræves ikke, at alle  

 forhold i nr. 1-4 foreligger samtidig; et enkelt forhold vil i meget grove  

 tilfælde kunne danne basis for en beslutning i henhold til § 11 a.
 Under de samme betingelser vil ministeren kunne undlade at godkende og yde  

 tilskud til en ny skole (nr. 2).
Til § 2 Der henvises til de almindelige bemærkninger og til bemærkningerne til §  

 1.
 Om reglen i § 21 a bemærkes, at den vil omfatte såvel eksisterende skoler,  

 der modtager statstilskud i henhold til friskoleloven, som nye skoler, der  

 søger tilskud efter lovens regler.
Til § 3 og § 4 Herom henvises til de almindelige bemærkninger og til bemærkningerne til §  

 1.
Til § 6 Forslaget indebærer, at der ikke kan godkendes nye frie kostskoler og  

 private gymnasier og hf-kurser for skoleårene 1996/97 og 1997/98 eller gives  

 tilskud til frie grundskoler, der ikke har modtaget tilskud i 1996, før med  

 virkning fra den 1. august 1998. Forslaget findes at være nødvendigt af  

 hensyn til videreførelsen af de initiativer, ministeriet har taget i dette og  

 i de allerede forelagte lovforslag.
Forslaget udelukker dog ikke godkendelse af frie kostskoler, for hvilke  

 Undervisningsministeriet har modtaget forslag til vedtægter inden den 8. maj  

 1996. Disse vedtægtsforslag vil blive behandlet som hidtil, da  

 initiativtagerne har planlagt efter gældende regler og har haft grund til at  

 kunne regne med at kunne starte skolerne i overensstemmelse hermed.
Datoen  

 den 8. maj 1996 - dvs. før lovens ikrafttræden - er fastsat for at undgå  

 omgåelse af § 7.
For frie grundskoler, private gymnasier og hf-kurser, der søger om  

 statstilskud, fremgår det af de gældende regler, at de skal indgive  

 anmeldelse om oprettelse senest den 1. februar og indsende udkast til  

 vedtægter senest den 1. april forud for det skoleår, for hvilket skolen  

 ønsker tilskud.
Der er således ikke behov for en bestemmelse vedrørende  

 indsendte vedtægter, som det er tilfældet for de frie kostskoler.
Undervisningsministeriet skal ikke godkende frie grundskoler.
Oprettelse  

 af en fri grundskole skal anmeldes for kommunalbestyrelsen i skolekommunen og  

 for skoler, der ønsker tilskud tillige for Undervisningsministeriet.
Der vil  

 derfor fortsat kunne oprettes frie grundskoler.
Forslaget indebærer, at  

 nyoprettede skoler og skoler, der ikke har modtaget tilskud i 1996, fx fordi  

 de ikke opfyldte lovens mindsteelevtalskrav, tidligst vil kunne modtage  

 tilskud med virkning fra den 1. august 1998. Tilskuddet beregnes efter  

 bestemmelserne for nyoprettede frie grundskoler.
Det udelukkes ikke, at nye  

 skoler kan modtage kommunale tilskud, eller at eleverne på nye skoler kan  

 modtage tilskud til transport til og fra skolen.
Til §§ 7-10 Herom henvises til de almindelige bemærkninger.
Det foreslås, at alle  

 former for tilskud og ydelser til såvel skoler som til elever i henhold til  

 de respektive love omfattes af reglen.
Kommunerne vil derfor heller ikke have  

 adgang til at yde tilskud i henhold til lovenes bestemmelser, herunder de  

 frivillige kommunale tilskud og ydelser, der er nævnt i §§ 35-36 og § 43 i  

 loven om folkehøjskoler m.v. eller tilsvarende ydelser i henhold til loven om  

 de frie grundskoler.
Der gives heller ikke tilskud m.v. efter § 17 i lov om  

 friskoler og private grundskoler om nedbringelse af skolepenge m.v.
 Da skolerne i efteråret 1995 har modtaget en tilskudsmeddelelse fra  

 Undervisningsministeriet, der giver skolerne et retskrav på udbetaling af  

 tilskud indtil den 31. december 1996, kan bestemmelserne i §§ 7 og 8 først  

 finde anvendelse på ydelser, der vedrører perioden efter denne dato.
En sådan meddelelse er ikke tilgået Det Nødvendige Seminariums HF- og  

 Studenterkursus.
Dette kursus vil derfor slet ikke modtage offentlige ydelser  

 i henhold til de respektive love.
 Efterskoler, husholdnings- og håndarbejdsskoler mister fra den 1. januar  

 1997 retten til at afholde folkeskolens afsluttende prøver, ligesom  

 ministeriets tilsyn med skolerne bortfalder.
 Lederen af de frie grundskoler har fra den 1. januar 1997 ikke længere  

 adgang til at få ret til at afholde folkeskolens afsluttende prøver.
 Elever, forældre og hjemkommunerne for de elever, som er i den  

 undervisningspligtige alder, underrettes skriftligt om de nye bestemmelser  

 forud for det nye skoleårs begyndelse.
Bilag 1 I dette bilag er (med mindre skrift) indsat den gældende formulering af de bestemmelser der berøres af lovforslaget § 1 1. I § 10, stk. 1, indsættes efter nr. 1 som nyt  

 nummer:
 »2) skolen skal i sit virke som selvejende uddannelsesinstitution  

 være uafhængig, og skolens midler må alene komme skolens skole- og  

 undervisningsvirksomhed til gode,».
 Nr. 2-4 bliver herefter nr. 3-5.
 2. I § 10 indsættes som stk. 3 :
» Stk. 3. Undervisningsministeren kan undlade at godkende en  

 skole, hvis der efter ministerens skøn ikke er tilstrækkelig sikkerhed for,  

 at skolen opfylder kravet i § 10, stk. 1, nr. 2, om uafhængighed og  

 forvaltning af skolens midler.
Ministeren træffer sin beslutning navnlig på  

 grundlag af en vurdering af de forhold, der er nævnt i § 11 a, nr.  

 1-4.«.
 § 10. Undervisningsministeren godkender en fri kostskole, når  

 følgende er opfyldt:
1) Skolen skal være en selvejende institution, hvis vedtægtsbestemmelser  

 om formål, styrelse og økonomiske forhold er godkendt af ministeren, 2) have en skolekreds eller et repræsentantskab, der står bag skolens  

 oprettelse og virksomhed, 3) råde over egnede og tilstrækkelige elevværelser, forstander- og  

 lærerboliger, kostforplejnings- og opholdsarealer, undervisningslokaler og  

 udstyr, udgøre en geografisk og bygningsmæssig enhed og 4) kunne begynde sin virksomhed på et rimeligt økonomisk grundlag.
 Stk. 2. Ministeren fastsætter nærmere regler om betingelserne i  

 stk. 1, herunder om vedtægternes indhold og om ansøgningsfrister og  

 ansøgningsprocedure.
 3. I § 11, stk. 1, nr. 1, ændres »nr. 1-3« til:  

 »nr. 1-4«.
§ 11. Undervisningsministeren tilbagekalder godkendelsen af en  

 skole, 1) som ikke opfylder betingelserne i § 10, stk. 1, nr. 1-3, eller regler  

 herom fastsat efter § 10, stk. 2, 2) - - - 4. Efter § 11 indsættes:
» § 11 a.
Undervisningsministeren kan endvidere tilbagekalde  

 godkendelsen, såfremt der efter ministerens skøn ikke er tilstrækkelig  

 sikkerhed for, at skolen opfylder kravet i § 10, stk. 1, nr. 2, om  

 uafhængighed og forvaltning af skolens midler.
Der kan herved navnlig lægges  

 vægt på, om 1) skolen indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at skolen styres af andre, 2) skolens midler anvendes til formål uden for skolen, 3) skolens ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) skolens elever udfører arbejde, herunder indsamlings- og  

 agitationsarbejde eller lignende, på en måde der er usædvanlig for  

 skoleformen.«.
§ 2 1. I § 5 indsættes efter stk. 1 som nyt stykke:
 » Stk. 2 . Skolen skal i sit virke som selvejende  

 uddannelsesinstitution være uafhængig, og skolens midler må alene komme  

 skolens skole- og undervisningsvirksomhed til gode.«.
 Stk. 2-4 bliver herefter stk. 3-5.
 § 5. Frie grundskoler, der modtager tilskud i henhold til denne  

 lov, skal være selvejende institutioner, hvis vedtægtsbestemmelser om  

 styrelse og økonomiske forhold godkendes af undervisningsministeren.  

 Ministeren kan fastsætte nærmere regler om vedtægternes indhold.
 Stk. 2. Skolen skal udgøre en geografisk og bygningsmæssig enhed.  

 Undervisningsministeren kan i særlige tilfælde fravige dette krav.
 Stk. 3. Den overordnede ledelse af skolen varetages af en  

 bestyrelse, som er ansvarlig for skolens drift over for  

 undervisningsministeren.
 Stk. 4. Frie grundskoler, som ved lovens ikrafttræden ikke er  

 selvejende institutioner, kan opretholde deres hidtidige status.
 2. Efter § 21 indsættes før underoverskriften »  

Tilskud til kombinerede skoler »:
» § 21 a.
Undervisningsministeren kan endvidere træffe  

 beslutning om, at der ikke ydes tilskud til en skole, herunder en ny skole,  

 hvis der efter ministerens skøn ikke er tilstrækkelig sikkerhed for, at  

 skolen opfylder kravet i § 5, stk. 2, om uafhængighed og forvaltning af  

 skolens midler.
Der kan herved navnlig lægges vægt på, om 1) skolen indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at skolen styres af andre, 2) skolens midler anvendes til formål uden for skolen, 3) skolens ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) skolens elever udfører arbejde, herunder indsamlings- eller  

 agitationsarbejde eller lignende, på en måde der er usædvanlig for  

 skoleformen.«.
§ 3 1. I § 7 indsættes efter stk. 5 som nyt stykke:
» Stk. 6 . Skolen skal i sit virke som selvejende  

 uddannelsesinstitution være uafhængig, og skolens midler må alene komme  

 skolens skole- og undervisningsvirksomhed til gode.
Undervisningsministeren  

 kan undlade at godkende en skole, hvis der efter ministerens skøn ikke er  

 tilstrækkelig sikkerhed for, at skolen opfylder kravet om uafhængighed og  

 forvaltning af skolens midler.
Ministeren træffer sin beslutning navnlig på  

 grundlag af en vurdering af de forhold, der er nævnt i stk. 7, nr.  

 1-4.«.
 Stk. 6 og 7 bliver herefter stk. 7 og 8.
 2. I § 7, stk. 6, der bliver stk. 7, indsættes som  

2. og 3. pkt .:
»Undervisningsministeren kan endvidere tilbagekalde godkendelsen,  

 hvis der efter ministerens skøn ikke er tilstrækkelig sikkerhed for, at  

 skolen opfylder kravet i stk. 6 om uafhængig hed og forvaltning af skolens  

 midler.
Der kan herved navnlig lægges vægt på, om 1) skolen indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at skolen styres af andre, 2) skolens midler anvendes til formål uden for skolen, 3) skolens ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) skolens elever udfører arbejde, herunder indsamlings- og  

 agitationsarbejde eller lignende, på en måde der er usædvanlig for  

 skoleformen.«.
 § 7. Undervisningsministeren kan godkende, at private opretter  

 gymnasieskoler.
 Stk. 2. I tilfælde af nedlæggelse af en privat gymnasieskole har  

 amtsrådet i de amtskommuner, hvor elevernes bopælskommuner ligger, ansvaret  

 for sikring af elevernes fortsatte skolegang.
 Stk. 3. En privat gymnasieskole, der overtager samtlige elever  

 eller hele klasser fra en nedlagt privat gymnasieskole, således at eleverne  

 kan fuldføre skoleåret samlet, kan fra overtagelsestidspunktet få indregnet  

 den lukkede skoles elevtal henholdsvis klassens elevtal pr. den seneste 5.  

 september ved beregning af taxametertilskud efter § 18 d, stk. 3,  

 bygningstilskud efter § 18 c, stk. 1, og evt. tilskud til kostafdelinger  

 efter § 18 d.
 Stk. 4. Hvis en amtskommune overtager samtlige elever eller hele  

 klasser fra en nedlagt privat gymnasieskole, således at eleverne kan fuldføre  

 skoleåret samlet, betales der ikke bidrag til staten for disse elever fra  

 overtagelsestidspunktet, jf. § 18 p.
Stk. 5. Private gymnasieskoler skal være selvejende institutioner,  

 hvis vedtægter godkendes af undervisningsministeren efter nærmere fastsatte  

 regler, jf. dog § 31. Private gymnasieskoler skal udgøre en geografisk og  

 bygningsmæssig enhed.
Undervisningsministeren kan i særlige tilfælde fravige  

 dette krav.
Undervisningsministeren kan i øvrigt fastsætte regler for  

 godkendelsen, herunder om anmeldelsesfrister og anmeldelsesdepositum.
 Stk. 6. En godkendelse kan tilbagekaldes, hvis skolen ikke  

 overholder fastsatte regler, herunder reglerne i § 4, stk. 2, eller meddelte  

 påbud.
Stk. 7. Til private gymnasieskoler kan der være knyttet en  

 skoleafdeling, der tilbyder undervisning efter reglerne i lov om friskoler og  

 private grundskoler mv.
En sådan skoleafdeling skal omfatte 8. og 9.  

 klassetrin og kan i sammenhæng hermed omfatte andre klassetrin.
Den private  

 gymnasieskole og grundskoleafdeling skal udgøre en geografisk og  

 bygningsmæssig enhed.
Undervisningsministeren kan i særlige tilfælde fravige  

 dette krav.
§ 4 1. I § 18 indsættes efter stk. 5 som nyt stykke:
» Stk. 6. Kurset skal i sit virke som selvejende  

 uddannelsesinstitution være uafhængig, og kursets midler må alene komme  

 kursets kursus- og undervisningsvirksomhed til gode.
Undervisningsministeren  

 kan undlade at godkende et kursus, hvis der efter ministerens skøn ikke er  

 tilstrækkelig sikkerhed for, at kurset opfylder kravet om uafhængighed og  

 forvaltning af kursets midler.
Ministeren træffer sin beslutning navnlig på  

 grundlag af en vurdering af de forhold, der er nævnt i stk. 7, nr.  

 1-4.«.
 Stk. 6 bliver herefter stk. 7.
 2. I § 18, stk. 6, der bliver stk. 7, indsættes som  

2. og 3. pkt .:
»Undervisningsministeren kan endvidere tilbagekalde godkendelsen,  

 hvis der efter ministerens skøn ikke er tilstrækkelig sikkerhed for, at  

 kurset opfylder kravet i stk. 6 om uafhængighed og forvaltning af kursets  

 midler.
Der kan herved navnlig lægges vægt på, om 1) kurset indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at kurset styres af andre, 2) kursets midler anvendes til formål uden for kurset, 3) kursets ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) kursets elever udfører arbejde, herunder indsamlings- og  

 agitationsarbejde eller lignende, på en måde der er usædvanlig for  

 kursusformen.«.
 § 18. Undervisningsministeren kan godkende, at private opretter  

 kurser, der tilbyder undervisning i henhold til denne lov.
 Stk. 2. I tilfælde af nedlæggelse af et privat hf-kursus oprettet  

 i henhold til denne lov har amtsrådet i de amtskommuner, hvor kursisternes  

 bopælskommune ligger, ansvaret for sikring af kursisternes fortsatte  

 skolegang.
 Stk. 3. Et privat hf-kursus, der overtager samtlige kursister  

 eller hele hold fra et nedlagt privat kursus, kan fra overtagelsestidspunktet  

 få indregnet det lukkede kursus kursisttal henholdvis holdets kursisttal pr.  

 den senest 5. september ved beregning af taxametertilskud efter § 30 b, stk.  

 3, og bygningstilskud efter § 30 c, stk. 1.
 Stk. 4. Hvis en amtskommune overtager samtlige kursister eller  

 hele hold fra et nedlagt privat kursus, således at kursisterne kan fuldføre  

 undervisningen samlet, betales der ikke bidrag til staten for disse kursister  

 fra overtagelsestidspunktet, jf. § 30 q.
Stk. 5. Private kurser skal være selvejende institutioner, hvis  

 vedtægter godkendes af undervisningsministeren efter nærmere fastsatte  

 regler.
Private kurser skal udgøre en geografisk og bygningsmæssig enhed.  

 Undervisningsministeren kan i øvrigt fastsætte regler for godkendelsen,  

 herunder om anmeldelsesfrister og anmeldelsesdepositum.  

 Undervisningsministeren kan i særlige tilfælde fravige dette krav.
 Stk. 6. En godkendelse kan tilbagekaldes, hvis kurset ikke  

 overholder fastsatte regler, herunder § 7, stk. 2, eller meddelte påbud.
§ 5 Loven træder i kraft den 1. juli 1996.
§ 6 Stk. 1. For skoleårene 1996/97 og 1997/98 kan der ikke meddeles  

 godkendelse til oprettelse af frie kostskoler efter § 10 i lov om  

 folkehøjskoler, efterskoler, husholdningsskoler og håndarbejdsskoler,  

 medmindre vedtægtsforslag er modtaget i Undervisningsministeriet inden den 8.  

 maj 1996.
 Stk. 2. Frie grundskoler, der ikke har modtaget tilskud i 1996  

 efter lov om friskoler og private grundskoler m.v., kan tidligst modtage  

 tilskud med virkning fra den 1. august 1998. Tilskuddet til skolerne i 1998  

 fastsættes efter § 11, stk. 6, i lov om friskoler og private grundskoler m.v.  

 på grundlag af elevtallet pr. 5. september 1998.
 Stk. 3. For skoleårene 1996/97 og 1997/98 kan der ikke meddeles  

 godkendelse til oprettelse af private gymnasieskoler efter § 7 i lov om  

 gymnasiet m.v.
 Stk. 4. For kursusårene 1996/97 og 1997/98 kan der ikke meddeles  

 godkendelse til oprettelse af private kurser efter § 18 i lov om kursus til  

 højere forberedelseseksamen og om studieforberedende enkeltfagseksamen for  

 voksne m.v.
§ 7 Stk. 1. - - - Stk. 2. - - - Stk. 3. Bestemmelserne i § 3, stk. 2, og § 4, stk. 2, om retten  

 til at afholde folkeskolens afsluttende prøver, og § 13 om tilsyn m.v., i den  

 i stk. 1 nævnte lov finder efter den 31. december 1996 ikke anvendelse for de  

 skoler, der er nævnt i stk. 1. Undervisningsministeriet kan dog fortsat  

 indhente statistiske oplysninger og oplysninger om økonomiske forhold og  

 regnskaber fra de nævnte skoler for perioden indtil den 1. januar 1997.
Til § 7, stk. 3 § 3. Efterskoler tilbyder unge elever kurser efter § 1, stk. 1,  

 med henblik på elevernes hele menneskelige udvikling og modning samt deres  

 almene opdragelse og uddannelse.
 Stk. 2. Skolerne kan afholde folkeskolens afsluttende prøver efter  

 folkeskolens regler.
 § 4. Husholdningsskoler og håndarbejdsskoler tilbyder unge og  

 voksne elever kurser efter § 1, stk. 1. Husholdnings- og/eller håndarbejdsfag  

 skal have en fremtrædende plads i undervisningen.
 Stk. 2. Skolerne kan afholde folkeskolens afsluttende prøver efter  

 folkeskolens regler.
Stk. 3. Husholdningsskoler kan tilbyde uddannelser inden for  

 husholdningsfag.
Undervisningsministeren kan fastsætte regler herom.
 § 13. Undervisningsministeren fører tilsyn med skolerne og kan  

 indhente de nødvendige oplysninger til dette brug.
 Stk. 2. Undervisningsministeren kan indhente statistiske  

 oplysninger om økonomiske forhold, herunder skolernes regnskaber.
§ 8 Stk. 1. - - - Stk. 2. - - - Stk. 3. Meddelelse om ret til at afholde folkeskolens afsluttende  

 prøver efter § 1, stk. 2, 2. og 3. pkt., i lov om friskoler og private  

 grundskoler m.v. bortfalder med virkning fra den 31. december 1996 for de  

 skoler, der er nævnt i stk. 1.
Til § 8, stk. 3 § 1. Friskoler og private grundskoler (frie grundskoler) giver  

 undervisning inden for 1.-9. klassetrin, som står mål med, hvad der  

 almindeligvis kræves i folkeskolen.
Skolerne kan tillige omfatte 1-årige 10.  

 klasser og 1-årige børnehaveklasser.
Stk. 2. Undervisningen på 8.-10. klassetrin kan forberede til  

 folkeskolens afsluttende prøver.
Undervisningsministeren kan meddele lederen  

 af en fri grundskole ret til at afholde folkeskolens afsluttende prøver i  

 obligatoriske fag og tilbudsfag efter de regler, der gælder for folkeskolen.  

 Skolen fastsætter selv, på hvilke klassetrin prøver i valgfag afholdes.
Efter 2. behandling den 28. maj 1996 § 1 I lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 1191 af 23. december 1993, som  

 ændret ved § 1 i lov nr. 319 af 17. maj 1995 og § 2 i lov nr. 310 af 24.  

 april 1996, foretages følgende ændringer:
 1. I § 10, stk. 1, indsættes efter nr. 1 som nyt nummer:
 »2) skolen skal i sit virke som selvejende uddannelsesinstitution  

 være uafhængig, og skolens midler må alene komme skolens skole- og  

 undervisningsvirksomhed til gode,».
 Nr. 2-4 bliver herefter nr. 3-5.
 2. I § 10, stk. 1, ændres i nr. 3, der bliver nr. 4,  

 »enhed og« til: »enhed,», i nr. 4, der bliver nr.  

 5, ændres »grundlag.« til: »grundlag og«, og efter nr. 4,  

 der bliver nr. 5, indsættes som nyt nummer:
»6) være eneejer af skolens bygninger eller hovedparten heraf.« 3. I § 10 indsættes som stk. 3:
»Stk. 3. Undervisningsministeren kan undlade at godkende en skole,  

 hvis der efter ministerens skøn ikke er tilstrækkelig sikkerhed for, at  

 skolen opfylder kravet i § 10, stk. 1, nr. 2, om uafhængighed og forvaltning  

 af skolens midler.
Ministeren træffer sin beslutning navnlig på grundlag af  

 en vurdering af de forhold, der er nævnt i § 11 a, 2. pkt., nr. 1-4.« 4. I § 11, stk. 1, nr. 1, ændres »nr. 1-3« til:  

 »nr. 1-4 og 6«.
 5. Efter § 11 indsættes:
» § 11 a.
Undervisningsministeren kan endvidere tilbagekalde  

 godkendelsen, såfremt der efter ministerens skøn ikke er tilstrækkelig  

 sikkerhed for, at skolen opfylder kravet i § 10, stk. 1, nr. 2, om  

 uafhængighed og forvaltning af skolens midler.
Der kan herved navnlig lægges  

 vægt på, om 1) skolen indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at skolen styres af andre, 2) skolens midler anvendes til formål uden for skolen, 3) skolens ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) skolens elever udfører arbejde, herunder indsamlings- og  

 agitationsarbejde eller lignende, på en måde, der er usædvanlig for  

 skoleformen.« § 2 I lov om friskoler og private grundskoler m.v., jf. lovbekendtgørelse nr.  

 524 af 22. juni 1995, som ændret ved § 1 i lov nr. 310 af 24. april 1996,  

 foretages følgende ændringer:
 1. I § 5 indsættes efter stk. 1 som nye stykker:
 »Stk. 2. Skolen skal i sit virke som selvejende  

 uddannelsesinstitution være uafhængig, og skolens midler må alene komme  

 skolens skole- og undervisningsvirksomhed til gode.
Stk. 3. En skole med kostafdeling skal være eneejer af skolens  

 bygninger eller hovedparten heraf.« Stk. 2-4 bliver herefter stk. 4-6.
 2. Efter § 21 indsættes før overskriften »Tilskud til  

 kombinerede skoler«:
»§ 21 a.
Undervisningsministeren kan endvidere træffe  

 beslutning om, at der ikke ydes tilskud til en skole, herunder en ny skole,  

 hvis der efter ministerens skøn ikke er tilstrækkelig sikkerhed for, at  

 skolen opfylder kravet i § 5, stk. 2, om uafhængighed og forvaltning af  

 skolens midler.
Der kan herved navnlig lægges vægt på, om 1) skolen indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at skolen styres af andre, 2) skolens midler anvendes til formål uden for skolen, 3) skolens ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) skolens elever udfører arbejde, herunder indsamlings- eller  

 agitationsarbejde eller lignende, på en måde, der er usædvanlig for  

 skoleformen.« § 3 I lov om gymnasiet m.v., jf. lovbekendtgørelse nr. 536 af 23. juni 1995,  

 som ændret ved § 7 i lov nr. 310 af 24. april 1996, foretages følgende  

 ændringer:
 1. I § 7 indsættes efter stk. 5 som nyt stykke:
»Stk. 6. Skolen skal i sit virke som selvejende  

 uddannelsesinstitution være uafhængig, og skolens midler må alene komme  

 skolens skole- og undervisningsvirksomhed til gode.
Undervisningsministeren  

 kan undlade at godkende en skole, hvis der efter ministerens skøn ikke er  

 tilstrækkelig sikkerhed for, at skolen opfylder kravet om uafhængighed og  

 forvaltning af skolens midler.
Ministeren træffer sin beslutning navnlig på  

 grundlag af en vurdering af de forhold, der er nævnt i stk. 7, 3. pkt., nr.  

 1-4.« Stk. 6 bliver herefter stk. 7.
 2. I § 7, stk. 6, der bliver stk. 7, indsættes som  

2. og 3. pkt.:
»Undervisningsministeren kan endvidere tilbagekalde godkendelsen,  

 hvis der efter ministerens skøn ikke er tilstrækkelig sikkerhed for, at  

 skolen opfylder kravet i stk. 6 om uafhængighed og forvaltning af skolens  

 midler.
Der kan herved navnlig lægges vægt på, om 1) skolen indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at skolen styres af andre, 2) skolens midler anvendes til formål uden for skolen, 3) skolens ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) skolens elever udfører arbejde, herunder indsamlings- og  

 agitationsarbejde eller lignende, på en måde, der er usædvanlig for  

 skoleformen.« 3. I § 7 indsættes efter stk. 6, der bliver stk. 7, som nyt  

 stykke:
»Stk. 8. Skolen skal være eneejer af skolens bygninger eller  

 hovedparten heraf.« Stk. 7 bliver herefter stk. 9.
§ 4 I lov om kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 537 af 23.  

 juni 1995, som ændret ved § 8 i lov nr. 310 af 24. april 1996, foretages  

 følgende ændringer:
 1. I § 18 indsættes efter stk. 5 som nyt stykke:
»Stk. 6. Kurset skal i sit virke som selvejende  

 uddannelsesinstitution være uafhængig, og kursets midler må alene komme  

 kursets kursus- og undervisningsvirksomhed til gode.
Undervisningsministeren  

 kan undlade at godkende et kursus, hvis der efter ministerens skøn ikke er  

 tilstrækkelig sikkerhed for, at kurset opfylder kravet om uafhængighed og  

 forvaltning af kursets midler.
Ministeren træffer sin beslutning navnlig på  

 grundlag af en vurdering af de forhold, der er nævnt i stk. 7, 3. pkt., nr.  

 1-4.« Stk. 6 bliver herefter stk. 7.
 2. I § 18, stk. 6, der bliver stk. 7, indsættes som  

2. og 3. pkt.:
»Undervisningsministeren kan endvidere tilbagekalde godkendelsen,  

 hvis der efter ministerens skøn ikke er tilstrækkelig sikkerhed for, at  

 kurset opfylder kravet i stk. 6 om uafhængighed og forvaltning af kursets  

 midler.
Der kan herved navnlig lægges vægt på, om 1) kurset indgår i et fællesskab eller et samarbejde med skoler,  

 institutioner, fonde, virksomheder, foreninger m.fl., der indebærer en  

 nærliggende risiko for, at kurset styres af andre, 2) kursets midler anvendes til formål uden for kurset, 3) kursets ledelse og lærere står i et juridisk eller økonomisk  

 afhængighedsforhold til de i nr. 1 nævnte institutioner m.fl. eller 4) kursets elever udfører arbejde, herunder indsamlings- og  

 agitationsarbejde eller lignende, på en måde, der er usædvanlig for  

 kursusformen.« 3. I § 18 indsættes efter stk. 6, der bliver stk. 7, som  

 nyt stykke:
»Stk. 8. Kurset skal være eneejer af kursets bygninger eller  

 hovedparten heraf.« § 5 Stk. 1. Loven træder i kraft den 1. juli 1996.
 Stk. 2. Skoler, der inden den 1. august 1996 har indsendt  

 vedtægter til godkendelse, kan blive godkendt og modtage tilskud pr. 1.  

 august 1997 i henhold til lov om folkehøjskoler, efterskoler,  

 husholdningsskoler og håndarbejdsskoler, såfremt de opfylder denne lovs  

 betingelser for at blive godkendt og modtage tilskud.
Stk. 3. For skoler, hvis vedtægtsforslag er modtaget i  

 Undervisningsministeriet inden den 8. maj 1996, gælder de hidtidige  

 godkendelsesregler.
Skolerne kan kun modtage tilskud i overensstemmelse med  

 tilskudsbetingelserne.
§ 6 Stk. 1. Efter den 31. december 1996 ydes der ikke statslige og  

 kommunale tilskud i henhold til lov om folkehøjskoler, efterskoler,  

 husholdningsskoler og håndarbejdsskoler til følgende skoler:
Den rejsende Højskole Skorkærvej 8, Tvind 6990 Ulfborg Den rejsende Højskole på Sejrens Vej Skorkærvej 8, Tvind 6990 Ulfborg Den rejsende Højskole i Vamdrup Kærmindevej 8 6580 Vamdrup Den rejsende Højskole i Juelsminde Kystvej 15 7130 Juelsminde Den rejsende Højskole i Bogense Stegøvej 2 5400 Bogense Den rejsende Højskole på Sydsjælland Lindersvoldvej 5 4640 Fakse Tvind Håndarbejdsskole Skorkærvej 8, Tvind 6990 Ulfborg Juelsminde Husholdningsskole Kystvej 15 7130 Juelsminde Nordfyns Husholdningsskole Stegøvej 2 5400 Bogense Nordjyllands Husholdningsskole Knivholtvej 24 9900 Frederikshavn Sydsjællands Husholdningsskole Lindersvoldvej 5 4640 Fakse Husholdningsskolen på Søgårdhus Flensborg Landevej 23 6200 Åbenrå Asserbohus Efterskole Skånstrømsvej 1 3300 Frederiksværk Bustrup Efterskole Sdr.
Lemvej 3 7860 Spøttrup Juelsminde Efterskole Kystvej 15 7130 Juelsminde Vamdrup Efterskole Kærmindevej 8 6580 Vamdrup Roskilde Efterskole Thomas Bredsdorffs Alle 25 4000 Roskilde Bogense Efterskole Stegøvej 2 5400 Bogense Starreklinte Efterskole Møllevangen 11 4534 Hørve Den Internationale Efterskole på Skydebanegård Avderødvej 42 2980 Kokkedal Den Internationale Efterskole i Helsingør Nordre Strandvej 95 3150 Hellebæk Den Internationale Efterskole på Boserup Boserupvej 100 4000 Roskilde Den Internationale Efterskole i Bustrup Sdr.
Lemvej 3 7860 Spøttrup Den Internationale Efterskole i Juelsminde Kystvej 15 7130 Juelsminde Den Internationale Efterskole og Højskole på Nebbegård Nebbegårds Alle 2-9 2970 Hørsholm Stk. 2. Efter den 31. december 1996 ydes der ikke statslig og  

 kommunal elevstøtte eller andre elevydelser i henhold til den lov, der er  

 nævnt i stk. 1, til elever på de skoler, der er nævnt i stk. 1.
 Stk. 3. Bestemmelserne i § 3, stk. 2, og § 4, stk. 2, om retten  

 til at afholde folkeskolens afsluttende prøver og § 13 om tilsyn m.v. i den i  

 stk. 1 nævnte lov finder efter den 31. december 1996 ikke anvendelse på de  

 skoler, der er nævnt i stk. 1. Undervisningsministeriet kan dog fortsat  

 indhente statistiske oplysninger og oplysninger om økonomiske forhold og  

 regnskaber fra de nævnte skoler for perioden indtil den 1. januar 1997.
§ 7 Stk. 1. Efter den 31. december 1996 ydes der ikke statslige og  

 kommunale tilskud i henhold til lov om friskoler og private grundskoler m.v.  

 til følgende skoler:
Samid Skole Gersonsvej 43 2900 Hellerup Hellebæk Friskole Nordre Strandvej 95 3150 Hellebæk Roskilde Friskole Boserupvej 100 4000 Roskilde Friskolen i Veddinge Bakker Riisvej 3 4540 Fårevejle Juelsminde Friskole Kystvej 15 7130 Juelsminde Friskolen i Tvind Skorkærvej 8, Tvind 6990 Ulfborg Al Menar Rådmandsgade 58 2200 København N.
 Stk. 2. Efter den 31. december 1996 ydes der ikke statslige og  

 kommunale ydelser i henhold til den lov, der er nævnt i stk. 1, til elever på  

 de skoler, der er nævnt i stk. 1.
 Stk. 3. Meddelelse om ret til at afholde folkeskolens afsluttende  

 prøver efter § 1, stk. 2, 2. og 3. pkt., i lov om friskoler og private  

 grundskoler m.v. bortfalder med virkning fra den 31. december 1996 for de  

 skoler, der er nævnt i stk. 1.
 Stk. 4. For skoler, der har modtaget tilsagn om tilskud indtil 31.  

 juli 1997, har stk. 1-3 først virkning fra den 1. august 1997, for så vidt  

 angår disse tilsagn.
§ 8 Stk. 1. Der kan ikke ydes statslige tilskud i henhold til lov om  

 gymnasiet m.v. og lov om kursus til højere forberedelseseksamen og om  

 studieforberedende enkeltfagsundervisning for voksne m.v. til Det Nødvendige  

 Seminariums hf- og studenterkursus under godkendelse.
 Stk. 2. Der kan ikke ydes statslige og kommunale elevydelser efter  

 de love, der er nævnt i stk. 1, til kursister på de kurser, der er nævnt i  

 stk. 1.
§ 9 Til de i §§ 6-8 nævnte skoler og kurser ydes der ikke statslige tilskud i  

 medfør af § 11, stk. 1 og 2, i lov om den fri ungdomsuddannelse til  

 uddannelsesplaner, der indgås eller ændres væsentligt efter den 24. maj 1996.
§ 10 Stk. 1. De skoler, der er nævnt i §§ 6 og 7, skal, for så vidt  

 angår undervisningsforløb, der fortsætter efter den 31. december 1996, inden  

 undervisningsforløbets begyndelse skriftligt underrette elever og forældre  

 til mindreårige elever om, at skolen og eleverne ikke kan modtage de i §§ 6  

 og 7 nævnte offentlige ydelser efter den 31. december 1996.
 Stk. 2. For så vidt angår efterskoler, husholdningsskoler og  

 håndarbejdsskoler, skal skolen samtidig skriftligt underrette elever og for  

 elever i den undervisningspligtige alder også forældre og hjemkommuner om  

 bestemmelsen i § 6, stk. 3.
 Stk. 3. For så vidt angår friskoler og private grundskoler, skal  

 skolen samtidig skriftligt underrette elever, forældre og elevernes  

 hjemkommuner om bestemmelsen i § 7, stk. 3.
Ændringsforslag Af Tom Behnke (FP):
 Til § 6 9) I stk. 1 indsættes efter »følgende  

 skoler«: », medmindre den enkelte skole inden den 1. oktober 1996  

 har dokumenteret over for Undervisningsministeriet, at skolen opfylder de  

 krav, som i denne lovs § 1 og i § 1 i det af Folketinget den 31. maj 1996  

 vedtagne forslag til lov om ændring af lov om folkehøjskoler, efterskoler,  

 husholdningsskoler og håndarbejdsskoler (Habilitetskrav, anbringelse af  

 likvide midler, elevbetaling, bygningstilskud, elevstøtte, refusion m.v.)  

 stilles ved godkendelse af nye skoler«.
 10) I stk. 2 indsættes efter »de skoler, der er nævnt  

 i stk. 1«: », medmindre den enkelte skole har opfyldt  

 dokumentationskravet som nævnt i stk. 1«.
 11) I stk. 3 indsættes efter »nævnt i stk. 1«:  

 », medmindre den enkelte skole har opfyldt dokumentationskravet som  

 nævnt i stk. 1«.
 Til § 7 12) I stk. 1 indsættes efter »følgende  

 skoler«: », medmindre den enkelte skole inden den 1. oktober 1996  

 har dokumenteret over for Undervisningsministeriet, at skolen opfylder de  

 krav, som i denne lovs § 2 og i § 1 i det af Folketinget den 31. maj 1996  

 vedtagne forslag til lov om ændring af lov om friskoler og private  

 grundskoler m.v., lov om gymnasiet m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. (Tilskudsbestemmelser m.v.) stilles ved godkendelse af nye  

 skoler«.
 13) I stk. 2 indsættes efter »de skoler, der er nævnt  

 i stk. 1«: », medmindre den enkelte skole har opfyldt  

 dokumentationskravet som nævnt i stk. 1«.
 14) I stk. 3 indsættes efter »nævnt i stk. 1«:  

 », medmindre den enkelte skole har opfyldt dokumentationskravet som  

 nævnt i stk. 1«.
 Til § 8 15) I stk. 1 indsættes efter »under  

 godkendelse«: », medmindre institutionen inden den 1. oktober 1996  

 har dokumenteret over for Undervisningsministeriet, at den opfylder de krav,  

 som i denne lovs §§ 3 og 4 og i §§ 2 og 3 i det af Folketinget den 31. maj  

 1996 vedtagne forslag til lov om ændring af lov om friskoler og private  

 grundskoler m.v., lov om gymnasiet m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. (Tilskudsbestemmelser m.v.) stilles ved godkendelse af nye  

 skoler«.
 16) I stk. 2 indsættes efter »de kurser, der er nævnt  

 i stk. 1«: », medmindre institutionen har opfyldt  

 dokumentationskravet som nævnt i stk. 1«.
 Til § 9 17) Efter »den 24. maj 1996« indsættes:»,  

 medmindre de pågældende skoler og kurser har opfyldt dokumentationskrav som  

 nævnt i §§ 6-8«.
 Til § 10 18) Efter stk. 3 indsættes som nyt stykke:
»Stk. 4. Den i stk. 1-3 fastsatte underretningspligt  

 bortfalder, hvis skolen har opfyldt de i §§ 6 og 7 nævnte  

 dokumentationskrav.« Bemærkninger Til nr. 9-18 Ændringsforslagene sikrer, at der alene ydes tilskud til  

 skoler, som direkte kan dokumentere, at de opfylder de til enhver tid  

 gældende betingelser for ydelse af tilskud. Ændringsforslagene ændrer ikke  

 på, at Tvindskolerne bliver omfattet af særlovgivning, men sikrer skolernes  

 retssikkerhed, idet ændringsforslagene er udformet på en sådan måde, at de i  

 lovforslaget nævnte skoler skal dokumentere, at de lever op til de nye  

 bestemmelser i loven for fortsat at kunne få tilskud.
Kan skolerne ikke  

 dokumentere, at de lever op til de nye krav, stopper tilskuddene.
En eventuel  

 fratagelse af tilskuddene vil herefter være en forvaltningsakt, som skolerne  

 kan få retligt prøvet.
 Tvindskolerne vil således ikke med de stillede ændringsforslag få samme  

 lempelige overgangsbestemmelser, som gælder øvrige skoler omfattet af L 218  

 og L 219.
