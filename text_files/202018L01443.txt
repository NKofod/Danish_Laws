Ændringsforslag stillet den 1. juni 2021 Ændringsforslag til 3. behandling af Forslag til lov om ændring af udlændingeloven (Indførelse af mulighed for overførsel af asylansøgere til asylsagsbehandling og eventuel efterfølgende beskyttelse i tredjelande) [af udlændinge- og integrationsministeren (Mattias Tesfaye)]:
Til titlen Af udlændinge- og integrationsministeren:
 1) Efter »udlændingeloven« indsættes: »og hjemrejseloven«.
[Konsekvensændring som følge af vedtagelsen af lovforslag nr.
L 203] Bemærkninger Til nr. 1 Af lovforslagets titel fremgår det, at loven ændrer i udlændingeloven.
 Det foreslås, at lovforslagets titel ændres, således at det fremgår af titlen, at loven også ændrer i det af Folketinget den 20. maj 2021 vedtagne forslag til lov om hjemrejse for udlændinge uden lovligt ophold (hjemrejseloven). Lovforslaget er nu kundgjort som lov nr. 982 af 26. maj 2021.
 Ændringen er en konsekvensændring, som følge af at der ved 2. behandling bliver indsat en ny § 2, hvor det foreslås at foretage en række ændringer i hjemrejseloven.
