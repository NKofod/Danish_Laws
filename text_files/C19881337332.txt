I sæsonen 1988/89 dispenseres således, at avlen fra fremsavlsarealer  

 af vinterhvede vil kunne godkendes til forsegling trods det, at marknormen  

 for forekomst af anden kornart er overskredet med et antal bygplanter.  

 Ligeledes dispenseres, så danskavlet sædekorn af vinterhvede må sælges med et  

 indhold af anden kornart på op til 2 kerner af byg pr. kg ud over gældende  

 norm i certificeret sædekorn 1. generation og op til 7 kerner af byg pr. kg  

 ud over gældende norm i certificeret sædekorn 2. generation.
Dispensationen  

 gælder kun til salg her i landet og kun under forudsætning af, at partierne  

 forsynes med en tillægsmærkning.
Reglerne for tillægsmærkning fremgår af  

 denne meddelelse.
 I Statsfrøkontrollens meddelelse 156-88, SÆ-111, af 10. juni 1988,  

 orienteredes om opstående problemer med forekomst af byg i fremavlsarealer  

 med vinterrug og vinterhvede.
 På et telefonmøde i Frøkontrolkommissionens Kontaktudvalg for Sædekorn den  

 15. august 1988 drøftedes situationen på baggrund af resultatet af sommerens  

 markbesigtigelser, jfr. ovennævnte meddelelse.
 Kontaktudvalget skønnede, at for at kunne producere tiltrækkelige mængder  

 sædekorn af vinterhvede var der behov for dispensation som anført nedenfor.
 Man skønnede derimod, at der vil kunne produceres tilstrækkelige mængder  

 af rug uden dispensation.
 Efter anbefaling fra kontaktudvalget har Statsfrøkontrollen anmodet  

 Landbrugsministeriet om bemyndigelse til at dispensere således:  

Dispensation for forekomst af vårbyg i fremavlsarealer af  

 vinterhvede:
Avlen fra fremavlarealer af vinterhvede vil kunne godkendes til forsegling  

 som certificeret sædekorn 1. eller 2. generation, selv om marknormen for  

 forekomst af anden kornart er overskredet.
Hvis marknormen er overskredet med  

 op til 5 planter af vårbyg pr. 50 m2, godkendes arealet til forsegling på  

 betingelse af, at fremstillede partier tillægsmærkes som anført nedenfor.
 Hvis marknormen er overskredet med mere end 5 planter af vårbyg pr. 50 m2,  

 vil sædekornsfirmaer efter ansøgning kunne forvente at få dispensation til  

 forsegling som certificeret sædekorn 1. eller 2. generation på betingelse af,  

 at partierne tillægsmærkes, og på betingelse af, at partierne ikke udleveres,  

 før Statsfrøkontrollens analyse har vist, at den på tillægsmærkningen anførte  

 norm for indhold af anden kornart er opfyldt.
 Hvis det af indberetning om markbesigtigelse fremgår, at der kan være  

 risiko for forekomst af vinterbyg, kan dispensation fra gældende marknormer  

 ikke opnås.  Dispensation for indhold af byg i partier af vinterhvede:
 Sædekorn af vinterhvede må pr. d.d. sælges med et indhold af byg på op  

 til:
 Certificeret sædekorn 1. generation: 2 kerner ud over gældende norm.
 Certificeret sædekorn 2. generation: 7 kerner ud over gældende norm.
 Landbrugsministeriet har herefter bemyndiget Statsfrøkontrollen til at  

 indrømme ovenfor anførte dispensation for vinterhvede produceret i perioden  

 1. juli 1988 til 30. juni 1989.
Dispensationen gælder kun til salg her i landet.
Det vil sige, at eksport  

 efter danske kvalitetsnormer - mærkesedler formularerne 86e og 87e - ikke er  

 omfattet af dispensationen.  Tillægsmærkning Partier af vinterhvede, som ønskes solgt med nævnte dispensation for  

 indhold af byg, skal af firmaet forsynes med en tillægsmærkning med følgende  

 tekst:
 Certificeret sædekorn 1. generation:
 Partiet sælges med dispensation for indhold af anden kornart op til 2  

 kerner af byg ud over gældende norm.
 Certificeret sædekorn 2. generation:
 Partiet sælges med dispensation for indhold af anden kornart op til 7  

 kerner af byg ud over gældende norm.
 Tillægsmærkningen kan foretages ved, at der påklæbes sækkene en  

 mærkeseddel med pågældende tekst eller ved, at teksten påføres sækkene ved en  

 tydelig påstempling.
For partier, der ønskes solgt under dispensationen, skal firmaet over for  

 Statsfrøkontrollen afgive en erklæring om, at det pågældende parti er  

 forsynet med ovennævnte tillægsmærkning.
Denne erklæring skal indeholde  

 oplysning om partiets referencenummer og størrelse, dato for tillægsmærkning  

 samt følgende oplysning: »tillægsmærket med:» efterfulgt af et  

 eksemplar af tillægsmærkesedlen eller den påstemplede tekst.
 Såfremt Statsfrøkontrollen har konstateret, at partiet opfylder  

 betingelserne for salg under dispensation, vil partiet ikke blive opført som  

 erstatningspligtigt i »Oversigt over vintersædspartier kontrolleret i  

 sæsonen 1988/89«.
