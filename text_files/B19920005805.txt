 I henhold til § 13 i lov nr. 352 af 6. juni 1991 om medlemskab af  

 folkekirken, kirkelig betjening og sognebåndsløsning samt § 8, stk. 6, i lov  

 om valg til menighedsråd fastsættes følgende:
Terminologi § 1.  I denne bekendtgørelse anvendes udtrykket  

 »sognebåndsløserpræsten« om den sognepræst, der er løst sognebånd  

 til, og »bopælspræsten« om den sognepræst i sognebåndsløserens  

 bopælssogn, der er ansvarlig for ministerialbøgernes førelse.
De  

 lovbestemmelser, der henvises til, er, hvor ikke andet er anført,  

 bestemmelserne i lov om medlemskab af folkekirken, kirkelig betjening og  

 sognebåndsløsning.
Stiftelse § 2.  Et medlem af folkekirken kan ved  

 sognebåndsløsning slutte sig til en sognepræst for en anden menighed end den,  

 medlemmet hører til, jf. lovens § 10 smh. med § 5.
Stk. 2.  Anmodning fremsættes af medlemmet over for den  

 præst, der ønskes løst sognebånd til.
Anmodningen skal indeholde oplysning om  

 medlemmets navn, personnummer og adresse og være vedlagt fødsels- og  

 dåbsattest eller, såfremt fødsel og dåb ikke har fundet sted her i landet,  

 anden dokumentation for medlemskab af folkekirken.
På præstens begæring skal  

 der desuden gives oplysning om begrundelsen for ønsket om sognebåndsløsning.
 § 3.  Er præsten villig til at modtage en ansøger som  

 sognebåndsløser, giver præsten ansøgeren meddelelse herom.
 Stk. 2.  Meddelelsen vedlægges en blanket, hvorpå  

 sognebåndsløseren kan angive, at valgret ønskes udøvet i en  

 menighedsrådskreds, hvor sognebåndsløserpræsten er ansat, jf. § 6. Hvis dette  

 ønskes, tilbagesender sognebåndsløseren inden 8 dage blanketten i udfyldt  

 stand til sognebåndsløserpræsten.
 § 4.  En præst er ikke forpligtet til at modtage en  

 ansøger som sognebåndsløser, såfremt hensynet til denne findes at burde vige  

 for afgørende hensyn til præsten eller dennes menighed, jf. lovens § 10, stk.  

 1. En præsts afslag skal være skriftligt og begrundet samt indeholde  

 oplysning om klageadgang.
 Stk. 2.  En præsts afslag kan af ansøgeren påklages til  

 biskoppen, jf. lovens § 10.
Retsvirkningerne af sognebåndsløsning § 5.  Et medlem af folkekirken, der har løst  

 sognebånd, er berettiget til kirkelig betjening af sognebåndsløserpræsten.
 § 6.  En sognebåndsløser skal i forbindelse med  

 sognebåndsløsningen vælge, om han eller hun vil udøve valgret i den  

 menighedsrådskreds, hvor sognebåndsløseren bor, eller i en  

 menighedsrådskreds, hvor sognebåndsløserpræsten er ansat, jf. § 5 i lov om  

 valg til menighedsråd.
Stk. 2.  Dersom valgretten ønskes udøvet i en  

 menighedsrådskreds, hvor sognebåndsløserpræsten er ansat, skal der i  

 forbindelse med sognebåndsløsningen gives meddelelse herom.
Hvis  

 sognebåndsløserpræsten er ansat i flere menighedsrådskredse, skal  

 sognebåndløseren meddele, i hvilken af disse menighedsrådskredse valgret  

 ønskes udøvet.
 Stk. 3.  Hvis meddelse efter stk. 2 ikke gives, udøver  

 sognebåndsløseren sin valgret i bopælssognet.
 Stk. 4.  Det trufne valg er bindende, sålænge  

 sognebåndsløsningen består.
Ophør § 7.  En sognebåndsløser kan bringe  

 sognebåndsløsningen til ophør ved skriftlig anmeldelse herom til  

 sognebåndsløserpræsten.
 § 8.  En præst kan opsige sognebåndsløsningen, såfremt  

 der foreligger omstændigheder, som gør det urimeligt at fastholde præstens  

 forpligtelser over for sognebåndsløseren, jf. lovens § 11, stk. 2. Opsigelsen  

 skal ske skriftligt med 6 måneders varsel og skal være begrundet samt  

 indeholde oplysning om klageadgang, jf. stk. 2.
Stk. 2.  Opsigelsen kan af sognebåndsløseren påklages  

 til biskoppen.
Såfremt klage indgives inden 4 uger efter sognebåndsløserens  

 modtagelse af opsigelsen, har klagen opsættende virkning, jf. lovens § 11.
 § 9.  Sognebåndsløsningen ophører, når den præst, til  

 hvem sognebånd er løst, forflyttes, dør eller afskediges, jf. lovens § 11,  

 stk. 3. Sognebåndsløseren kan dog udsætte ophørstidspunktet, indtil en ny  

 præst er ansat.
Stk. 2.  Indtræder ophørsgrunden efter stk. 1 så kort  

 tid forud for et menighedsrådsvalg, at ansættelse af en ny præst ikke kan  

 forventes at have fundet sted inden valget, skal sognebåndsløseren - såfremt  

 denne har valgt at udøve sin valgret i en menighedsrådskreds i  

 sognebåndsløserpræstens pastorat - senest 11. dagen før valget underrette  

 valgbestyrelsen, jf. lov om valg til menighedsråd § 6, dersom  

 ophørstidspunktet for sognebåndsløsningen i medfør af stk. 1, 2. pkt., ønskes  

 udsat.
Modtager valgbestyrelsen ingen sådan meddelelse, slettes  

 sognebåndsløseren af valglisten.
 § 10.  Nedlægges en stilling som sognepræst, slettes  

 sognebåndsløsere, der har valgt at udøve valgretten i en menighedsrådskreds i  

 det pastorat, i hvilken den nedlagte stilling var normeret, af valglisten.
Sognebåndsløserens flytning § 11.  En sognebåndsløser skal give  

 sognebåndsløserpræsten underretning om flytning af bopæl.
Mindreårige § 12.  For ugifte personer under 18 år træffes  

 bestemmelser i henhold til denne bekendtgørelse efter §§ 2, 7, 8, stk. 2, og  

 9, stk. 1, 2. pkt., af forældremyndighedens indehaver.
Dog skal en person,  

 der er fyldt 15 år, selv give sit samtykke, Meddelelser til og fra sognepræsterne § 13.  Sognepræster skal føre en protokol, der  

 autoriseres af provsten, over sognebåndsløsninger til og fra ham/hende.  

 Protokollen fremlægges ved kirkebogseftersyn.
 Stk. 2.  Protokollen skal indeholde oplysning om  

 stiftelsestidspunkt, navn, adresse, fødselsdag og- sted, dåbsdag og- sted,  

 personnummer, valg af menighedsrådskreds for udøvelse af valgret, flytninger,  

 ophørstidspunkt og- grund.
 § 14.  Når sognebåndsløserpræsten har modtaget den i §  

 3, stk. 2, nævnte blanket, videresendes denne til valgbestyrelsen for den  

 menighedsrådskreds, i hvilken sognebåndsløseren har valgt at udøve sin  

 valgret.
 Stk. 2.  Sognebåndsløserpræsten underretter  

 bopælspræsten om sognebåndsløsningens stiftelse.
 § 15.  Sognebåndsløserpræsten underretter  

 bopælspræsten om sognebåndsløsningens ophør.
 Stk. 2.  Har sognebåndsløseren valgt at udøve sin  

 valgret i en menighedsrådskreds i sognebåndsløserpræstens pastorat og opsiges  

 sognebåndløsningen, giver sognebåndsløserpræsten valgbestyrelsen meddelelse  

 herom.
 § 16.  En sognepræst, der forflyttes eller afskediges,  

 skal gøre sognebåndsløsere til sig bekendt med deres retsstilling efter § 9,  

 stk. 1 og 2. Tilsvarende meddelelse gives af den konstituerede præst efter en  

 sognepræsts død.
 § 17.  Ved en sognebåndsløsers flytning underretter  

 sognebåndsløserpræsten sognepræsten i det nye bopælssogn om  

 sognebåndsløsningen.
 Stk. 2.  Har sognebåndsløseren valgt at udøve sin  

 valgret i en menighedsrådskreds i det pastorat, hvori sognebåndsløserpræsten  

 er ansat, skal denne give valgbestyrelsen meddelelse om bopælsændringen.
Meddelelser til og fra valgbestyrelserne § 18.  Valgbestyrelsen skal føre en protokol, der skal  

 indeholde oplysning om sognebåndsløseres navn, adresse, personnummer, valg af  

 menighedsrådskreds for udøvelse af valgret, tidspunktet for optagelse eller  

 slettelse af valglisten og valg af menighedsrådskreds for udøvelse af valgret  

 ved flytning.
§ 19.  Har en sognebåndsløser valgt at udøve sin  

 valgret i en menighedsrådskreds i sognebåndsløserpræstens pastorat, jf. § 3,  

 stk. 2, påhviler det valgbestyrelsen for denne menighedsrådskreds at sørge  

 for, at sognebåndsløseren optages på valglisten for kredsen.
Valgbestyrelsen  

 giver underretning herom til bopælssognets valgbestyrelse, der sletter  

 sognebåndsløseren af valglisten i bopælssognet.
Er sognebåndsløserens  

 erklæring ikke valgbestyrelsen i hænde senest 11. dagen før et  

 menighedsrådsvalg, kan sognebåndsløseren ikke optages på valglisten, og han  

 eller hun kan derfor ikke afgive stemme ved dette valg.
 § 20.  Har en sognebåndsløser valgt at udøve sin  

 valgret i en menighedsrådskreds i sognebåndsløserpræstens pastorat, jf. § 3,  

 stk. 2, og sognebåndsløsningen opsiges, sletter valgbestyrelsen  

 sognebåndsløseren af valglisten og underretter valgbestyrelsen i bopælssognet  

 herom.
 Stk. 2.  Slettes en sognebåndsløser af valglisten i  

 medfør af bestemmelsen i § 9, stk. 2, sidste pkt., underretter  

 valgbestyrelsen samtidig bopælssognets menighedsråd herom, således at  

 sognebåndsløseren kan optages på valglisten for dette sogn.
Stk. 3.  Efter genbesættelse af en ledig  

 sognepræstestilling skal valgbestyrelsen slette alle sognebåndsløsere til den  

 tidligere sognepræst af valglisten.
Meddelelse herom gives til  

 valgbestyrelserne i sognebåndsløsernes bopælssogn.
 Stk. 4.  Valgbestyrelsen underretter sognebåndsløserne  

 om slettelse af valglisterne, jf. § 10, som følge af nedlæggelse af en  

 sognepræstestilling og giver tillige bopælssognenes menighedsråd  

 underretning, således at optagelse på valglisterne for disse sogne kan finde  

 sted.
 § 21.  Ved flytning underretter valgbestyrelsen det  

 nye bopælssogns valgbestyrelse om sognebåndsløserens valg af  

 menighedsrådskreds for udøvelse af valgret.
Ikrafttrædelsesbestemmelser § 22.  Denne bekendtgørelse træder i kraft den 15.  

 februar 1992. Bestemmelsen i § 6 træder dog først i kraft den 1. juli 1992.
 Stk. 2.  Sognepræster i folkekirken skal inden 1. april  

 1992 skriftligt meddele sognebåndsløsere, modtaget før 15. februar 1992, at  

 de inden 1. juli 1992 skal vælge, om de vil udøve valgretten i den  

 menighedsrådskreds, hvor de har bopæl, eller i en menighedsrådskreds, hvor  

 sognebåndsløserpræsten er ansat.
 Stk. 3.  Ønsker sognebåndsløseren at udøve sin valgret i  

 en menighedsrådskreds, hvor sognebåndsløserpræsten er ansat, og denne er  

 ansat i flere menighedsrådskredse, skal sognebåndsløseren desuden anføre, i  

 hvilken af disse menighedsrådskredse valgretten ønskes udøvet.
Stk. 4.  Adgangen til at vælge at udøve valgretten efter  

 stk. 1 og 2 bortfalder ved fristens udløb.
Biskoppen kan dog, såfremt særlige  

 forhold gør sig gældende, bestemme, at der skal bortses fra overskridelse af  

 fristen.
 § 23.  Bekendtgørelsen gælder ikke for Færøerne og  

 Grønland.
