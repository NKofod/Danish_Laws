 I medfør af § 1, stk. 2, i lov om Statens Istjeneste, jf.
 lovbekendtgørelse nr. 578 af 29. september 1988, fastsættes:
 § 1.  Isbrydningsrådet bistår Forsvarskommandoen og  

 Søværnets Operative Kommando med hensyn til isbrydnings- og  

 ismeldingstjenestens bedst mulige gennemførelse.
 Stk. 2.  Rådet fremfører over for Forsvarskommandoen og  

 Søværnets Operative Kommando de forslag og synspunkter, som rådet ønsker  

 taget i betragtning med hensyn til tjenestens organisation og udførelse,  

 tilvejebringelse af isbrydermateriel fra ind- og udland og samarbejde  

 angående den bedst mulige nyttevirkning af det gennem rådet repræsenterede  

 materiel, opretholdelse af forbindelsen mellem landsdelene og af den for  

 landets økonomi nødvendige ind- og udførsel samt med hensyn til alle forhold  

 i øvrigt vedrørende sejladsens sikring og betryggelse under isforhold.
 § 2.  Isbrydningsrådet består af 13 medlemmer, der  

 udpeges af nedennævnte myndigheder og organisationer:
 Stk. 2.  Forsvarsministeriet udpeger blandt sine  

 repræsentanter rådets formand.
 Stk. 3.  Søværnets Operative Kommando stiller sekretær  

 til rådighed for rådet og dettes forretningsudvalg.
 § 3.  For hvert medlem udpeges der af vedkommende  

 myndighed eller organisation en stedfortræder som, når vedkommende medlem har  

 forfald, deltager i rådets møder.
§ 4.  Isbrydningsrådet holder møde henimod hvert års  

 afslutning.
På dette møde modtager rådet fra Søværnets Operative Kommando,  

 der leder istjenesten, beretning om status for istjenestens beredskab samt om  

 planlagte beredskabsmæssige foranstaltninger.
Beretningen gøres til genstand  

 for drøftelse på mødet.
 Stk. 2.  I øvrigt afholder Isbrydningsrådet møde, så  

 snart forholdene peger i retning af, at spørgsmålet om isbrydernes klargøring  

 og udsendelse kan blive aktuelt, og efter udsendelse så ofte forholdene giver  

 anledning dertil.
§ 5.  Formanden tilrettelægger rådets arbejde og leder  

 forhandlingerne på rådets møder.
Tid og sted for møderne fastsættes af  

 formanden, der foranlediger medlemmerne og Søværnets Operative Kommando  

 indkaldt til møderne.
Ud over de under § 4 omtalte møder kan rådet indkaldes,  

 når 2 af rådets medlemmer eller Søværnets Operative Kommando over for  

 formanden fremsætter ønske herom.
 Stk. 2.  Formanden påser, at de sager, der forelægges  

 rådet, behandles med tilbørlig hurtighed.
 § 6.  Søværnets Operative Kommando deltager som leder  

 af istjenesten i Isbrydningsrådets møder og er berettiget til at deltage i  

 forhandlingerne.
 Stk. 2.  Rådet kan beslutte, at særlige sagkyndige eller  

 repræsentanter for særligt interesserede kan deltage i enkelte af rådets  

 møder.
 § 7.  Inden for rådet nedsættes et forretningsudvalg.
 Stk. 2.  Rådets formand tilrettelægger  

 forretningsudvalgets arbejde og leder forhandlingerne på forretningsudvalgets  

 møder.
Stk. 3.  Forretningsudvalget består i øvrigt af et af de  

 af Forsvarsministeriet udpegede medlemmer, de af Københavns Havnebestyrelse,  

 DFDS A/S og DSB Rederi A/S udpegede medlemmer samt af et af de af Danmarks  

 Rederiforening og et af de af Sammenslutningen af danske Havne udpegede  

 medlemmer.
I tilfælde af et medlems forfald kan den for den pågældende  

 udpegede stedfortræder - for Danmarks Rederiforenings og Sammenslutningen af  

 danske Havnes vedkommende eventuelt det andet medlem - deltage i  

 forretningsudvalgets møder.
§ 8.  Forretningsudvalget samles under iskampagner til  

 regelmæssige møder med Søværnets Operative Kommando, så længe forholdene gør  

 dette påkrævet.
Forretningsudvalget varetager også under iskampagner rådets  

 løbende forretninger og drøfter herunder navnlig med Søværnets Operative  

 Kommando spørgsmål om isbrydernes drift, oplægning og reparation mv., deres  

 bemanding samt i det hele alle forberedende skridt med henblik på eventuelt  

 kommende iskampagner.
 Stk. 2.  Forretningsudvalget kan beslutte, at særlige  

 sagkyndige eller repræsentanter for særligt interessenter kan deltage i  

 enkelte af forretningsudvalgets møder.
 Stk. 3.  På hvert møde, der afholdes i Isbrydningsrådet,  

 afgives beretning om forretningsudvalgets virksomhed siden rådets sidste  

 møde.
§ 9.  Tid og sted for forretningsudvalgets møder  

 fastsættes af formanden, ved hvis foranstaltning møderne indkaldes.
Møde  

 indkaldes, når et af forretningsudvalgets medlemmer eller Søværnets Operative  

 Kommando som leder af istjenesten over for formanden fremsætter ønske herom.
§ 10.  For at beslutning kan træffes af rådet eller  

 forretningsudvalget, skal formanden og mindst henholdsvis 3 og 2 medlemmer  

 (resp. stedfortrædere) være til stede.
Hvert medlem har en stemme.
I tilfælde  

 af stemmelighed er formandens stemme afgørende.
Eventuelle mindretal såvel  

 som Søværnets Operative Kommando kan begære deres bemærkninger tilføjet  

 flertallets indstillinger eller udtalelser og disse derefter snarest forelagt  

 for Forsvarskommandoen.
 § 11.  Der føres referat over rådets forhandlinger og  

 forretningsudvalgets beslutninger, og genpart tilstilles hvert enkelt medlem.
 Stk. 2.  Formanden drager omsorg for de eventuelt  

 fornødne skriftlige udfærdigelser i anledning af rådets og  

 forretningsudvalgets beslutninger i overensstemmelse med de skete vedtagelser  

 og underskriver på rådets og forretningsudvalgets vegne ekspeditionerne.
 § 12.  Rådets medlemmer og stedfortrædere, sekretæren  

 samt de særlige sagkyndige eller repræsentanter for særligt interesserede,  

 der måtte have deltaget i rådets eller forretningsudvalgets møder, er  

 forpligtet til over for alle uvedkommende at bevare tavshed med hensyn til de  

 forhold, der kommer til deres kundskab under rådets forhandlinger, herunder  

 såvel angående de af rådet afgivne indstillinger som angående  

 stemmeafgivningen.
 § 13.  Cirkulæret træder i kraft den 8. januar 1996 og  

 erstatter cirkulære af 11. august 1989 om Isbrydningsrådet og dettes  

 forretningsorden.
 P.M.V.
 E.B.
