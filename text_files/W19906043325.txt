K indsatte børnetilskud på sin lønkonto hos P.
P modregnede  

 efterfølgende et beløb til afskrivning i K's gæld hos P.
K påstod  

 modregningen tilbageført.
K fik delvis medhold.
Kendelse af 27. august 1990 i sag 158/90 (Modregning, plankonto, lønkonto,  

 børnetilskud.) Den 23. januar 1990 indbetalte klageren K 6.514 kr. på sin lønkonto hos  

 pengeinstituttet P ved indsættelse af en check, som klageren havde modtaget  

 fra x kommune dækkende børnetilskud.
Efter overførsel af løn udgjorde  

 kontoens saldo den 24. januar ca. 19.000 kr.
Den 24. - 26. januar hævede K  

 ca. 7.600 kr. på kontoen.
Efter overførsel af 4.000 kr. fra lønkontoen til  

 K's plankonto den 30. januar 1990, udgjorde lønkontoens saldo ca. 7.800 kr.
Den 30. januar 1990 meddelte P i skrivelse til K, at P havde modregnet  

 11.000 kr. på K's indlånskonti med henholdsvis 7.200 kr. på lønkontoen og  

 3.800 kr. på plankontoen.
På kontierne indestod herefter henholdsvis 645,87  

 kr. og 49,32 kr.
Det modregnede beløb afskrev P i gælden i henhold til to  

 pantebreve, på hvilke K ikke havde betalt ydelser siden sin samlevers død i  

 januar 1987. Efter samleverens død havde der forgæves været forhandlet med  

 boet, skifteretten og P om K's mulighed for at overtage den villa, som K og  

 dødsboet ejede i fælleskab.
 Fra plankontoen betaltes 30. januar til 8. februar automatiske betalinger  

 med ialt 4.572,76 kr.
 K indbragte sagen for Ankenævnet med påstand om, at P tilpligtedes at  

 tilbageføre modregningen.
 P nedlagde påstand om frifindelse.
 Ankenævnet tog K's påstand delvis til følge med følgende bemærkninger:
 »Da P uanset modregningen i 3.800 kr. af indeståendet på plankontoen  

 fra kontoen har betalt de regninger, der forfaldt i begyndelsen af februar  

 1990, findes der ikke at være tilstrækkeligt grundlag for at tage K's påstand  

 om tilbageførsel af det i plankontoen modregnede beløb til følge.
Efter at checken på 6.514 kr. vedrørende børnetilskud var blevet indsat på  

 K's lønkonto, hævede K samme dag og de følgende dage samlet et større beløb  

 på kontoen.
Det kan derfor ikke fastslås, at det indsatte børnetilskudsbeløb  

 helt eller delvis var i behold, da P foretog modregning i 7.200 kr. af  

 indeståendet på lønkontoen, og ingen del af modregningen kan derfor  

 tilsidesættes med henvisning hertil.
