 Det er direktoratets opfattelse, at arbejder ved opmålingsnettet som  

 etablering, måling, beregning og skitsetegning er at betragte som tekniske  

 arbejder, der ikke hører under de i landinspektørlovens § 4 nævnte  

 eneretsarbejder.
Ved skrivelse af 15.4. 1981 har De anmodet om en udtalelse om, hvorvidt  

 direktoratet mener, at en række arbejder vedrørende opmålingsnettet kan  

 udføres af andre end Geodætisk Institut, praktiserende landinspektører og  

 matrikeldirektoratet.
Det drejer sig om arbejderne med at  etablere fikspunkter at  beregne koordinater at  udfærdige skitser at  indlægge på matrikelkortene at  sørge for officiel registrering.
Samtidig har De gjort opmærksom på, at en kommune påtænker som  

 beskæftigelsesarbejde at retablere tabtgåede fikspunkter under tilsyn af  

 kommunens tekniske forvaltning.
I tilslutning hertil spørger De, om  

 matrikeldirektoratet kan godkende en sådan ordning.
Det er direktoratets opfattelse, at de omhandlede arbejder med etablering,  

 måling, beregning og skitsetegning er at betragte som tekniske arbejder, der  

 ikke hører under de i landinspektørlovens § 4 nævnte eneretsarbejder.
Denne  

 opfattelse er kommet til udtryk i flere tilfælde, eksempelvis:
1) Vejledning for flyvefotogrammetrisk fremstilling af matrikelkort af  

 januar 1966, hvori de i pkt. 2.10 om paspunktbestemmelse nævnes:......  

 Udtegningsfirmaet sørger for koordineringen af paspunkterne.
Ny-koordinerede  

 planpaspunkter bør, hvor det er hensigsmæssigt, optages som fikspunkter.  

 Punkterne afmærkes og fikspunktskitser udfærdiges efter reglerne....
2) Vejdirektoratets »Vejledende regler for matrikulær berigtigelse af  

 motorvejsanlæg« fra okt. 1972, hvori nævnes, at fikspunktsystemet i  

 motorveje etableres af anlægsmyndigheden, og at koordinering af fikspunkter  

 udføres af den praktiserende landinspektør, anlægsmyndigheden eller det  

 fotogrammetriske firma.
Landinspektørforeningen har deltaget i udarbejdelse  

 af begge de nævnte publikaioner og har endvidere deltaget i en arbejdsgruppe,  

 der har udarbejdet:
 3) »Paradigma for aftale med praktiserende landinspektører« der  

 er udgivet af vejdirektoratet i 1978, og hvori det i pkt. 3.2.2 fastslås:
Etablering af fikspunktsystem foretages af anlægsmyndigheden eller den  

 praktiserende landinspektør.
Anlægsmyndigheden kan fastsætte nærmere regler  

 for punkternes placering og etablering, såfremt disse ikke strider mod de af  

 landbrugsministeriet, matrikeldirektoratet, herom fastsatte bestemmelser.
 Direktoratets politik vedrørende det landsdækkende fikspunktnet har senest  

 være omtalt på landinspektørforeningens Nyborgmøde 1981, hvor det under  

 »Nyt fra matriklen« blev påpeget, at man må imødese, at  

 fikspunktnettet også vil blive anvendt til andre formål end de matrikulære og  

 af andre faggrupper end landinspektører, og at andre faggrupper end  

 landinspektører vil kunne deltage i arbejdet med at udbygge og vedligeholde  

 fikspunktnettet.
En sådan holdning kan rejse spørgsmål om retablering af fikspunkter og  

 indlægning på matrikelkortet.
Direktoratet ser det dog ikke som noget stort  

 problem.
 På Nyborgmødet blev der også givet udtryk for, at der må lægges stor vægt  

 på kvaliteten af referencenettet, og at dets anvendelighed vil være af  

 afgørende betydning for den placering, som ejendomsregistreringen og dermed  

 matriklen og de praktiserende landinspektører får i de kommende års opbygning  

 af landinformationssystemer.
 Direktoratet ser derfor med velvilje på landinspektørernes bestræbelser  

 for at gøre sig gældende ved denne opbygning og imødeser gerne drøftelser med  

 landinspektørforeningen om de dermed forbundne problemer.
 (* 1) Offentliggjort i tidsskriftet Landinspektøren 31. bind, side 330.
