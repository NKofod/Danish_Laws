Bindende forhåndsbesked Spørgsmål 1. Kan Ligningsrådet tiltræde, at  

 værdien af en aktietegningsret, der giver ret til at tegne en aktie af  

 nominelt kr. 20 i A A/S, kan fastsættes til kr. 0,11, forudsat at  

 aktiens markedskurs er omkring 450 kr. på tildelingstidspunktet? 2. Såfremt spørgsmål 1 besvares  

 benægtende, kan Ligningsrådet da tiltræde, at værdien  

 af en aktietegningsret, der giver ret til at tegne en aktie af nominelt kr.  

 20 i A A/S, kan fastsættes til kr. 3, forudsat at aktiens markedskurs  

 er omkring 450 kr. på tildelingstidspunktet? Svar Ad 1: Ja.
 Ad 2: Bortfalder.
Sagsfremstilling og begrundelse A A/S påtænker at udstede og tildele sine  

 medarbejdere ubetingede aktietegningsretter, for derved at knytte  

 medarbejderne tættere til selskabet og belønne dem, hvis  

 aktiekursen stiger ekstraordinært inden for tegningsperioden.
 Aktietegningsordningen vil have følgende  

 indhold:
Da der ikke er knyttet betingelser til udnyttelsen af  

 tegningsretten, erhverver medarbejderne endelig ret til aktietegningsretterne  

 på tildelingstidspunktet.
Medarbejderne skal således på  

 tildelingstidspunktet beskattes af den økonomiske fordel ved at have  

 modtaget aktietegningsretterne vederlagsfrit.
 Revisionsfirmaets bemærkninger:
Skattelovgivningen giver ingen præcise  

 retningslinier for værdiansættelse af aktietegningsretter.
I  

 henhold til ligningslovens ' 16,  

 stk. 3, skal beskatningsgrundlaget fastsættes til markedsværdien  

 af aktietegningsretterne.
Ligningsrådet har i en tidligere bindende  

 forhåndsbesked, gengivet i TfS 1995.197 og 242, anvendt følgende  

 formel til værdiansættelse af aktietegnings- retter:
H * L * R 100         =    F hvor:
H = Aktiens handelskurs i % af tegningskursen L = Aktietegningsrettens løbetid angivet i  

 måneder R = Diskontoen + 4 % reduceret med 50%, omregnet til rente  

 pr. måned F = Aktietegningsrettens værdi i % af markedskursen  

 på en aktie Formlen er udviklet af Aktieanalysegruppen og  

 offentliggjort i gruppens rapport fra oktober 1992. Aktieanalysegruppen  

 konkluderer i rapporten vedrørende  

 værdiansættelsesformlen:
A Dette synspunkt understreges af skatteministerens  

 besvarelse af et spørgsmål fra Folketingets Skatteudvalg (svar  

 på spørgsmål nr. 4 af 15. april 1997, bilag 23 til L 194),  

 hvor skatteministeren udtaler følgende om formlen:
A Anvendes ovennævnte formel til at  

 værdiansætte de foreliggende aktietegningsretter, og antages det,  

 at aktiens markedskurs er kr. 450, bliver værdien af en  

 aktietegningsret:
37,5 * 55 * 0,323 100                =  6,66% Aktietegningsrettens værdi er således 6,66 %  

 af kr. 450  =  kr. 30 Det er revisionsfirmaets opfattelse, at formlen ikke er  

 udtryk for markedsværdien af aktietegningsretten.
 Dette hænger primært sammen med, at  

 anvendelsen af Aktieanalysegruppens formel forudsætter, at der er en  

 naturlig sammenhæng mellem den aktuelle handelskurs og tegningskursen,  

 således at der er en rimelig sandsynlighed for, at aktietegningsretten  

 bliver udnyttet ved udløb.
I det foreliggende tilfælde er tegningskursen  

 næsten tre gange den aktuelle markedskurs og sandsynligheden for, at  

 tegningsretten udnyttes, er således langt lavere end i de situationer,  

 Aktieanalysegruppens formel sigter på.
Dette tager formlen ikke  

 tilstrækkeligt hensyn til, hvorfor værdiansættelsen bliver  

 urealistisk høj.
A A/S har anmodet B Bank A/S om at  

 værdiansætte aktietegningsretten.
Banken har anvendt  

 Black-Scholes værdiansættelsesmodel, der benytter variansen i  

 udsvingene i aktiekursen (volatiliteten) som variabel.
Black-Scholes modellen  

 er den generelt accepterede værdiansættelsesmodel til  

 værdiansættelse af optioner og aktietegningsretter.
 Banken har værdiansat den pågældende  

 aktietegningsret til kr. 0,11 ud fra en antagelse om, at aktiens markedskurs  

 er 460.
 Usikkerheden i værdiansættelsen af  

 aktietegningsretten ved anvendelse af Black-Scholes model består  

 primært i estimeringen af aktiens volatilitet.
I det foreliggende tilfælde er der imidlertid tale  

 om en børsnoteret aktie, som handles jævnligt på  

 Københavns Fondsbørs, og det er derfor muligt med rimelig  

 sikkerhed at fastsætte aktiens volatilitet.
Banken har beregnet  

 volatiliteten med udgangspunkt i en tidshorisont fra 3 til 24 måneder.  

 Volatiliteten er beregnet som et gennemsnit af samtlige volatiliteter over de  

 givne tidshorisonter i perioden fra starten af 1996 til september 1998.
På denne baggrund heraf er volatiliteten fastsat til  

 maksimalt 12,4 % set over en periode på 12 måneder.
Dette skal  

 ses i forhold til en generel volatilitet i markedet på 7,5 % i samme  

 periode.
Det er revisionsfirmaets opfattelse, at  

 Aktieanalysegruppens formel ikke kan anvendes til værdiansættelse  

 af aktietegningsretten.
Principalt anføres, at værdien af  

 aktietegningsretten skal fastsættes til kr. 0,11 i overensstemmelse med  

 Black-Scholes værdiansættelsesmodel.
 Det er oplyst, at volatiliteten på det relevante  

 Nasdaq aktieindex varierer mellem 9 % og 9,5 % afhængig af  

 måleperioden, samt at de mest volatile sammenlignelige aktier på  

 udvalgte børser har en volatilitet på mellem 15,5 % og 17,5 %.  

 Værdiansættes aktietegningsretten på grundlag af en  

 volatilitet på 17,5 %, bliver resultatet i størrelsesordenen kr.  

 3,00 pr. aktietegningsret.
 Subsidiært mener revisionsfirmaet, at et  

 beløb på kr. 3,00 må antages at være den øvre  

 grænse for værdien af de pågældende  

 aktietegningsretter, og at denne værdi alternativt kan anvendes.
 Kommunen er af den opfattelse, at skønnet over  

 aktietegningsrettens markedsværdi må foretages med udgangspunkt i  

 den værdiansættelsesmetode, der er udarbejdet af  

 Aktieanalysegruppen, hvorefter værdien af aktietegningsretten  

 udgør kr. 30.
 Skatteforvaltningen finder imidlertid, at man under  

 hensyntagen til de usikkerhedsmomenter, der ligger i  

 værdiansættelsen af aktietegningsretten, kan godkende, at  

 værdien fastsættes til kr. 15.
Told- og Skatteregionen kan tilslutte sig  

 skatteforvaltningens udtalelse.
Efter praksis anvendes Aktieanalysegruppens  

 model til værdiansættelse af aktietegningsretter med mindre, der  

 fremlægges særlige holdepunkter for at anvende en anden  

 beregningsmetode.
Regionen finder ikke, at der i anmodningen om at anvende  

 Black-Scholes modellen er fremsat sådanne særlige holdepunkter.  

 Det er herefter regionens opfattelse, at Aktieanalysegruppens model  

 bør lægges til grund ved den skønsmæssige beregning  

 af aktietegningsrettens værdi.
I det konkrete tilfælde er der  

 så stor afstand mellem exerciseprisen og markedskursen, at den aktuelle  

 aktietegningsrettighed må antages at have en begrænset  

 værdi.
Regionen finder derfor, at den skønsmæssige  

 værdi vil være mindre end den værdi, der kan beregnes ved  

 brug af Aktieanalysegruppens model.
Værdien findes passende at kunne  

 fastsættes til kr. 15,00.
 Det forudsættes, at aktietegningsordningen vil  

 indeholde bestemmelser, der regulerer aktietegningskursen, såfremt der  

 i løbetiden foretages ændringer i selskabskapitalen.
 Ligningsrådet skal bemærke, at  

 Aktieanalysegruppens formel alene er vejledende for skønnet samt  

 endvidere, at beregningsmodellen forudsætter en vis naturligt begrundet  

 sammenhæng mellem den aktuelle handelsværdi og exerciseprisen,  

 således gruppens konkluderende bemærkninger i rapport af oktober  

 1992 og Skatteministerens svar af  l5. april 1997.
I det foreliggende tilfælde er tegningskursen  

 omtrent 3 gange den aktuelle markedskurs.
Yderligere er der tale om en  

 børsnoteret aktie, hvorefter beregning af aktiens volatilitet er  

 mulig.
Ligningsrådet finder herefter ikke anledning til at  

 tilsidesætte den på baggrund af Black-Scholes modellen fastsatte  

 værdi på 0,11 kr.
