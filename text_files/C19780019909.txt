(Til seminarierektorerne) Efter § 2 i lov nr. 218 af 24. maj 1978 om kursusvirksomhed m.v. ved  

 seminarier, der uddanner lærere til folkeskolen, kan seminarierne efter  

 regler, der fastsættes af undervisningsministeren, tilbyde lærere og andre  

 interesserede at deltage i undervisning og prøver, der indgår i uddannelsen  

 af lærere til folkeskolen.
 I henhold hertil fastsættes følgende:
 1. Ordningens omfang.
a.
Enkeltkursusordningen omfatter alle fag og kurser, der indgår i  

 læreruddannelsen, herunder praktisk skolegerning i tilknytning til den  

 undervisning, som den pågældende deltager i på seminariet, og i et hertil  

 svarende omfang.
b.
Der kan kun optages enkeltkursusstuderende i det omfang, hvori der er  

 ledige pladser på det pågældende hold.
Enkeltkursusordningen kan således ikke  

 begrunde oprettelsen af nye eller flere hold.
c.
Det påhviler det enkelte seminarium selv at formidle information om den  

 undervisning, der tilbydes som led i enkeltkursusordningen.Seminariet  

 beskriver for det enkelte fag eller kursus de forudsætninger, der er lagt til  

 grund ved undervisningens tilrettelæggelse.
 2. Adgangen til at deltage i undervisningen.
a.
Adgang til at blive optaget som enkeltkursusstuderende har enhver, der  

 er fyldt 18 år, og som ikke er ordinær studerende ved et lærerseminarium.
b.
Hvis et seminarium ikke kan optage alle ansøgere til et fag eller  

 kursus, optages ansøgerne i tilmeldingsrækkefølge.
c.
En enkeltkursusstuderende kan i det enkelte semester ikke deltage i  

 mere end tre fag eller kurser.
 3. Eksamen eller anden form for faglig vurdering.
a.
De enkeltkursusstuderende har ret - men ikke pligt - til at deltage i  

 prøver eller anden faglig vurdering, der hører til det fag eller finder sted  

 på de tidspunkter, der er fastsat for de øvrige deltagere i faget eller  

 kurset.
b.
Der gælder de samme begrænsninger for enkeltkursusstuderende som for  

 ordinære studerede med hensyn til det antal gange, man kan deltage i et  

 undervisningsforløb.
 4. Bevis for deltagelse.
a.
Den enkeltkursusstuderende har krav på bevis for bestået prøve eller  

 anden faglig vurdering, ligesom den enkeltkursusstuderende, hvis der er  

 mødepligt, har krav på bevis for tilstrækkelig tilstedeværelse.
b.
Der vil desuden kunne udstedes tilstedeværelsesbeviser for deltagelse i  

 fag eller kurser, hvortil der ikke er mødepligt, såfremt den pågældende har  

 været til stedet i mindst 4/5 af undervisningstimerne.
c.
Det bør tilkendegives de pågældende, at de aflagte prøver m.v. ikke i  

 sig selv giver adgang til at søge ansættelse i folkeskolen.
 5. Andre bestemmelser.
a.
Deltagelse i undervisningen er gratis, jfr. lovens § 5, stk. 1.
 b. enkeltkursusstuderende er ikke stemmeberettigede eller valgbare ved  

 valg til de faste råd og udvalg ved seminariet, jfr. lovens § 4.
c.
Efter hvert undervisningsårs begyndelse indsendes indberetning til  

 direktoratet om antallet af ansøgere til og optagne på de tilbudte fag og  

 kurser.
Endvidere afgives efter undervisningsårets afslutning en samlet  

 indberetning om forløbet af enkeltkursusordningen i det pågældende  

 undervisningsår.
 6. Ikrafttræden.
a.
Cirkulæret har virkning fra den 1. august 1978.
b.
Samtidig bortfalder de ved direktoratets skrivelse af 24. september  

 1975 fastsatte særlige regler om optagelse af ikke-seminarieuddannede lærere  

 på seminariernes hold i liniefag og pædagogiske specialer.
Undervisningsministeriet Direktoratet for folkeskolen, folkeoplysning, seminarier m.v., den 20.  

 september 1978.
