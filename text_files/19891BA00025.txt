Nr BSF 25 Forslag til folketingsbeslutning om gratis medicin til epilepsipatienter Fremsat af Qvist Jørgensen (S) Dorte Bennedsen (S) Anna-Marie Hansen (S)  

 Tove Lindbo Larsen (S) Torben Lund (S) Ingrid Rasmussen (S) Birgitte Husmark  

 (SF) Agerschou (SF) Carsten Andersen (SF) Ingerlise Koefoed (SF) den 8. november 1989 Folketinget opfordrer sundhedsministeren til inden den 1. januar 1990 at fremsætte lovforslag, der indebærer, at epilepsimedicin til epilepsipatienter bliver gratis.
Bemærkninger til forslaget Sygdommens karakter, behandling, omfang Epilepsi er en kronisk hjernelidelse, der er karakteriseret ved gentagne  

 anfald og en række forskellige manifestationer.
Sygdommen kan bero på  

 arvelige faktorer og på organiske forandringer i hjernen.
Anfald kan udløses  

 af forskellige ydre påvirkninger som f.eks. glimtende lys, lyd, psykisk og  

 fysisk stress m.m.
 Fra den dag, epilepsien konstateres, må mange epilepsipatienter resten af  

 deres tilværelse indtage medicin (antiepileptika), der forebygger anfald og i  

 meget vid udstrækning normaliserer patienternes tilværelse.
Af sundhedsministerens svar til Folketingets Sundhedsudvalg (alm. del,  

 bilag 616, folketingsåret 1988-89) fremgår, at Sundhedsstyrelsen har oplyst,  

 at det absolutte antal epilepsipatienter er ukendt.
Der skønnes imidlertid at  

 være ca. 31.000 danskere, der lider af behandlingskrævende epilepsi.
Tilskud til antiepileptika Som led i finanslovsaftalen fra december 1988 mellem regeringen og  

 Fremskridtspartiet er der indført yderligere brugerbetaling på medicin.
 Sygesikringen yder efter omlægningen af medicintilskuddene med virkning  

 fra 1. juli 1989 først tilskud til medicin, når patienten har købt medicin  

 for 400 kr. i 1989. Fra 1. januar 1990 er egenbetalingsgrænsen 800 kr.  

 årligt, hvorefter der ydes enten 50 pct. eller 75 pct. tilskud til  

 tilskudsberettiget medicin i den resterende del af året.
Alle epileptikere, der får deres andel af udgifterne til antiepileptika  

 dækket af deres kommune, vil fortsat få tilskud, der dækker deres egen andel  

 af brugerbetalingen.
Dette tilskud får de kronisk syge enten som personligt  

 tillæg til pensionen eller ifølge bistandslovens § 46 a eller § 48.
 For flertallet af epileptikere, som ikke er omfattet af disse regler, vil  

 ændringerne af tilskudsreglerne imidlertid medføre betydelige merudgifter.  

 Dansk Epilepsiforening angiver i bladet »Epilepsi« nr. 2, 1989, en  

 reel merudgift på op til 600 kr. pr. patient pr. år.
Dækning af samtlige udgifter Forslagsstillerne mener derfor, at det offentlige bør dække samtlige  

 udgifter ved indkøb af lægeordineret epilepsimedicin, dvs. at der ydes 100  

 pct. offentligt tilskud.
 Forslagsstillerne henleder opmærksomheden på, at forslaget muligvis kræver  

 en ændring af sygesikringslovens § 6 a med tilføjelse af et nyt stykke,  

 ifølge hvilket amtskommunen afholder 100 pct. af udgifterne til  

 lægeordinerede epilepsipræparater, der er optaget på en af sundhedsministeren  

 udsendt fortegnelse over omfattede præparater.
Forslagsstillerne mener, at en sådan bestemmelse ikke vil give  

 administrative problemer.
Patientgruppen er klart afgrænset, og der vil ikke  

 kunne finde forvekslinger sted, idet epilepsipræparater kun kan bruges af den  

 særlige patientgruppe.
Det står også klart, at sundhedsministeren kun skal optage præparater, der  

 ikke kan misbruges, på den omtalte »positivliste«.
Netop på dette  

 punkt er der uenighed mellem ledende neuromedicinere og Epilepsiforeningen på  

 den ene side og Sundhedsstyrelsen på den anden.
Denne uenighed kan passende  

 afklares i forbindelse med udvalgsarbejdet.
Forslagsstillerne ønsker løbende  

 at overvåge, hvilke præparater der kan godkendes i kategorien antiepileptika,  

 idet der også på dette felt kommer nye og mere effektive præparater.
Årlig merudgift Forslagsstillernes overslag over forslagets merudgifter viser, at det vil  

 være økonomisk overkommeligt.
Den årlige udgift vurderes til ca. 20 mio. kr.,  

 idet opmærksomheden skal henledes på, at en del pensionister samt fysisk og  

 psykisk handicappede børn og unge i henhold til bistandslovens § 48, stk. 1,  

 allerede får deres totale udgifter til antiepileptika dækket.
Ifølge »Lægemiddelforbruget i Danmark 1987« (Dansk  

 Lægemiddelstatistik), s. 98, lå omsætningen i Danmark af antiepileptika -  

 forstået som apotekernes udsalgspris - på 67.623.000 kr.
Omsætningen steg i  

 1988 til 75.093.000 kr. (Kilde: »Lægemiddelforbruget i Danmark  

 1988«, s. 97). Det fremgår endvidere af nedenstående opstilling, at  

 forbruget af epilepsimidler kvantitativt (målt i doser pr. døgn) er faldet i  

 årene 1983-86, mens forbruget tog et opsving fra 1986 til 1987 og siden er  

 fladet ud:
Angivet i DDD*)/1000 indbyggere/døgn (Kilde: »Lægemiddelforbruget i Danmark 1987«, s. 99,  

 »Lægemiddelforbruget i Danmark 1988«, s. 98).
 Forslagsstillerne ønsker med dette forslag at ligestille  

 epileptikergruppen med en anden sammenlignelig patientgruppe, diabetikerne,  

 der fra 1. januar 1990 får gratis insulin som følge af vedtagelsen af forslag  

 til lov om ændring af lov om offentlig sygesikring. (Tilskud til  

 insulinpræparater), lov nr. 390 af 7. juni 1989.
 *) DDD: definerede døgndoser, måleenhed anbefalet af WHO og Nordisk  

 Lægemiddelnævn.
