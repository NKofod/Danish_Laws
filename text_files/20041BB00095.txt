Fremsat den 16. december 2004 af  

 Aage Frandsen (SF) og Ole Sohn (SF) Forslag til folketingsbeslutning om  

 uddannelsesorlov, uddannelsesplanlægning, uddannelsesfinansiering og  

 regionale  

 uddannelsesfonde Folketinget opfordrer regeringen til at fremsætte lovforslag,  

 der sikrer, at alle lønmodtagere  

 har ret til uddannelsesorlov i op til 6 måneder pr. 5 år, at arbejdsgiverne forpligtes til løbende  

 uddannelsesplanlægning i samarbejde med medarbejderne, at arbejdsgiverne i forbindelse med  

 uddannelsesplanlægningen forpligtes til at afsætte en bestemt del af  

 lønsummen  

 til løbende efter- og videreuddannelse, at der etableres regionale uddannelsesfonde, eventuelt med  

 en statslig grundbevilling.
Bemærkninger til forslaget Baggrund Det er nødvendigt, at den danske arbejdsstyrke har en stor  

 omstillingsevne på et arbejdsmarked i konstant forandring, bl.a. som følge af  

 udflytningen af arbejdspladser til lavtlønslande, men også som følge af  

 ønsket  

 om at tiltrække nye arbejdspladser.
Samtidig er samfundets  

 velfærdsydelser  

 under pres for at blive bedre og mere effektive, og til det er der bl.a. brug  

 for en arbejdsstyrke med stor viden og kompetence inden for de enkelte  

 arbejdsfelter.
Et eksempel på dette er inden for det pædagogiske område, hvor  

 der kan være brug for at efteruddanne pædagogerne i de enkelte  

 daginstitutioner  

 til at skabe udvikling og læring for børn med særlige forudsætninger for  

 derved  

 at undgå at sende de pågældende børn på specialinstitutioner.
Og tilsvarende  

 på  

 en række andre områder.
For at fastholde et højt beskæftigelses-  

 og vidensniveau, der kan imødekomme morgendagens behov, er det afgørende, at  

 alle  

 har mulighed for at uddanne sig gennem hele livet.  

 Samfundet har en særlig forpligtelse til at skabe rammerne for, at dette  

 er muligt.
Særlig har samfundet et ansvar for de arbejdsløse samt for dem,  

 der  

 ikke har fået en ungdomsuddannelse og/eller kompetencegivende uddannelse, jf.  

 beslutningsforslag  

 nr.
B 94 om arbejdsløses ret til uddannelse samt beslutningsforslag nr.
B 96  

 om  

 minimum 12 års fri uddannelse til alle.
Ansvaret for fortsat efter- og  

 videreuddannelse af medarbejdere på de danske arbejdspladser hviler dog på  

 såvel  

 offentlige som private arbejdsgivere.
Institut for  

 Konjunktur-Analyses (IFKA) årlige a  

 nalyse af det danske marked for  

 kurser og efteruddannelse, Det danske kursusmarked 2004, viser,  

 at i stedet for at satse på efter- og videreuddannelse  

 bruger  

 særlig de private arbejdsgivere i dag  

 færre penge på at efteruddanne de ansatte.
Ifølge IFKA har e  

 n  

 tredjedel af virksomhederne i den private sektor således ikke uddannet deres  

 ansatte i 2003. Dermed er der tale om en bundrekord for  

 uddannelsesaktiviteten  

 i dansk erhvervsliv.
Graf taget fra Det danske kursusmarked 2004, IFKA Ifølge IFKA har stort set alle offentlige arbejdspladser haft  

 uddannelsesaktivitet.
Det oplyses dog samtidig med IFKA som kilde, at der på  

 kun et år er skåret 200 mio. kr. af efteruddannelsesbudgetterne i de  

 offentlige  

 institutioner: fra 3,3 mia. kr. i 2002 til 3,1 mia. kr. i 2003, jf.
Politiken  

 den  

 23. juli 2004.
Den lavere uddannelsesaktivitet har konsekvenser.
Sammenlignet  

 med tidligere år er der ifølge IFKA færre private virksomheder, der oplever,  

 at  

 deres kompetence er vokset. 63 pct. af virksomhederne oplyser i 2004, at  

 deres  

 kompetence er vokset; sidste år var tallet 71 pct.
I den offentlige sektor  

 ligger tallet stabilt på den rigtige side af 85 pct.
Graf taget fra Det danske kursusmarked 2004, IFKA Ifølge en anden undersøgelse om uddannelse og læring på danske  

 arbejdspladser,  

 »Kompetenceløft i Danmark«, foretaget af IFKA for LO i september 2004, har 27  

 pct. af danske lønmodtagere ikke deltaget i nogen form for uddannelse eller  

 kursusaktivitet  

 inden for de seneste 12 måneder.
Heraf udgør folk uden en erhvervsuddannelse  

 samt folk i ufaglærte job hovedparten.
 Ovenstående viser, at der er  

 brug for et incitament til, at både offentlige og private virksomheder satser  

 langt mere systematisk på løbende kompetenceudvikling blandt medarbejderne.
 Det er endvidere karakteristisk, at de 27 pct. af danske  

 lønmodtagere, der ikke har deltaget i nogen form for uddannelse eller  

 kursusaktivitet inden for de seneste 12 måneder, ifølge ovennævnte  

 IFKA-undersøgelse  

 for LO udgør en gruppe, der ikke har så stor interesse for uddannelse, da de  

 ifølge undersøgelsen ikke mener, at uddannelse og efteruddannelse er vigtigt  

 for, at de kan varetage deres job i fremtiden.
 I et arbejdsmarked i konstant forandring og med en konstant  

 trussel om, at netop ufaglærte job flyttes til lavtlønslande, er det særlig  

 vigtigt, at netop denne gruppe tilegner sig nye kompetencer.
 For at sikre et løft i uddannelsen for mennesker uden  

 kompetencegivende uddannelse er der således foruden retten til uddannelse  

 også  

 behov for et massivt oplysnings- og vejledningsarbejde.
Bemærkninger til  

 forslagets enkelte bestemmelser Ad 1 Uddannelsesorlov i op til 6  

 måneder pr. 5 år skal ifølge forslagsstillerne på sigt være en ret for alle  

 lønmodtagere.
Forslagsstillerne er klar over, at der er lønmodtagergrupper,  

 der  

 allerede har ordninger, der svarer hertil.
Da en finansiering skal være på  

 plads, for at 6 måneders uddannelsesret for alle pr. 5 år kan træde i kraft,  

 vil det antagelig tage en del år at realisere denne ret for alle.  

 Forslagsstillerne  

 forestiller sig, at retten indføres gradvis og finansieres gennem både  

 arbejdsgiverbidrag  

 og statslige bidrag.
Eksisterende ordninger til støtte til voksenuddannelse,  

 herunder statens voksenuddannelsesstøtte (SVU), skal også indtænkes i denne  

 sammenhæng.
Målsætningen er at nå så store indbetalinger, at denne  

 uddannelsesret kan realiseres for alle lønmodtagere inden for en nærmere  

 afgrænset årrække.
Det er samtidig vigtigt, at alle skal have ret til at få  

 vurderet  

 deres reelle kompetencer som støtte til at komme i uddannelse på et niveau,  

 der  

 svarer til den enkeltes kompetencer erhvervet gennem både erfaring og  

 tidligere  

 uddannelse.
Ad 2 Virksomheder over en vis  

 størrelse skal i forlængelse heraf forpligtes til løbende uddannelses- og  

 personaleplanlægning i samarbejde med medarbejderne.
Denne planlægning skal  

 ses  

 i sammenhæng med, at der bør satses langt mere på uddannelsesvejledning på  

 arbejdspladserne.
Dette kunne være i form af en art uddannelsestillidsmand  

 eller -kvinde på den enkelte arbejdsplads, der samarbejder med regionale  

 uddannelsescentre.
Forslagsstillerne har i beslutningsforslag nr.
B xx om  

 minimum  

 12 års fri uddannelse til alle anført en række områder, hvor der er et  

 massivt  

 behov for bedre oplysning og vejledning.
Dette gælder ikke mindst  

 specialundervisningen for ordblinde, hvor problemet i dag bl.a. ligger i, at  

 det er for få mennesker, der modtager tilbuddet, i forhold til dem, der har  

 behovet.
Det gælder også oplysning og vejledning om grundlæggende  

 voksenuddannelse  

 (GVU), der er en vigtig uddannelse, da den er rettet mod ufaglærte med  

 praktisk  

 erfaring, som gerne vil opkvalificeres til status som faglært, samt mod  

 faglærte med forældede uddannelser, nydanskere m.v.
Ad 3 Alle virksomheder skal  

 forpligtes til at afsætte et nærmere fastsat beløb, f.eks. en bestemt del af  

 lønsummen, til løbende efter- og videreuddannelse.
Forpligtelsen hertil kan  

 både være fastlagt ved lov og ved aftale mellem arbejdsmarkedets parter.
Det,  

 der er fastlagt ved lov, angiver en minimumsramme for indbetalingerne.  

 Virksomheder, der gennemfører uddannelses- og personaleplanlægning i  

 samarbejde  

 med medarbejderne, kan så frit disponere over dette beløb.
Gennemfører  

 virksomheden  

 til gengæld ikke en uddannelses- og personaleplanlægning, eller hvis der ikke  

 er opnået enighed mellem ledelse og medarbejdere, skal virksomheden indbetale  

 beløbet til en regional uddannelsesfond.
Det kan overvejes, om disse  

 udviklingsfonde skal have en statslig grundbevilling.
For mindre virksomheder  

 kan det være meget ressourcekrævende at gennemføre en uddannelses- og  

 personaleplanlægning.
Der er derfor behov for at udvikle nogle mere lempelige  

 regler for disse virksomheder.
Ad 4 Midlerne i de regionale  

 uddannelsesfonde kan søges af virksomheder til efter- og videreuddannelse,  

 hvis  

 dette indgår i en aftalt uddannelsesplanlægning.
Der vil således være tale om  

 midler, der supplerer virksomhedens egne efter- og videreuddannelsesmidler.  

 De  

 regionale udviklingsfonde foreslås ledet af en bestyrelse valgt gennem  

 direkte  

 valg af lønmodtagere på arbejdsmarkedet i den pågældende region.
Skriftlig fremsættelse Aage Frandsen  

  

 (SF):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om uddannelsesorlov,  

 uddannelsesplanlægning, uddannelsesfinansiering og regionale  

 uddannelsesfonde.
(Beslutningsforslag nr.
B  

 95).
 Jeg henviser i øvrigt til  

 de bemærkninger, der ledsager forslaget, og anbefaler det til Tingets  

 velvillige  

 behandling.
