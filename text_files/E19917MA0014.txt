 Alternativ helsebehandling under lægeligt tilsyn er undtaget fra  

 momspligten efter momslovens § 2, stk. 3, litra a, som anden egentlig  

 sundhedspleje.
Told- og Skattestyrelsen har på grundlag af retningslinier modtaget fra  

 Sundhedsstyrelsen om bl.a. lægers benyttelse af medhjælp præciseret reglerne  

 for alternative behandleres undtagelse fra momspligten.
Retningslinjerne er i  

 sin helhed offentliggjort i Ugeskrift for Læger den 5. marts 1990.
 Sundhedsstyrelsen har med de udsendte retningslinjer indskærpet lægers  

 pligt til i henhold til lægelovens § 6, stk. 1, at udvise omhu og  

 samvittighedsfuldhed ved benyttelse af medhjælp og har præciseret kravene til  

 opfyldelse af denne forpligtelse således:
 1. Lægen skal i hvert enkelt tilfælde forud for behandlingen undersøge  

 patienten og tage stilling til, hvilken behandling, der skal gives.
 2. Lægen skal i fornødent omfang kontrollere patientens tilstand efter  

 behandlingen.
3. Lægen skal sikre sig, at medhjælpen har den fornødne uddannelse i at  

 udføre behandlingen, og at denne nøje er instrueret om, hvilke behandlinger  

 der skal iværksættes i det konkrete tilfælde.
Dette forudsætter, at lægen  

 selv har et grundigt kendskab til behandlingen.
 4. Lægen skal sikre sig, at medhjælperen er bekendt med og iagttager de  

 hygiejniske foranstaltninger, som den pågældende behandlingsmetode.
 5. Lægen skal sikre sig, at medhjælperen er bekendt med muligheden for at  

 tilvejebringe adækvat lægehjælp, fx med henblik på at imødegå og afhjælpe  

 eventuelle komplikationer til behandlingen.
Ved benyttelse af en medhjælp i patientbehandlingen påtager lægen sig det  

 fulde ansvar for behandlingen.
Lægen er herunder ansvarlig for diagnostik,  

 indikation for behandlingen, at føre ordnede optegnelser over behandlingen  

 mv.
 Hvis kravene opfyldes, kan lægen delegere opgaver fra sit lægelige  

 virksomhedsområde til en ikke-lægelig behandler (medhjælp).
 Alternative behandlere kan herefter kun indrømmes momsfritagelse efter  

 undtagelsesbestemmelsen for "anden egentlig sundhedspleje" hvis  

 behandlingen er omfattet af en af følgende betingelser:
1. Foretages af en autoriseret medicinalperson og i henhold til den  

 pågældendes autorisation.
Dette medfører, at også behandlinger, som sker på  

 lægens ansvar og foretages af lægens medhjælp, er omfattet.
 2. Berettiger til refusion efter den offentlige sygesikringsordning.
 I tvivlstilfælde må den alternative behandler kunne dokumenterer, at de  

 behandlinger, der ønskes undtaget fra momspligten efter ovennævnte punkt 1.,  

 udføres efter delegation fra en læge.
