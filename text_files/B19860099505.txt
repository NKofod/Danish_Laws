 I henhold til § 2, stk. 3, og § 35 a i lov nr. 362 af 13. juni 1973 om  

 styrelse af højere uddannelsesinstitutioner som ændret ved lov nr. 328 af 10.  

 juni 1976, lov nr. 247 af 27. maj 1981 og senest ved § 9 i lov nr. 217 af 23.  

 april 1986, fastsættes:
 Kapitel 1: Uddannelsernes formål og struktur.
 Kapitel 2: Adgang til forvaltningsoverbygningerne.
 Kapitel 3: Uddannelsernes indhold.
 Kapitel 4: Bedømmelse af uddannelserne.
 Kapitel 5: Andre bestemmelser.
 Kapitel 6: Ikrafttræden m.v.
Uddannelsernes formål og struktur § 1.  Forvaltningsuddannelserne på Roskilde  

 Universitetscenter har til formål at give de studerende et teoretisk og  

 praktisk grundlag for selvstændigt at varetage administrative opgaver inden  

 for statens, kommunernes, institutionernes, organisationernes og  

 erhvervsvirksomhedernes forvaltninger.
 § 2.  Forvaltningsuddannelserne er dels en  

 mellemuddannelse på 3 1/2 år og dels en kandidatuddannelse på 5 år.
 Stk. 2.  Mellemuddannelsen består af en basisuddannelse  

 på 2 år og en overbygning på 1 1/2 år (Forvaltnings- eller  

 driftsøkonomioverbygning).
 Stk. 3.  Kandidatuddannelsen består af en  

 basisuddannelse på 2 år og en overbygning på 3 år (Forvaltningsoverbygning).
Stk. 4.  Om basisuddannelserne henvises til  

 bekendtgørelse om basisuddannelser på Roskilde Universitetscenter.
Om  

 overbygningerne henvises til bestemmelserne neden for og til de almindelige  

 bestemmelser, der er fastsat i bekendtgørelse om uddannelser på Roskilde  

 Universitetscenter (fællesbekendtgørelsen).
Adgang til forvaltningsoverbygningerne § 3.  For at kunne begynde på en  

 forvaltningsoverbygning skal den studerende have bestået den  

 samfundsvidenskabelige basisuddannelse på Roskilde Universitetscenter.
 Stk. 2.  Centret kan tillade studerende, der har bestået  

 den humanistiske eller den naturvidenskabelige basisuddannelse på Roskilde  

 Universitetscenter og studerende, der opfylder betingelserne i  

 fællesbekendtgørelsens § 3, stk. 2, at begynde forvaltningsoverbygningen,  

 hvis de gennem deres hidtidige uddannelse eller på anden måde har tilegnet  

 sig de faglige normalforudsætninger for forvaltningsoverbygningerne, jf.  

 fællesbekendtgørelsens § 5, stk. 1, nr. 2.
 Stk. 3.  I studieordningen kan der angives visse faglige  

 forudsætninger, der - hvis de ikke er tilegnet i basisuddannelsen - kan  

 tilegnes sideløbende med arbejdet i overbygningen.
 Stk. 4.  Det fastsættes i studieordningen, hvordan  

 forudsætningerne efter stk. 2 og 3 skal dokumenteres.
Uddannelsernes indhold § 4.  Den overbygning, der fører til  

 mellemuddannelsen, består af 3 moduler og tilbydes i 2 retninger: enten  

 forvaltning, der omfatter modulerne 1-3, eller driftsøkonomi, der omfatter  

 modulerne 1a-3a.
Den overbygning, der fører til kandidatuddannelsen, består  

 af 6 moduler (enten modulerne 1-6 eller modulerne 1a-3a og 4-6).
Stk. 2.  Modul 3, henholdsvis 3a, ligger sidst i  

 mellemuddannelsen.
Specialemodulet ligger sidst i kandidatuddannelsen.  

 Centret kan dispensere fra denne bestemmelse, når særlige forhold foreligger.
 Stk. 3.  Modulkravene opfyldes ved projektarbejder, ved  

 deltagelse i kurser og seminarer og ved feltarbejde.
 § 5.  Modul 1.
 Formålet er at give den studerende indsigt i den offentlige sektors  

 funktion og muligheder i relation til styring og planlægning af  

 samfundsøkonomien i højtudviklede industrisamfund.
 Stk. 2.  Modulet omfatter:
a.
Samfundsøkonomiske forudsætninger for styring og planlægning.
b.
Forholdet mellem økonomisk og andre former for styring og planlægning  

 på lokalt, regionalt, nationalt samt internationalt plan.
c.
Styrings-, prioriterings- og fordelingsinstrumenter i administration.
 § 6.  Modul 1a.
 Formålet er at give den studerende indsigt i virksomhedsøkonomiens  

 problemområde.
 Stk. 2.  Modulet omfatter:
a.
Almen driftsøkonomi med regnskabsvæsen.
b.
Forskelle mellem de økonomiske problemer og beslutninger i offentlige  

 og private virksomheder.
c.
Indføring i velfærdsøkonomiske problemstillinger med særligt henblik på  

 forholdet mellem driftsøkonomiske og samfundsøkonomiske hensyn.
 § 7.  Modul 2.
 Formålet er at give den studerende indsigt i forvaltningens opbygning og  

 funktion samt de krav, der stilles til dens virksomhed.
 Stk. 2.  Modulet omfatter:
a.
Beslutningsprocesser i og den organisatoriske opbygning af den  

 offentlige forvaltning, herunder dens internationale relationer.
b.
Forvaltningssystemets interne styring og opgavefordelingen mellem  

 statslige, amtskommunale og primærkommunale forvaltninger.
c.
Kravet om lovmæssig forvaltning og demokratisk kontrol af  

 forvaltningens virksomhed.
 § 8.  Modul 2a.
 Formålet er at give den studerende indsigt i den finansielle styring af  

 virksomhedens investeringsaktiviteter.
 Stk. 2.  Modulet omfatter:
a.
Vurdering af investeringsbeslutninger og af deres virksomhedsøkonomiske  

 og samfundsøkonomiske konsekvenser.
b.
Indføring i finansieringsformer og finansieringsstyring.
c.
Analyser af forskellige principper for pris- og takstfastsættelse.
 § 9.  Modul 3.
 Formålet er at give den studerende teoretisk indsigt i samspillet mellem  

 institutionelle forhold og økonomiske processer.
 Stk. 2.  Modulet omfatter:
a.
Forholdet mellem den offentlige og private sektors rolle i  

 samfundsøkonomien og dette forholds ændring og udvikling.
b.
Institutionsformer og organisationstyper i og mellem den offentlige og  

 private sektor.
c.
Institutionelle og økonomiske udviklingsprocesser i forskellige  

 højtudviklede industrisamfund.
 § 10.  Modul 3a.
 Formålet er at give den studerende indsigt i den teknologiske og  

 organisatoriske udvikling og dens baggrund, og de problemer udviklingen  

 rejser for virksomheden og samfundet.
 Stk. 2.  Modulet omfatter:
a.
Teknologiudviklingens samfundsmæssige betingelser.
b.
Vurdering af teknologi, herunder teknologiens virkninger på såvel  

 virksomhedsinterne som virksomhedseksterne forhold.
c.
Forståelse for de organisatoriske og politiske betingelser for  

 teknologistyringen i en virksomhed.
 § 11.  Modul 4.
 Formålet er at give den studerende indsigt i det offentliges indgreb til  

 sikring af de samfundsmæssige betingelser for såvel enkeltindivider, sociale  

 grupper som virksomheder og hele sektorer i samfundet.
 Stk. 2.  Modulet omfatter:
a.
Reguleringer inden for udvalgte dele af den offentlige sektor.
b.
Offentlige og private organers regulering af den økonomiske  

 ressourcefordeling og indkomstfordeling.
c.
En konkret analyse af et af områderne for offentlig regulering med  

 henblik på en vurdering af karakteren af det offentliges opgaver samt de  

 ændringer, der er foregået heri.
 § 12.  Modul 5.
 Formålet er i relation til et afgrænset tema yderligere at styrke den  

 studerendes selvstændige teoretiske og metodiske forudsætninger for  

 behandling af planlægningsmæssige og administrative problemer.
 Stk. 2.  Modulet omfatter:
a.
Selvstændig og konsistent problemformulering, hvor navnlig præcis  

 afgrænsning af det valgte problem er central.
b.
Udvidede teoretiske og metodiske overvejelser om studiet af det valgte  

 problem.
c.
Redegørelse for problemets samfundsmæssige implikationer.
 § 13.  Modul 6 (Specialemodul).
 I specialet skal den studerende vise en sammenhængende forståelse af  

 centrale problemer inden for forvaltningen samt evne til at gennemføre et  

 videnskabeligt kvalificeret arbejde.
Stk. 2.  Den studerende udarbejder en  

 specialeafhandling.
Udarbejdes en specialeafhandling af flere studerende i  

 fællesskab (gruppespeciale) skal hver enkelt studerendes bidrag kunne  

 bedømmes individuelt.
Stk. 3.  Emnet for specialeafhandlingen formuleres af  

 de(n) studerende og skal godkendes af studienævnet.
Ved godkendelsen påses  

 det, at emnet giver den studerende - ved gruppespeciale hver enkelt  

 studerende - mulighed for at opfylde kravene i stk. 1, og der tages stilling  

 til vejledningen.
 § 14.  Centret afholder i tilknytning til  

 mellemuddannelserne kurser inden for følgende områder:
I.
Forvaltning.
 1. Forvaltningsøkonomi, planlægnings- og  

 prognoseteknik samt udrednings- og undersøgelsesteknik.
 2. Statslig og kommunal forvaltning, dens retlige  

 grundlag, opbygning, informations-, styrings- og planlægningsprocesser.
 3. Teoridannelser om forholdet mellem staten,  

 organisationerne, private virksomheder og andre samfundsmæssige aktører.
II.
Driftsøkonomi.
 1. Driftsøkonomi.
 2. Investerings- og finansieringsforhold.
 3. Teknologi og organisation.
 Stk. 2.  Til støtte for studieaktiviteterne på  

 afsluttende niveau udbyder centret et videregående kursus eller seminar inden  

 for centrale samfundsvidenskabelige teoretiske og metodiske  

 problemstillinger.
 Stk. 3.  Centret udbyder supplerende kursustilbud inden  

 for:
a. udvalgte teoretiske og metodiske områder og b. videregående databehandling og statistiske metoder.
Stk. 4.  Den studerende skal i forbindelse med mindst 1  

 projekt udføre feltarbejde.
De nærmere regler om feltarbejdet, herunder  

 arbejdets omfang og placering i uddannelsen, fastsættes i studieordningen.
Bedømmelse af uddannelserne § 15.  Hver moduleksamen består af en prøve.
Prøven  

 kan være mundtlig eller skriftlig efter den studerendes valg, jfr. dog § 16.
 Stk. 2.  Prøven skal vise, om den studerende opfylder  

 modulets krav, herunder om den studerende har overblik over modulets teorier  

 og metoder og kan udvælge og anvende dem systematisk og sammenhængende ved  

 behandling af konkrete problemer.
Stk. 3.  Ved den mundtlige prøve fremlægger de(n)  

 studerende en projektrapport.
Eksaminationen tager udgangspunkt i projektet  

 og skal inddrage andre dele af modulets indhold.
 Stk. 4.  Prøven afholdes efter den enkelte studerendes  

 valg som gruppeprøve eller som individuel prøve.
Stk. 5.  Den skriftlige prøve er en opgave af 6 timers  

 varighed.
Opgaven udformes af vejleder og censor i fællesskab eller af  

 vejlederen med censors godkendelse.
 § 16.  Ved eksamen i modul 6 bedømmes på grundlag af  

 den studerendes specialeafhandling eller bidrag til specialeafhandling og en  

 kort samtale om afhandlingen mellem den studerende, læreren og censor.
 § 17.  Der gives een karakter ved hver moduleksamen.
Andre bestemmelser § 18.  Den, der har gennemført den almene  

 administrative eksamen (mellemuddannelsen) har ret til at anvende bogstaverne  

 AAE efter sit navn som betegnelse for sin uddannelse.
 Stk. 2.  Den, der har gennemført den administrative  

 kandidateksamen (kandidatuddannelsen) har ret til at betegne sig  

 candidatus(a) scientiarum administrationis (cand. scient. adm.).
§ 19.  Undervisningsministeriet, Direktoratet for de  

 Videregående Uddannelser, kan tillade fravigelse af bekendtgørelsen som led i  

 forsøg.
Samtidig fastsættes forsøgets varighed og rapporteringsformen.
 Stk. 2.  Direktoratet kan dispensere fra  

 bekendtgørelsen, når det findes begrundet i usædvanlige forhold.
 Stk. 3.  Direktoratet kan tillade centret at dispensere  

 fra bekendtgørelsen inden for nærmere angivne rammer.
§ 20.  Klager over centrets afgørelser i henhold til  

 denne bekendtgørelse indgives til centret.
Hvis en klage ikke tages til  

 følge, og klageren fastholder klagen, videresender centret klagen - bilagt en  

 udtalelse - til Direktoratet for de Videregående Uddannelser.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 21.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 22.  Bekendtgørelsen har virkning for studerende,  

 der har påbegyndt uddannelserne 1. september 1986 eller senere.
 Stk. 2.  Bekendtgørelse nr. 448 af 9. september 1975 om  

 forvaltningsuddannelser på Roskilde Universitetscenter ophæves.
Stk. 3.  Studerende, der har påbegyndt  

 forvaltningsuddannelserne inden 1. september 1986, kan færdiggøre deres  

 uddannelse efter de hidtidige regler, hvis de skriftligt orienterer centret  

 herom.
Centret afgør, hvornår der sidste gang afholdes prøver efter de  

 hidtidige regler.
Undervisningsministeriet, den 17.  

 december 1986 P.
M.
V.
