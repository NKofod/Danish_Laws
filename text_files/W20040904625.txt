Kendelse  

 fra Pressenævnet i sag nr. 2003-6-121 [En mand  K] har klaget til Pressenævnet over en kommentar  

 bragt i Berlingske Tidende den 5. november 2003 under rubrikken Groft  

 sagt,  

 idet han finder, at god presseskik er tilsidesat.
 Den signerede kommentar, der bar overskriften »  

  

[K] går sukkerkold  

  

 «, havde følgende  

 indhold:
»Fedmeforskeren [K], som tjente fedt på at vildlede befolkningen  

 om sukkers fedende virkning, havde sidste onsdag en kronik i Politiken om  

 fedmens gåde.
Han skrev kronikken sammen med to andre forskere, og det kan så  

 være grunden til, at avisen overhovedet trykker en kronik af den mand, som  

 misbrugte sin stilling som formand for  

  

 Ernæringsrådet  

  

 til at bilde folk ind, at sukker ikke feder.
Han prøvede også at skræmme folk  

 fra at bruge kunstige sødemidler.
Hvorfor gjorde han det? Han gjorde det mod betaling fra  

 sukkerfabrikken Danisco.
Det skriver Venstres sundhedsordfører  Jørgen  

  Winther  

 samme dag i Jyllands-Posten.
Nu er [K] ikke længere formand for  

  

 Ernæringsrådet  

  

 , men han er stadig statsansat fedmeforsker  

 på trods af de mange beskyldninger om videnskabelig svindel.
I kronikken gås der i rette med mediernes behandling af  

 fedmeproblemet.
Fedmestoffet behandles uvidenskabeligt, hævdes det.
Og så er  

 der også lige det, at medierne på det seneste har skrevet en del om  

 Verdenssundhedsorganisationen  

  

 WHOs  

  

 bebudede kamp mod  

 den magtfulde sukkerindustri, som kan sammenlignes med tobaksindustrien.
Det  

 vanedannende sukker er verdens mest udbredte rusmiddel, og det luskes ind  

 overalt.
Det skriver [K] og hans musketerer dog ikke noget om.
Der står  

 ikke et ord om sukker i kronikken.
Ernæring interesserer ikke længere den  

 detroniserede ernæringsekspert.
Kronikkens budskab er, at fedme sådan i det  

 store og hele er medfødt.
Fedme kan overføres fra mor til foster.
Det er  

 sikkert  

 rigtigt.
 Lige så rigtigt som udsagnet: én gang slambert, altid slambert.
Arno  

  Victor  Nielsen« Indlægget var ledsaget af et billede af klager, hvortil der var  

 knyttet teksten: »[K]  ikke et ord om sukker«.
Klageren har anført, at bladet på en række punkter har  

 tilsidesat god presseskik.
Klager har henvist til udsagnene »Fedmeforskeren  

[K], som tjente fedt på at vildlede befolkningen om sukkers fedende  

 egenskaber  

  « og »  den mand, som misbrugte sin stilling til at bilde folk ind, at  

 sukker  

 ikke feder.
Han prøvede også at skræmme folk fra at bruge kunstige  

 sødemidler.  

 Hvorfor gjorde han det? Han gjorde det mod betaling fra sukkerfabrikken  

 Danisco«.
Klageren har nærmere anført, at han finder det foruroligende, at  

 hverken forfatteren eller bladets redaktion kan skelne mellem fine  

 insinuationer og direkte personlige anklager.
Indtil    

  

 Arno  

  

  Victor  Nielsens indlæg havde der kun været tale om insinuationer bestående  

 i  

 en påstand om, at klager har vildledt den danske befolkning om sukker bl.a. i  

 pjecer, som han mod betaling har skrevet for Danisco.
Der har ikke heri  

 ligget  

 beskyldninger om, at den påståede vildledning skulle være motiveret i  

 betaling  

 fra Danisco  tværtimod har en række medier lagt vægt på, at indtægten  

 fra  

 Danisco faktisk stod i et særdeles rimeligt forhold til at skrive et par  

 artikler årligt.
Beløbet og arbejdsopgavernes omfang og karakter er derimod  

 svært forenelige med bestikkelse, som forfatteren  

  

 hævder er  

  

 motivet.
Alle personer og medier har indtil    

  

 Arno  

  

  Victor  Nielsens beskrivelse anført misinformere om sukker og  

 penge fra  

 Danisco som to uafhængige informationer uden at hævde, at der var en  

  

 kasual  

  

 sammenhæng, nemlig at penge fra Danisco medfører  

 misinformation om sukker.
Klager finder, at beskyldningerne er  

 særdeles  

 alvorlige og skadelig for ham som forsker, og bladet har ved  

 offentliggørelsen  

 tilsidesat punkt A.1.-A.5. og A.7. i de vejledende regler for god presseskik.
Bladet har oplyst, at rubrikken Groft sagt er en satirisk fast  

 rubrik i bladet, hvor fem skribenter kommenterer aktuelle hændelser, temaer  

 og  

 personer, der har været omtalt i pressen.
Indlæggene indeholder  

 kommentatorernes personlige synspunkter, hvilket understreges af, at  

 kommentatorerne både er navngivet og karikeret afbildet som vrisne  

 observatører, klar til en skarp kommentar.
Som både klummens titel og  

 karikaturtegningerne af kommentatorerne indikerer, er tonen i indlæggene  

 humoristisk eller sarkastisk og ofte skarp og polemisk.
Det kan efter bladets  

 opfattelse lægges til grund, at læserne af klummen ikke opfatter indholdet af  

 klummen, som man ville opfatte en redaktionel artikel, men derimod opfatter  

 indlæggene som det, de er: stærkt personlige, grovkornede, satiriske  

 kommentarer.
 Bladet har i tilknytning hertil anført, at Pressenævnet har  

 anerkendt, at der i en satirisk klumme som Groft sagt gælder vide  

 rammer for  

 satiriske kommentarer i forhold til personer og begivenheder, jf. nævnets  

 kendelser i sagerne 112/2001 og 49/2003. Grænsen for, hvad en satirisk  

 kommentar  

 kan indeholde, er således ikke overskredet i denne sag.
Bladet har videre anført, at klummen er baseret på en  

 forudgående langvarig debat, og der gengives alene oplysninger og  

 synspunkter, som  

 tidligere er fremsat i debatten.
Der er således tidligere anført om klager,  

 at  

 han har vildledt befolkningen om sukkers fedende egenskaber, og at han har  

 gjort det mod betaling fra Danisco.
Bladet har herved henvist til en række  

 avisartikler.
Det er ikke korrekt, at de to udsagn, som klager har henvist  

 til  

 i sin klage, er mere vidtgående, end hvad der allerede er fremkommet fra  

 anden  

 side i debatten.
Bladet har særligt henvist til indlæg fra sundhedspolitisk  

 ordfører for Venstre,  Jørgen  Winther, bragt i Jyllands-Posten den 29.  

 oktober  

 2003  et indlæg, der omtales i den påklagede klumme.
Bladet har i tilknytning hertil anført, at der gælder særligt  

 vide rammer for gengivelse af allerede fremkomne synspunkter i en satirisk  

 kommentar.
De få sager, hvor Pressenævnet har fundet, at satire var i strid  

 med  

 god presseskik, har drejet sig om fiktive, krænkende oplysninger, opfundet af  

 det pågældende medie selv (sag nr. 54/2001 og 74/2003).
Bladet har yderligere anført, at klummen vedrører klagers rolle  

 i debatten om den danske befolknings tiltagende fedme, og hvilken rolle  

 indtagelse af sukker spiller i den forbindelse.
Der gælder særligt vide  

 rammer  

 for satirisk behandling af et væsentlig samfundsmæssigt problem i et  

 tilfælde,  

 hvor en offentlig person har udsat sig for kritik.
Bladet har afvist at have handlet i strid med god presseskik ved  

 ikke at tilbyde klager at bringe en berigtigelse.
Bladet har i en e-mail af  

 10.  

 november 2003 til klager anført, at bladet ikke ville bringe en beklagelse  

 eller en berigtigelse, men at man gerne ville bringe et indlæg af klager,  

 hvor  

 han kunne tage til genmæle.
Bladet har herved handlet i overensstemmelse med  

 god presseskik.
Bladet ville ikke bringe en berigtigelse, dels da artiklen  

 ikke  

 indeholder forkerte oplysninger, men derimod alene gengiver allerede  

 fremkomne  

 oplysninger og synspunkter, og dels da det ikke er meningsfuldt at  

 berigtige  

 et satirisk indlæg.
Bladet har endelig henvist til nævnets kendelse i sag nr.  

 88/1994 om betydningen af, at den person, satiren omhandlede, havde mulighed  

 for at komme til orde.
 I sagens behandling har følgende nævnsmedlemmer deltaget:  

  

 Axel  

 Kierkegaard  

  

 ,  

  

 Bo Maltesen  

  

 ,  

  

 Lene  

 Sarup  

  

 og  

  

 Ole Askvig  

                                                            .
 Pressenævnet udtaler:
 Det er Pressenævnets opfattelse, at der må gives medierne vide  

 rammer med hensyn til satiriske gengivelser eller kommentarer i forhold til  

 personer eller begivenheder.
Kommentaren om [K], der må betragtes som en offentlig person, er  

 bragt i en fast klumme, der indeholder satiriske kommentarer fra navngivne  

 personer.
Kommentaren vedrører et emne af offentlig interesse, som tidligere  

 har været behandlet i en række artikler og debatindlæg.
Bladet har efter  

 offentliggørelsen af kommentaren tilbudt [K] at komme til orde i bladet.
På  

 den  

 baggrund finder nævnet ikke grundlag for at udtale kritik af bladet i  

 anledning  

 af hverken offentliggørelsen eller det forhold, at bladet ikke har bragt en  

 berigtigelse.
 Afsagt den 21. januar 2004.
