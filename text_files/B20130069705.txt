Bekendtgørelse om ændring af bekendtgørelse om sikkerhed ved bestemte idrætsbegivenheder § 1 I bekendtgørelse nr. 650 af 26. juni 2008 om sikkerhed ved bestemte idrætsbegivenheder foretages følgende ændringer:
 1. § 2, stk. 5, affattes således:
»Stk. 5. Politiet kan meddele dispensation fra kravet om uddannelse efter stk. 2, nr. 2, hvis ansøgeren utvivlsomt må antages at have de fornødne kvalifikationer.« 2. § 4 ophæves.
 3. § 8, stk. 1, affattes således:
»Politiet kan tidligst 72 timer før idrætsbegivenhedens start videregive oplysninger efter § 7 til autoriserede kontrollører om navn, alder (fødselsdato og -år), signalement, eventuelle særlige kendetegn, foto og klubtilhørsforhold vedrørende de personer, der er meddelt generel karantæne, når oplysningerne er relevante i forhold til den konkrete idrætsbegivenhed.« § 2 Bekendtgørelsen træder i kraft den 1. juli 2013.
