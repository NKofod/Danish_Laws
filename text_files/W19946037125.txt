Nævnets kompetence vedrørende fastsættelse af erstatning, revisors  

 manglende omhu ved ikke have informeret klienter om de særlige regler, der  

 gælder for bogføring i selskaber samt lån til anpartshavere, revisors  

 manglende udarbejdelse af åbningsbalance med tilhørende vurderingsberetning  

 for anpartsselskab samt manglende samarbejdsvilje i forbindelse med fratræden  

 som revisor ikke i overensstemmelse med god revisorskik.
Revisor fandtes at  

 have tilsidesat de pligter, som stillingen som revisor medfører, og blev  

 pålagt en bøde på 10.000 kr.
 Under denne sag har Lise-Lotte og Finn Westh ved skrivelse af 5.
 august 1993 anmodet nævnet om at tage stilling til en klage over  

 registreret revisor Lennart Gutfelt vedrørende den revisorassistance,  

 klagerne og deres nystartede virksomhed Westh & Westh ApS har fået af  

 indklagede, herunder indklagedes mangel på samarbejdsvilje i forbindelse med  

 klagernes skifte af revisor fra indklagede til et andet firma.
 Erhvervs- og Selskabsstyrelsen har oplyst, at Lennart Gutfelt blev optaget  

 i registeret for registrerede revisorer den 6. september 1989.
Det fremgår af sagen, at indklagede i august 1989 blev antaget som revisor  

 for klageren Finn Wesths personlige firma »Psykologisk rådgivning Finn  

 Westh«.
I tilknytning hertil opstod der overvejelser om at lade klagerne  

 danne et anpartsselskab, der skulle overtage klagernes ejerlejlighed -  

 beliggende Østbanegade 5.
 Det fremgår herom af en skrivelse af 14. august 1989 fra indklagede til  

 klagerne:
 » Vedlagt returneres, med tak for lån, jeres regnskaber for 1988.
 Lad mig for god ordens skyld kort gentage de indgåede aftaler. ...
Pr. 1. november 1989 blev herefter underskrevet et stiftelsesdokument for  

 det nye selskab, Westh og Westh ApS, som stiftedes ved kontant indbetaling af  

 kr. 80.000, tilvejebragt via selskabets kassekredit.
Efter stiftelsen blev en  

 række aktiv- og passivposter overdraget fra den personlige virksomhed til  

 selskabet.
Selskabets regnskabsår blev fastlagt til 1. maj - 30. april, med  

 første regnskabsår fra 1. november 1989 - 30. april 1991.
Ved brev af 25. november 1991 meddelte indklagede klagerne, at han ikke  

 længere mente sig i stand til at være revisor for dem.
Klagerne henvendte sig  

 herefter til statsautoriseret revisor Jan Jefting, der bl.a påtog sig at  

 udarbejde årsregnskabet for Westh og Westh ApS, der imidlertid skulle have  

 været indsendt allerede den 30. november 1991.
 Den 5. december 1991 skrev statsautoriseret revisor Jan Jefting til  

 indklagede:
»  Vedr.
Westh & Westh ApS.
 Som nyvalgte revisorer for ovennævnte selskab anmodes De om at oplyse  

 følgende:
Såfremt De har spørgsmål til ovenstående, er De velkommen til at kontakte  

 os.
På forhånd tak«.
Den 20. december 1991 fremsendte statsautoriseret revisor Jan Jefting  

 indklagede dennes resthonorar for Westh og Westh ApS.
I skrivelsen anførtes  

 endvidere:
 Vi ser frem til Deres svar på ovenstående hurtigst muligt, og såfremt der  

 er spørgsmål er De velkommen til at kontakte os«.
 Indklagede besvarede ovennævnte skrivelse ved et brev af 9. januar 1992  

 til statsautoriseret revisor Jan Jefting:
 » Tak for Deres skrivelse af 20/12 1991, hvori De fremkommer med  

 yderligere en række spørgsmål.
 For god ordens skyld beder jeg Dem venligst og skriftligt oplyse mig,  

 hvorvidt alle de øvrige spørgsmål i tidligere korrespondance er afklaret.
 Størstedelen af de nye spørgsmål kan besvares af Lise-Lotte og Finn Westh,  

 idet jeg dog bemærker, at de omtalte kr. 2.500 efter min hukommelse var et  

 udlæg for privatpersonerne Lise-Lotte og Finn Westh uden relation til  

 driftsomkostninger af nogen art« .
 Den 14. januar 1992 skrev statsautoriseret revisor Jan Jefting til  

 indklagede:
 » Tak for Deres brev af 9. ds.
 Vi har endnu ikke modtaget svar på følgende spørgsmål:
 For god ordens skyld skal vi oplyse, at hverken Liselotte eller Finn Westh  

 kan besvare ovenstående spørgsmål«.
 Den 15. januar 1992 rykkede Erhvervs- og Selskabsstyrelsen for  

 anpartsselskabets årsregnskab for perioden 1. november 1989 - 30. april 1991.  

 Det anførtes i skrivelsen, at såfremt regnskabet ikke var modtaget i korrekt  

 stand inden 4 uger, ville Erhvervs- og Selskabsstyrelsen uden yderligere  

 varsel bede Sø- og Handelsrettens skifteafdeling om at opløse selskabet efter  

 selskabslovenes regler om tvangsopløsning.
Den 19. februar 1992 skrev klagerne til Foreningen af Registrerede  

 Revisorer og fremsatte en klage over indklagede.
Klagen blev af klagerne  

 sammenfattet i følgende 3 klagepunkter:
» 1. Reg. revisor Lennart Gutfelt har i sin rådgivning af os  

 omkring etableringen af Westh og Westh ApS fejlvurderet de reelle muligheder  

 for etablering af anpartsselskabet samt rådet os til handlinger i selskabets  

 navn, der ikke var fuldt lovlige.
Han har følgelig påført Lise-Lotte og Finn  

 Westh en ikke ubetydelig risiko.
 2. I den daglige rådgivning og kontrol af selskabets regnskaber, har  

 Lennart Gutfelt ikke levet op til hvad man kunne forvente sig af en revisor  

 for en nystartet virksomhed og derfor uretmæssigt hævet sit honorar herfor.
 3. Ved sin opsigelse af samarbejdet, umiddelbart før selskabets første  

 regnskab skulle foreligge, samt ved sit mangel på samarbejdsvilje med den nye  

 revisor, har Lennart Gutfelt bragt Westh og Westh ApS i fare for at blive  

 opløst. ...«.
 Klagerne har i en supplerende skrivelse af 6. april 1992 sammenfattet de 3  

 klagepunkter således:
 »1. Mangelfuld og ufuldstændig vejledning omkring etablering af  

 ApS.
 2. Manglende opfyldelse af aftaler omkring den løbende rådgivning og  

 kontrol omkring selskabets regnskaber.
 3. Mangel på forståelse for den situation selskabet blev bragt i, ved at  

 Lennart Gutfelt frasagde sig sit arbejde som revisor for os, umiddelbart før  

 det første regnskab skulle afleveres, tillige med hans mangel på  

 samarbejdsvilje med vores nye revisor. ...«.
Det fremgår i øvrigt af de nævnte skrivelser af 19. februar og 6. april  

 1992, at klagerne navnlig fremhæver, at indklagede umiddelbart efter sin  

 tiltræden anbefalede klagerne at omdanne den enkeltmandsejede virksomhed til  

 et selskab og herunder overdrage klagernes ejerlejlighed, Østbanegade 5, til  

 selskabet.
Klagerne og indklagede diskuterede den mulige størrelse for  

 goodwill, uden at der dog overfor klagerne blev afgivet skriftlige  

 beregninger.
Den nødvendige anpartskapital kr. 80.000 blev tilvejebragt via  

 selskabets kassekredit og samtidig påtog Lennart Gutfelt sig at stå for  

 handelen af ejerlejligheden, Østbanegade 5. Da overdragelsen af  

 ejerlejligheden blev udsat, og da anpartsselskabet betalte alle udgifter  

 forbundet med ejerlejligheden, fremkom et ulovligt anpartshaverlån.
Der  

 opstod i øvrigt jævnligt tvivl om bogføring og kontoplan, ikke mindst i  

 forbindelse med, at klageren Lise-Lotte Westh etablerede »Lotte Westh  

 Design«, der - i modsætning til selskabets psykologiske rådgivning - er  

 momspligtig.
Klagerne fik bl.a. efterhånden den opfattelse, at de var kommet  

 »i søgelyset« hos skattevæsenet.
Endelig har indklagede ikke levet  

 op til almindelig etik blandt revisorer ved overdragelse af et regnskab og  

 har herigennem pådraget Westh og Westh ApS en yderligere udgift.
 Indklagede har bl.a. kommenteret klagepunkterne i en skrivelse af 11.  

 marts 1992 til Foreningen af Registrerede Revisorer: ». ..
Klage 1 Det fremtræder noget uklart, hvad klagen egentlig tager sigte på, men  

 selskabet kunne stiftes fuldt lovligt, jvf. ... at der efter dækning af  

 kapital var et stifter tilgodehavende på kr. 132.493.
 At jeg skulle drages til ansvar for, at klager afholder en række private  

 omkostninger over selskabets kassekredit, således at der opstår et ulovligt  

 aktionærlån, virker aldeles urimeligt.
Klage 2 Klage vedrørende alene de udskrevne honorarnotater, som kan kommenteres  

 således: ...
 Jeg finder ikke, at jeg har opkrævet honorarer, for hvilke der ikke skulle  

 have været udført et væsentligt stykke arbejde.
Klage 3 Den omtalte ekstraregning fra revisor Jan Jefting ... er jo et honorar jeg  

 ville have krævet for udførelsen af de nævnte arbejder, hvorfor klager efter  

 mit bedste skøn ikke er blevet påført et tab. ... ».
 Indklagede har i en supplerende skrivelse af 26. marts 1992 bl.a. anført,  

 at han har foretaget økonomiske beregninger, før han tilrådede omdannelse til  

 et ApS, og at der blev lavet en » løs » beregning af  

 goodwillens størrelse, der efter indklagedes mening gav » rigelig  

 luft » til såvel indskudskapital som stiftertilgodehavende.
Foreningen af Registrerede Revisorer overgav klagen til responsumudvalget,  

 der den 4. maj 1992 afgav en udtalelse i sagen.
Af udtalelsen - der er stilet  

 til klagerne - fremgår bl.a.
 » Der foreligger i sagen 4 honorarnotaer, der ekskl. moms udgør:
 kr. 2000 01.12.89 Udarbejdelse af stiftelsesdokumenter samt tilhørende  

 dokumenter til offentlige instanser. ...
 Derudover er der betalt til revisor tinglysningsgebyr kr. 500 samt kr.  

 2.000 for udarbejdelse af skøde.
 Det fremgår af korrespondancen, at revisor »kender en, der kan skrive  

 skødet« og kr. 2.000 skulle være til denne.
 Af den foreliggende korrespondance fremgår det:»vi vil udarbejde  

 skøde for overdragelse af Østbanegade 5 (skrivelse af 04.04.90). Endvidere  

 fremgår det ligeledes, at revisor har foretaget alle de nødvendige handlinger  

 og ekspeditioner i forbindelse med ejendomsoverdragelsen. ...
 Responsumudvalget kan herefter udtale:
 Det et ikke i overensstemmelse med god revisorskik at medvirke ved  

 skrivning af skøder o.l. juridiske dokumenter.
 Det er god revisorskik i forbindelse med stiftelse af et selskab, at  

 udarbejde budgetter - skriftlig til stifternes orientering - der udviser de  

 økonomiske forhold de nærmeste år.
 Endvidere bør stifterne skriftligt oplyses om de skattemæssige  

 konsekvenser, der må forventes at forekomme ved omdannelse/stiftelse af et  

 selskab, både for selskabet og den part, der afstår aktiver.
 Efter responsumudvalgets opfattelse har revisor ikke levet op til god  

 revisorskik vedrørende disse forhold.
 Til de af Dem nævnte 3 punkter skal udvalget udtale:
 Ad 1 og 2:
 Således som sagen foreligger oplyst, er det responsumudvalgets opfattelse,  

 at revisor i startfasen burde have fulgt sine klienter nøje, således at der i  

 tide kunne være skredet ind for dispositioner, der stred mod lovgivningen.
 Det er revisors opgave at informere sine klienter om de særlige regler,  

 der gælder for selskaber vedr. bogføringen og de foretagne dispositioner.
 Registreret revisor Lennart Gutfelt har ikke fuldt ud levet op til de  

 forventninger, som De med rette kunne forvente af en registreret revisor.
 Det er dog udvalgets opfattelse ud fra en umiddelbar vurdering, at de af  

 revisor opkrævede honorarer ikke kan betegnes som urimelige. ...
 Ad 3.
 Revisor har selv ønsket at fratræde som selskabets revisor.
 Det er i overensstemmelse med god revisorskik i en sådan situation at være  

 selskabets nye revisor behjælpelig med de oplysninger m.v., som denne måtte  

 ønske for at kunne videreføre revisionen og udarbejde et korrekt årsregnskab.  

 Udvalget finder ikke, at revisor har levet op hertil.
Ved at fratræde før et regnskabsårs afslutning påføres der selskabet  

 ekstraomkostninger, da den nye revisor i en vis udstrækning må gennemgå  

 tidligere revisors arbejde, da den nye revisor skal bære ansvaret for  

 revision af årsregnskabet.
Denne konsekvens er uundgåelig, men kan ved  

 samarbejdsvilje begrænses.
Revisor har imidlertid ret til nårsomhelst at  

 fratræde.
 Hvorvidt revisor i Deres situation har pådraget Dem ekstraudgifter eller  

 tab, som revisor kan gøres erstatningspligtig for, er en juridisk afgørelse,  

 som udvalget ikke kan foretage ».
Det fremgår i øvrigt af sagen, at indklagede den 26. oktober 1992 skrev  

 til Erhvervs- og Selskabsstyrelsen, der bl.a. havde anmodet indklagede om en  

 udtalelse vedrørende klagernes påstand om, at han skulle have medvirket til  

 skødeskrivning.
I sit svar anførte indklagede bl.a.:
 » Min eneste medvirken til skrivning af skøde består i, at jeg på  

 klagers opfordring anviste en person, der var i stand til at udføre dette  

 arbejde for en lavere takst en den for advokater gældende.
 Dette forhold kan da umuligt være strafbart«.
 Endelig har statsautoriseret revisor Jan Jefting i en skrivelse af 27. maj  

 1993 til Westh og Westh ApS bl.a. udtalt: ».. .
Vi tiltrådte som revisorer den 2. december 1991, hvorefter vi skriftligt  

 kontaktede revisor L.
Gutfelt den 5/12 1991 om uafklarede punkter vedr.  

 selskabets og personernes forhold.
Herefter kontaktede undertegnede revisor L.
Gutfelt pr. telefon og fik  

 oplyst, at han ikke ville besvare skrivelsen af den 5/12 1991, før en ikke  

 afregnet revisorhonorarnota på kr. 9.028 blev betalt. ...
Undertegnede foranledigede, at selskabet betalte restnotaen via vort  

 revisionsfirma, og afregningen til revisor L.
Gutfelt skete den 20/12 1991,  

 hvor de på dette tidspunkt uafklarede spørgsmål blev opsummeret.
 Revisor Gutfelt besvarede ikke skrivelsen skriftligt og var ikke til at  

 træffe pr. telefon.
Vi rykkede igen for svar pr. brev den 14/1 1992 samt den 31/1 1992, men  

 hørte stadig intet fra revisor Gutfelt, hvilket betyder, at registreret  

 revisor L.
Gutfelt ikke har besvaret de stillede spørgsmål.
 Herefter måtte ekstraarbejder udføres af vort revisionsfirma, idet  

 selskabet ville blive tvangsopløst, såfremt årsregnskabet for selskabets  

 første regnskabsår 1990/91 ikke blev indsendt senest den 15. februar 1992.
 Disse ekstraarbejder er særskilt fakureret til selskabet, men p.t. ikke  

 afregnet overfor os.
 Vi kan summere de på daværende tidspunkt uafklarede eller ikke af revisor  

 Gutfelt udarbejdede punkter således:
 Ovenstående arbejder vedrører perioden, inden vi tiltræder som revisorer  

 for selskabet og privatpersonerne. ...« ».
 Den omtalte - særskilte - faktura, der er dateret den 13. februar 1992 og  

 stilet til Westh og Westh ApS, lyder på 10.000 kr. excl. moms og vedrører:
 » Honorar for ekstraarbejder udført i forbindelse med udarbejdelse  

 af årsregnskab, herunder beregning af goodwill, rekonstruktion af  

 overdragelsesbalance, korrespondance med tidligere revisor, bogføring vedr.  

 køb af ejendom og overdragelse heraf, åbningsbalance samt opgørelse af  

 mellemregning med anpartshavere  ».
Klagerne har anmodet nævnet om - på baggrund af de for  

 revisorforeningen anførte klagepunkter - at tage sagen op til vurdering og  

 idømme indklagede en bødestraf svarende til det beløb, klagerne yderligere er  

 blevet påført i forbindelse med revisorskiftet og indklagedes mangel på  

 samarbejde i denne sammenhæng.
Endelig har klagerne påstået indklagede dømt  

 til at betale Westh og Westh ApS og klagerne personligt en kompensation for  

 de ulemper, de er blevet pådraget som resultat af indklagedes dispositioner i  

 sin tid som revisor for Westh og Westh ApS og klagerne.
Indklagede har påstået ethvert af klagernes punkter afvist.
Han  

 finder således, at » en del » af responsumudvalgets  

 kritikpunkter er ubegrundede, at klagerne har betalt for det arbejde, der er  

 udført, og at honoraret er i overensstemmelse med det udførte arbejde.
Uanset  

 at det kan diskuteres, hvorvidt indklagede burde have udleveret nogle af sine  

 beregninger og/eller arbejdspapirer, burde klagerne i så fald utvivlsomt have  

 tilstillet ham et honorar herfor.
I øvrigt har klagerne - trods gentagne  

 opfordringer - ikke konkretiseret eller dokumenteret deres krav.
Det er  

 indklagedes opfattelse, at klagerne i virkeligheden ønsker honoraret til  

 deres nye revisor godtgjort af indklagede, som har udført det arbejde,  

 klagerne aldrig har fået udleveret af indklagede.
Indklagede har endelig  

 insisteret på at blive gjort bekendt med klagernes krav og formålet med  

 klagen.
Nævnet har - i fortsættelse heraf - indkaldt parterne til et møde for en  

 nærmere drøftelse af sagen.
Under mødet, der blev afholdt den 28. februar  

 1994, mødte imidlertid alene klageren Lise-Lotte Westh sammen med sin  

 revisor, statsautoriseret revisor Jan Jefting, der præciserede, at  

 udgangspunktet for den klage, der er rejst overfor nævnet, er den samme som  

 den klage, der blev behandlet af Foreningen af Registrerede Revisorers  

 Responsumudvalg - dog suppleret med de punkter, der fremgår af ovennævnte  

 skrivelse af 27. maj 1993 fra statsautoriseret revisor Jan Jefting.
Klageren, Lise-Lotte Westh, har bl.a. forklaret, at Lotte Westh Design  

 blev etableret i 1990. Hun førte selv momsregnskabet efter telefonisk  

 vejledning fra indklagede, således at hun kunne aflæse momsbeløbene i  

 EDB-systemet.
Derfor opstod en momsdifference (gæld) på kr. 11.000. Lotte  

 Westh Design blev bogført »ind« i anpartsselskabet.
Hun stemte af  

 en gang om måneden og sendte det til indklagede på diskette.  

 Kvartalsregnskabet blev også sendt til indklagede på diskette - og ikke  

 printet ud.
Hun har aldrig fået disketterne retur med bemærkninger eller  

 omposteringer.
Hun fandt først ud af et år senere, at indklagedes EDB-udstyr  

 ikke kunne »læse« disketterne på grund af disketteformatet.
Hun  

 havde problemer omkring åbningsbalancen på regnskabet primo 1991, idet  

 EDB-programmet PC Plus, som havde regnskabsafslutning pr. 31. december, ikke  

 var korrekt tilrettelagt med regnskabsåret for Westh og Westh ApS.
Der blev  

 ikke udarbejdet åbningsbalance med vurderingsberetning, før statsautoriseret  

 revisor Jan Jefting rekonstruerede den til brug for udarbejdelse og revision  

 af selskabets regnskab for perioden fra opstarten den 1. november 1989 til  

 den 30. april 1991.
Forespurgt, hvorfor der oprettedes et »kontantselskab«, når der  

 var tale om en virksomhedsomdannelse, har Lise-Lotte Westh forklaret, at alt  

 blev gjort på anbefaling af indklagede.
Med hensyn til den af indklagede  

 tidligere omtalte »løse« beregning af goodwill har der ikke været  

 aftalt en beløbsstørrelse, ligesom der ikke har været papirer herom.
Endelig - vedrørende ejendomshandelen - har Lise-Lotte Westh forklaret, at  

 skødet på ejerlejligheden blev udfærdiget af en ejendomsmægler, som  

 indklagede kendte og formidlede kontakten til.
Checken på kr. 2.000, der  

 udgjorde betaling for skødet, blev udskrevet til indklagede.
På  

 ejendomspapirerne og opkrævningerne vedrørende ejerlejligheden var anført de  

 private navne, idet der ikke var lavet gældsovertagelse for anpartsselskabet.
Det bemærkes endelig, at det omhandlede skøde på ejerlejligheden  

 Østbanegade 5 er dateret den 21. januar 1991. Det fremgår af skødet, at  

 ejerlejligheden blev overdraget fra klagerne til Westh og Westh ApS pr. 1.  

 januar 1991. Indklagedes firmastempel - Gutfelt og Ploug I/S - var  

 oprindeligt påført som betegnelse for anmelderen overfor  

 tinglysningskontoret.
Stemplet er imidlertid streget over og erstattet af  

 Unibank A/S.
 Indklagede, der har modtaget en udskrift af forhandlingerne den 28.  

 februar 1994, herunder ovennævnte forklaring fra Lise-Lotte Westh, har  

 efterfølgende erklæret, at han på baggrund af sin kompagnons pludselige død  

 ikke ønsker at afgive yderligere indlæg i sagen.
 Disciplinærnævnet skal udtale:
Indledningsvis bemærkes, at nævnet ikke har kompetence til pålægge en  

 indklaget revisor at betale erstatning til en klient eller andre for  

 eventuelt tab, påført ved revisorens arbejde.
Fastsættelsen af en sådan  

 eventuel erstatning henhører således under de almindelige domstole.
Klagernes  

 påstand om, at de tilkendes en »kompensation« for de ulemper, som  

 de måtte være pådraget som resultat af indklagedes dispositioner, vil derfor  

 for så vidt være at afvise.
Med hensyn til spørgsmålet om indklagedes vejledning af klagerne omkring  

 etableringen af Westh og Westh ApS samt indklagedes løbende rådgivning og  

 kontrol omkring selskabets regnskaber bemærkes, at nævnet - i lighed med  

 responsumudvalget - er af den opfattelse, at indklagede i den indledende fase  

 - hvor klagerne på hans råd eller opfordring havde etableret et nyt selskab -  

 burde have fulgt sine klienter ganske nøje, således at der i tide kunne have  

 været advaret imod eller skredet ind overfor eventuelle retsstridige  

 dispositioner fra klienternes side.
Det påhviler således en revisor at  

 informere sine klienter om de særlige regler, der gælder for bogføring i  

 selskaber samt for lån til anpartshaverne.
Det fremgår i øvrigt af sagen, at  

 indklagede - der påtog sig at stå for udarbejdelse af stiftelsesdokumenter  

 m.m. i forbindelse med stiftelsen af Westh og Westh ApS - ikke har udarbejdet  

 åbningsbalance for selskabet med tilhørende vurderingsberetning, således at  

 klagerne bl.a. kunne følge med i udviklingen på mellemregningskontoen.
Nævnet  

 finder, at indklagede herved ikke har handlet i overensstemmelse med god  

 revisorskik.
I øvrigt - for så vidt angår spørgsmålet om indklagedes påståede mangel på  

 samarbejdsvilje i forbindelse med hans fratræden som revisor for klagernes  

 anpartsselskab - bemærkes, at nævnet som udgangspunkt er af den opfattelse,  

 at en revisor når som helst kan vælge at fratræde som revisor for en klient,  

 hvilket - næsten uundgåeligt - vil påføre klienten ekstra omkostninger.
Det  

 påhviler imidlertid en revisor i en sådan situation - hvor hans honorar er  

 betalt - så vidt muligt at medvirke til, at disse ekstra omkostninger  

 begrænses, og - efter omstændighederne mod honorar - at være klientens nye  

 revisor behjælpelig med de oplysninger, som denne nye revisor måtte ønske for  

 at kunne videreføre revisionen og udarbejde et korrekt og rettidigt  

 årsregnskab.
Denne pligt til samarbejde med den nye revisor bliver særlig  

 påkrævet i en situation som den foreliggende, hvor indklagede - ifølge det  

 oplyste efter eget valg - besluttede sig til at fratræde som revisor for  

 klagernes selskab umiddelbart før årsregnskabet skulle foreligge og indsendes  

 til Erhvervs- og Selskabsstyrelsen.
Indklagede, som fik udbetalt sit  

 resterende honorar i december 1991, men som ifølge det oplyste desuagtet ikke  

 svarede på adskillige forespørgsler fra klagernes nye revisor, findes  

 herefter heller ikke vedrørende dette klagepunkt i forhold til klagerne at  

 have handlet i overensstemmelse med god revisorskik.
 Endelig bemærkes, at det fremgår af sagen - herunder indklagedes egne  

 oplysninger - at han i hvert fald har medvirket til, at skødet på klagernes  

 ejerlejlighed i forbindelse med overdragelsen af lejligheden til Westh og  

 Westh ApS blev skrevet af en person, der ikke havde bemyndigelse hertil, jf.  

 lovbekendtgørelse nr. 565 af 28. juni 1986. Dette er ligeledes i strid med  

 god revisorskik.
Ved således at have tilsidesat de pligter, som stillingen som revisor  

 medfører, findes indklagede at have forskyldt en bøde i medfør af § 11 a,  

 stk. 1, i lov om registrerede revisorer.
Bøden fastsættes til 10.000 kr.
 Afgørelsen findes at burde offentliggøres, jf. § 11 a, stk. 4, i lov om  

 registrerede revisorer.
Kendelsen kan inden 3 måneder efter dens meddelelse indbringes for  

 Revisornævnet.
Indbringelse af sagen for Revisornævnet har opsættende  

 virkning.
 Registreret revisor Lennart Gutfelt pålægges en bøde på 10.000 kr.
