Nr BSF 145 Forslag til folketingsbeslutning om ændring af folketingsbeslutning om  

 statsrevisorernes valg og virksomhed Fremsat af Svend Jakobsen (S) Knud Østergard (KF) Povl Brøndsted (V) Lilli  

 Gyldenkilde (SF) Ole Vig Jensen (RV) den 30. april 1986 § 1 I folketingsbeslutning om statsrevisorernes valg og virksomhed af 20.
 juni 1975 foretages følgende ændringer:
 1. I § 2, stk. 2, udgår ordene »eller kommunal«.
 2. I § 11 affattes stk. 1 således:
»Statsrevisorernes løn udgør to tredjedele af den til enhver tid gældende samlede løn for en statstjenestemand på skalatrin 40.« 3. I § 12 ændres i stk. 1, 2. pkt., »67 år« til: »60  

 år«.
4. I § 12, stk. 2, ændres »Egenpensionen udgør af den i henhold til lov om valg til folketinget til enhver tid gældende højeste egenpension, der kan opnås af folketingets medlemmer:» til:
»Egenpensionen udgør af den højeste egenpension til enhver tid for en statstjenestemand på skalatrin 40:» § 2 Stk. 1. § 1, nr. 1, træder i kraft ved vedtagelsen i folketinget.
Stk. 2. § 1, nr. 2-4, træder i kraft den 1. oktober 1986. Disse regler gælder alene for statsrevisorer, der har fungeret som statsrevisor eller tilkaldt stedfortræder efter den 1. oktober 1986. Med hensyn til pension for en statsrevisor, der ikke opfylder betingelsen i 2. punktum, finder de hidtil gældende regler fortsat anvendelse.
Oprindeligt fremsat beslutningsforslag Blad nr 808 § 1 I folketingsbeslutning om statsrevisorernes valg og virksomhed af 20.
 juni 1975 foretages følgende ændringer:
 1. I § 2, stk. 2, udgår ordene »eller kommunal«.
 2. I § 11 affattes stk. 1 således:
»Statsrevisorernes løn udgør to tredjedele af den til enhver tid gældende samlede løn for en statstjenestemand på skalatrin 40.« 3. I § 12 ændres i stk. 1, 2. pkt., »67 år« til: »60  

 år«.
4. I § 12, stk. 2, ændres »Egenpensionen udgør af den i henhold til lov om valg til folketinget til enhver tid gældende højeste egenpension, der kan opnås af folketingets medlemmer:» til:
»Egenpensionen udgør af den højeste egenpension til enhver tid for en statstjenestemand på skalatrin 40:» § 2 Stk. 1. § 1, nr. 1, træder i kraft ved vedtagelsen i folketinget.
Stk. 2. § 1, nr. 2-4, træder i kraft den 1. oktober 1986. Disse regler gælder alene for statsrevisorer, der har fungeret som statsrevisor eller tilkaldt stedfortræder efter den 1. oktober 1986. Med hensyn til pension for en statsrevisor, der ikke opfylder betingelsen i 2. punktum, finder de hidtil gældende regler fortsat anvendelse.
BEMÆRKNINGER TIL FORSLAGET Til § 1, nr. 1 Ifølge § 2, stk. 2, i folketingsbeslutningen om statsrevisorernes valg og virksomhed må en statsrevisor »ikke uden tilladelse af folketingets udvalg for forretningsordenen beklæde nogen stilling eller varetage noget lønnet hverv af varigere karakter, dersom retten til antagelse til eller afskedigelse fra stillingen eller hvervet er henlagt til en statslig eller kommunal administrativ myndighed eller til en koncessioneret eller statsunderstøttet virksomhed.« Reglen blev indført i 1962 for »at sikre statsrevisorernes uafhængighed ved at begrænse mulighederne for økonomisk afhængighed af statslige eller kommmunale administrative myndigheder.
Uden for bestemmelsen falder derimod offentlige hverv, der - bortset fra rejsegodtgørelser og sædvanlige mødediæter - er ulønnede.
Det samme gælder hverv, der grunder sig på valg af folketinget eller kommunalbestyrelser.« Der henvises til Folketingstidende 1961-62, forhandlingerne sp. 3265, 3537 og 4754, tillæg A sp. 1053, tillæg B sp. 985 og tillæg C sp. 547.
Som følge af det angivne formål har udvalget for forretningsordenen fulgt en meget restriktiv praksis ved administrationen af bestemmelsen, hvilket har medført, at det i realiteten ikke har været muligt for offentligt ansatte og ansatte i koncessionerede eller statsunderstøttede virksomheder at blive statsrevisorer uden at sige deres stilling op.
Dette har ført til et ønske om at få undersøgt, om en liberalisering vil kunne gennemføres, idet der som begrundelse er anført, at den nuværende regel forekommer unødvendig vidtgående.
Præsidiet har på denne baggrund overvejet, hvilke muligheder der måtte være for at liberalisere den omhandlede regel uden begrænsning af statsrevisorernes nødvendige uafhængighed.
Siden reglens gennemførelse er det kommunale område i vidt omfang blevet unddraget den statslige revisionskompetence, således som denne er defineret i loven om revisionen af statens regnskaber fra 1975. I lovens § 5 fastsættes, at statens revision har adgang til efter anmodning at gennemgå den del af de amtskommunale og kommunale regnskaber, som vedrører virksomhed, for hvilken der skal ske afregning over for staten.
Det fremgår modsætningsvis heraf, at virksomhed, der fuldt ud finansieres af kommunale skatter eller objektivt bestemte tilskud (bloktilskud) ikke vedrører statens revision.
I årene siden 1975 er de afregningspligtige tilskud i stadig større udstrækning blevet afløst af bloktilskud og samtidig er det økonomiske samvirke med kommunerne i stadig større udstrækning løst ved fastsættelse af generelle bestemmelser efter forhandling med de kommunale organisationer i stedet for ved konkret tilsyn.
Det spiller i den forbindelse også en rolle, at retten til ansættelse og afskedigelse i disse tilfælde er henlagt til myndigheder, der afleder deres kompetence af offentlige, lovregulerede valg.
Under hensyn hertil finder præsidiet det forsvarligt at foreslå reglen ophævet for så vidt angår kommunale stillinger og hverv i såvel primær- som amtskommuner.
Også på det statslige område og inden for de koncessionerede og statsunderstøttede virksomheder vil der være stillinger og hverv, som efter præsidiets opfattelse uden konsekvenser for statsrevisorernes generelle uafhængighed vil kunne beklædes af disse.
Da det imidlertid lovteknisk vil være særdeles vanskeligt at give en klar, generel regel for, hvilke former for arbejde der er forenelige med et statsrevisorhverv, finder præsidiet, at en liberalisering af reglerne på dette område ikke bør gennemføres ved en ændring af folketingsbeslutningen, men mere hensigtsmæssigt vil kunne ske, når konkrete sager forelægges udvalget for forretningsordenen.
Udvalget for forretningsordenen vil herigennem kunne sikre, at der alene gives tilladelse til personer, der beklæder stillinger af en sådan karakter, at der ikke kan være risiko for, at statsrevisorernes uafhængighed af den statslige administration kan drages i tvivl.
Til § 1, nr. 2 og 4 Ændringsforslagene er en teknisk konsekvens af, at statsrevisorernes løn- og pensionsforhold med undtagelse af pensionsalderen, jfr. § 1, nr. 3, ikke skal påvirkes ved de foreslåede ændringer i folketingsvalgloven, jfr. det den 30. april 1986 fremsatte lovforslag nr.
L 249.
Til § 1, nr. 3 Ændringsforslaget er en konsekvens af, at der bør gælde samme pensionsalder for statsrevisorer som for medlemmer af folketinget.
Til § 2 Det foreslås, at ændringen med hensyn til statsrevisorernes hverv træder i kraft straks ved vedtagelsen af denne folketingsbeslutning.
De af lovforslag nr.
L 249 afledte ændringer i nærværende beslutningsforslags § 1, nr. 2-4, foreslås at træde i kraft samtidig med lovforslaget.
