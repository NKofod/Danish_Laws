 Om indrejsekontrol og afvisning efter  

 indrejsen af EF- eller EØS-statsborgere eller udlændinge, der i  

 øvrigt er omfattet af EF-reglerne (§ 2, stk. 3, i  

 udlændingeloven).
I fortsættelse af rundskrivelse af 21.  

 december 1994 vedrørende indrejsekontrol af EF- eller EØS-  

 statsborgere eller udlændinge, der i øvrigt er omfattet af  

 EF-reglerne, meddeles, at lovforslag nr.
L 85 om ændring af  

 udlændingeloven m. fl., nu er vedtaget som lov nr. 33 af 18. januar  

 1995, der trådte i kraft den 1. februar 1995.
 Hermed er udlændingelovens § 28, stk. 1, nr. 4,  

 ændret således, at der ikke i forbindelse med indrejsekontrol af  

 en udlænding, der er omfattet af udlændingelovens § 2, stk. 1  

 (alle EF- eller EØS- statsborgere) eller udlændingelovens § 2,  

 stk. 2, (tredielandsstatsborgere, der er omfattet af EF-reglerne) kan ske  

 afvisning i medfør af denne bestemmelse.
Ved lovændringen er det ved en ændring af  

 formuleringen af udlændingelovens § 28, stk. 2, 2. pkt., jf. § 28, stk.  

 1, nr. 4, samtidig fastsat, at der efter indrejsen kan ske afvisning af en  

 udlænding, der er indrejst i medfør af indrejsebestemmelserne i  

 udlændingelovens § 2, stk. 1 eller 2, med den følge, at der  

 fastsættes et indrejseforbud i medfør af udlændingelovens  

 § 32, stk. 2, -  hvis den pågældende ikke har de  

 nødvendige midler til sit underhold her i landet og til hjemrejsen, og  

 det offentlige må bekoste den pågældendes rejse ud af  

 landet.
Det bemærkes, at der ikke ved lovændringen er  

 sket ændring af reglerne om afvisning af EF- eller EØS-  

 statsborgere eller udlændinge, der i øvrigt er omfattet af  

 EF-reglerne, i medfør af udlændingelovens § 28, stk. 2, jf. § 28  

 stk. 1, nr. 1 eller 5, det vil sige, - hvis udlændingen har indrejseforbud og ikke har  

 visum, eller -  hvis andre hensyn til den offentlige orden eller  

 sikkerheds- eller sundhedsmæssige grunde tilsiger, at udlændingen  

 ikke bør have ophold her i landet.
