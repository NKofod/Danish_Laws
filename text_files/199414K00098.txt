Nr BTL 98 Betænkning over Forslag til lov om ændring af lov om Arbejdsmarkedets  

 Tillægspension og lov om Lønmodtagernes Dyrtidsfond (Regnskab, revision,  

 tilsyn, placeringsregler, repræsentantskab)   

 Nr L 98 1994-95, 1. samling Afgivet af Arbejdsmarkedsudvalget Afgivet: 19950321 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
Nogle af udvalgets spørgsmål og ministerens svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Børsmæglerforeningen, Dansk Familielandbrug, De danske Landboforeninger, Den Kristelige Fagbevægelse, Finansrådet, Finanssektorens Arbejdsgiverforening, Firma Funktionærerne, Foreningen af Registrerede Revisorer og Sammenslutningen af Landbrugets Arbejdsgiverforeninger.
 Der er af arbejdsministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Socialistisk Folkepartis, Det Radikale Venstres,  

 Enhedslistens og Centrum-Demokraternes medlemmer af udvalget) lovforslaget  

 til vedtagelse med de af arbejdsministeren stillede ændringsforslag.
Et mindretal inden for flertallet (Det Konservative Folkepartis medlemmer  

 af udvalget) ønsker større åbenhed og mere gennemsigtighed i Arbejdsmarkedets  

 Tillægspension og Lønmodtagernes Dyrtidsfond.
Medlemmerne skal have større  

 indflydelse og indsigt med midlerne i Arbejdsmarkedets Tillægspension og  

 Lønmodtagernes Dyrtidsfond.
Der skal være medlemsmøder og mulighed for, at  

 flere medlemsgrupper føler sig repræsenteret i Arbejdsmarkedets  

 Tillægspensions og Lønmodtagernes Dyrtidsfonds bestyrelser.
Regeringens forslag er ikke vidtgående nok.
Mindretallet mener, at der  

 skal foretages større gennemgribende ændringer.
En sådan anledning kommer,  

 når Økonomiministeriets demokratiseringsudvalg afgiver betænkning i løbet af  

 et par måneder.
Et andet mindretal inden for flertallet (Socialistisk Folkepartis medlem  

 af udvalget) betragter først og fremmest lovforslaget som en teknisk  

 justering af den hidtil gældende lovgivning.
Det gælder også, for så vidt  

 angår sammensætningen af ledelsen i Arbejdsmarkedets Tillægspension og  

 Lønmodtagernes Dyrtidsfond.
SF's principielle opfattelse er, at ledelserne af Arbejdsmarkedets  

 Tillægpension og Lønmodtagernes Dyrtidsfond kun skal bestå af  

 lønmodtagerrepræsentanter, og at der skal være direkte valg til  

 repræsentantskaberne for de to organisationer.
Det har SF tilkendegivet i  

 forbindelse med fremsættelsen af 2 lovforslag herom i folketingsåret 1992-93  

 (lovforslag nr.
L 221 og L 222).
Da det er lønmodtagernes penge, det drejer sig om, må det også være  

 lønmodtagernes repræsentanter, der skal administrere pengene.
Det vil sige  

 henholdsvis medlemmerne af Arbejdsmarkedets Tillægspension og kontohaverne i  

 Lønmodtagernes Dyrtidsfond.
For samtidig at fremme engagementet og ansvarligheden, mener SF, at der  

 bør være direkte valg til de to organisationers repræsentantskab, så man kan  

 dele sig efter anskuelser.
Derved vil der også blive taget klart hensyn til  

 de mindretal, som utvivlsomt findes, og som der ikke kan tages hensyn til, så  

 længe der er indirekte valg.
Et mindretal (Venstres medlemmer af udvalget) indstiller  

 lovforslaget til vedtagelse med de stillede ændringsforslag Mindretallet ønsker principielt, at lønmodtagerne frit skal kunne placere  

 deres pensionsopsparing efter eget valg.
Da der imidlertid ikke er parlamentarisk mulighed for at skabe denne  

 valgfrihed for den enkelte, må sammensætningen af de ledende organer i  

 Arbejdsmarkedets Tillægspension og dermed også Lønmodtagernes Dyrtidsfond,  

 for så vidt angår lønmodtagersiden, så meget desto mere sikre ønsket om  

 medlemsindflydelse, åbenhed og gennemsigtighed.
Medlemmerne skal have større  

 indflydelse og indsigt med midlerne i Arbejdsmarkedets Tillægspension, og  

 sammensætningen bør afspejle den fulde bredde i organisationsforholdene på  

 arbejdsmarkedet.
 Regeringens forslag går på dette punkt i den gale retning, idet  

 lønmodtagere uden for hovedorganisationerne, f.eks. de ca. 50.000 medlemmer  

 af Kristelig Fagforening/Kristelig Funktionærorganisation, nu afskæres helt  

 fra at kunne opnå sæde i Arbejdsmarkedets Tillægspensions repræsentantskab.
 Venstre har noteret sig ministerens besvarelse af spørgsmål 4, hvoraf det  

 fremgår, at regeringen på ny vil vurdere spørgsmålet om sammensætning og valg  

 af Arbejdsmarkedets Tillægspensions og Lønmodtagernes Dyrtidsfonds ledelse,  

 når udvalget om mere demokrati og åbenhed om pensionsinstitutternes  

 investeringsbeslutninger m.v. har afsluttet sit arbejde.
Ændringsforslaget om at opretholde ministerudpegede  

 lønmodtagerrepræsentanter blandt de organisationer, der ikke er tilsluttet en  

 hovedorganisation, skal ses i lyset heraf.
At beskære bredden i  

 Arbejdsmarkedets Tillægspensions repræsentantskab virker nemlig helt  

 uforeneligt med de intentioner, hvorpå det nævnte udvalgsarbejde er nedsat.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet kan dog stemme for de stillede ændringsforslag.
Det er Fremskridtspartiets grundopfattelse, at lov om Arbejdsmarkedets  

 Tillægspension skal ophæves, og at indbetalinger fra såvel arbejdsgivere som  

 lønmodtagere skal standses.
Den nuværende formue skal anvendes aktivt til at  

 forbedre folkepensionen for alle folkepensionister.
Det kan f.eks. gøres ved,  

 at formuen i Arbejdsmarkedets Tillægspension medgår til nedbringelse af  

 statens indlandsgæld.
Den derved opnåede rentebesparelse kan så bruges til  

 varig forbedring af folkepensionen.
For Lønmodtagernes Dyrtidsfonds vedkommende skal fonden, som den kendes i  

 dag, også nedlægges.
I den anledning kan midlerne frigøres, således at  

 personer med indestående frit kan bestemme om midlerne skal blive stående i  

 Lønmodtagernes Dyrtidsfond eller flyttes til anden finansiel institution til  

 forvaltning.
 Såfremt det ikke er muligt at få fondene nedlagt, skal der indføres  

 urafstemninger, for så vidt angår ledelserne af de to fonde, således at alle  

 personer med indeståender i fondene får adgang til at vælge en ledelse ved  

 frie demokratiske valg.
Såfremt det ikke er muligt at få indført urafstemninger ved valg af  

 bestyrelserne, bør arbejdsgiversiden styrkes i begge fonde.
Det betyder  

 bl.a., at Finanssektorens Arbejdsgiverforening skal have tildelt en  

 bestyrelsesplads i Arbejdsmarkedets Tillægspension.
Det skal altså ikke være  

 på bekostning af den plads, som sammenslutningen af Landbrugets  

 Arbejdsgiverforeninger har, men på bekostning af en lønmodtagerplads.
Hverken Arbejdsmarkedets Tillægspension eller Lønmodtagernes Dyrtidsfond  

 skal have større frihed end i dag.
Derfor må forslaget om at give adgang til  

 etablering af egen børsmæglervirksomhed afvises.
Fremskridtspartiet er  

 skuffet over såvel Finansrådet som Børsmæglerforeningens naive holdning til  

 dette spørgsmål.
De kommer til ad åre at fortryde deres billigelse, når  

 Arbejdsmarkedets Tillægspension og Lønmodtagernes Dyrtidsfond for alvor tager  

 fat med deres enorme formuer.
 Endelig finder Fremskridtspartiet, at Arbejdsmarkedets Tillægspension og  

 Lønmodtagernes Dyrtidsfond skal have fuldstændig realistiske opgørelser af  

 deres værdier, herunder også af ejendomsbesiddelserne.
 ÆndringsforslagAf et mindretal (V og FP):
 Til § 1 1) I den under nr. 8 foreslåede affattelse af §  

 21, stk. 3, ændres i 2. pkt. »10« til: »9«, og  

 i 3. pkt. ændres »3« til: »2«, og efter 5. pkt.  

 indsættes som nyt punktum:
»2 af arbejdsministeren efter samråd med lønmodtagerorganisationer,  

 der ikke er tilsluttet Landsorganisationen i Danmark, Funktionærernes og  

 Tjenestemændenes Fællesråd, FR-Hovedorganisation for Arbejdsleder- og  

 tekniske Funktionærforeninger i Danmark eller Akademikernes  

 Centralorganisation.« Af arbejdsministeren, tiltrådt af udvalget:
 Til § 2 2) I den under nr. 8 foreslåede affattelse af §  

 10, stk. 6, ændres »den pågældende« til: »Lønmodtagernes  

 Dyrtidsfond«.
 Til § 3 3) Paragraffen affattes således:
 »§ 3 Stk. 1. Loven træder i kraft den 1. maj 1995.
 Stk. 2. Udpegningsperioden for medlemmer af repræsentantskabet for  

 Arbejdsmarkedets Tillægspension, der er udpeget for tiden indtil 31. marts  

 1995, forlænges til 30. april 1995.
Stk. 3. Udpegningsperioden for medlemmer af repræsentantskabet for  

 Arbejdsmarkedets Tillægspension, der udpeges pr. 1. maj 1995, udløber som  

 hidtil pr. 31. marts, jf. § 1, nr. 24.« Bemærkninger Til nr. 1 Ændringsforslaget betyder, at arbejdsministeren skal udpege 2  

 lønmodtagerrepræsentanter til repræsentantskabet, udpeget blandt de  

 organisationer, der ikke er tilsluttet de hovedorganisationer, der selv  

 indstiller medlemmer til repræsentantskabet.
For at muliggøre dette foreslås  

 det, at Landsorganisationen i Danmark og Funktionærernes og Tjenestemændenes  

 Fællesråd bevarer deres hidtidige antal medlemmer i repræsentantskabet.
 Til nr. 2 Ændringsforslaget er redaktionelt.
 Til nr. 3 Da lovforslaget ikke længere kan forventes stadfæstet inden 1.  

 april, foreslås ikrafttrædelsen udskudt til 1. maj 1995.
 Som konsekvens heraf foreslås, at de medlemmer af Arbejdsmarkedets  

 Tillægspensions repræsentantskab, hvis udpegningsperiode udløber den 31.  

 marts 1995, får forlænget deres mandat til 30. april 1995.
 Endelig foreslås det, at denne udskydelse ikke fører til en forrykkelse af  

 de hidtidige udpegningsterminer.
Børge Bakholt (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Peter Duetoft (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Pia  

 Christmas-Møller (KF) Frank Dahlgaard (KF) Brian Mikkelsen (KF) Annette Just  

 (FP) Bilag Nogle af udvalgets spørgsmål til arbejdsministeren og dennes besvarelse  

 heraf  Spørgsmål nr. 1:
»Ministeren bedes redegøre for, hvilke overvejelser der ligger bag  

 lovforslagets udformning, for så vidt angår sammensætningen af ATP's  

 bestyrelse - herunder ønskes det særligt oplyst, hvorfor der ikke er blevet  

 plads til Finanssektorens Arbejdsgiverforening, og om ministeren eventuelt  

 vil genoverveje dette spørgsmål.« Svar:
Hensigten med forslaget til sammensætning af ATP's bestyrelse har været at  

 tilgodese ønsket om en så bred repræsentation af medlemmerne af ATP som  

 muligt over for hensynet til, at bestyrelsen fortsat har en begrænset  

 størrelse.
Med forslaget har jeg bl.a. styrket de kommunale repræsentanters  

 repræsentation i bestyrelsen og derfor udvidet bestyrelsen med 2 medlemmer  

 til 13 medlemmer.
Jeg er godt klar over, at Finanssektorens Arbejdsgiverforening har givet  

 udtryk for ønske om at blive repræsenteret i bestyrelsen for ATP.
Med  

 forslaget er Finanssektorens Arbejdsgiverforening imidlertid nu blevet fast  

 medlem af ATP's repræsentantskab.
 Jeg er tøvende over for en yderligere udvidelse af bestyrelsen til 15  

 medlemmer, dvs. 50 pct. af repræsentantskabet, ligesom jeg finder det  

 vanskeligt at skifte f.eks. landbrugets repræsentant i bestyrelsen ud med en  

 repræsentant for finanssektoren.
 Spørgsmål nr. 2:
»Hvad er begrundelsen for, at ATP og LD ikke anvender de normale  

 regler, udstukket af Finanstilsynet, når værdierne af aktiver skal  

 opgøres?» Svar:
 Jeg har modtaget følgende udtalelser fra henholdsvis ATP og LD, som jeg  

 kan henholde mig til:
 ATP:
»Finanstilsynet har ikke udstukket regler for, hvorledes værdierne af  

 ATP's aktiver skal opgøres.
Derimod har Finanstilsynet udstedt en  

 bekendtgørelse om livsforsikringsselskabers og pensionskassers årsregnskaber,  

 hvori der er fastsat nærmere regler for opgørelsen af sådanne selskabers  

 aktiver.
For ATP's vedkommende er reglerne om værdifastsættelsen fastsat af  

 bestyrelsen, senest den 14. september 1992. Disse regler er udformet ud fra  

 ATP's bestyrelses ønske om, at reglerne skal ligge inden for de rammer, som  

 gælder for sammenlignelige virksomheder.« LD:
 »Som det fremgår af LD's årsberetning, har LD allerede ved  

 aflæggelsen af regnskab for 1992 omlagt regnskabsopstilling og  

 værdiansættelsesregler på en sådan måde, at reglerne overholder  

 »Bekendtgørelse om Livsforsikringsselskabers og Pensionskassers  

 Regnskaber« af 27. november 1989. Dette er gjort, selv om der ikke har  

 været lovmæssigt krav herom, men ud fra et ønske om at skabe en  

 sammenlignelighed med andre selskaber.
 Der sker afvigelser af værdiansættelsen i regnskabet på to punkter:
- Indeksobligationer - Fast ejendom.
For begge disse aktivers vedkommende er LD af den opfattelse, at  

 værdiansætelse af disse aktiver efter regnskabsbekendtgørelsens bestemmelser  

 kan medføre, at aktivernes regnskabsmæssige værdi kan blive højere end  

 handelsværdien.
Derfor har LD valgt at benytte en mere forsigtig vurdering.
For indeksobligationernes vedkommende fastlægger regnskabsbekendtgørelsen,  

 at indeksobligationer skal værdiansættes med udgangspunkt i  

 anskaffelsesprisen med indregning af indeksregulering i statustidspunkt.
LD  

 tager udgangspunkt i anskaffelsesprisen og regulerer den regnskabsmæssige  

 værdi med 1/5 af den urealiserede kursgevinst på årsbasis.
Dog kan den  

 maksimale værdi af indeksobligationerne aldrig overskride markedsværdien.
For fast ejendom fastlægger regnskabsbekendtgørelsen, at der skal tages  

 udgangspunkt i anskaffelsesprisen, som skal reguleres for afskrivninger og  

 eventuelle blivende værdiændringer.
LD laver en forsigtig vurdering af  

 værdien af fast ejendom i sine regnskaber bl.a. under hensyntagen til, at  

 markedspriserne på fast ejendom i slutningen af 1980'erne faldt kraftigt.
LD  

 tager udgangspunkt i anskaffelsespriserne for fast ejendom og foretager  

 afskrivninger ud fra dette grundlag.
Herefter bogføres fast ejendom til den  

 laveste værdi af den regulerede anskaffelsespris eller den seneste offentlige  

 vurdering.' Spørgsmål nr. 4:
»Vil ministeren stille ændringsforslag, der indebærer, at ledelsen af  

 ATP og LD bliver valgt ved urafstemning blandt alle kontohavere i henholdsvis  

 ATP og LD?» Svar:
Dette er et spørgsmål, der er blevet rejst med jævne mellemrum gennem de  

 senere år.
Jeg vil godt i denne forbindelse anføre, at jeg finder, at  

 ledelsen har fungeret godt med gode resultater for kontohaverne, og den er  

 baseret på demokratiske organisationer.
At ændre gennemgribende ved reglerne om valg af ledelse for de to fonde  

 vil kræve en meget nøje vurdering af alternative muligheder og de praktiske  

 konsekvenser heraf.
Der er i øjeblikket nedsat et udvalg under  

 økonomiministeren, der skal vurdere spørgsmålet om mere demokrati og åbenhed  

 om pensionsinstitutternes investeringsbeslutninger m.v.
Når dette udvalg har  

 afsluttet sit arbejde, vil regeringen foretage en samlet vurdering af  

 udvalgets konklusioner.
 Spørgsmål nr. 7:
»Vil det i lovforslaget omtalte børsmæglerselskab for ATP og LD have  

 pligt til at »tage andre kunder i butikken« end moderselskaberne? I  

 bekræftende fald bedes ministeren tage stilling til, hvorvidt ATP og LD skal  

 hæfte for de tab, der kan blive resultatet af denne sideordnede aktivitet.' Svar:
 Jeg har indhentet følgende udtalelse fra Erhvervsministeriet, som jeg kan  

 henholde mig til:
 »I henhold til fondsbørsloven må en handelsberettiget virksomhed - i  

 dette tilfælde et børsmæglerselskab - ikke ifølge sine vedtægter eller på  

 anden måde være begrænset til visse investorer eller visse børsnoterede  

 værdipapirer.
 Et børsmæglerselskab skal således kunne betjene alle dele af  

 værdipapirmarkedet.
Et børsmæglerselskab har en positiv forpligtelse til i praksis at have en  

 organisation, ledelse, markedsadfærd, annoncering og lignende, således at  

 virksomheden har mulighed for at betjene enhver kunde, der henvender sig.
Det  

 ligger i denne forpligtelse, at virksomheden navnlig ikke må indrettes  

 således, at den ikke tiltrækker andre kunder end f.eks. et moderselskab eller  

 erklærer kunder for uønskede eller på anden måde motiverer dem til at gå et  

 andet sted hen.
 Der stilles endvidere krav om, at der rent faktisk kan påvises alsidighed  

 og aktivitet i virksomheden med værdipapirhandel, hvilket beror på en konkret  

 vurdering.
 Disse krav vil også gælde for børsmæglerselskaber, som måtte blive  

 etableret af ATP eller LD.
Alene aktiekapitalen i et børsmæglerselskab hæfter for tab, der måtte  

 opstå i selskabet.
Ud over den indskudte selskabskapital kan der ikke  

 pålægges ATP og LD nogen yderligere juridisk hæftelse for tab, der opstår i  

 et af dem ejet børsmæglerselskab.« Spørgsmål nr. 14:
»Hvad er begrundelsen for, at det i bemærkningerne til § 25 b, stk.  

 8, fremgår, at det er ministeren, der skal fastsætte reglerne for  

 værdiansættelse af fondens aktiver?» Svar:
 Som det fremgår af min besvarelse af udvalgets spørgsmål 2 og 3, er der i  

 dag ikke nogle centralt fastlagte kriterier for værdiansættelsesprincippet  

 for ATP og LD, men som udgangspunkt anvender de begge  

 regnskabsbekendtgørelsen for livsforsikringsselskaber og pensionskasser.
 Begge fonde har gennem bestyrelsesbeslutninger fastlagt de kriterier, de  

 anvender ved værdiansættelse, og disse kriterier er omtalt i fondenes  

 årsberetninger.
 Statsrevisorerne har anmodet om, at der så vidt muligt bliver udarbejdet  

 ensartede regler for værdiansættelse af fondenes aktiver, således at en  

 sammenlignelighed af fondenes afkast muliggøres.
 Dette er en opgave for Arbejdsministeriet som ressortministerium i  

 samarbejde med Finanstilsynet og de to fonde, som det fremgår af  

 bemærkningerne til lovforslaget.
