Tillæg 3 til Bygningsreglement 1995 I Bygningsreglementet, der trådte i kraft den 1.  

 april 1995, Tillæg 1, der trådte i kraft den 1. december 1999, og  

 i ny udgave af Tillæg 1, der trådte i kraft den 1. august 2000  

 samt Tillæg 2, der trådte i kraft den 1. februar 2001, foretages  

 i medfør af byggelovens § 8, stk. 1, jf. bekendtgørelse nr. 452  

 af 24. juni 1998, som ændret ved lov nr. 228 af 31. marts 2001,  

 følgende ændringer:
Kapitel 1 1.2, stk. 1, litra c Bestemmelsen ophæves.
 Nugældende kapitel 1.2, stk. 1, litra d-g bliver herefter til litra  

 c-f.
1.3, stk. 5 Vejledningsteksten ændres til:
"(1.3, stk. 5) Afhængig af byggearbejdets art kan f.eks.  

 følgende oplysninger være af betydning: Tegningsmateriale, der  

 viser bebyggelsens samlede omfang, herunder muliggør en vurdering af  

 bebyggelsens samlede indvirkning på omgivelserne, oplysninger om  

 grundens størrelse, bebyggelsens etageareal, bebyggelsens  

 højde- og afstandsforhold, beliggenheden af eksisterende og  

 projekterede bygninger, de ubebyggede arealers disponering og forholdet til  

 byggelovens § 10 A, beliggenheden af tilstødende eller omliggende  

 grundes bebyggelse, grundstykkets nuværende og fremtidige  

 højdekoter og højdekoter på tilstødende eller  

 omliggende grunde, beregning af bebyggelsesprocenten, oplysninger til  

 bedømmelse af energiforbrug, statiske beregninger, oplysning om  

 materialer og konstruktioner, dimensionering af ventilation,  

 indretningsmæssige forhold, herunder handicaptilgængelighed,  

 oplysning om vand- og afløbsforhold m.v." I kapitel 1.3 indsættes efter stk. 8:
"Stk. 9. Oplysninger omfattet af bestemmelserne i stk. 4-8 kan indsendes i  

 digital form, såfremt kommunalbestyrelsen har mulighed for at modtage  

 og læse sådanne elektroniske dokumenter og  

 tegningsmateriale." (1.3, stk. 9) Bestemmelsen vedrører kun oplysninger, herunder  

 tegningsmateriale og anden dokumentation.
Så længe, der ikke  

 eksisterer en entydig, retsgyldig digital signatur, opretholdes kravet om  

 skriftlighed for datering og underskrift af ansøgninger, herunder  

 ansøgninger om dispensation, og anmeldelser.
Det er  

 kommunalbestyrelsen, der afgør, om materialet kan indsendes i digital  

 form.
1.6 I kapitel 1.6 indsættes efter stk. 12:
"Stk. 13. Oplysninger omfattet af bestemmelserne i stk. 6-10 kan indsendes  

 i digital form, såfremt kommunalbestyrelsen har mulighed for at modtage  

 og læse sådanne elektroniske dokumenter og  

 tegningsmateriale." Efter kapitel 1.6 indsættes kapitel:
1.7 Forhåndsdialog "Stk. 1. Inden der gives byggetilladelse eller dispensation og ved  

 anmeldelser, kan kommunalbestyrelsen afholde en forhåndsdialog med  

 ejeren og dennes repræsentanter. " (1.7, stk. 1) Under forhåndsdialogen afklares rammerne for  

 byggeprojektet, ligesom der kan indgås aftaler om f.eks. tidsplaner og  

 dokumentation mellem ejeren og bygningsmyndigheden.
Der henvises i  

 øvrigt til By- og Boligministeriets vejledning om fleksibel  

 byggesagsbehandling.
 Nugældende kapitel 1.7-1.14 bliver herefter til kapitel  

 1.8-1.15.
1.7, stk. 1 I kapitel 1.7, stk. 1, der bliver til kapitel 1.8, stk. 1, indsættes  

 efter litra d litra:
"e.
Konstruktioner og anlæg, som indeholder brugerbetjente  

 funktioner, såsom IT-standere, betalings- og selvbetjeningsautomater og  

 lignende publikumsrettede servicefunktioner." (1.8, stk. 1, litra e) Bestemmelsen omfatter konstruktioner og  

 anlæg, som er omfattet af bestemmelserne i kapitel 5.3.
1.7, stk. 3 I kapitel 1.7, stk. 3, der bliver til 1.8, stk. 3, ændres  

 vejledningsteksten til:
"(1.8, stk. 3) For småbygninger på højst 10 m²  

 og F-gastanke gælder afstandskravene i kapitel 2.8. For installation af  

 F-gastanke henvises endvidere til Justitsministeriets bekendtgørelse  

 nr. 160 af 26. april 1985 om flaskegas.
Der henvises endvidere til  

 Arbejdstilsynets bekendtgørelse nr. 746 af 26. november 1987 om  

 trykbeholdere og rørsystemer under tryk.
For  

 tørringsanlæg skal bestemmelserne i kapitel 2, 3, 6 og 10  

 overholdes.
Små sattelitantenner m.v. skal overholde bestemmelserne i  

 kapitel 2, 3, og 5." 1.11, stk. 1 I vejledningsteksten til 1.11, stk. 1, der bliver til 1.12, stk. 1,  

 tilføjes efter 3. pkt. som nyt 4. pkt.:
"Opmærksomheden henledes på bagatelgrænsen i  

 byggelovens § 22, stk. 2, hvorefter kommunalbestyrelsen kan undlade at  

 foretage naboorientering,, når en dispensation skønnes at  

 være uden betydning for de pågældende naboer." 1.13, stk. 1, litra e Nugældende kapitel 1.13, stk. 1, litra e, der bliver til 1.14, stk.  

 1, litra e, ophæves.
I stedet indsættes litra:
"e. overtræder § 7, stk. 2, 1. pkt., og de i medfør af §  

 8, stk. 1, nr. 2-4 fastsatte regler. " 1.13, stk. 5 Nugældende kapitel 1.13, stk. 5, der bliver til 1.14, stk. 5,  

 ophæves.
I stedet indsættes:
"Stk. 5. Der kan pålægges selskaber m.v. (juridiske  

 personer) strafansvar efter reglerne i straffelovens kapitel 5 for de i stk.  

 1-4 nævnte overtrædelser." Kapitel 2 Nugældende kapitel 2 ophæves.
I stedet indsættes:
"Kapitel 2. Bebyggelsesregulerende bestemmelser 2.1 Generelt Stk. 1. En bebyggelses samlede omfang og indvirkning på omgivelserne  

 fastlægges i overensstemmelse med de bebyggelsesregulerende  

 bestemmelser i kapitel 2.2-2.6. Bestemmelserne regulerer bebyggelsens samlede  

 omfang og indvirkning på omgivelserne med hensyn til:
(2.1, stk. 1) De bebyggelsesregulerende forhold fastlægges i  

 overensstemmelse med reglerne i kapitel 2 på baggrund af  en  

 helhedsvurdering baseret på kriterierene i kapitel 2.1.2, der samlet  

 udtrykker hensynene bag det bebyggelsesregulerende system.
Tilladelse  

 vedrørende de bebyggelsesregulerende forhold efter kapitel 2 kan  

 meddeles som vilkår i byggetilladelsen.
1) Grundens størrelse, 2) Bebyggelsens afstand til naboskel, vej og sti, 3) Bebyggelsens etageantal og højde, herunder bebyggelsens  

 højde i forhold til skel, vej og sti og anden bebyggelse på  

 samme grund, 4) Bebyggelsens etageareal og bebyggelsesprocent, 5) De ubebyggede arealers indretning.
(2.1, stk. 1, nr. 1-5) De bebyggelsesregulerende forhold i 2.1, stk. 1,  

 nr. 1-5 dækker  de samme forhold og har samme saglige  

 anvendelsesområde som de indtil 1. oktober 2001 gældende  

 bebyggelsesregulerende bestemmelser i byggeloven.
Opmærksomheden  

 henledes på lokalplanpligten efter lov om planlægning.
Det  

 betyder samlet, at væsentligt miljøforandrende nybyggerier og  

 ombygningsarbejder kræver udarbejdelse af en lokalplan.
 Stk. 2. Bestemmelserne i kapitel 2 finder ikke anvendelse, hvis en  

 lokalplan eller byplanvedtægt eller reguleringsplan efter de tidligere  

 gældende byggelove fastsætter andre bestemmelser om de  

 pågældende forhold.
2.1.2 Generelle kriterier Stk. 1. Ved regulering af et eller flere af de bebyggelsesregulerende  

 forhold i kapitel 2.2-2.6 skal kommunalbestyrelsen lade følgende  

 forhold indgå i bedømmelsen:
 (2.1.2, stk. 1) De i stk. 1, nr. 1-6 nævnte  forhold er udtryk  

 for retligt bindende grænser for kommunalbestyrelsens vurdering af de  

 bebyggelsesregulerende forhold og udtrykker hermed de saglige hensyn, som  

 kommunalbestyrelsen lovligt kan inddrage i helhedsvurderingen og lægge  

 til grund for sin afgørelse.
 1) Bebyggelsens samlede omfang skal være hensigtsmæssig i  

 forhold til bebyggelsens anvendelse.
(2.1.2, stk. 1, nr. 1) Ved afvejningen af, om bebyggelsens omfang er  

 hensigtsmæssig i forhold til anvendelsen, skal indgå de  

 enkelthensyn, som er bygget ind i bestemmelserne i kapitel 2.2-2.6. De  

 enkelte hensyn vil ikke have samme væsentlighed for alle typer  

 byggerier.
For eksempel vil  hensynet til opholdsarealer veje tungere ved  

 fastlæggelse af bebyggelsesprocenten for en beboelsesbygning end for en  

 erhvervsbygning, der herved vil kunne tillades opført med et  

 større etageareal.
Ved publikumsorienterede erhvervsbygninger vil  

 kravet til parkering omvendt veje tungere end ved opførelse af en  

 beboelsesbygning.
 2) Bebyggelsens samlede omfang skal svare til det sædvanlige i  

 karréen, kvarteret eller området eller til det, der  

 tilstræbes i området.
(2.1.2, stk. 1, nr. 2) Ved bebyggelse af en ubebygget ejendom, må  

 det vurderes, hvad der er det sædvanlige i kvarteret og/eller  

 alternativt i området.
Hvis det på denne baggrund ikke kan  

 fastlægges, hvad der er det sædvanlige eller ved bebyggelse i et  

  nyudlagt område, skal der lægges vægt på, hvad der  

 tilstræbes i området.
Rammebestemmelser vedrørende  

 grundstørrelse, etageareal, etageantal og højde- og  

 afstandsforhold i en kommuneplan kan være vejledende for, hvad der er  

 sædvanligt eller tilstræbes i området.
 3) Der skal under hensyn til ejendommens benyttelse sikres  

 tilfredsstillende lysforhold for ejendommens bebyggelse og  

 nabobebyggelse.
 (2.1.2, stk. 1, nr. 3) Der må som under 2.1.2, stk. 1, nr. 1  

 foretages en væsentlighedsvurdering, hvori lysforholdene afvejes i  

 forhold til ejendommens benyttelse og bebyggelsens indvirkning på  

 nabobebyggelse.
 4) Der skal i overensstemmelse med kravene i kapitel 2.6 sikres  

 tilfredsstillende friarealer i forhold til ejendommens benyttelse, herunder  

 opholdsarealer for beboere og beskæftigede.
 (2.1.2, stk. 4) Kravene til friarealernes, herunder opholdsarealerne  

 fremgår af kapitel 2.6.
 5) Der skal i overensstemmelse med kravene i kapitel 2.6 og under hensyn  

 til ejendommens benyttelse sikres tilfredsstillende adgangs- og  

 tilkørselsforhold for ejendommens brugere og redningsberedskabet, og  

 der skal være tilstrækkelige parkeringsarealer.
 6) Ved bebyggelse i randen af tæt bebyggede byområder, der  

 støder op til et uplanlagt areal, til et parcel-, sommerhus- eller  

 kolonihaveområde, eller et område med tæt/lav bebyggelse  

 skal bebyggelsens samlede omfang fastlægges under hensyn til karakteren  

 af de tilstødende arealer og omfanget af eventuel bebyggelse.
(2.1.2, stk. 1, nr. 6) Bestemmelsen dækker en række  

 "sammenstødstilfælde", hvor hensynet til karakteren af de  

 nævnte tilstødende arealer skal inddrages i vurderingen på  

 samme måde som de øvrige hensyn i kapitel 2.1.2, stk. 1, nr.  

 1-5, hvorefter der udenfor de nævnte sammenstødstilfælde i  

 geografisk henseende ellers kun ville skulle lægges vægt på  

 hensynet til karakteren af bebyggelsen i karréen, kvarteret eller  

 området.
Karakteren af de tilstødende arealer har ikke  

 nødvendigvis altid relevans i forhold til samtlige  

 bebyggelsesregulerende forhold.
Dette kan f.eks. være tilfældet i  

 ombygningssager, som kun omfatter ændringer i et enkelt eller i  

 få af de bebyggelsesregulerende forhold.
2.2 Grundens størrelse Stk. 1. Ved udstykning, matrikulering eller arealoverførsel  

 fastlægges grundens størrelse efter kriterierne i kapitel 2.1.2  

 og stk. 2 og 3.
 (2.2, stk. 1) Der kan ved fastsættelse af grundstørrelsen  

 lovligt lægges vægt på samtlige de hensyn, som er indeholdt  

 i kapitel 2.1, herunder i opdelingstilfælde således, at en  

 fortsat lovlig udnyttelse af ejendommen muliggøres.  

 Kommunalbestyrelsen kan tilsvarende nægte at godkende en  

 grundstørrelse, når der herved vil fremkomne en  

 grundstørrelse, der på opdelingstidsspunktet ikke  

 muliggør bebyggelse, der overholder de bebyggelsesregulerende krav til  

  de ubebyggede arealer, herunder adgang til ejendommen og  

 afstandsbestemmelser, herunder forholdet mellem en bebyggelses højde  

 og afstand til nabobebyggelse.
 Stk. 2. Der skal fastlægges en grundstørrelse, der ud fra en  

 samlet vurdering, herunder af forholdet mellem eventuel eksisterende  

 bebyggelse og grundstørrelsen, muliggør bebyggelse og  

 udnyttelse af ejendommen i overensstemmelse med kravene i kapitel 2.3-2.6,  

 giver mulighed for vejadgang i overensstemmelse med vejlovgivningen og  

 sikrer, at de ubebyggede arealer opfylder kravene i dette kapitel.
 Stk. 3. Ved fastlæggelse af grundens størrelse efter stk. 1  

 og 2 medregnes ikke vejareal eller areal, der skal holdes ubebygget som  

 følge af hjørneafskæring eller  

 byggeliniepålæg til sikring af vejanlæg.
2.3 Afstandsforhold Stk. 1. Bebyggelsens afstand til vej, sti og skel fastlægges efter  

 kriterierne i kapitel 2.1.2 og kravene i stk. 2.
 (2.3, stk.1)  Ved fastlæggelse af afstande efter stk. 1, skal det  

 sikres, at der er tilfredsstillende forhold med hensyn til sammenhængen  

 mellem bebyggelsens højde og dens afstand til vej, sti og naboskel i  

 overensstemmelse med kapitel  2.4. Opmærksomheden henledes endvidere  

 på de brandmæssige afstande i kapitel 6.
 Stk. 2. Ved fastlæggelse af afstande efter stk. 1 skal det i  

 øvrigt sikres at:
1) tagvand holdes på egen grund, 2) vinduer, altaner og lignende, der vender mod naboskel, ikke giver  

 væsentlige indbliksgener.
2.4 Højde og etageantal Stk. 1. Bebyggelsens højde og etageantal fastlægges efter  

 kriterierne i afsnit 2.1.2  med de udvidelser og begrænsninger, der  

 følger af stk. 2-5.
 (2.4, stk. 1) Bestemmelsen omfatter både det såkaldt  

 vandrette og det skrå højdegrænseplan.
 Stk. 2. Fastlæggelse af bebyggelsens højde og etageantal  

 efter stk. 1 skal ske under hensyntagen til forholdet mellem bebyggelsens  

 højde og afstand til anden bebyggelse og friarealer på samme  

 grund samt nabobebyggelsen og dennes friarealer, vej og sti med henblik  

 på at sikre tilfredsstillende lysforhold og forhindre væsentlige  

 indbliksgener.
 Stk. 3. Ved fastlæggelse af bebyggelsens højde kan  

 kommunalbestyrelsen se bort fra gavltrekanter, tagkviste, trappehuse,  

 elevatorskakter, ventilationsanlæg, skilte og lysreklamer.
 Stk. 4. Antenner, hvis øverste punkt ikke er mere end 5,5 m over  

 tagfladen, tagkviste, skorstenspiber, ventilationshætter, gavltrekanter  

 og tagudhæng medregnes ikke ved beregningen af en bygningshøjde,  

 såfremt de er af sædvanligt omfang.
(2.4, stk. 4) Bestemmelsen omfatter traditionelle tagantenner samt  

 satellitantenner.
Mobiltelefon- og radioamatørantenner er ikke  

 omfattet af bestemmelsen.
 Stk. 5. Bebyggelse i kystnærhedszone må ikke opføres  

 med mere end 2 etager og en større højde end 8,5 m.
 (2.4, stk. 5) Der henvises endvidere til planlovens § 5 A, stk. 3.
 Stk. 6. Kommunalbestyrelsen kan ikke nægte at godkende en  

 bygningshøjde, når bebyggelsens højde ved det  

 ansøgte ikke overstiger 2 etager og ingen del af bygningens  

 ydervægge eller tag er hævet mere end 8,5 m over  

 terræn.
 Stk. 7. Avls- og driftsbygninger til land- og skovbrugsejendomme  

 beliggende i landzone, som ikke kræver tilladelse efter lov om  

 planlægning, må opføres i en højde af indtil 12,5  

 m.
 Stk. 8. Siloer, der opføres som en del af en større  

 bygning af den i stk. 7 omhandlede art, og som har et tværsnit på  

 højst 80 m², må opføres i en højde af indtil 20  

 m.
 Stk. 9. For gartnerier gælder reglerne i stk. 7 også  

 for ejendomme, der ikke har kunnet noteres som landbrugsejendomme i  

 matriklen.
2.5 Etageareal 2.5.1 Fastsættelse af etagearealet Stk. 1. Bebyggelsens etageareal fastsættes efter kriterierne i  

 kapitel 2.1.2 og stk. 2-3.
(2.5.1, stk.1) Når etagearealet er fastlagt, skal der afsluttes  

 med beregning af en bebyggelsesprocent for ejendommen.
Bebyggelsesprocenten  

 beregnes efter reglen i kapitel 3.1.
 Stk. 2. Ved fastlæggelse af etageareal til boligformål i  

 eksisterende bebyggelse, herunder eksisterende uudnyttede tagetager, skal  

 kommunalbestyrelsen lægge vægt på, at der tilvejebringes  

 tidssvarende boliger af en rimelig størrelse i forhold til det samlede  

 areal, der søges udnyttet.
 Stk. 3. Kommunalbestyrelsen kan ikke nægte at godkende et etageareal  

 efter kapitel 2.5, når ejendommens bebyggelsesprocent ved det  

 ansøgte ikke overstiger 50 for etagebebyggelse i et område, der  

 i kommuneplanen er udlagt hertil, 25 for 2-familieshuse med vandret skel  

 beliggende i et parcelhusområde, og 40 for anden bebyggelse.
(2.5.1, stk. 3 og 2.5.2, stk. 1) Bestemmelserne fastlægger en  

  mindstebyggeret for de nævnte ejendomme.
Ejeren har således  

 altid krav på en tilladelse, såfremt byggeriet i  henseende til  

 de af bestemmelserne omfattede forhold, opfylder de nævnte betingelser  

 og ikke overstiger de nævnte bebyggelsesprocenter.
2.5.2 Grunde med særlig beliggenhed Stk. 1. Ved om- og tilbygning på grunde med særlig  

 beliggenhed, der var bebygget den 1. februar 1977, kan kommunalbestyrelsen  

 ikke nægte at godkende et etageareal efter kapitel 2.5.1, når  

 bebyggelsesprocenten ved det ansøgte ikke overstiger 50.
 Stk. 2. Ved grunde med særlig beliggenhed forstås:
1) hjørnegrunde, 2) grunde beliggende ved veje med en bredde på 15 m eller derover, 3) grunde med en dybde, der ikke overstiger 25 m regnet fra grundens  

 grænse mod vej.
2.6 De ubebyggede arealer Stk. 1. De i kapitel 2.6 foreskrevne arealer kan være  

 fælles for flere ejendomme.
Disponering, anlæg og anvendelse af  

 sådanne fælles friarealer skal sikres ved tinglysning på de  

 pågældende ejendomme.
(2.6, stk.1) Ubebyggede arealer, der er udlagt i henhold til  

 bestemmelserne, må ikke benyttes i strid med det formål, hvortil  

 de er udlagt.
Der henvises til byggelovens § 7.
2.6.1 Bebyggelsens opholdsarealer Stk. 1. Der skal til en bebyggelse udlægges opholdsarealer af en  

 passende størrelse i forhold til bebyggelsens benyttelse, omfang og  

 beliggenhed.
 Stk. 2. Opholdsarealerne skal være på terræn, men  

 kan dog tilvejebringes på et overdækket eller hævet  

 gårdareal eller på et tagareal eller delvis tilvejebringes  

 på større altaner.
Stk. 3. For beboelsesbygninger skal en passende del af opholdsarealet  

 anlægges som legeområde.
Hvor stort legeområdet skal  

 være, afgøres af kommunalbestyrelsen og skal fremgå af  

 byggetilladelsen.
 (2.6.1, stk. 3) Sikkerhedskrav til legepladsredskaber fremgår af  

 kapitel 5.3.
 Stk. 4. Der kan i byggetilladelsen fastsættes en frist for  

 indretningen af opholdsarealer og legeområder.
 (2.6.1, stk. 4) Bestemmelsen giver mulighed for, at beboerne kan  

 inddrages i indretningen af opholdsarealer og legeområder.
2.6.2 Parkeringsarealer Stk. 1. Der skal udlægges (reserveres) tilstrækkelige  

 parkeringsarealer til, at bebyggelsens beboere, de beskæftigede i  

 bebyggelsen, besøgende, kunder, leverandører m.v. kan parkere  

 biler, motorcykler, knallerter, cykler, m.v. på ejendommens  

 område.
 Stk. 2. Hvor stor en del af grundens areal, der skal udlægges  

 (reserveres) til parkeringsareal, og hvornår det skal anlægges,  

 fastsættes af kommunalbestyrelsen og skal fremgå af  

 byggetilladelsen.
 Stk. 3. Ved udformningen af parkeringspladser skal et passende  

 antal parkeringspladser udformes, så de kan anvendes af personer, hvis  

 funktionsevne er nedsat.
 (2.6.2, stk. 3) DS-publikationen "Udearealer for alle   Anvisning  

 for planlægning og indretning med henblik på handicappedes  

 færden" indeholder anvisninger på udformning af det fysiske  

 miljø med henblik på at give handicappede større  

 uafhængighed, bevægelsesfrihed og   sikkerhed.Krav til  

 parkeringsarealer fremgår af kapitel 1.2.11. Parkering.
2.6.3 Adgangs- og tilkørselsarealer Stk. 1. Fra vej til indgange i en ejendoms bygninger og til en ejendoms  

 ubebyggede arealer skal der være adgang og tilkørsel.  

 Udformningen af adgangs- og tilkørselsarealerne skal være  

 afpasset efter bebyggelsens art.
Adgangs- og tilkørselsarealer skal  

 forsynes med belysning.
Stk. 2. Adgangs- og tilkørselsarealer skal være  

 udformet, så bebyggelsen kan benyttes af personer, hvis funktionsevne  

 er nedsat.
Adgangsareal fra vej til en ejendoms ubebyggede arealer og til  

 indgange i bygninger skal være mindst 1,3 m bredt.
Niveauforskelle i  

 adgangsarealet skal udlignes i terræn eller ved rampe, og ramper kan  

 suppleres med trin med en stigning på højst 150 mm og en grund  

 på mindst 300 mm.
Håndlister skal opsættes i en  

 højde på mindst 0,8 m i begge sider af trapper og ramper.
Foran  

 indgangen skal være en repos i niveau med gulvet indenfor.
Uanset  

 hældning på rampe skal der for hver 10 m indrettes passage og  

 hvilereposer med en bredde af mindst 1,65 m.
(2.6.3, stk. 2) DS-publikationen "Udearealer for alle   Anvisning  

 for planlægning og indretning med henblik på handicappedes  

 færden" indeholder anvisninger på udformning af det fysiske  

 miljø med henblik på at give handicappede større  

 uafhængighed, bevægelsesfrihed og   sikkerhed.
Krav til ramper  

 fremgår af kapitel 4.2.2 og 4.2.4. Krav til reposer fremgår af  

 kapitel 4.2.1, stk. 2.
 Stk. 3. Port eller gennemkørsel, der er nødvendig i  

 henhold til stk. 1, skal have en fri bredde på mindst 2,8 m og en fri  

 højde på mindst 3,4 m.
 Stk. 4. Gennemgang eller passage, der er nødvendig i  

 henhold til stk. 1, skal overalt have en fri højde på mindst 2,4  

 m og må ikke have gulvet beliggende under eller over terræn.
2.7 Bebyggelsesregulerende bestemmelser for garager, carporte, udhuse  

 og lignende mindre bygninger Stk. 1. Garager, carporte, overdækkede terrasser, som ikke er  

 hævet over terræn, drivhuse, skure og lignende mindre bygninger  

 til udhusformål, herunder fyrrum, samt lagertanke for fyringsolie og  

 lignende installationer, som er nødvendige til selve bygningens drift  

 og andre bygninger, der normalt vil kunne opføres som fritliggende  

 bygninger, kan kun opføres i eller nærmere naboskel eller sti  

 end 2,5 m, når betingelserne nr. 1-5 er opfyldt:
 1) Det samlede areal må ikke være over 50 m².
2) Den side, der vender mod skel, må ikke have større samlet  

 længde end 12 m.
Anbringes bebyggelsen i et hjørne af grunden,  

 eller nærmere end 2,5 m til to skel, der danner et hjørne,  

 medregnes kun den længste side.
Opføres bebyggelsen  

 nærmere end 2,5 m til to modstående skel (f.eks. i koteletben),  

 medregnes kun en af de sider, der vender mod skel.
Udhæng udover 0,5 m  

 medregnes til bygningens længde.
Længden af en carport  

 måles 0,5 m inden for tagfladens begrænsning.
 3) Ingen del af bygningens ydervægge eller tag, inklusiv eventuel  

 brandkam, må inden for en afstand af 2,5 m fra skel være  

 højere end 2,5 m over terræn eller det for bygningen fastsatte  

 niveauplan.
 4) Der må ikke udføres vinduer imod skel.
 5) Tagvand skal holdes inde på egen grund.
2.8 Bebyggelsesregulerende bestemmelser for småbygninger på  

 højst 10 m² Stk. 1. På hvert matrikelnummer kan der opføres indtil  

 2 småbygninger, når betingelserne i nr. 1-3 er opfyldt:
 1) Arealet af den enkelte bygning må højst være 10 m².
 2) Afstanden til andre bygninger på samme matrikelnummer skal mindst  

 være 2,5 m.
 3) Ingen del af bygningernes ydervægge eller tag må være  

 højere end 2,5 m over terræn.
Stk. 2. Opføres småbygningerne nærmere skel end 2,5 m,  

 må højden i skel dog højst være 1,8 m over  

 terræn.
Fra skel og indtil 2,5 m fra skel må højden ikke  

 overstige en jævn stigning fra 1,8 m til 2,5 m." Kapitel 3 Nugældende kapitel 3 ophæves.
I stedet indsættes:
"Kapitel 3. Beregning af bebyggelsens omfang 3.1 Beregning af bebyggelsesprocent Stk. 1. Ved bebyggelsesprocenten forstås etagearealets  

 procentvise andel af grundstykkets areal.
 (3.1, stk. 1) Etagearealet, der danner grundlag for beregningen af  

 bebyggelsesprocenten fastsættes efter kapitel 2.5.
3.2 Beregning af grundstykkets areal Stk. 1. Grundstykket omfatter det areal for en samlet fast ejendom,  

 der er angivet i matriklen.
 (3.2, stk. 1) Hvad der forstås ved en samlet fast ejendom  

 fremgår af udstykningslovens § 2.
 Stk. 2. Til grundstykkets areal medregnes:
1) Grundstykkets andel i et selvstændigt matrikuleret areal sikret  

 som fælles friareal for flere ejendomme, jf. kapitel 2.6, stk. 1.  

 Andelene i det selvstændigt matrikulerede friareal fordeles ligefremt  

 proportionalt efter de enkelte grundstykkers størrelse, medmindre  

 kommunalbestyrelsen i hvert enkelt tilfælde bestemmer andet, herunder  

 en anden delingsnorm, og 2) Arealer, der før 1. februar 1977 er afgivet til vej, men uanset  

 dette er tilladt medregnet til grundarealet.
Sådanne arealer medregnes  

 i overensstemmelse med de vilkår, der er fastsat for tilladelsen.
 (3.2. stk. 2, nr. 2) Bestemmelsen sikrer, at tidligere givne  

 rettigheder til at medregne vejareal til grundens areal opretholdes, uanset  

 arealet er afgivet til vejformål.
 Stk. 3. Til grundstykkets areal medregnes ikke:
1) Arealer af grundstykket, der er beliggende i en anden zone end den,  

 hvori der bygges, og (3.2, stk. 3, nr. 1) Vedrørende zoneinddelingen henvises til lov  

 om planlægning.
 2) Andre jordlodder, som ikke har sammenhæng med grundstykket, men  

 matrikulært har samme betegnelse som dette.
3.3 Beregning af bebyggelsens etageareal Stk. 1. En bebyggelses etageareal beregnes ved sammenlægning  

 af bruttoarealerne af samtlige etager, herunder kældre og udnyttelige  

 tagetager, med de begrænsninger og udvidelser, der fremgår af  

 stk. 2-4.
Stk. 2. Rum, der går gennem flere etager, medregnes kun til  

 den etage, i hvilken gulvet er beliggende.
Trapper, trapperum, altangange og  

 elevatorskakter medregnes dog for hver etage.
(3.3, stk. 2) Bestemmelsen gælder både indvendige og  

 udvendige trapper.
Trappers og altanganges projektion på terræn  

 medregnes ikke i ejendommens etageareal.
Udvendige brandtrapper  

 (flugtvejstrapper) kan holdes udenfor beregningen.
 Stk. 3. Til etagearealet medregnes ikke:
Glasoverdækninger og andre overdækninger svarende indtil 5  

 pct. af grundens areal, for grunde under 300 m² dog indtil 15 m², (3.3, stk. 3, nr. 1) Bestemmelsen omfatter både åbne og  

 lukkede overdækninger, som ikke anvendes til egentlige beboelses- eller  

 erhvervsrum, f.eks. altanlukninger, terrasseoverdækninger, udestuer,  

 tribuneoverdækninger, overdækkede gårde og  

 forbindelsesgange, centre og lignende.
Overstiger overdækningernes  

 samlede areal 5 pct. af grundens areal eller 15 m² for grunde under 300 m²,  

 medregnes det samlede overdækkede areal til etagearealet.
2) Den del af kælderen, hvor det omgivende terræn ligger  

 mindre end 1,25 m under loftet i kælderen, 3) Affaldsrum i terrænniveau fastsat efter kapitel 12.6, stk. 3, 4) Åbne altaner, 5) Sikringsrum til sikringsrumspligtige bygninger med  

 forskriftsmæssig størrelse samt offentlige beskyttelsesrum, der  

 er myndighedsgodkendte, (3.3, stk. 3, nr. 5) Om sikringsrum og offentlige beskyttelsesrum  

 henvises til lov nr. 1055 af 23. december 1992 om beskyttelsesrum som  

 ændret ved lov nr. 1095 af 21. december 1994, reglement af oktober 1993  

 for indretning af sikringsrum og murgennembrydninger samt reglement af  

 oktober 1993 for projektering og opførelse af offentlige  

 beskyttelsesrum.
6. Småbygninger med en grundflade på indtil 10 m2,  

 jf. kapitel 2.7, stk. 1 og 7. Hemse med et areal på indtil 4,5 m2.
 (3.3, stk. 3, nr. 7) Til gulvet i hemse medregnes kun den del, hvor den  

 fri højde er 1,0 m og derover.
 Stk. 4. For garager, carporte, udhuse, drivhuse, skure og lignende  

 bygninger gælder følgende regler:
1) Ved samlede boligbebyggelser med både lodret og vandret  

 lejlighedsskel beregnes et fradrag på 20 m2 pr. bolig, og (3.3, stk. 4, nr. 1) Fradraget på 20 m2 beregnes pr. bolig uanset  

 de matrikulære forhold.
2) Ved andre bebyggelser medregnes arealer i kælder eller  

 gårdkælder ikke.
Andre garagearealer, herunder selvstændige  

 garagebygninger, medregnes kun med den del af arealet, der overstiger 25 pct.  

 af bebyggelsens øvrige etageareal.
 Stk. 5. Etagearealet måles i et plan bestemt af overside af  

 færdigt gulv til ydersiden af de begrænsende ydervægge med  

 følgende afvigelser:
1) I udnyttelige tagetager medregnes det areal, der i et vandret plan 1,5  

 m over færdigt gulv ligger inden for planets skæring med  

 tagbeklædningens udvendige side, 2) Åbne etager, porte, luftsluser og lignende medregnes til den  

 linie, som bygningens ydervægge i øvrigt angiver, 3) Ved overdækninger uden begrænsende ydervægge  

 måles arealet efter tagfladen, og 4) Ved fælles vægge mellem rum, der skal medregnes til hvert  

 sit etageareal, måles til midten af væggen, idet der dog ved  

 fælles vægge placeret over skel måles til skellinien.
3.4 Beregning af højdeforhold Stk. 1. Højder måles lodret fra naturligt terræn.
For  

 bebyggelser på skrånende terræn eller terræn med  

 større niveauforskelle måles fra et eller flere niveauplaner,  

 der fastsættes af kommunalbestyrelsen.
Niveauplanernes beliggenhed skal  

 på entydig måde fremgå af byggetilladelsen, normalt ved  

 angivelse af planernes koter.
Ved fastlæggelse af niveauplaner skal  

 kommunalbestyrelsen tage hensyn til terrænforholdene på de  

 tilstødende grunde og karakteren af den omliggende bebyggelse.
Der  

 skal skabes rimelige bebyggelsesmuligheder og adgangsforhold for den  

 pågældende grund.
Der kan fastlægges flere niveauplaner for  

 samme grund.
3.5 Beregning af  afstandsforhold Stk. 1. Afstande måles vandret uden hensyn til  

 terrænforskelle.
Afstanden måles vinkelret på den  

 pågældende modstående linie (vejlinie, naboskel) eller  

 bebyggelse.
Kommunalbestyrelsen kan af hensyn til lysforholdene eller for at  

 begrænse indbliksgener forlange, at afstanden skal måles som den  

 mindste fri afstand mellem bygning eller bygningsdel og modstående  

 vejlinie, naboskel eller anden bebyggelse på samme grund.
 Stk. 2. Ved bestemmelse af bebyggelsens afstand til naboskel eller  

 sti ses bort fra:
1) Kælder, kældertrapper, tanke, ledninger og lignende under  

 terræn og 2) Tagudhæng, vindskeder, lætage over døre samt  

 gesimser og lignende mindre bygningsdele med et fremspring på  

 højst 0,5 m.
 Stk. 3. Ved bygninger uden begrænsende ydervægge  

 måles fra tagfladen.
 Stk. 4. Ved beregning af bebyggelsens afstand til vejskel ses bort  

 fra bygningsfremspring anbragt ud over vejskel i det omfang, som er angivet i  

 lov om offentlige veje og i lov om private fællesveje med  

 nedennævnte lempelser og begrænsninger:
 (3.5, stk. 4) Der henvises til § 103, stk. 1 i lov om offentlige  

 veje.
 1) Mellem kørebane eller cykelsti og bygningsfremspring skal der  

 altid være en fri passage på mindst 1,3 m.
 2) Indtil 2,8 m over terræn kan bygningsfremspring udføres  

 indtil 0,3 m ud over vejskel.
 3) Lyskasser, fundamenter og lignende, der placeres i eller under  

 terrænhøjde, kan udføres indtil 0,8 m ud over vejskel.
 4) Skilte samt markiser af lettere konstruktion, hvis underside er  

 hævet mindst 2,2 m over terræn, kan opsættes indtil 1,0 m  

 fra kørebane eller cykelsti.
 5) Trapper skal altid have en fri passage på mindst 1,3 m mellem  

 kørebane eller cykelsti og trappe.
 I medfør af ikrafttrædelsesbestemmelsen er fastsat en  

 overgangsordning, hvorefter ansøgninger, der indgives til  

 kommunalbestyrelsen i perioden fra 1. oktober 2001 til 1. april 2002 enten  

 skal overholde reglerne i kapitel 2 og 3 eller reglerne i kapitel 2A og 3A.  

 Af hensyn til overskueligheden er kapitel 2 og 3, henholdsvis kapitel 2A og  

 3A affattet i sammenhæng, hvorfor kapitel 2A  kommer efter kapitel 3.  

 Opmærksomheden henledes på, at der i vejledningstekster til de  

 øvrige kapitler i reglementet ikke er henvisninger til  

 overgangsreglerne i kapitel 2A og 3A.
 Efter kapitel 3 indsættes:
"Kapitel 2A.
Bebyggelsesregulerende bestemmelser og grundens udnyttelse 2A.1 Bebyggelsesregulerende bestemmelser 2A.1.1 Grundstørrelse Stk. 1. Der må ikke foretages udstykning, matrikulering eller  

 arealoverførsel, hvorved der vil fremkomme ejendomme med et mindre  

 areal end 700 m², heri ikke medregnet vejareal eller areal, der skal holdes  

 ubebygget som følge af hjørneafskæring eller  

 byggeliniepålæg til sikring af vejanlæg.
 Stk. 2. Ved udstykning til bebyggelse skal kommunalbestyrelsen  

 godkende parcellens facadelængde.
 Stk. 3. Bestemmelsen i stk. 1 finder ikke anvendelse i  

 tilfælde, hvor der om det pågældende forhold er fastsat  

 bestemmelser i en lokalplan, en byplanvedtægt eller en reguleringsplan  

 i medfør af de tidligere gældende byggelove.
2A.1.2 Bebyggelsesprocent Stk. 1. Medmindre der i andre af bestemmelserne i kapitel 2A er fastsat  

 andet, må bebyggelsesprocenten ved bebyggelse af en ejendom, herunder  

 ved om- eller tilbygning, ikke overstige:
1) 25 for 2-familieshuse med vandret skel beliggende i et  

 parcelhusområde, 2) 50 for etagebebyggelse i et område, der i kommuneplanen er udlagt  

 hertil, og 3) 40 for anden bebyggelse, jf. dog stk. 3.
 Stk. 2. Ved etagebebyggelse i et område, der i kommuneplanen  

 er udlagt hertil, forstås bebyggelse, som i henhold til en kommuneplan  

 kan opføres i to etager og derover, og som ikke er omfattet af  

 bygningsreglement for småhuse.
 Stk. 3. Ved om- og tilbygning af grunde med særlig beliggenhed, der  

 var bebygget den 1. februar 1977, er bebyggelsesprocenten  50.
 Stk. 4. Ved grunde med særlig beliggenhed forstås:
1) hjørnegrunde, 2) grunde beliggende ved veje med en bredde på 15 m eller derover, 3) grunde med en dybde, der ikke overstiger 25 m regnet fra grundens  

 grænse mod vej.
 Stk. 5. Bestemmelserne i stk. 1-3 finder ikke anvendelse i  

 tilfælde, hvor der om det pågældende forhold er fastsat  

 bestemmelser i en lokalplan, en byplanvedtægt eller en reguleringsplan  

 i medfør af de tidligere gældende byggelove.
 Stk. 6. Kommunalbestyrelsen kan meddele dispensation fra bestemmelserne om  

 maksimal bebyggelsesprocent i stk. 1-3 når det i det enkelte  

 tilfælde skønnes foreneligt med de hensyn, som ligger til grund  

 for bestemmelserne eller til grund for kommuneplanens bestemmelser for det  

 pågældende område.
Stk. 7. Ved meddelelse af dispensation skal kommunalbestyrelsen  

 lægge vægt på, at ejendommens friarealforhold vurderes at  

 være tilfredsstillende under hensyn til den efter dispensationen  

 forudsatte brug, herunder med hensyn til fælles opholdsarealer for  

 beboerne eller de i bebyggelsen beskæftigede, parkeringsmuligheder,  

 adgangs- og tilkørselsforhold samt redningsmuligheder for  

 brandvæsenet.
I vurderingen kan indgå ejendommens nærhed  

 til offentlige rekreative områder.
 Stk. 8. Ved dispensation til udnyttelse af tagetager til boligformål  

 i eksisterende bebyggelse skal tillige lægges vægt på, at  

 der tilvejebringes tidssvarende boliger af en rimelig størrelse i  

 forhold til det samlede areal, der søges udnyttet.
 Stk. 9. Ved dispensation til udfyldning af hul i randbebyggelse i  

 eksisterende karréer skal tillige lægges vægt på den  

 eksisterende bebyggelse særlige karakter eller karakteren af den  

 bebyggelse, der tilstræbes i kvarteret samt på, at  

 bygningshøjde og husdybde efter dispensation ikke vil overstige det  

 for eksisterende bebyggelse i karréen sædvanlige.
 Stk.10. Kommunalbestyrelsen kan gøre en dispensation betinget af,  

 at ejendommens friarealer opretholdes eller forbedres, herunder at skure og  

 udhuse m.v. på ejendommens gårdareal fjernes helt eller  

 delvis.
 Stk. 11. Dispensation kan ikke gives i tilfælde, hvor en lokalplan  

 skal udarbejdes i henhold til lov om planlægning.
2A.1.3 Bebyggelsens højde Stk. 1. Medmindre der i andre af bestemmelserne i kapitel 2A er fastsat  

 andet, må en bebyggelse ikke opføres med mere end 2 etager, og  

 ingen del af en bygnings ydervægge eller tag må være  

 hævet mere end 8,5 m over det omgivende terræn.
 Stk. 2. Bestemmelserne i stk. 1 finder ikke anvendelse i tilfælde,  

 hvor der om det pågældende forhold er fastsat bestemmelser i en  

 lokalplan, en byplanvedtægt eller en reguleringsplan i medfør af  

 de tidligere gældende byggelove.
2A.1.4 Bygninger, konstruktioner og anlæg, der er undtaget fra de  

 almindelige højdebestemmelser Stk. 1. Følgende bygninger, konstruktioner og anlæg er  

 undtaget fra 2A.1.3, stk. 1:
1) Vindmøller beliggende i landzone, 2) Avls- og driftsbygninger til land- og skovbrugsejendomme beliggende i  

 landzone, som ikke kræver tilladelse efter lov om by- og landzoner,  

 må opføres i en højde af indtil 12,5 m.
 Stk. 2. Siloer, der opføres som en del af en større bygning  

 af den i stk. 1, nr. 2 omhandlede art, og som har et tværsnit på  

 højst 80 m², må opføres i en højde af indtil 20 m.
 Stk. 3. Driftsbygninger i forbindelse med gartnerier beliggende i  

 landzone, som ikke kræver tilladelse efter lov om planlægning og  

 som ikke har kunnet noteres som landbrugsejendomme i matriklen, kan  

 opføres i en højde af indtil 12,5 m.
2A.1.5 Bebyggelsens afstand til vej, skel og sti Stk. 1. Medmindre der i andre af bestemmelserne i kapitel 2A er fastsat  

 andet, må en bebyggelse ikke opføres nærmere skel mod  

 anden grund eller sti end 2,5 m.
 (2A.1.5, stk. 1) Afstandskravene gælder også ved udvendige  

 trapper, altaner, hævede terrasser, tagterrasser og lignende  

 hævede opholdsarealer samt for svømmebassiner.
 Stk. 2. Er et område overvejende bebygget med sluttet bebyggelse,  

 kan kommunalbestyrelsen bestemme, at ny bebyggelse skal opføres i vej-  

 eller byggelinien og føres ud i skel mod nabogrundene.
 Stk. 3. Bestemmelserne i stk. 1-2 finder ikke anvendelse i tilfælde,  

 hvor der om det pågældende forhold er fastsat bestemmelser i en  

 lokalplan eller byplanvedtægt.
2A.2 Det ubebyggede areal 2A.2.1 Generelt Stk. 1. Ved en bebyggelse skal der udlægges (reserveres) og  

 anlægges opholdsarealer, parkeringsarealer og adgangsarealer.
(2A.2.1, stk. 1) Ubebyggede arealer, der er udlagt i henhold til  

 bestemmelserne, må ikke benyttes i strid med det formål, hvortil  

 de er udlagt.
Der henvises til byggelovens § 7. Arealer til brandredning  

 udlægges og anlægges efter bestemmelserne i kapitel 6.
Stk. 2. De foreskrevne arealer kan være fælles for  

 flere ejendomme.
Disponering, anlæg og anvendelse af sådanne  

 fælles friarealer skal sikres ved tinglysning på de  

 pågældende ejendomme.
 (2A.2.1, stk. 2) Fælles adgangs- og parkeringsarealer for flere  

 ejendomme indebærer, at arealerne udlægges og anlægges som  

 private fællesveje, jf. privatvejsloven §§ 2 og 3, og at de skal  

 godkendes i medfør af privatvejslovens § 14 eller § 24.
 Stk. 3. Bestemmelserne i dette kapitel gælder, hvis en  

 lokalplan eller byplanvedtægt ikke fastsætter andre bestemmelser  

 om det pågældende forhold.
 (2A.2.1, stk. 3) Det bør undersøges, om der er  

 privatretlige servitutter, deklarationer eller offentligretlige byggelinier  

 m.v. samt om der er registreret jordforurening, som kan få indflydelse  

 på grundens udnyttelse.
2A.2.2 Bebyggelsens opholdsarealer Stk. 1. Bebyggelsens opholdsarealer skal mindst have  

 følgende størrelser:
 (2A.2.2, stk. 1) Bygningernes etageareal beregnes i overensstemmelse  

 med bestemmelserne i kapitel 2A.5.
a.
På grunde, hvor den maksimale bebyggelsesprocent er højst  

 60:
1) ved almindelige beboelsesbygninger skal opholdsarealet mindst  

 udgøre 100 pct. af bygningernes etageareal, 2) ved ungdomsboliger, hoteller og lignende skal opholdsarealet mindst  

 udgøre 50 pct. af bygningernes etageareal, og 3) ved bygninger for erhverv, undervisning, kulturelle formål og  

 lignende skal opholdsarealet mindst udgøre 15 pct. af bygningernes  

 etageareal.
b.
På grunde, hvor den maksimale bebyggelsesprocent er større  

 end 60, men højst 110:
1) ved almindelige beboelsesbygninger skal opholdsarealet mindst  

 udgøre 50 pct. af bygningernes etageareal, 2) ved ungdomsboliger, hoteller og lignende skal opholdsarealet mindst  

 udgøre 25 pct. af bygningernes etageareal, og 3) ved bygninger for erhverv, undervisning, kulturelle formål og  

 lignende skal opholdsarealet mindst udgøre 10 pct. af bygningernes  

 etageareal.
c.
På grunde, hvor den maksimale bebyggelsesprocent er større  

 end 110:
1) ved almindelige beboelsesbygninger skal opholdsarealet mindst  

 udgøre 30 pct. af bygningernes etageareal, 2) ved ungdomsboliger, hoteller og lignende skal opholdsarealet mindst  

 udgøre 15 pct. af bygningernes etageareal, og 3) ved bygninger for erhverv, undervisning, kulturelle formål og  

 lignende skal opholdsarealet mindst udgøre 5 pct. af bygningernes  

 etageareal.
 Stk. 2. Opholdsarealerne skal være på terræn, men  

 kan dog tilvejebringes på et overdækket eller hævet  

 gårdareal eller på et tagareal eller delvis tilvejebringes  

 på større altaner.
Stk. 3. For beboelsesbygninger skal en passende del af  

 opholdsarealet anlægges som legeområde.
Hvor stort  

 legeområdet skal være, afgøres af kommunalbestyrelsen og  

 skal fremgå af byggetilladelsen.
 (2A.2.2, stk. 3) Sikkerhedskrav til legepladsredskaber fremgår af  

 kapitel 5.3.
 Stk. 4. Der kan i byggetilladelsen fastsættes en frist for  

 indretningen af opholdsarealer og legeområder.
 (2A.2.2, stk. 4) Bestemmelsen giver mulighed for, at beboerne kan  

 inddrages i indretningen af opholdsarealer og legeområder.
2A.2.3 Bebyggelsens parkeringsarealer Stk. 1. Der skal udlægges (reserveres) tilstrækkelige  

 parkeringsarealer til, at bebyggelsens beboere, de beskæftigede i  

 bebyggelsen, besøgende, kunder, leverandører m.v. kan parkere  

 biler, motorcykler, knallerter, cykler, m.v. på ejendommens  

 område.
 Stk. 2. Hvor stor en del af grundens areal, der skal udlægges  

 (reserveres) til parkeringsareal, og hvornår det skal anlægges,  

 fastsættes af kommunalbestyrelsen og skal fremgå af  

 byggetilladelsen.
 Stk. 3. Ved udformningen af parkeringspladser skal et passende  

 antal parkeringspladser udformes, så de kan anvendes af personer, hvis  

 bevægelsesevne er nedsat.
(2A.2.3, stk. 3) DS-publikationen "Udearealer for alle   Anvisning  

 for planlægning og indretning med henblik på handicappedes  

 færden" indeholder anvisninger på udformning af det fysiske  

 miljø med henblik på at give handicappede større  

 uafhængighed, bevægelsesfrihed og   sikkerhed.
Krav til  

 parkeringsarealer fremgår af kapitel 1.2.11. Parkering.
2A.2.4 Adgangs- og tilkørselsarealer Stk. 1. Fra vej til indgange i en ejendoms bygninger og til en  

 ejendoms ubebyggede arealer, skal der være adgang og tilkørsel.  

 Udformningen af adgangs- og tilkørselsarealerne skal være  

 afpasset efter bebyggelsens art.
Adgangs- og tilkørselsarealer skal  

 forsynes med belysning.
Stk. 2. Adgangs- og tilkørselsarealer skal være  

 udformet, så bebyggelsen kan benyttes af personer, hvis funktionsevne  

 er nedsat.
Adgangsareal fra vej til en ejendoms ubebyggede arealer og til  

 indgange i bygninger skal være mindst 1,3 m bredt.
Niveauforskelle i  

 adgangsarealet skal udlignes i terræn eller ved rampe, og ramper skal  

 suppleres med trin med en stigning på højst 150 mm og en grund  

 på mindst 300 mm.
Håndlister skal opsættes i en  

 højde på mindst 0,8 m i begge sider af trapper og ramper.
Foran  

 indgangen skal være en repos i niveau med gulvet indenfor.
Uanset  

 hældning på rampe skal der for hver 10 m indrettes passage og  

 hvilereposer med en bredde af mindst 1,65 m.
(2A.2.4, stk. 2) DS-publikationen »Udearealer for alle - Anvisning for  

 planlægning og indretning med henblik på handicappedes  

 færden« indeholder anvisninger på udformning af det fysiske  

 miljø med henblik på at give handicappede større  

 uafhængighed, bevægelsesfrihed og  sikkerhed.
Krav til ramper  

 fremgår af kapitel 4.2.2 og 4.2.4.Krav til reposer fremgår af  

 kapitel 4.2.1, stk. 2.
 Stk. 3. Port eller gennemkørsel, der er nødvendig i  

 henhold til stk. 1, skal have en fri bredde på mindst 2,8 m og en fri  

 højde på mindst 3,4 m.
 Stk. 4. Gennemgang eller passage, der er nødvendig i henhold  

 til stk. 1, skal overalt have en fri højde på mindst 2,4 m og  

 må ikke have gulvet beliggende under eller over terræn.
2A.3 Beregning af bebyggelsens omfang Stk. 1. Ved bebyggelsesprocenten forstås etagearealets  

 procentvise andel af grundstykkets areal.
2A.4 Beregning af grundstykkets areal Stk. 1. Grundstykket omfatter det areal for en samlet fast ejendom,  

 der er angivet i matriklen.
 (2A.4, stk. 1) Hvad der forstås ved en samlet fast ejendom  

 fremgår af udstykningslovens § 2.
 Stk. 2. Til grundstykkets areal medregnes:
1) Grundstykkets andel i et selvstændigt matrikuleret areal sikret  

 som fælles friareal for flere ejendomme, jf. 2A.2.1, stk. 2. Andelene i  

 det selvstændigt matrikulerede friareal fordeles ligefremt  

 proportionalt efter de enkelte grundstykkers størrelse, medmindre  

 kommunalbestyrelsen i hvert enkelt tilfælde bestemmer andet, herunder  

 en anden delingsnorm, og 2) Arealer, der før 1. februar 1977 er afgivet til vej, men uanset  

 dette er tilladt medregnet til grundarealet.
Sådanne arealer medregnes  

 i overensstemmelse med de vilkår, der er fastsat for tilladelsen.
 (2A.4, stk. 2, nr. 2) Bestemmelsen sikrer, at tidligere givne  

 rettigheder til at medregne vejareal til grundens areal opretholdes, uanset  

 arealet er afgivet til vejformål.
 Stk. 3. Til grundstykkets areal medregnes ikke:
1) Arealer af grundstykket, der er beliggende i en anden zone end den,  

 hvori der bygges, og (2A.4, stk. 3, nr. 1) Vedrørende zoneinddelingen henvises til  

 lov om planlægning.
 2) Andre jordlodder, som ikke har sammenhæng med grundstykket, men  

 matrikulært har samme betegnelse som dette.
2A.5 Beregning af bebyggelsens etageareal Stk. 1. En bebyggelses etageareal beregnes ved sammenlægning  

 af bruttoarealerne af samtlige etager, herunder kældre og udnyttelige  

 tagetager, med de begrænsninger og udvidelser, der fremgår af  

 stk. 2-4.
Stk. 2. Rum, der går gennem flere etager, medregnes kun til  

 den etage, i hvilken gulvet er beliggende.
Trapper, trapperum, altangange og  

 elevatorskakter medregnes dog for hver etage.
(2A.5, stk. 2) Bestemmelsen gælder både ind- og udvendige  

 trapper.
Trappers og altanganges projektion på terræn medregnes  

 ikke i ejendommens etageareal.
Udvendige brandtrapper (flugtvejstrapper) kan  

 holdes udenfor arealberegningen.
 Stk. 3. Til etagearealet medregnes ikke:
1) Glasoverdækninger og andre overdækninger svarende indtil 5  

 pct. af grundens areal, for grunde under 300 m2 dog indtil 15  

 m2, (2A.5, stk. 3, nr. 1) Bestemmelsen omfatter både åbne og  

 lukkede overdækninger, som ikke anvendes til egentlige beboelses- eller  

 erhvervsrum, f.eks. altanlukninger, terrasseoverdækninger, udestuer,  

 tribune- overdækninger, overdækkede gårde og  

 forbindelsesgange, centre og lignende.
Overstiger overdækningernes  

 samlede areal 5 pct. af grundens areal eller 15 m² for grunde under 300 m²,  

 medregnes det samlede overdækkede areal til etagearealet.
2) Den del af kælderen, hvor det omgivende terræn ligger  

 mindre end 1,25 m under loftet i kælderen, 3) Affaldsrum i terrænniveau fastsat efter kapitel 12.6, stk. 3, 4) Åbne altaner, 5) Sikringsrum til sikringsrumspligtige bygninger med  

 forskriftsmæssig størrelse samt offentlige beskyttelsesrum, der  

 er myndighedsgodkendte, (2A.5, stk. 3, nr. 5) Om sikringsrum og offentlige beskyttelsesrum  

 henvises til lov nr. 1055 af 23. december 1992 om beskyttelsesrum som  

 ændret ved lov nr. 1095 af 21. december 1994, reglement af oktober 1993  

 for indretning af sikringsrum og murgennembrydninger samt reglement af  

 oktober 1993 for projektering og opførelse af offentlige  

 beskyttelsesrum.
6) Småbygninger med en grundflade på indtil 10 m2,  

 jf. kapitel 3A.7 og 7) Hemse med et areal på indtil 4,5 m2.
 (2A.5, stk. 3, nr. 7) Til gulvet i hemse medregnes kun den del, hvor  

 den fri højde er 1,0 m og derover.
 Stk. 4. For garager, carporte, udhuse, drivhuse, skure og lignende  

 bygninger gælder følgende regler:
1) Ved samlede boligbebyggelser med både lodret og vandret  

 lejlighedsskel beregnes et fradrag på 20 m2 pr. bolig, og (2A.5, stk. 4, nr. 1) Fradraget på 20 m2 beregnes pr. bolig  

 uanset de matrikulære forhold.
2) Ved andre bebyggelser medregnes arealer i kælder eller  

 gårdkælder ikke.
Andre garagearealer, herunder selvstændige  

 garagebygninger, medregnes kun med den del af arealet, der overstiger 25 pct.  

 af bebyggelsens øvrige etageareal.
 Stk. 5. Etagearealet måles i et plan bestemt af overside af  

 færdigt gulv til ydersiden af de begrænsende ydervægge med  

 følgende afvigelser:
1) I udnyttelige tagetager medregnes det areal, der i et vandret plan 1,5  

 m over færdigt gulv ligger inden for planets skæring med  

 tagbeklædningens udvendige side, 2) Åbne etager, porte, luftsluser og lignende medregnes til den  

 linie, som bygningens ydervægge i øvrigt angiver, 3) Ved overdækninger uden begrænsende ydervægge  

 måles arealet efter tagfladen, og 4) Ved fælles vægge mellem rum, der skal medregnes til hvert  

 sit etageareal, måles til midten af væggen, idet der dog ved  

 fælles vægge placeret over skel måles til skellinien." Efter kapitel 2A indsættes:
"Kapitel 3A.
Bebyggelsesregulerende bestemmelser og bebyggelsens  

 højde- og afstandsforhold 3A.1 Generelt Stk. 1. Bestemmelserne i dette kapitel gælder, hvis en  

 lokalplan eller byplanvedtægt ikke fastsætter andre bestemmelser  

 om det pågældende forhold.
 (3A.1, stk. 1) Det bør undersøges, om der er  

 privatretlige servitutter, deklarationer eller offentligretlige byggelinier  

 m.v., som kan få indflydelse på bebyggelsens højde og  

 etageantal.
Stk. 2. Højder måles lodret fra naturligt  

 terræn.
For bebyggelser på skrånende terræn eller  

 terræn med større niveauforskelle måles fra et eller flere  

 niveauplaner, der fastsættes af kommunalbestyrelsen.
Niveauplanernes  

 beliggenhed skal på entydig måde fremgå af  

 byggetilladelsen, normalt ved angivelse af planernes koter.
Ved  

 fastlæggelse af niveauplaner skal kommunalbestyrelsen tage hensyn til  

 terrænforholdene på de tilstødende grunde og karakteren af  

 den omliggende bebyggelse.
Der skal skabes rimelige bebyggelsesmuligheder og  

 adgangsforhold for den pågældende grund.
Der kan fastlægges  

 flere niveauplaner for samme grund.
Stk. 3. Afstande måles vandret uden hensyn til  

 terrænforskelle.
Afstanden måles vinkelret på den  

 pågældende modstående linie (vejlinie, naboskel) eller  

 bebyggelse.
Kommunalbestyrelsen kan af hensyn til lysforholdene eller for at  

 begrænse indbliksgener forlange, at afstanden skal måles som den  

 mindste fri afstand mellem bygning eller bygningsdel og modstående  

 vejlinie, naboskel eller anden bebyggelse på samme grund.
 Stk. 4. Ved bestemmelse af bebyggelsens afstand til naboskel eller  

 sti ses bort fra:
a.
Kælder, kældertrapper, tanke, ledninger og lignende under  

 terræn og b.
Tagudhæng, vindskeder, lætage over døre samt  

 gesimser og lignende mindre bygningsdele med et fremspring på  

 højst 0,5 m.
 Stk. 5. Ved bygninger uden begrænsende ydervægge  

 måles fra tagfladen.
 Stk. 6. Ved beregning af bebyggelsens afstand til vejskel ses bort  

 fra bygningsfremspring anbragt ud over vejskel i det omfang, som er angivet i  

 lov om offentlige veje og i lov om private fællesveje med  

 nedennævnte lempelser og begrænsninger:
 (3A.1, stk. 6) Der henvises til § 10, stk. 1 i lov om offentlige veje.
a.
Mellem kørebane eller cykelsti og bygningsfremspring skal der  

 altid være en fri passage på mindst 1,3 m.
b.
Indtil 2,8 m over terræn kan bygningsfremspring udføres  

 indtil 0,3 m ud over vejskel.
c.
Lyskasser, fundamenter og lignende, der placeres i eller under  

 terrænhøjde, kan udføres indtil 0,8 m ud over vejskel.
d.
Skilte samt markiser af lettere konstruktion, hvis underside er  

 hævet mindst 2,2 m over terræn, kan opsættes indtil 1,0 m  

 fra kørebane eller cykelsti.
e.
Trapper skal altid have en fri passage på mindst 1,3 m mellem  

 kørebane eller cykelsti og trappe.
3A.2 Bebyggelsens højde og afstand i forhold til vej Stk. 1. Ingen del af en bebyggelse må have større  

 højde end:
a.
På grunde, hvor den maksimale bebyggelsesprocent er højst  

 60:
 0,4 x afstanden til modstående vejlinie.
b.
På grunde, hvor den maksimale bebyggelsesprocent er større  

 end 60, men højst 110:
 0,6 x afstanden til modstående vejlinie.
c.
På grunde, hvor den maksimale bebyggelsesprocent er større  

 end 110:
 0,8 x afstanden til modstående vejlinie.
 Stk. 2. Er en del af et grundstykke tinglyst som adgangsvej for  

 højst 2 grundstykker, ses bort fra anvendelsen som vej, og beregningen  

 af højderne sker i forhold til grundens matrikulære skel.
 Stk. 3. Bestemmelserne i stk. 1 gælder ikke i forhold til vej  

 og parkeringsarealer, der matrikulært hører til grunden og alene  

 er til brug for denne grunds bebyggelse.
3A.3 Bebyggelsens højde og afstand i forhold til naboskel og sti Stk. 1. Ingen del af en bebyggelse må have større  

 højde end:
a.
På grunde, hvor den maksimale bebyggelsesprocent er højst  

 60:
 3 m + 0,5 x afstanden til naboskel og sti.
b.
På grunde, hvor den maksimale bebyggelsesprocent er større  

 end 60, men højst 110:
 3 m + 0,65 x afstanden til naboskel og sti.
c.
På grunde, hvor den maksimale bebyggelsesprocent er større  

 end 110:
 3 m + 0,8 x afstanden til naboskel og sti.
Stk. 2. Ved karrébebyggelse beregnes randbebyggelsens  

 højde efter bestemmelserne i 3A.5, uanset karréens eventuelle  

 opdeling på flere matrikelnumre.
Det er dog en betingelse, at der ikke  

 eller kun i mindre omfang findes bebyggelse i karréens indre.
3A.4 Bebyggelsens højde og afstand i forhold til anden  

 bebyggelse på samme grund Stk. 1. Ingen del af en bebyggelse må have større  

 højde end:
a.
På grunde, hvor den maksimale bebyggelsesprocent er højst  

 60:
 0,4 x afstanden mellem bebyggelser på samme grund.
b.
På grunde, hvor den maksimale bebyggelsesprocent er større  

 end 60, men højst 110:
 0,6 x afstanden mellem bebyggelser på samme grund.
c.
På grunde, hvor den maksimale bebyggelsesprocent er større  

 end 110:
 0,8 x afstanden mellem bebyggelser på samme grund.
Stk. 2. Er bebyggelserne af forskellig højde, beregnes  

 mindsteafstanden i forhold til den højeste af bebyggelserne uanset  

 opførelsestidspunktet.
Mindsteafstanden kan dog beregnes ud fra  

 højden af den laveste bebyggelse, hvis denne er et garageanlæg,  

 en varmecentral, en butiksbygning eller lignende bebyggelse uden  

 beboelsesrum.
Stk. 3. Kommunalbestyrelsen kan godkende mindre afstand, når  

 begge de modstående ydervægge ikke har vinduer til beboelsesrum,  

 køkken eller arbejdsrum.
Det samme gælder ydervægge, som  

 har vinduer til beboelsesrum, køkken eller arbejdsrum, såfremt  

 rummene får tilfredsstillende lysadgang gennem andre vinduer.
3A.5 Supplerende bestemmelser om bebyggelsens højdeforhold Stk. 1. Antenner, hvis øverste punkt ikke er mere end 5,5 m  

 over tagfladen, tagkviste, brandkamme, skorstenspiber,  

 ventilationsrør, gavltrekanter og tagudhæng medregnes ikke ved  

 beregningen af en bygnings højde, såfremt de er af  

 sædvanligt omfang.
(3A.5, stk. 1) Bestemmelsen omfatter traditionelle tagantenner samt  

 satellitantenner.
Mobiltelefon-  og radioamatørantenner er ikke  

 omfattet af bestemmelsen.
 Stk. 2. Trappehuse, elevatorskakter, ventilationsanlæg,  

 skilte, lysreklamer og rækværker medregnes ikke ved beregningen  

 af en bygnings højde, med mindre kommunalbestyrelsen forlanger andet.
 Stk. 3. Højden af en gavlvæg beregnes kun til midten  

 af gavltrekantens højde.
 (3A.5, stk. 3) Gavltrekantens grundlinie bestemmes af facadernes  

 skæring med tagfladens overside.
 Stk. 4. Antenner, der er mere end 5,5 m over tagfladen,  

 fritstående antenner og fritstående skorstene kan opføres  

 over de skrå højdegrænseplaner.
3A.6 Garager, carporte, udhuse og lignende mindre bygninger  

 nærmere naboskel eller sti end 2,5 m Stk. 1. Garager, carporte, overdækkede terrasser, som ikke er  

 hævet over terræn, drivhuse, skure og lignende mindre bygninger  

 til udhusformål, herunder fyrrum, samt lagertanke for fyringsolie og  

 lignende installationer, som er nødvendige til selve bygningens drift,  

 kan opføres i eller nærmere naboskel eller sti end 2,5 m,  

 når betingelserne a-e er opfyldt:
a.
Det samlede areal må ikke være over 50 m2 .
b.
Den side, der vender mod skel, må ikke have større samlet  

 længde end 12 m.
Anbringes bebyggelsen i et hjørne af grunden,  

 eller nærmere end 2,5 m til to skel, der danner et hjørne,  

 medregnes kun den længste side.
Opføres bebyggelsen  

 nærmere end 2,5 m til to modstående skel (f.eks. i koteletben),  

 medregnes kun en af de sider, der vender mod skel.
Udhæng udover 0,5 m  

 medregnes til bygningens længde.
Længden af en carport  

 måles 0,5 m inden for tagfladens begrænsning.
c.
Ingen del af bygningens ydervægge eller tag, inklusiv eventuel  

 brandkam, må inden for en afstand af 2,5 m fra skel være  

 højere end 2,5 m over terræn eller det for bygningen fastsatte  

 niveauplan.
d.
Der må ikke udføres vinduer imod skel.
e.
Tagvand skal holdes inde på egen grund.
3A.7 Småbygninger på højst 10 m2 Stk. 1. På hvert matrikelnummer kan der opføres indtil  

 2 småbygninger, når betingelserne a   c er opfyldt:
a.
Arealet af den enkelte bygning må højst være 10  

 m2.
b.
Afstanden til andre bygninger på samme matrikelnummer skal mindst  

 være 2,5 m.
c.
Ingen del af bygningernes ydervægge eller tag må være  

 højere end 2,5 m over terræn.
Stk. 2. Opføres  

 småbygningerne nærmere skel end 2,5 m, må højden i  

 skel dog højst være 1,8 m over terræn.
Fra skel og indtil  

 2,5 m fra skel må højden ikke overstige en jævn stigning  

 fra 1,8 m til 2,5 m." Kapitel 4 4.3.3, stk. 2 Bestemmelsen ændres til:
"Stk. 2. Mindst et bade- og wc-rum skal have niveaufri adgang og der skal  

 ud for håndvask, wc, og badekar, brusebad og bidét være en  

 fri afstand på mindst 1,1 m." Kapitel 5 Efter kapitel 5.3 indsættes:
"5.4 Handicaptilgængelig indretning af konstruktioner og  

 anlæg Stk. 1. Konstruktioner og anlæg, som indeholder brugerbetjente  

 funktioner, såsom IT-standere, betalings- og selvbetjeningsautomater og  

 lignende anlæg med publikumsrettede servicefunktioner, skal  

 udføres, så de kan benyttes af mennesker, hvis funktionsevne er  

 nedsat.
 (5.4, stk. 1) De konstruktioner og anlæg, som bestemmelsen  

 omfatter, svarer i øvrigt til afgrænsningen i byggelovens § 2,  

 stk. 2 og 3 og undtagelserne i kapitel 1.2.
 Stk. 2. Adgangsarealet foran de i stk. 1 nævnte konstruktioner og  

 anlæg skal være mindst 1,3 m bredt og niveauforskelle i  

 adgangsarealet skal udlignes.
 (5.4, stk. 2) Kravet svarer til adgangskravet for de ubebyggede arealer  

 til bygninger i kapitel 2.6.3, stk. 2. Kravet kan bl.a. opfyldes ved  

 udligning i terræn eller ved etablering af de i kapitel 2.6.3, stk. 2  

 omtalte ramper.
Stk. 3. De i stk. 1 nævnte konstruktioner og anlæg skal  

 placeres i en højde, så de kan betjenes af en person i  

 kørestol." (5.4, stk. 3) Funktionskravet åbner mulighed for, at kravet enten  

 kan opfyldes ved, at konstruktionen placeres i en højde, så den  

 kan nås af en person i kørestol, eller  ved, at selve  

 konstruktionen kan sænkes og hæves.
 Nugældende kapitel 5.4 bliver herefter kapitel 5.5.
Kapitel 6 6.3, stk. 1 I vejledningsteksten ændres: "kap. 3" til: "kapitel 2".
6.6.2, stk. 3 I vejledningsteksten ændres: "kap. 2.1.4, stk. 3 og 4" til: "kapitel  

 2.6.3, stk. 3 og 4".
Kapitel 12 I kapitel 12.1 indsættes efter stk. 6:
"Stk. 7. Med henblik på at kunne gøre bygninger  

 tilgængelige for personer med funktionsnedsættelser, skal  

 installationer i bygninger, der indeholder forsamlingslokaler, under  

 hensyntagen til de tekniske muligheder projekteres og forberedes, så  

 der i bygningen muliggøres installation og anvendelse af tekniske  

 hjælpemidler for handicappede." (12.1, stk. 7) Bestemmelsen sikrer, at der allerede ved  

 planlægning og projektering af en bygnings installationer så vidt  

 muligt tages højde for, at tekniske hjælpemidler for  

 handicappede kan bruges i byggeriet uden at dette nødvendiggør  

 større ændringer i installationerne og fremføringen af de  

 tilhørende ledninger med videre.
 Efter kapitel 12.9 indsættes kapitel:
"12.10 Tekniske hjælpemidler for handicappede Stk. 1. I forsamlingslokaler, herunder i rum, der er indrettet til  

 fælles aktiviteter såsom koncerter, foredrag og anden  

 underholdning, skal der være fast installation af  

 teleslyngeanlæg." (12.10, stk. 1) De nævnte forsamlingslokaler omfatter  

 forsamlingshuse, kirker, biblioteker og koncertsale, som er offentligt  

 tilgængelige for publikum.
Almindelige undervisningslokaler i  

 folkeskoler og f.eks. mødelokaler i kontorbyggeri er ikke  

 omfattet.
Kapitel 13 13.2, stk. 1 Bestemmelsen ændres til:
"Stk. 1. Bebyggelserne skal overholde de højde- og  

 afstandskrav, der fremgår af kapitel 2.3 og 2.4. Kravene gælder dog ikke for siloer, der opføres  

 som en del af en større bygning, og som har en højde på  

 højst 20,0 m og et tværsnit på højst 80  

 m²." (13.2, stk. 1) Bestemmelsen gælder også for  

 fritstående siloer, der opføres som en del af et fodersystem,  

 forbundet med driftsbygningen via et transportsystem.
Ikrafttræden og overgangsregler Tillægget træder i kraft den 1. oktober 2001, jf. dog stk. 2  

 og 3.
 Stk. 2. Ansøgning om tilladelse til eller anmeldelse af  

 byggearbejde, der indgives til kommunalbestyrelsen i perioden fra 1. oktober  

 2001 til 31. marts 2002, skal med hensyn til de af kapitlerne omhandlede  

 forhold i sin helhed enten overholde reglerne i kapitel 2 og 3 eller reglerne  

 i kapitel 2A og 3A.
 (Stk. 2) At byggeriet i "sin helhed" skal overholde enten reglerne i  

 kapitel  2 og 3 eller reglerne i kapitel 2A og 3A betyder, at  

 ansøgeren ikke kan vælge at foretage en opdeling af  

 ansøgningen eller anmeldelsen, således at nogle forhold i den  

 samme sag behandles efter reglerne i kapitel 2 og 3 og andre forhold  

 behandles efter kapitel 2A og 3A..
 Stk. 3. Ansøgninger om tilladelse til eller anmeldelse af  

 byggearbejde, der indgives til kommunalbestyrelsen efter den 31. marts 2002,  

 skal overholde bestemmelserne i kapitel 2 og kapitel 3.
 By- og Boligministeriet, den 24. september 2001.
