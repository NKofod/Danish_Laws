Bekendtgørelse om ændring af  

 bekendtgørelse om sædekorn § 1 I bekendtgørelse nr. 785 af 22. november 1990 om sædekorn,  

 som ændret senest ved bekendtgørelse nr. 764 af 23. oktober  

 1998, foretages følgende ændring:
 § 12 affattes således:
 »§ 12. Plantedirektoratet udtager prøver af et parti  

 sædekorn, der agtes solgt, til undersøgelse af, om partiet  

 overholder kvalitetsnormerne i bilag 1. Undersøgelsen skal foretages  

 af direktoratet eller som en officiel undersøgelse i en anden  

 medlemsstat af Den Europæiske Union.
Stk. 2. Uanset stk. 1 kan prøver udtages af en  

 prøvetager og analyse af prøverne foretages af et  

 analyselaboratorium, der er autoriseret hertil af direktoratet efter  

 bestemmelserne i henholdsvis bilag 5, A og B.
Direktoratet fører  

 fornødent tilsyn med autoriserede prøvetagere og  

 analyselaboratorier.
Stk. 3. Direktoratet udsår en prøve i  

 direktoratets kontrolmark til undersøgelse af, om partiet overholdt  

 kvalitetsnormerne i bilag 1 for sortsægthed og for indhold af anden  

 sort.« § 2 Bekendtgørelsen træder i kraft den 1. januar 1999.
