Bekendtgørelse om erhvervsuddannelsen til social- og sundhedsassistent I medfør af § 4, stk. 2, og § 38, stk. 2, i lov om erhvervsuddannelser, jf. lovbekendtgørelse nr. 1868 af 28. september 2021, § 4, stk. 1 og 2, og § 7, stk. 3, i lov om erhvervsfaglig studentereksamen i forbindelse med erhvervsuddannelse (eux) m.v., jf. lovbekendtgørelse nr. 1900 af 4. oktober 2021, og § 15, stk. 1, i lov om autorisation af sundhedspersoner og om sundhedsfaglig virksomhed, jf. lovbekendtgørelse nr. 731 af 8. juli 2019, og efter bestemmelse fra, samråd med og inddragelse af Fællesudvalget for Erhvervsrettede Velfærdsuddannelser (FEVU) og efter forhandling med sundhedsministeren, fastsættes efter bemyndigelse i henhold til § 1, nr. 12 og 13, i bekendtgørelse nr. 81 af 20. januar 2022 om delegation til Styrelsen for Undervisning og Kvalitet af adgangen til udstedelse af bekendtgørelser:
Formål og opdeling § 1. Erhvervsuddannelsen til social- og sundhedsassistent har som overordnet formål, at eleverne gennem skoleundervisning og oplæring opnår viden og færdigheder inden for det overordnede kompetenceområde: Professionel helhedsorienteret sygepleje og rehabilitering i samarbejde med borgere og patienter med grundlæggende behov i et tværprofessionelt og tværsektorielt samarbejde i det nære og det sammenhængende sundhedsvæsen.
 Stk. 2. Uddannelsen afsluttes med specialet social- og sundhedsassistent, niveau 4 i den danske kvalifikationsramme for livslang læring.
Stk. 3. Uddannelsen kan gennemføres som eux-forløb.
Uddannelsen tilrettelagt som eux-forløb omfatter alle uddannelsens kompetencemål.
Varighed § 2. Uddannelsen varer fra 3 år, 9 mdr. og 3 uger jf. dog stk. 3. Uddannelsens varighed består af grundforløbets 1. og 2. del, der hver er på 20 uger, og hovedforløbet.
Uddannelsen skal indeholde oplæringsperioder i henholdsvis det nære sundhedsvæsen, psykiatrien og somatikken.
Stk. 2. For elever, der gennemfører uddannelsen som erhvervsuddannelse for unge, varer uddannelsens hovedforløb 2 år, 9 mdr. og 3 uger for specialet social- og sundhedsassistent.
Heraf udgør skoleundervisningen 48 uger fordelt på minimum 4 skoleperioder.
Oplæringen i uddannelsen tager overordnet sigte på at understøtte det sammenhængende sundhedsvæsen.
Stk. 3. For elever, der gennemfører uddannelsen som erhvervsuddannelse for voksne (euv-forløb), varer uddannelsens hovedforløb 2 år, 8 mdr. og 2 uger.
Heraf udgør skoleundervisningen 43 uger fordelt på minimum 4 skoleperioder for euv-forløb efter § 66 y, stk. 1, nr. 2, i lov om erhvervsuddannelser.
Stk. 4. Uanset bestemmelserne i stk. 2 og 3 varer uddannelsens hovedforløb for elever i eux-forløb 3 år, 6 mdr. og 3 uger, hvoraf skoleundervisningen udgør 79,2 uger fordelt på minimum 4 skoleperioder.
Alle skole- og oplæringsperioder, der ikke er afsluttende, skal have et omfang af ca. et halvt års varighed.
To skoleperioder kan placeres i forlængelse af hinanden.
En oplæringsperiode, som omhandler flere oplæringsområder, jf. stk. 2, kan afbrydes af dele af en skoleperiode.
Stk. 5. Skolerne kan udbyde euv-pakker efter reglerne om supplerende kurser, jf. § 16 i lov om erhvervsuddannelser.
Euv-pakkerne kan udbydes til elever, der tidligere har gennemført social- og sundhedshjælperuddannelsen som euv1-forløb eller har gennemført social- og sundhedshjælperuddannelsen med påbegyndelse før 1. januar 2002. Euv-pakken indeholder op til tre ugers undervisning i dansk og op til tre ugers undervisning i naturfag.
Kompetencer forud for optagelse til skoleundervisning i hovedforløbet § 3. For at kunne blive optaget til skoleundervisningen i hovedforløbet skal eleven opfylde betingelserne i stk. 2-5.
 Stk. 2. Eleven skal have følgende kompetencer på begynderniveau:
 1) Eleven kan i kendte situationer yde omsorg, sygepleje og praktisk hjælp til borgere med fysisk eller psykisk funktionsnedsættelse ud fra enkle etiske refleksioner over borgerens selvbestemmelsesret, intimsfære og blufærdighed.
 2) Eleven kan medvirke til at igangsætte enkle sundhedsfremmende og sygdomsforebyggende aktiviteter, samt reflektere over kost og motions betydning for livskvalitet, fysisk, psykisk og social sundhed for en udvalgt målgruppe.
 3) Eleven kan i kendte situationer redegøre for ergonomiske principper, regler om sikkerhed og arbejdsmiljø, samt deltage i forflytninger med og uden velfærdsteknologiske hjælpemidler, samt i enkle situationer reflektere over egenomsorg i jobudøvelsen.
 4) Eleven kan redegøre for social- og sundhedsvæsnets opbygning og social- og sundhedsassistentens rolle, samt gengive de mest almindelige rettigheder og pligter som fagperson.
 5) Eleven kan gengive fysiske, mikrobiologiske og kemiske faktorer, der påvirker hygiejnen, herunder temperatur, eksponentiel vækst samt syre- og basebalance.
 6) Eleven kan medvirke til sammensætning af kost til målgruppen ud fra statistik og udregning af energibehov og -forbrug, under hensynstagen til målgruppens behov for vitaminer og næringsstoffer.
 7) Eleven kan gengive udvalgte kemiske stoffers opbygning og egenskaber og deres betydning for kemikaliesikkerheden.
 8) Eleven kan udvise empati for målgruppen og reflektere over enkle etiske dilemmaer i jobudøvelsen.
 9) Eleven kan i enkle situationer vejlede og inddrage borgeren i at opnå digital kontakt til offentlige myndigheder med fokus på beskyttelse af borgerens digitale data.
 Stk. 3. Eleven skal have følgende kompetence på rutineret niveau:
 1) Eleven kan redegøre for kroppens opbygning, organsystemer og basale funktioner, samt videregive observationer og handle fagligt relevant på hyppigst forekommende livsstilsrelaterede sygdomme og de hyppigst forekommende symptomer på demens i kendte situationer.
 2) Eleven kan i kendte situationer indgå i relationer, samt understøtte rehabilitering, guidning og vejledning af borgeren til mestring af eget liv samt inddrage enkle faktorer, der fremmer og hæmmer motivationen for egenomsorg.
 3) Eleven kan i kendte situationer varetage afbrydelse af smitteveje og reflektere over enkle måder at overholde hygiejniske retningslinjer.
 4) Eleven kan i kendte situationer indgå i samarbejdet med tværprofessionelle samarbejdspartnere og anvende udvalgte metoder til kommunikation med borgere, pårørende og professionelle for at forebygge vold og konflikter.
 5) Eleven kan deltage i enkel faglig kommunikation og anvende sundhedsfaglige begreber og på baggrund af observationer i kendte situationer indgå i faglig dokumentation i digitale kommunikations- og dokumentationssystemer.
 Stk. 4. Eleven skal have gennemført følgende grundfag på følgende niveau og med følgende karakter:
 1) Dansk på D-niveau, bestået.
 2) Naturfag på E-niveau, bestået.
 Stk. 5. Eleven skal have opnået følgende certifikater eller lignende:
 1) Kompetencer svarende til Førstehjælp på erhvervsuddannelserne, efter Dansk Førstehjælpsråds uddannelsesplaner pr. oktober 2020.
 2) Kompetencer svarende til elementær brandbekæmpelse efter Dansk Brand- og sikringsteknisk Instituts retningslinjer pr. 1. september 2014.
 Stk. 6. For at kunne blive optaget til skoleundervisningen i eux-hovedforløbet skal eleven ud over kravene i stk. 2-5 have gennemført følgende grundfag:
 1) Dansk på C-niveau.
 2) Engelsk på C-niveau.
 3) Samfundsfag på C-niveau.
 4) Matematik på C-niveau.
 5) Kemi på C-niveau.
 6) Fysik på C-niveau.
 Stk. 7. For elever i eux-forløb træder fagene i stk. 6, nr. 4, 5 og 6, i stedet for det i stk. 4, nr. 2, nævnte fag.
 Stk. 8. For elever, der opnår de i stk. 6 nævnte kompetencer i et grundforløb, skal fagene nævnt i stk. 6, nr. 1-3, være gennemført i grundforløbets 1. del med varigheder på henholdsvis 2,5 uger, 3 uger og 2,5 uger, og fagene nævnt i stk. 6, nr. 4-6, være gennemført i grundforløbets 2. del med varigheder på henholdsvis 4 uger, 2 uger og 2 uger.
 Stk. 9. De i stk. 5 fastsatte karakterkrav gælder tilsvarende for eux-elever på det niveau af grundfaget, som eleven skal have for at kunne påbegynde skoleundervisningen i hovedforløbet, jf. stk. 8, uanset en eventuel forskel mellem de pågældende niveauer.
 Stk. 10. Elever, der har gennemført grundforløbets 2. del til social- og sundhedshjælperuddannelsen, har adgang til hovedforløbet til social- og sundhedsassistentuddannelsen.
Kompetencer i hovedforløbet § 4. Hovedforløbet har følgende kompetencemål:
 1) Eleven kan i tværprofessionelt samarbejde selvstændigt udøve arbejdet som social- og sundhedsassistent i overensstemmelse med etiske principper, borgerens og patientens rettigheder, samt lovgivning på social- og sundhedsassistentens arbejdsområde som autoriseret sundhedsperson.
 2) Eleven kan begrunde og selvstændigt tilrettelægge, udføre og evaluere sygepleje af borgere og patienters grundlæggende behov ud fra en metodisk og rehabiliterende tilgang.
 3) Eleven kan indgå i komplekse behandlingsforløb i borgerens eget hjem og varetage palliativ pleje af borgere og patienter.
 4) Eleven kan anvende sygeplejefaglig vurdering til at handle på forandringer i borgerens og patientens fysiske og psykiske symptomer samt anvende værktøjer til tidlig opsporing af forandringer hos borgeren og patienten.
 5) Eleven kan selvstændigt igangsætte forebyggende, sundhedsfremmende og rehabiliterende tiltag til borgere og patienter ud fra de hyppigst forekommende fysiske og psykiske sygdomme og funktionsnedsættelser.
 6) Eleven kan etablere, udvikle og afslutte en professionel relation og skabe et involverende samarbejde med borgere, patienter og pårørende, samt vejlede og motivere gennem målrettet kommunikation.
 7) Eleven kan i et tværprofessionelt samarbejde selvstændigt tilrettelægge, gennemføre og evaluere sociale, kulturelle, fysiske og kreative rehabiliterende aktiviteter for borgere, patienter og grupper, samt reflektere over og sikre empati i arbejdet med borgere og patienter med funktionsnedsættelse.
 8) Eleven kan selvstændigt indgå i tværprofessionelt og tværsektorielt samarbejde om koordinering af et sammenhængende patient- og borgerforløb og anvende kommunikation til at forebygge vold og konflikter.
 9) Eleven kan koordinere og indgå i ledelse af teamsamarbejde og organisering af arbejdet omkring sygepleje samt patient- og borgerforløb.
 10) Eleven kan selvstændigt varetage medicindispensering og medicinadministration i henhold til lovgivning og arbejdspladsens kliniske retningslinjer og procedurer.
 11) Eleven kan selvstændigt dokumentere den udførte sygepleje i digitale dokumentationssystemer og videregive faglige informationer skriftligt og mundtligt til tværprofessionelle samarbejdspartnere i overensstemmelse med regler om videregivelse af oplysninger, tavshedspligt og GDPR.
 12) Eleven kan selvstændigt anvende relevant velfærdsteknologi og digitale hjælpemidler i arbejdet hos borger og patient, samt vise initiativ ved implementering af ny teknologi.
 13) Eleven kan selvstændigt anvende hygiejniske retningslinjer for afbrydelse af smitteveje, herunder rene rutiner, sterilteknikker, isolation samt kan vejlede borgere, patienter, pårørende, kolleger og frivillige herom.
 14) Eleven kan ud fra borgerens og patientens ressourcer selvstændigt tilrettelægge eget og andres arbejde ud fra ergonomiske principper, brug af hjælpemidler og arbejdspladsens regler om arbejdsmiljø og sikkerhed, samt vise initiativ til at skabe et godt psykisk og fysisk arbejdsmiljø.
 15) Eleven kan selvstændigt planlægge, igangsætte, evaluere og kvalitetssikre arbejdsopgaver og arbejdsprocesser ud fra kvalitetsstandarder, serviceniveau, procedurer og patientsikkerhed.
 Stk. 2. I eux-forløb skal følgende fag m.v. gennemføres ud over de i stk. 2 og 3 fastsatte mål:
 1) Dansk på A-niveau fra uddannelsen til teknisk studentereksamen, dog med undervisningstiden 170 timer svarende til 6,8 uger.
 2) Engelsk på B-niveau fra uddannelsen til teknisk studentereksamen, dog med undervisningstiden 130 timer svarende til 5,2 uger.
 3) Matematik på B-niveau fra uddannelsen til teknisk studentereksamen, dog med undervisningstiden 155 timer svarende til 6,2 uger.
 4) Samfundsfag på B-niveau fra uddannelsen til teknisk studentereksamen, dog med undervisningstiden 115 timer svarende til 4,6 uger.
 5) Kommunikation og it på C-niveau fra uddannelsen til teknisk studentereksamen, dog med undervisningstiden 45 timer svarende til 1,8 uger.
 6) Biologi på C-niveau fra uddannelsen til teknisk studentereksamen eller bekendtgørelse om grundfag, erhvervsfag og erhvervsrettet andetsprog i erhvervsuddannelserne (grund- og erhvervsfagsbekendtgørelsen), dog med undervisningstiden 60 timer svarende til 2,4 uger.
 7) Psykologi på C-niveau fra valgfagene i de gymnasiale uddannelser eller fra grund- og erhvervsfagsbekendtgørelsen, dog med undervisningstiden 50 timer svarende til 2 uger.
 8) Kemi på B-niveau fra uddannelsen til teknisk studentereksamen, dog med undervisningstiden 80 timer svarende til 3,2 uger.
 9) Erhvervsområdeprojekt, jf. læreplanen om erhvervsområdet udviklet til brug for teknisk eux-forløb, med undervisningstiden 20 timer og fordybelsestiden 30 timer svarende til 2 uger.
 10) Valgfag i form af et fag på C-niveau med undervisningstiden 75 timer svarende til 3 uger og løft af niveau i et fag, med undervisningstiden 125 timer svarende til 5 uger.
 Stk. 3. Skolen skal som minimum udbyde følgende valgfag: Idræt på C-niveau og Matematik på A-niveau.
Stk. 4. Fordybelsestiden fordeles af skolen med passende inddragelse af de principper for fordeling af fordybelsestid, som fremgår af reglerne om de gymnasiale uddannelser.
Dele af fordybelsestiden kan afvikles i forbindelse med fag i grundforløbet.
 Stk. 5. Samspillet mellem skole og oplæringsvirksomhed kan beskrives i uddannelsesordningen, jf. bekendtgørelse om erhvervsuddannelser.
Godskrivning § 5. Kriterier for skolens vurdering af, om der er grundlag for obligatorisk godskrivning på baggrund af elevens erhvervserfaring og tidligere uddannelse, er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser.
Afsluttende prøve § 6. Uddannelsens afsluttende prøve afholdes af skolen som en del af sidste skoleperiode.
Prøven skal afdække elevens opnåede kompetencer inden for uddannelsen.
Prøven bedømmes efter 7-trinsskalaen.
Stk. 2. Prøven er en mundtlig prøve med udgangspunkt i en projektopgave.
Projektopgaven stilles af skolen og udarbejdes individuelt eller i et samarbejde mellem højst tre elever.
Projektforløbet afsluttes med en mundtlige prøve, hvortil eleven har udarbejdet en disposition.
Prøven har en varighed på i alt 30 minutter, der fordeler sig på et oplæg på 5-10 minutter, en dialog på 15-20 minutter og votering på 5 minutter.
Prøven kan aflægges som gruppeprøve med op til tre elever.
Det er en forudsætning for deltagelse i gruppeprøven, at eleverne har udarbejdet projektopgaven sammen.
Gruppeprøven bedømmes individuelt med individuel karaktergivning.
Varigheden af gruppeprøven fastsættes efter antallet af elever.
Ved to elever varer prøven 60 minutter, der fordeler sig på to oplæg af 5-10 minutter, en dialog på 30-40 minutter og votering på 10 minutter.
Ved tre elever varer prøven 90 minutter, der fordeler sig på tre oplæg af 5-10 minutter, en dialog på 45-60 minutter og votering på 15 minutter.
Den mundtlige prøve tager udgangspunkt i en disposition for elevens mundtlige oplæg, som tager afsæt i elevens projektopgave.
 Stk. 3. Prøvens grundelementer er følgende:
1) Mål og krav er, at eleven skal kunne begrunde valget af projektets problemstilling ud fra uddannelsens kompetencemål.
Til belysning af problemstillingen skal eleven kunne anvende relevant teori, samt reflektere over løsnings- og handlemuligheder i praksis ud fra projektets problemstilling.
Eleven skal reflektere over kommunikation og etiske dilemmaer inden for projektopgavens problemstilling.
2) Eksaminationsgrundlaget er projektopgaven.
Den mundtlige prøve tager udgangspunkt i elevens besvarelse af projektopgavens problemstilling og væsentlige mål og krav.
3) Bedømmelsesgrundlaget er elevens mundtlige præstation ved prøven.
Den skriftlige projektopgave indgår ikke i bedømmelsen.
4) Bedømmelseskriterierne danner baggrund for en helhedsvurdering af målopfyldelsen.
Skolen fastlægger nærmere bedømmelseskriterier, som skal fremgå af skolens lokale undervisningsplan, inden for følgende ramme:
 a) Elevens evne til fagligt at begrunde projektopgavens problemstilling.
 b) Elevens evne til at anvende relevant teori til at belyse projektopgavens problemstilling.
 c) Elevens evne til at reflektere over løsnings- og handlemuligheder i praksis ud fra projektopgavens problemstilling.
 d) Elevens evne til at reflektere over kommunikation og etiske dilemmaer inden for projektopgavens problemstilling.
Stk. 4. For at der kan udstedes skolebevis, skal eleven have opnået karakteren 02 i de obligatoriske uddannelsesspecifikke fag, der ikke udtrækkes til prøve, ved den afsluttende standpunktskarakter.
I de valgfri uddannelsesspecifikke fag skal eleven have opnået bedømmelsen Bestået.
Eleven skal have bestået naturfag, dansk og det obligatoriske uddannelsesspecifikke fag farmakologi og medicinhåndtering ved prøve.
Hvis eleven har valgt engelsk, skal eleven have afsluttet faget med prøve uden beståkrav.
Eleven skal have gennemført certifikatet Generhvervelse af førstehjælp på erhvervsuddannelserne.
Stk. 5. Ved afslutningen af en oplæringsperiode afgiver oplæringsvirksomheden en erklæring om oplæring.
Der anvendes bedømmelsen "Godkendt/Ikke godkendt".
 Stk. 6. Elever, der ikke har opnået bedømmelsen "Godkendt" i en oplæringsperiode, tilbydes af den ansættende arbejdsgiver et nyt oplæringsforløb og vurderes på ny.
 Stk. 7. Ved uddannelsens afslutning, udsteder skolen et uddannelsesbevis til eleven, hvis erklæringerne om oplæring for hver enkelt oplæringsperiode er bedømt "Godkendt".
Stk. 8. Den uddannede skal autoriseres i medfør af lov om autorisation af sundhedspersoner og om sundhedsfaglig virksomhed for at kunne betegne sig som social- og sundhedsassistent.
Ved væsentlige ændringer af uddannelsen orienteres relevant autorisationsmyndighed.
 § 7. Afsluttende standpunktskarakterer og prøver i fag på gymnasialt niveau indgår i eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser.
Ikrafttrædelse og overgangsbestemmelser § 8. Bekendtgørelsen træder i kraft den 1. august 2022.
 Stk. 2. Bekendtgørelse nr. 2304 af 18. december 2020 om erhvervsuddannelsen til social- og sundhedsassistent ophæves.
Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden.
For sådanne elever finder de hidtil gældende regler i bekendtgørelse nr. 2304 af 18. december 2020 om erhvervsuddannelsen til social- og sundhedsassistent anvendelse.
 Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.
Styrelsen for Undervisning og Kvalitet, den 22. april 2022 Martin LarsenVicedirektør / Nina Lyng Bilag 1 Kriterier for godskrivning 1. Kriterier for vurdering af om eleven har 2 års relevant erhvervserfaring, jf. § 66 y, stk. 1, i lov om erhvervsuddannelser 2. Erhvervserfaring der giver grundlag for godskrivning.
 Erhvervserfaringen medregnes, hvis erfaringen er erhvervet inden for de seneste fire år før uddannelsens start.
 Som udgangspunkt skal afkortning af oplæring ske ved at afkorte oplæring i det nære sundhedsvæsen.
3. Uddannelse der giver grundlag for godskrivning for alle elever Som udgangspunkt skal afkortning af oplæring ske ved at afkorte oplæring i det nære sundhedsvæsen.
Afkortningen på baggrund af uddannelser, jf. skema 3, kan ikke suppleres med standardafkortning på baggrund af relevant erhvervserfaring, jf. skema 2. Såfremt eleven både opfylder krav til afkortning, jf. skema 2 og skema 3, skal eleven alene afkortes efter skema 3.
