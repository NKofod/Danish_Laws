Fremsat den 4. marts 2005 af  

 skatteministeren (Kristian Jensen) Forslag til Lov  

 om ændring af afskrivningsloven,  

  

 ejendomsavancebeskatningsloven og tonnageskatteloven  

  

 (Beskatning ved afståelse af kontrakter om levering af skibe og  

  

 andre driftsmidler samt entreprisekontrakter.
Beskatning ved  

  

 afståelse af skibe og andre driftsmidler, der endnu ikke er  

  

 færdige til at indgå i driften af en virksomhed) § 1 I lov om skattemæssige afskrivninger  

 (afskrivningsloven), jf. lovbekendtgørelse nr. 976 af 21. september 2004, som  

 ændret ved § 1 i lov nr. 1376 af 20. december 2004, § 1 i lov nr.  

 1386 af 20. december 2004 og § 1 i lov nr. 1389 af 20. december 2004,  

 foretages følgende ændringer:
 1.  

  

 Før Kapitel 6  

 indsættes:
»Kapitel  

 5 a Salg af kontrakter m.v.
§ 44 C.  

  

 Sælges eller opgives retten i henhold til en kontrakt om levering af et skib  

 eller et andet driftsmiddel, der udelukkende eller delvis skal benyttes  

 erhvervsmæssigt, og hvorpå der, når betingelserne for afskrivning er opfyldt,  

 kan afskrives efter kapitel 2, medregnes fortjeneste eller tab herved ved  

 opgørelsen af sælgerens skattepligtige indkomst for det indkomstår, hvori  

 salget sker.
Fortjeneste eller tab opgøres som forskellen mellem  

 afståelsessummen for retten i henhold til kontrakten og anskaffelsessummen  

 for  

 denne.
Fortjeneste eller tab opgøres uden hensyn til eventuel  

 forskudsafskrivning  

 på skibet eller driftsmidlet.
Stk. 2.  

  

 Sælges et skib eller et andet  

 driftsmiddel, der udelukkende eller delvis skal benyttes erhvervsmæssigt, og  

 hvorpå der, når betingelserne for afskrivning er opfyldt, kan afskrives efter  

 kapitel 2, men som endnu ikke er færdiggjort i et sådant omfang, at det kan  

 indgå i driften af sælgerens virksomhed, medregnes fortjeneste eller tab ved  

 opgørelsen af sælgerens skattepligtige indkomst for det indkomstår, hvori  

 salget sker.
Fortjeneste eller tab opgøres som forskellen mellem  

 afståelsessummen  

 og anskaffelsessummen tillagt udgifter til forbedringer.
Fortjeneste eller  

 tab  

 opgøres uden hensyn til eventuel forskudsafskrivning på skibet eller  

 driftsmidlet.« § 2 I lov om beskatning af fortjeneste ved afståelse af  

 fast ejendom (Ejendomsavancebeskatningsloven), jf. lovbekendtgørelse nr. 975  

 af  

 21. september 2004, som ændret ved § 2 i lov nr. 1386 af 20. december  

 2004, foretages følgende ændring:
 1.  

  

 Efter § 1 indsættes:
»§ 1 A.  

  

 Afståelse eller opgivelse af retten i henhold til kontrakt om opførelse af en  

 bygning m.v. (entreprisekontrakt) sidestilles ved anvendelse af reglerne i  

 denne lov med afståelse af fast ejendom.
Fortjeneste eller tab ved afståelse  

 eller opgivelse af en entreprisekontrakt opgøres som forskellen mellem  

 afståelsessummen for retten i henhold til kontrakten og anskaffelsessummen  

 for  

 denne.« § 3 I lov om beskatning af rederivirksomhed  

 (tonnageskatteloven), jf. lovbekendtgørelse nr. 831 af 2. august 2004,  

 foretages følgende ændringer:
 1.  

  

 I  

  

 § 16, stk. 5, 1. pkt.,  

  

 ændres  

 »stk. 4« til: »stk. 2 og 4«.
 2.  

  

 I  

  

 § 16, stk. 5,  

  

 indsættes som 3. pkt.:
»Ved anvendelsen af  

 stk. 3 sidestilles afhændelse eller opgivelse af retten i henhold til en  

 kontrakt om levering af nybygget tonnage, jf. 1. og 2. pkt., med afhændelse  

 af  

 skib.« 3.  

  

 I  

  

 § 18  

  

 ændres »Avancer« til: »Fortjenester«,  

 »Avancen« til: »Fortjenesten« og »avance« til: »fortjeneste«.
 4.  

  

 I  

  

 § 18  

  

 indsættes som stk. 2 og 3:
»Stk. 2.  

  

 Afhændes  

 eller opgives retten i henhold til en kontrakt om levering af et skib eller  

 et  

 driftsmiddel, der helt eller delvis skal omfattes af tonnageskatteordningen,  

 medregnes fortjeneste eller tab herved ved opgørelsen af rederiets  

 skattepligtige indkomst for det indkomstår, hvori salget sker.
Fortjeneste  

 eller tab opgøres som forskellen mellem afståelsessummen for retten i henhold  

 til kontrakten og anskaffelsessummen for denne.
Stk. 3.  

  

 Afhændes et skib eller et  

 driftsmiddel, der helt eller delvis skal omfattes af tonnageskatteordningen,  

 men som endnu ikke er færdiggjort i et sådant omfang, at det kan indgå i  

 rederiets  

 drift, medregnes fortjeneste eller tab ved opgørelsen af rederiets  

 skattepligtige indkomst for det indkomstår, hvori salget sker.
Fortjeneste  

 eller tab opgøres som forskellen mellem afståelsessummen og  

 anskaffelsessummen  

 tillagt udgifter til forbedringer.« § 4 Stk. 1.  

  

 Loven træder i kraft dagen efter  

 bekendtgørelsen i Lovtidende.
 Stk. 2.  

  

 Loven har  

 virkning for afståelse eller opgivelse, der foretages den 4. marts 2005 eller  

 senere.
Bemærkninger til lovforslaget Almindelige bemærkninger 1. Lovforslagets formål Skatteministeriet har identificeret nogle utilsigtede  

 virkninger af de gældende regler for beskatning ved afståelse af retten i  

 henhold til kontrakter om levering af skibe og andre driftsmidler og  

 entreprisekontrakter.  

 Skatteministeriet har endvidere identificeret nogle utilsigtede virkninger af  

 de gældende regler for beskatning ved afståelse af skibe og andre  

 driftsmidler,  

 der er leveret til en igangværende virksomhed og bestemt til at indgå i  

 virksomhedens drift, men endnu ikke færdiggjort i et sådant omfang, at de kan  

 indgå i driften.
 Lovforslaget har til formål at ændre reglerne, så disse  

 utilsigtede virkninger undgås.
2. Baggrunden for lovforslaget - gældende regler 2.1. Overdragelse af kontrakter m.v. vedrørende  

 skibe og andre driftsmidler Ligningsrådet har i en bindende forhåndsbesked af 17. august  

 2004 vedrørende salg af en kontrakt om nybygning af et skib antaget, at der  

   

 når bortses fra efterbeskatning af forskudsafskrivninger på skibet  med  

 de  

 gældende regler ikke er hjemmel til at medregne fortjeneste eller tab ved  

 opgørelsen af sælgerens skattepligtige indkomst.
Ligningsrådet henviste herved til, at der var tale om en  

 normal aftale om levering af et aktiv til brug i modtagerens virksomhed med  

 en  

 for branchen sædvanlig afleveringsfrist.
Der var derfor ikke tale om en  

 terminskontrakt  

 omfattet af reglerne i kursgevinstloven.
 Ligningsrådet henviste endvidere til, at der tidligere -  

 frem til lov nr. 433 af 26. juni 1998 om skattemæssige afskrivninger  

 (afskrivningsloven) - fandtes en hjemmel i afskrivningsloven til beskatning  

 ved  

 salg af skibsbygningskontrakter.
Det var Ligningsrådets opfattelse, at spørgsmålet om  

 beskatning ved overdragelse af kontrakten herefter måtte afgøres efter de  

 almindelige regler i statsskatteloven.
Ifølge statsskattelovens § 5,  

 stk. 1, litra a, er fortjeneste erhvervet i forbindelse med afhændelse  

 af  

 aktiver kun skattepligtige, hvis der er tale om næring eller spekulation.  

 Ingen  

 af delene var tilfældet i den foreliggende sag.
 Der var derfor ikke grundlag for at medregne fortjeneste  

 eller tab ved overdragelsen af kontrakten om nybygning af et skib til  

 sælgerens  

 skattepligtige indkomst.
Der har ikke tidligere været hjemmel i afskrivningsloven  

 til at medregne fortjeneste eller tab ved overdragelse af kontrakter om  

 levering af andre driftsmidler end skibe ved opgørelsen af sælgerens  

 skattepligtige indkomst.
Der har således ikke været hjemmel til at medregne  

 fortjeneste eller tab ved overdragelse af kontrakter om levering af f.eks.  

 fly  

 eller tog.
Men bortset herfra må retstilstanden antages at være den samme som  

 ved overdragelse af kontrakter om levering af skibe.
 Efter de gældende regler i afskrivningsloven medregnes  

 fortjeneste eller tab ved afståelse af afskrivningsberettigede skibe og andre  

 driftsmidler ved opgørelsen af sælgerens skattepligtige indkomst.
Et skib eller et andet driftsmiddel anses for anskaffet i  

 afskrivningslovens forstand, når det er 1)  

 	  

 leveret til en  

 igangværende virksomhed, 2)  

 	  

 bestemt til at  

 indgå i virksomhedens drift og 3)  

 	  

 færdiggjort i et  

 sådant omfang, at det kan indgå i driften.
 Hvis der ikke kan afskrives på et skib eller et andet  

 driftsmiddel, fordi disse betingelser ikke er opfyldt, er der ikke hjemmel  

 til  

 at medregne fortjeneste eller tab ved afståelse af det pågældende skib eller  

 driftsmiddel ved opgørelsen af sælgerens skattepligtige indkomst   

 medmindre  

 der foreligger næring eller spekulation.
Den gældende retstilstand indebærer således, at  

 virksomhederne, hvis der er fortjeneste, tilskyndes til at afstå kontrakten  

 om  

 levering af skibet eller driftsmidlet eller det leverede, men fortsat  

 ufærdige  

 skib eller driftsmiddel, idet fortjenesten i så fald er skattefri.
Hvis der  

 derimod er tale om tab, venter virksomheden med at afstå skibet eller  

 driftsmidlet til det er indgået i driften, idet der i så fald er fradrag for  

 tabet.
2.2. Overdragelse af entreprisekontrakter Afskrivningsloven indeholder regler om afskrivning på  

 erhvervsmæssigt benyttede bygninger og installationer og om medregning af  

 genvundne afskrivninger eller tab ved afståelse af bygninger og  

 installationer,  

 hvorpå der er afskrevet.
Ejendomsavancebeskatningsloven indeholder regler om  

 medregning af fortjeneste eller tab ved afståelse af fast ejendom.
Ses bort  

 fra  

 de specielle regler vedrørende ejerboliger, skal fortjeneste ved afståelse af  

 fast ejendom som udgangspunkt medregnes ved opgørelsen af sælgerens  

 skattepligtige indkomst.
Tab ved afståelse af fast ejendom kan fradrages i  

 fortjeneste ved afståelse af fast ejendom samme år og eventuelt følgende år.
 Fortjeneste eller tab ved afståelse af en grund med en  

 delvis opført bygning eller afståelse af en delvis opført bygning på lejet  

 grund vil være omfattet af ejendomsavancebeskatningslovens regler.
Derimod indeholder hverken afskrivningsloven eller  

 ejendomsavancebeskatningsloven hjemmel til at medregne fortjeneste eller tab  

 ved afståelse af en kontrakt om opførelse af en bygning m.v. (en  

 entreprisekontrakt)  

 ved opgørelsen af sælgerens (bygherrens) skattepligtige indkomst.
Fortjeneste  

 eller tab ved afståelse af en sådan kontrakt vil heller ikke kunne beskattes  

 efter kursgevinstlovens regler om finansielle kontrakter, idet denne lov  

 generelt undtager aftaler vedrørende fast ejendom.
Fortjeneste eller tab vil  

 derfor alene skulle medregnes ved sælgerens (bygherrens) indkomstopgørelse  

 efter de almindelige regler i statsskatteloven, d.v.s. hvis der foreligger  

 næring eller spekulation.
2.3. Overdragelse af andre kontrakter Aftaler vedrørende fast ejendom er som ovenfor nævnt  

 undtaget fra kursgevinstlovens regler om finansielle kontrakter, forudsat at  

 der ikke foreligger næring med finansielle kontrakter.
Undtagelsen omfatter  

 terminskontrakter og køberetter, herunder sædvanlige slutsedler, om  

 overdragelse af fast ejendom som indgås af skattepligtige, der ikke har køb  

 og  

 salg af fast ejendom som næring.
Sådanne kontrakter beskattes i stedet efter  

 ejendomsavancebeskatningslovens regler.
Afståelse af en kontrakt om køb af fast ejendom, må anses  

 for overdragelse af fast ejendom.
Det vil sige, at fortjeneste eller tab ved  

 en  

 sådan afståelse behandles efter reglerne om fortjeneste eller tab ved  

 afståelse  

 af fast ejendom.
Aftaler om hel eller delvis afståelse af en virksomhed,  

 herunder andele af en virksomhed og interessentskabsandele, der kun kan  

 afvikles ved en overdragelse af virksomheden er undtaget fra  

 kursgevinstlovens  

 regler.
Aftalen behandles i stedet efter de regler, der gælder for de  

 underliggende aktiver.
 Det er en betingelse, for at undtagelsesbestemmelsen finder  

 anvendelse, at aftalen kun kan opfyldes ved levering, og at levering rent  

 faktisk finder sted samt at aftalens parter forbliver de samme.
 Aftaler, der ikke opfylder disse betingelser, herunder  

 aftaler, der afstås, behandles efter kursgevinstlovens regler om finansielle  

 kontrakter.
3. Lovforslagets indhold Efter regeringens opfattelse er den gældende retstilstand  

 vedrørende beskatning af fortjeneste eller tab ved overdragelse af kontrakter  

 om levering af skibe og andre driftsmidler samt entreprisekontrakter, jf.  

 afsnit  

 2.1. og 2.2., ikke hensigtsmæssig.
 Ligeledes kan den gældende retstilstand vedrørende  

 beskatning af fortjeneste eller tab ved afståelse af skibe og andre  

 driftsmidler, der er leveret til en igangværende virksomhed og bestemt til at  

 indgå i virksomhedens drift, men endnu ikke færdiggjort i et sådant omfang,  

 at  

 de kan indgå i driften, jf. afsnit 2.1., ikke anses for hensigtsmæssig.
3.1. Afskrivningsloven Det foreslås derfor, at der i afskrivningsloven indsættes  

 hjemmel til medregning af fortjeneste eller tab ved salg eller opgivelse af  

 retten i henhold til en kontrakt om levering af et skib eller et andet  

 driftsmiddel, der udelukkende eller delvis skal benyttes erhvervsmæssigt, og  

 hvorpå der (når betingelserne for afskrivning er opfyldt) kan afskrives efter  

 reglerne i afskrivningslovens kapitel 2, ved opgørelsen af sælgerens  

 skattepligtige indkomst for det indkomstår, hvori salget sker.
 Det foreslås, at der ligeledes indsættes hjemmel til  

 medregning af fortjeneste eller tab ved salg af et skib eller et andet  

 driftsmiddel, der udelukkende eller delvis skal benyttes erhvervsmæssigt, og  

 hvorpå der (når betingelserne for afskrivning er opfyldt) kan afskrives efter  

 reglerne i afskrivningslovens kapitel 2, men som endnu ikke er færdiggjort i  

 et  

 sådant omfang, at det kan indgå i driften af sælgerens virksomhed.
Det er, jf. afsnit 2.1., en betingelse for, at et skib  

 eller et andet driftsmiddel kan anses for anskaffet i afskrivningslovens  

 forstand, at det er 1)  

 	  

 leveret til en  

 igangværende virksomhed, 2)  

 	  

 bestemt til at  

 indgå i virksomhedens drift og 3)  

 	  

 færdiggjort i et  

 sådant omfang, at det kan indgå i driften.
 Den foreslåede bestemmelse omfatter alene fortjeneste eller  

 tab ved salg af skibe eller andre driftsmidler, der opfylder de to første  

 betingelser om at være leveret til en igangværende virksomhed og bestemt til  

 at  

 indgå i virksomhedens drift, men ikke den tredje betingelse om at være  

 færdiggjort  

 i et sådant omfang, at det kan indgå i driften.
 Bestemmelsen omfatter således f.eks. ikke den situation,  

 hvor et skib eller et andet driftsmiddel er bestemt til at indgå i driften af  

 en virksomhed, men hvor skibet, flyet eller driftsmidlet sælges inden  

 virksomheden kommer i drift.
3.2. Tonnageskatteloven Skibe og driftsmidler, der er omfattet af  

 tonnageskatteordningen kan ikke afskrives efter reglerne i afskrivningsloven.  

 Tonnageskatteloven indeholder derfor regler om beskatning af avancer og  

 genvundne afskrivninger på skibe og driftsmidler omfattet af  

 tonnageskatteordningen.
 Det foreslås derfor, at der i tonnageskatteloven indsættes  

 hjemmel til medregning af fortjeneste eller tab ved afståelse eller opgivelse  

 af retten i henhold til en kontrakt om levering af et skib eller andet  

 driftsmiddel, der helt eller delvis skal omfattes af tonnageskatteordningen,  

 ved opgørelsen af rederiets skattepligtige indkomst for det indkomstår, hvori  

 salget sker.
 Det foreslås, at der ligeledes indsættes hjemmel til  

 medregning af fortjeneste eller tab ved afhændelse af et skib eller et  

 driftsmiddel, der helt eller delvis skal omfattes af tonnageskatteordningen,  

 men som endnu ikke er færdiggjort i et sådant omfang, at det kan indgå i  

 rederiets drift.
 Det er tanken, at disse bestemmelser skal finde tilsvarende  

 anvendelse for operatørselskaber, der vælger at anvende  

 tonnageskatteordningen,  

 jf. forslaget om ændring af tonnageskatteloven (Gennemførelse af ændrede  

 EU-retningslinier for statsstøtte til søtransportsektoren) (L 95,  

 folketingsåret  

 2004-05, 2. samling). Der vil blive fremsat ændringsforslag herom.
3.3. Ejendomsavancebeskatningsloven Det foreslås, at afståelse eller opgivelse af retten i  

 henhold til en kontrakt om opførelse af en bygning m.v. (en  

 entreprisekontrakt)  

 ved anvendelse af reglerne i ejendomsavancebeskatningsloven skal sidestilles  

 med afståelse af fast ejendom.
 Bestemmelsen skal efter forslaget gælde, uanset om der er  

 tale om en entreprisekontrakt vedrørende en bygning m.v., der skal benyttes  

 erhvervsmæssigt og som vil kunne afskrives efter afskrivningslovens kapitel  

 3,  

 en bygning m.v., der skal benyttes erhvervsmæssigt, men som ikke vil kunne  

 afskrives,  

 eller en bygning m.v., der skal anvendes til private formål.
De foreslåede regler indebærer, at der ikke er forskel på,  

 om en entreprisekontrakt om opførelse af en bygning afstås kort tid før,  

 bygningen er færdig, eller den færdige bygning afstås.
For så vidt angår  

 bygninger  

 m.v., der skal anvendes til privat brug, bemærkes i den forbindelse, at  

 fortjeneste eller tab ved afståelse uden at (inden) bygningen har tjent som  

 bolig for ejeren, skal medregnes ved opgørelsen af den skattepligtige  

 indkomst  

 efter ejendomsavancebeskatningslovens regler.
Bestemmelsen indebærer, at fortjeneste ved afståelse af en  

 entreprisekontrakt altid skal medregnes ved opgørelsen af sælgerens  

 (bygherrens) skattepligtige indkomst for det år, hvor entreprisekontrakten  

 afstås eller opgives.
Tab ved afståelse eller opgivelse af en  

 entreprisekontrakt vil efter forslaget kunne fradrages fortjeneste ved  

 afståelse af entreprisekontrakter og/eller faste ejendomme det samme år og  

 eventuelt efterfølgende år.
Tilsvarende vil tab ved afståelse af en fast  

 ejendom kunne fradrages i fortjeneste ved afståelse af entreprisekontrakter  

 og/eller faste ejendomme det samme år og eventuelt efterfølgende år.
4. Økonomiske konsekvenser for stat, amter og kommuner Forslaget medfører, at fortjeneste og tab ved salg af  

 kontrakter om levering af skibe og andre driftsmidler (f.eks. fly og tog) og  

 kontrakter om opførelse af bygninger (entreprisekontrakter) og fortjeneste og  

 tab ved salg af skibe og andre driftsmidler, der er leveret, men endnu ikke  

 færdige til at indgå i driften, skal medregnes i den skattepligtige indkomst  

 i  

 det år, hvori salget finder sted.
Efter gældende regler beskattes fortjeneste på kontrakter  

 ikke, og der gives ikke fradrag for tab.
Det gælder også for skibe og andre  

 driftsmidler, der er leveret, men endnu ikke færdige til at indgå i driften.
I modsætning hertil beskattes fortjeneste ved salg af  

 aktiver, som indgår i driften, og der gives fradrag for tab.
Ligeledes  

 beskattes  når bortses fra ejerboliger  fortjeneste ved salg af  

 fast ejendom,  

 og der gives fradrag for tab.
 Det vil sige, at der med de gældende regler er formel  

 symmetrisk ikke-beskatning ved salg af kontrakter samt skibe og andre  

 driftsmidler, der er leveret, men endnu ikke færdige til at indgå i driften,  

 og  

 symmetrisk beskatning af skibe og andre driftsmidler, der indgår i driften,  

 samt fast ejendom.
På denne baggrund vil der  som det er sket  reelt kunne  

 etableres asymmetrisk beskatning ved f.eks. at sælge gevinstgivende  

 kontrakter  

 skattefrit, og derefter eventuelt købe eller lease samme eller tilsvarende  

 aktiv, hvis selskabet stadig ønsker at anvende aktivet.
For tabsgivende  

 kontrakter vil der kunne opnås fradrag for tab ved at afvente et eventuelt  

 salg  

 til efter, at skibet eller driftsmidlet indgår i driften.
Der foreligger ikke faste holdepunkter, som gør det muligt  

 at kvantificere de provenumæssige konsekvenser af den hidtidige mulighed for  

 at  

 etablere reel asymmetrisk beskatning af fortjeneste og tab ved salg af  

 kontrakter  

 eller skibe og andre driftsmidler, der er leveret, men endnu ikke færdige til  

 at indgå i driften.
Det er dog ikke indtrykket, at der hidtil har været en  

 systematisk udnyttelse heraf.
 I det omfang den gældende beskatning fremover ville være  

 blevet udnyttet systematisk til at etablere en asymmetrisk beskatning af  

 fortjenester og tab på kontrakter eller skibe og andre driftsmidler, der er  

 leveret, men endnu ikke færdige til at indgå i driften  hvis  

 konjunktur- og  

 prisudviklingen giver grundlag herfor i løbet af kontraktperioden   

 kunne der være  

 blevet tale om et betydeligt utilsigtet mindreprovenu.
For så vidt at der fremover handles kontrakter, indebærer  

 lovforslaget samlet set formentligt et mindre merprovenu, da det må formodes,  

 at provenugevinsten fra salg af kontrakter overstiger provenutabet   

 rentevirkningen  

  forbundet med at fremrykke fradragsadgangen for tab.
Der foreligger  

 dog ikke  

 oplysninger, som gør det muligt at skønne over størrelsen heraf.
5. Administrative konsekvenser for stat, amter og  

 kommuner Lovforslaget skønnes ikke at have administrative  

 konsekvenser for stat, amter og kommuner.
6. Økonomiske konsekvenser for erhvervslivet I det omfang, at der er virksomheder, som har påtænkt at  

 sælge deres gevinstgivende kontrakter inden leveringen, eller skibe og andre  

 driftsmidler inden de bliver færdige til at indgå i driften, vil lovforslaget  

 medføre, at disse virksomheder skal betale skat af fortjenesten.
Omvendt vil  

 virksomhederne ikke længere skulle vente med realisering af tab til efter  

 levering for at opnå fradrag.
7. Administrative konsekvenser for erhvervslivet Lovforslaget skønnes ikke at have administrative  

 konsekvenser for erhvervslivet.
8. Miljømæssige konsekvenser Lovforslaget har ikke miljømæssige konsekvenser.
9. Forholdet til EU-retten Europa-Kommissionen vil blive orienteret om den foreslåede  

 ændring af tonnageskatteloven, idet den gældende tonnageskatteordning er  

 notificeret for denne.
10. Høring Lovforslaget er samtidig med fremsættelsen sendt i høring  

 hos følgende organisationer m.v.
 Advokatrådet, Amtsrådsforeningen i Danmark,  

 Arbejderbevægelsens Erhvervsråd, ATP, Center for Kvalitet i Reguleringen,  

 Danmarks Rederiforening, Dansk Byggeri, Dansk Industri, Dansk Landbrug, Den  

 Danske Skatteborgerforening, Ejendomsforeningen Danmark, Finansrådet,  

 Foreningen af Statsautoriserede Revisorer, Foreningen Danske Revisorer,  

 Foreningen Registrerede Revisorer, Forsikring og Pension, Frederiksberg  

 Kommune, Grundejernes Landsorganisation, Håndværksrådet, Københavns Kommune,  

 Kommunernes Landsforening, Lønmodtagernes Dyrtidsfond, Parcelhusejernes  

 Landsorganisation, Rederiforeningen af 1895, Rederiforeningen for Mindre  

 Skibe,  

 Skattechefforeningen, Skatterevisorforeningen.
Samlet vurdering af lovforslagets konsekvenser Positive konsekvenser Negative konsekvenser Økonomiske konsekvenser  

 for stat, amter og kommuner Der foreligger ikke faste holdepunkter,  

 som gør det muligt at opgøre provenuvirkningen af den hidtidige mulighed for  

 at etablere reel asymmetrisk beskatning af kontrakter, skibe og andre  

 driftsmidler, der er leveret, men endnu ikke færdige til at indgå i driften.
 I det omfang gældende regler  

 ville være blevet udnyttet systematisk til at etablere asymmetrisk beskatning  

 af fortjenester og tab på kontrakter, skibe og andre driftsmidler, der er  

 leveret, men endnu ikke færdige til at indgå i driften, ville der være blevet  

 tale om et betydeligt utilsigtet mindreprovenu.
 Lovforslaget indebærer formentlig  

 et mindre merprovenu, da det formodes, at merprovenuet fra salg af kontrakter  

 overstiger provenutabet - rentevirkningen  forbundet med fremrykningen  

 af  

 fradragsadgangen for tab.
Administrative  

 konsekvenser for stat, amter og kommuner Ingen Ingen Økonomiske konsekvenser  

 for erhvervslivet Ingen I det omfang, at der er virksomheder,  

 som påtænker at sælge deres kontrakter inden leveringen, eller leverede skibe  

 og andre driftsmidler inden de er færdige til at indgå i driften, vil  

 forslaget  

 have en negativ virkning for disse virksomheder.
Omvendt vil virksomheder  

 ikke længere skulle vente med realisering af tab til efter levering for at få  

 fradrag.
Administrative  

 konsekvenser for erhvervslivet Ingen Ingen Miljømæssige konsekvenser Ingen Ingen Forholdet til  

 EU-retten Europa-Kommissionen vil blive  

 orienteret om den foreslåede ændring af tonnageskatteloven, idet den gældende  

 tonnageskatteordning er notificeret for denne.
Bemærkninger til de enkelte bestemmelser Til § 1 Om baggrunden for forslaget henvises til de almindelige  

 bemærkninger, afsnit 2 og 3.
 Det foreslås, at der indsættes et nyt kapitel i  

 afskrivningsloven, kapitel 5 a om salg af kontrakter m.v., indeholdende en ny  

 § 44 C.
Til stk. 1 Det foreslås, at fortjeneste eller tab ved afståelse eller  

 opgivelse af retten i henhold til en kontrakt om levering af et skib (en  

 skibsbygningskontrakt) eller et andet driftsmiddel, der udelukkende eller  

 delvis skal benyttes erhvervsmæssigt, og hvorpå der (når betingelserne for  

 afskrivning er opfyldt) kan afskrives efter reglerne i afskrivningslovens  

 kapitel 2, skal medregnes ved opgørelsen af sælgerens skattepligtige indkomst  

 for det indkomstår, hvori salget sker.
Bestemmelsen omfatter enhver afhændelse eller afståelse af  

 retten i henhold til en kontrakt om levering af et skib eller et andet  

 driftsmiddel.
Det er uden betydning om salget af retten i henhold til  

 kontrakten sker under virksomhedens almindelige drift, eller den sker i  

 forbindelse med afhændelse, afståelse eller opgivelse af den pågældende  

 virksomhed.
Bestemmelsen omfatter også det tilfælde, hvor kontrakten ophæves,  

 og der i den forbindelse betales eller modtages erstatning.
 Bestemmelsen anvendes uden hensyn til, om der har været  

 foretaget forskudsafskrivning på skibet eller driftsmidlet.
 Fortjeneste eller tab opgøres som forskellen mellem  

 afståelsessummen for retten i henhold til kontrakten og anskaffelsessummen  

 for  

 denne.
 Fortjeneste eller tab opgøres uden hensyn til eventuel  

 forskudsafskrivning på skibet eller driftsmidlet.
Hvis der har været foretaget forskudsafskrivning på skibet  

 eller driftsmidlet, vil salget  som nu - medføre, at der skal ske  

 efterbeskatning efter reglerne i afskrivningslovens kapitel 4 af de foretagne  

 forskudsafskrivninger.
Denne efterbeskatning skal ske uden hensyn til, om der  

 har været fortjeneste eller tab ved afståelse af retten i henhold til  

 kontrakten.
Til stk. 2 Det foreslås, at fortjeneste eller tab ved salg af et skib  

 eller et andet driftsmiddel, der udelukkende eller delvis skal benyttes  

 erhvervsmæssigt, og hvorpå der (når betingelserne for afskrivning er opfyldt)  

 kan afskrives efter reglerne i afskrivningslovens kapitel 2, men som endnu  

 ikke  

 er færdiggjort i et sådant omfang, at det kan indgå i driften af sælgerens  

 virksomhed, ligeledes skal medregnes ved opgørelsen af sælgerens  

 skattepligtige  

 indkomst for salgsåret.
 Fortjeneste eller tab opgøres som forskellen mellem  

 afståelsessummen og anskaffelsessummen tillagt udgifter til forbedringer.
 Fortjeneste eller tab opgøres uden hensyn til eventuel  

 forskudsafskrivning på skibet eller driftsmidlet.
Det er en betingelse for, at et skib eller et andet  

 driftsmiddel kan anses for anskaffet i afskrivningslovens forstand, at det er 1)  

 	  

 leveret til en  

 igangværende virksomhed, 2)  

 	  

 bestemt til at  

 indgå i virksomhedens drift og 3)  

 	  

 færdiggjort i et  

 sådant omfang, at det kan indgå i driften.
 Den foreslåede bestemmelse omfatter alene fortjeneste eller  

 tab ved salg af skibe eller andre driftsmidler, der opfylder de to første  

 betingelser om at være leveret til en igangværende virksomhed og bestemt til  

 at  

 indgå i virksomhedens drift, men ikke den tredje betingelse om at være  

 »færdiggjort i et sådant omfang, at  

 det kan indgå i driften«.
 Bestemmelsen omfatter således f. eks. ikke den situation,  

 hvor et skib eller et andet driftsmiddel er bestemt til at indgå i driften af  

 en virksomhed, men hvor skibet eller driftsmidlet sælges inden virksomheden  

 kommer i drift.
Til § 2 Om baggrunden for forslaget henvises til de almindelige  

 bemærkninger, afsnit 2 og 3.
Det foreslås, at der indsættes en ny § 1 A i  

 ejendomsavancebeskatningsloven.
Ifølge bestemmelsen sidestilles afståelse  

 eller  

 opgivelsen af retten i henhold til en kontrakt om opførelse af en bygning  

 m.v.  

  en entreprisekontrakt  med afståelse af fast ejendom ved  

 anvendelsen af  

 ejendomsavancebeskatningslovens regler.
 Fortjeneste eller tab opgøres som forskellen mellem  

 afståelsessummen for retten i henhold til entreprisekontrakten og  

 anskaffelsessummen  

 for denne.
En entreprisekontrakt kan tænkes overdraget alene.
En  

 entreprisekontrakt kan også tænkes overdraget sammen med (eller i forbindelse  

 med overdragelse af) den grund, hvorpå bygningen skal opføres, eller sammen  

 med  

 (eller i forbindelse med overdragelse af) grunden og/eller en delvist opført  

 bygning.
 Bestemmelsen skal efter forslaget gælde uanset om der er  

 tale om en entreprisekontrakt vedrørende en bygning m.v., der skal benyttes  

 erhvervsmæssigt og som vil kunne afskrives efter afskrivningslovens kapitel  

 3,  

 en bygning m.v., der skal benyttes erhvervsmæssigt, men som ikke vil kunne  

 afskrives,  

 eller en bygning m.v., der skal anvendes til private formål.
Bestemmelsen indebærer, at fortjeneste ved afståelse af en  

 entreprisekontrakt altid skal medregnes ved opgørelsen af sælgerens  

 (bygherrens) skattepligtige indkomst for det år, hvor entreprisekontrakten  

 afstås eller opgives.
Tab ved afståelse eller opgivelse af en  

 entreprisekontrakt vil efter forslaget kunne fradrages i fortjeneste ved  

 afståelse af entreprisekontrakter og/eller faste ejendomme det samme år og  

 eventuelt efterfølgende år.
Tilsvarende vil tab ved afståelse af en fast  

 ejendom kunne fradrages i fortjeneste ved afståelse af entreprisekontrakter  

 og/eller faste ejendomme det samme år og eventuelt efterfølgende år.
Til § 3 Om baggrunden for forslaget henvises til de almindelige  

 bemærkninger, afsnit 2 og 3.
Til nr. 1 og 2 Der kan ikke foretages fradrag for afskrivninger på skibe  

 og andre driftsmidler under tonnageskatteordningen.
Skibe og andre  

 driftsmidler, der indgår i tonnageskatteordningen, skal derfor i  

 afskrivningsmæssig forstand udskilles fra de af rederiets aktiver, der indgår  

 i  

 anden virksomhed, og som fortsat kan afskrives efter de almindelige regler.
 For at sikre, at skibe og andre driftsmidler under  

 tonnageskatteordningen ikke kan afhændes uden beskatning af eventuelle  

 avancer  

 skal der ved overgang til tonnagebeskatning opgøres særlige overgangssaldi  

 for  

 de skibe og de driftsmidler, der helt eller delvist bliver omfattet af  

 tonnageskatteordningen,  

 jf. tonnageskattelovens § 16, stk. 1.
Når et rederi efter overgang til tonnagebeskatning  

 erhverver skibe eller andre driftsmidler, skal anskaffelsessummen for disse  

 opføres på særlig udligningssaldi, jf. tonnageskattelovens § 16,  

 stk. 2. Formålet hermed er, at der skal kunne foretages en opdeling af  

 skibe og andre driftsmidler, der er omfattet af tonnageskatteordningen,  

 således  

 at de skibe og andre driftsmidler, der er erhvervet før overgang til  

 tonnagebeskatning, kan holdes adskilt fra de skibe og andre driftsmidler, der  

 erhverves  

 efter dette tidspunkt.
Baggrunden herfor er, at der kun har kunnet foretages  

 skattemæssige afskrivninger på de skibe og andre driftsmidler, der er  

 erhvervet  

 før overgangen til tonnagebeskatning.
De genvundne afskrivninger, der vil  

 kunne  

 blive tale om at beskatte, vil udelukkende vedrøre disse skibe og andre  

 driftsmidler.
Hvis et skib eller et andet driftsmiddel afhændes, fragår  

 afståelsessummen den saldo, som det pågældende aktiv er omfattet af, jf.  

 tonnageskattelovens § 16, stk. 3, 1. pkt.
For skibes vedkommende  

 kan  

 det beløb, der fragår overgangssaldo eller udligningssaldo, dog højst udgøre  

 det pågældende skibs anskaffelsessum tillagt udgifter til forbedringer, jf.  

 § 16, stk. 3, 2. pkt.
Begrundelsen for dette er, at hvis  

 salgssummen  

 for et skib overstiger anskaffelsessummen, og der således opstår en avance på  

 skibet, vil denne avance komme til beskatning efter de almindelige regler,  

 jf.  

 tonnageskattelovens § 18. Hvis avancen samtidig skulle fragå rederiets  

 overgangs- eller udligningssaldi, ville dette reducere rederiets muligheder  

 for  

 at udligne negative overgangssaldi, og således føre til en højere beskatning  

 end tilsigtet.
 De særlige overgangssaldi og de særlige udligningssaldi  

 nedskrives årligt efter reglerne i tonnageskattelovens § 16,  

 stk. 3,  

 3. og 4. pkt.
 Hvis de foretagne nedskrivninger, afhændelser eller  

 overgang til anden anvendelse bevirker, at de særlige overgangssaldi bliver  

 negative, vil dette beløb skulle medregnes ved rederiets skattepligtige  

 indkomst,  

 medmindre de negative overgangssaldi modsvares af positive udligningssaldi,  

 jf.  

 tonnageskattelovens § 16, stk. 4. Modsvares negative overgangssaldi  

 kun delvis af positive udligningssaldi, kommer forskelsbeløbet til  

 beskatning.
Ifølge § 16, stk. 5, sidestilles ved anvendelsen  

 af stk. 4 indgåelse af bindende kontrakt om levering af nybygget tonnage  

 inden for højst tre år med erhvervelse af skib.
Det er en betingelse, at  

 kontrakt indgås senest ved udgangen af det følgende indkomstår, og at den  

 pågældende tonnage anvendes i tonnageskatteordningen.
 Det foreslås præciseret, at indgåelse af bindende kontrakt  

 om levering af et skib i relation til bestemmelsen i § 16, stk. 2,  

 anses som køb af et skib, jf. ændringen under nr. 1, og at afhændelse eller  

 opgivelse af en sådan kontrakt i relation til bestemmelsen i § 16,  

 stk. 3, anses som afhændelse af et skib.
Til nr. 3 Ændringerne er rent sproglige.
Til nr. 4 Skibe og driftsmidler, der er omfattet af  

 tonnageskatteordningen kan ikke afskrives efter reglerne i afskrivningsloven.  

 Tonnageskatteloven indeholder derfor regler i §§ 16 og 18 om beskatning  

 af  

 fortjenester og genvundne afskrivninger på skibe og driftsmidler omfattet af  

 tonnageskatteordningen, jf. ovenfor under nr. 1 og 2.
Ifølge tonnageskattelovens § 18 (stk. 1)  

 medregnes fortjeneste på skibe, som helt eller delvis omfattes af  

 tonnageskatteordningen, i rederiets skattepligtige indkomst efter de  

 almindelige regler.
Fortjenesten opgøres for hvert enkelt skib som forskellen  

 mellem salgssummen og anskaffelsessummen tillagt udgifter til forbedringer.  

 Ved  

 opgørelsen af den samlede fortjeneste, som kommer til beskatning i et  

 indkomstår, fragår tab på skibe, der såvel erhverves som afhændes inden for  

 det  

 samme indkomstår.
 Efter forslaget indsættes nye stk. 2 og 3 i § 18.
Til stk. 2 Det foreslås, at fortjeneste eller tab ved afståelse eller  

 opgivelse af retten i henhold til en kontrakt om levering af et skib eller  

 andet driftsmiddel, der helt eller delvis skal omfattes af  

 tonnageskatteordningen,  

 skal medregnes ved opgørelsen af rederiets skattepligtige indkomst for det  

 indkomstår, hvori salget sker.
 Fortjeneste eller tab opgøres som forskellen mellem  

 afståelsessummen for retten i henhold til kontrakten og anskaffelsessummen  

 for  

 denne.
Til stk. 3 Det foreslås, at fortjeneste eller tab ved afhændelse af et  

 skib eller et driftsmiddel, der helt eller delvis skal omfattes af  

 tonnageskatteordningen, men som endnu ikke er færdiggjort i et sådant omfang,  

 at det kan indgå i rederiets drift, skal medregnes ved opgørelsen af  

 rederiets skattepligtige  

 indkomst for det indkomstår, hvori salget sker.
 Fortjeneste eller tab opgøres som forskellen mellem  

 salgssummen og anskaffelsessummen tillagt udgifter til forbedringer.
Til § 4 Til stk. 1 Det foreslås, at loven skal træde i kraft dagen efter  

 bekendtgørelsen i Lovtidende.
Til stk. 2 Forslaget medfører, at fortjeneste og tab ved salg af  

 kontrakter om levering af skibe og andre driftsmidler (f.eks. fly og tog) og  

 kontrakter om opførelse af bygninger (entreprisekontrakter) og fortjeneste og  

 tab ved salg af skibe og andre driftsmidler, der er leveret, men endnu ikke  

 færdige til at indgå i driften, skal medregnes i den skattepligtige indkomst  

 i  

 det år, hvori salget finder sted.
Efter gældende regler beskattes fortjeneste på kontrakter  

 ikke, og der gives ikke fradrag for tab.
Det gælder også for skibe og andre  

 driftsmidler, der er leveret, men endnu ikke færdige til at indgå i driften.
I modsætning hertil beskattes fortjeneste ved salg af  

 aktiver, som indgår i driften, og der gives fradrag for tab.
Ligeledes  

 beskattes  når bortses fra ejerboliger  fortjeneste ved salg af  

 fast ejendom,  

 og der gives fradrag for tab.
 Det vil sige, at der med de gældende regler er formel  

 symmetrisk ikke-beskatning ved salg af kontrakter og skibe og andre  

 driftsmidler, der er leveret, men endnu ikke færdige til at indgå i driften,  

 og  

 symmetrisk beskatning af skibe og andre driftsmidler, der indgår i driften,  

 samt fast ejendom.
På denne baggrund vil der  som det er sket  reelt kunne  

 etableres asymmetrisk beskatning ved f.eks. at sælge gevinstgivende  

 kontrakter  

 skattefrit, og derefter eventuelt købe eller lease samme eller tilsvarende  

 aktiv, hvis selskabet stadig ønsker at anvende aktivet.
For tabsgivende  

 kontrakter vil der kunne opnås fradrag for tab ved at afvente et eventuelt  

 salg  

 til efter, at skibet eller driftsmidlet indgår i driften.
 For ikke at forspilde formålet med forslaget er det  

 nødvendigt, at der så hurtigt som muligt foretages en harmonisering af  

 beskatningen således, at den beskrevne asymmetriske beskatning ikke længere  

 kan  

 etableres.
Det foreslås derfor, at loven have virkning for afståelse  

 eller opgivelse af retten i henhold til kontrakt om levering af skibe eller  

 andre driftsmidler og entreprisekontrakter, der foretages på  

 fremsættelsesdagen  

 eller senere.
Ligeledes skal loven have virkning for afståelse af skibe og  

 andre driftsmidler, som endnu ikke er færdiggjort i et sådant omfang, at de  

 kan  

 indgå i virksomhedens drift, der foretages på fremsættelsesdagen eller  

 senere.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om skattemæssige afskrivninger  

 (afskrivningsloven), jf. lovbekendtgørelse nr. 976 af 21. september 2004, som  

 ændret ved § 1 i lov nr. 1376 af 20. december 2004, § 1 i lov nr.  

 1386 af 20. december 2004 og § 1 i lov nr. 1389 af 20. december 2004,  

 foretages følgende ændringer:
 1.  

  

 Før Kapitel 6  

 indsættes:
»Kapitel  

 5 a Salg af kontrakter m.v.
§ 44 C.  

  

 Sælges eller opgives retten i henhold til en kontrakt om levering af et skib  

 eller et andet driftsmiddel, der udelukkende eller delvis skal benyttes  

 erhvervsmæssigt, og hvorpå der, når betingelserne for afskrivning er opfyldt,  

 kan afskrives efter kapitel 2, medregnes fortjeneste eller tab herved ved  

 opgørelsen  

 af sælgerens skattepligtige indkomst for det indkomstår, hvori salget sker.  

 Fortjeneste eller tab opgøres som forskellen mellem afståelsessummen for  

 retten i henhold til kontrakten og anskaffelsessummen for denne.
Fortjeneste  

 eller tab opgøres uden hensyn til eventuel forskudsafskrivning på skibet  

 eller driftsmidlet.
Stk. 2.  

  

 Sælges et skib eller et andet  

 driftsmiddel, der udelukkende eller delvis skal benyttes erhvervsmæssigt, og  

 hvorpå der, når betingelserne for afskrivning er opfyldt, kan afskrives efter  

 kapitel 2, men som endnu ikke er færdiggjort i et sådant omfang, at det kan  

 indgå i driften af sælgerens virksomhed, medregnes fortjeneste eller tab ved  

 opgørelsen af sælgerens skattepligtige indkomst for det indkomstår, hvori  

 salget  

 sker.
Fortjeneste eller tab opgøres som forskellen mellem afståelsessummen og  

 anskaffelsessummen tillagt udgifter til forbedringer.
Fortjeneste eller tab  

 opgøres uden hensyn til eventuel forskudsafskrivning på skibet eller  

 driftsmidlet.« § 2 I lov om beskatning af fortjeneste ved afståelse af  

 fast ejendom (Ejendomsavancebeskatningsloven), jf. lovbekendtgørelse nr. 975  

 af 21. september 2004, som ændret ved § 2 i lov nr. 1386 af 20. december  

 2004, foretages følgende ændring:
 1.  

  

 Efter § 1 indsættes:
»§ 1 A.  

  

 Afståelse eller opgivelse af retten i henhold til kontrakt om opførelse af en  

 bygning m.v. (entreprisekontrakt) sidestilles ved anvendelse af reglerne i  

 denne lov med afståelse af fast ejendom.
Fortjeneste eller tab ved afståelse  

 eller opgivelse af en entreprisekontrakt opgøres som forskellen mellem  

 afståelsessummen for retten i henhold til kontrakten og anskaffelsessummen  

 for denne.« § 3 I lov om beskatning af rederivirksomhed  

 (tonnageskatteloven), jf. lovbekendtgørelse nr. 831 af 2. august 2004,  

 foretages følgende ændringer:
§ 16.  

  

 - - - Stk. 5.  

  

 Ved anvendelsen af stk. 4  

 sidestilles indgåelse af bindende kontrakt om levering af nybygget tonnage  

 inden for højst tre år med erhvervelse af skib.
Det er en betingelse, at  

 kontrakt indgås senest ved udgangen af det følgende indkomstår, og at den  

 pågældende tonnage anvendes i tonnageskatteordningen.
 1.  

  

 I  

  

 § 16, stk. 5, 1. pkt.,  

  

 ændres  

 »stk. 4« til: »stk. 2 og 4«.
 2.  

  

 I  

  

 § 16, stk. 5,  

  

 indsættes som 3.  

 pkt.:
»Ved anvendelsen  

 af stk. 3 sidestilles afhændelse eller opgivelse af retten i henhold til  

 en kontrakt om levering af nybygget tonnage, jf. 1. og 2. pkt., med  

 afhændelse af skib.« § 18.  

  

 Avancer ved afhændelse af skibe,  

 der helt eller delvis omfattes af tonnageskatteordningen, medregnes i  

 rederiets  

 skattepligtige indkomst.
Avancen opgøres for hvert enkelt skib som forskellen  

 mellem salgssummen og anskaffelsessummen tillagt udgifter til forbedringer.  

 Ved opgørelsen af den samlede avance, som kommer til beskatning i et  

 indkomstår,  

 fragår tab på skibe, der såvel erhverves som afhændes inden for det samme  

 indkomstår.
 3.  

  

 I  

  

 § 18  

  

 ændres »Avancer« til: »Fortjenester«,  

 »Avancen« til: »Fortjenesten« og »avance« til: »fortjeneste«.
 4.  

  

 I  

  

 § 18  

  

 indsættes som stk. 2 og 3:
»Stk. 2.  

  

 Afhændes  

 eller opgives retten i henhold til en kontrakt om levering af et skib eller  

 et driftsmiddel, der helt eller delvis skal omfattes af  

 tonnageskatteordningen,  

 medregnes fortjeneste eller tab herved ved opgørelsen af rederiets  

 skattepligtige indkomst for det indkomstår, hvori salget sker.
Fortjeneste  

 eller tab opgøres som forskellen mellem afståelsessummen for retten i henhold  

 til kontrakten og anskaffelsessummen for denne.
