Justitsministeren har i dag underskrevet en ændring af  

 kørekortbekendtgørelsen om undervisning på lukkede øvelsespladser og om  

 køreprøven til kategori C, D og E.
En kopi af ændringsbekendtgørelsen med  

 bilag vedlægges til orientering.
I den nye § 12 a i kørekortbekendtgørelsen fremhæves det, at den  

 indledende køreundervisning til kategori A og B skal finde sted på en lukket  

 øvelsesplads, der er indrettet i overensstemmelse med det nye bilag 6 til  

 kørekortbekendtgørelsen.
Der er i vidt omfang tale om, at bestemmelser fra  

 undervisningsmaterialet og forskellige skrivelser fra Justitsministeriet  

 overføres til kørekortbekendtgørelsen og dermed tydeliggøres.
Den væsentligste ændring i forhold til tidligere er, at der indføres krav  

 om, at en lukket øvelsesplads skal have kørefast overflade i form af asfalt,  

 beton eller betonlægningssten.
Endvidere slås det fast, at en lukket  

 øvelsesplads skal opfylde målene på 50 x 100 m.
Bekendtgørelsen træder i kraft den 15. juli 1990. Den indeholder en  

 overgangsordning, hvorefter øvelsespladser til brug for undervisningen til  

 kategori B indtil 1. august 1991 kan have kørefast overflade i form af  

 hårdtstampet grus.
Det tillades endvidere, at lukkede øvelsespladser, der er  

 etableret før den 15. juli 1990 kan omfatte et areal på 80 x 40 m til  

 undervisning af een elev ad gangen.
Dette er i overensstemmelse med hidtidig  

 praksis.
Bekendtgørelsen indeholder ikke en godkendelsesordning af de lukkede  

 øvelsespladser.
Justitsministeriet skal imidlertid anmode politiet om, at det  

 efter behov påses, om de lukkede øvelsespladser, som benyttes som led i  

 køreuddannelsen, opfylder kravene.
 Ændringen af § 14, stk. 2, til også at omfatte køreprøve til kategori C, D  

 og E er en følge af de nye undervisningsplaner for køreuddannelsen til  

 kategori C, D og E.
 Tilføjelsen om, at køreprøven til erhvervsmæssig personbefordring  

 gennemføres i overensstemmelse med bilag 3, er alene radaktionel, og tjener  

 til en tydeliggørelse af, at køreprøven til både stort og lille  

 erhvervskørekort gennemføres efter de hidtil gældende regler.  

 Justitsministeriet har dog intet at indvende imod, at teoriprøven til  

 erhvervsmæssig personbefordring fremover afvikles sammen med den praktiske  

 prøve til erhvervsmæssig personbefordring.
Der vedlægges endvidere nogle eksemplarer af Justitsministeriets  

 prøvevejledning til køreprøven med tilhørende rettevejledning.  

 Prøvevejledningen omfatter nu samtlige kategorier.
Prøvevejledningen af 12.  

 september 1986 ophæves samtidig hermed.
 P.M.V.
 E.B.
Henrik Waaben Bekendtgørel~ se om ændring af bekendtgørelse om kørekort.
§ 1 I Justitsministeriets bekendtgørelse nr. 605 af 12. september 1986 om  

 kørekort, som senest ændret ved bekendtgørelse nr. 64 af 7. februar 1990,  

 foretages følgende ændringer:
 1. Som ny § 12 a indsættes:
 »§ 12 a.  Den indledende køreundervisning til  

 kategori A og B skal foregå på en lukket øvelsesplads, der opfylder de krav,  

 der fremgår af bilag 6.
Stk. 2.  med hensyn til øvelsespladsens indretning og  

 udstyr, herunder brug af afmærkningsmateriel, samt undervisningens  

 tilrettelæggelse og gennemførelse henvises til Justitministeriets  

 undervisningsplaner for køreuddannelsen til kategori A og B samt til  

 Justitsministeriets lærervejledninger om køreuddannelsen til katogori A og  

 B.« 2. § 14, stk. 2, ophæves og erstattes med:
»Prøverne til kategori A, B, C, d og E gennemføres i overensstemmelse  

 med Justitsministeriets undervisningsplaner.
Køreprøve til erhvervsmæssig  

 personbefordring gennemføres i overensstemmelse med bilag 3.« § 2 Bekendtgørelsen træder i kraft den 15. juli 1990, dog kan en øvelsesplads  

 til brug for undervisningen til kategori B indtil den 1. august 1991 have  

 kørefast overflade i form af hårdtstampet grus.
Hans Engell /Henrik Waaben Indretning af lukkede øvelsespladser.
 En lukket øvelsesplads, der benyttes som led i den indledende  

 køreundervisning til kategori A og B, skal opfylde følgende krav:
 1. Øvelsespladsen skal omfatte et sammenhængende  

 jævnt, vandret areal på 100 x 50 m. Øvelsespladsens manøvreafsnit skal have  

 kørefast overflade i form af asfalt, beton eller betonbelægningssten.
 En øvelsesplads, der er etableret før den 15. juli 1990, kan omfatte et  

 areal på 80 x 40 m til undervisning af en elev ad gangen.
2. Øvelsespladsen skal være afspærret med trådhegn,  

 levende hegn, grøft, jordvold eller lignende, således at området ikke er  

 åbent for almindelig færdsel.
Indkørslen skal være forsynet med aflåselig  

 kæde eller bom.
 Hvor øvelsespladsen støder op til vej eller lignende samt ved arealer,  

 hvor ventende elever, tilskuere m.v. opholder sig, medens der foregår  

 øvelseskørsel, skal der etableres sikkerhedsafspærring, som kan bringe de  

 benyttede køretøjer til standsning ved de normalt benyttede hastigheder.
