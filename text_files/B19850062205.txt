 I henhold til § 51 a, stk. 2, i lov nr. 229 af 26. maj 1982 om  

 investeringsforeninger, som ændret ved § 6 i lov nr. 154 af 24. april 1985,  

 fastsættes:
I.
Anmeldelser § 1.  Alle anmeldelser til tilsynet med  

 investeringsforeninger (tilsynet) skal ske ved benyttelse af de af tilsynet  

 foreskrevne blanketter.
 § 2.  Anmeldelse af en investeringsforening skal i det  

 mindste angive:
 Stk. 2.  Med anmeldelsen skal følge:
 § 3.  Ændres en investeringsforenings vedtægter, eller  

 ændres et forhold, hvorom anmeldelse er sket, skal anmeldelse af ændringen  

 indsendes til tilsynet inden en måned efter vedtagelsen.
Stk. 2.  Med anmeldelsen skal følge bevis for ændringens  

 lovlige vedtagelse.
Ved enhver vedtægtsændring skal der til tilsynet  

 indsendes daterede vedtægter med den fuldstændige ordlyd i den nye  

 affattelse.
§ 4.  Anmeldelserne skal være underskrevet af alle  

 bestyrelsesmedlemmer.
Underskrifterne skal bekræftes af en advokat eller 2  

 vitterlighedsvidner.
 Stk. 2.  Dokumenterne skal være affattet på dansk.
II.
Registrering og offentliggørelse § 5.  Oplysninger om et anmeldt forhold optages i  

 registeret (registreres), hvis det anmeldte ikke er i strid med lov om  

 investeringsforeninger eller med bestemmelser, som er fastsat i medfør af  

 denne, eller med vedtægterne.
 Stk. 2.  Indeholder en anmeldelsesblanket ændringer i  

 flere anmeldte forhold, kan registrering ske særskilt for hvert forhold.
 Stk. 3.  Anmeldelse af en investeringsfor- ening kan  

 først registreres, efter at vedtægterne er stadfæstet, og godkendelse er  

 givet til virksomhedens udøvelse.
 Stk. 4.  Registrering af vedtægtsændringer kan først  

 finde sted, efter at tilsynet har stadfæstet ændringerne.
§ 6.  Registeret over investeringsforeninger føres  

 efter tilsynets bestemmelse.
Enhver investeringsforening får et  

 registernummer.
 § 7.  Registreringer skal af tilsynet bekendtgøres i  

 Statstidende.
III.
Offentlighed m.v.
§ 8.  Dokumenter, der beror i tilsynets register over  

 investeringsforeninger, er offentligt tilgængelige.
Dette gælder dog ikke  

 attester om personlige forhold.
 Stk. 2.  Dokumenter, der er offentligt tilgængelige, kan  

 gennemses på tilsynets kontor.
 Stk. 3.  Udskrifter af registerets oplysninger samt  

 fotokopier af de dokumenter, der er offentligt tilgængelige, kan fås i  

 tilsynet mod betaling af det fastsatte gebyr.
 § 9.  Bekendtgørelsen træder i kraft dagen efter  

 offentliggørelsen i Lovtidende.
