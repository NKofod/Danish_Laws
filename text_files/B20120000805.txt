Bekendtgørelse om ændring af bekendtgørelse om supplerende dagpenge (Arbejdsfordeling) § 1 I bekendtgørelse nr. 1067 af 21. november 2011 om supplerende dagpenge foretages følgende ændring:
 1. § 11, stk. 1, nr. 4, affattes således:
»4) Arbejdstiden skal enten være nedsat med mindst 2 hele dage pr. uge eller med 1 uges arbejde på fuld tid fulgt af 1 uges ledighed.
I perioden frem til den 31. december 2012 kan fordelingen dog også være tilrettelagt med 2 ugers arbejde på fuld tid fulgt af 1 uges ledighed eller med 2 ugers arbejde på fuld tid fulgt af 2 ugers ledighed.« § 2 Bekendtgørelsen træder i kraft den 16. januar 2012 og har virkning fra den 1. januar 2012.1) Arbejdsmarkedsstyrelsen, den 12. januar 2012 Marie Hansen / Vibeke Dalbro 1) Der udarbejdes en vejledning til bekendtgørelsen.
