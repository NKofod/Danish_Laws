 1. Hidtidig ordning.
Direktoratet for Kriminalforsorgen har hidtil halvårligt afholdt  

 fællesmøder på de lukkede anstalter.
Fællesmøderne har navnlig behandlet  

 spørgsmål vedrørende indsatte, der udstår fængsel i 8 år eller derover eller  

 er anbragt i forvaring.
 2. Årlige fællesmøder.
Der er nu truffet beslutning om fremover alene at afholde årlige  

 fællesmøder på de lukkede anstalter.
Førstkommende fællesmøde, der afholdes i  

 efteråret 1987, vil således først blive fulgt af et fællesmøde på de lukkede  

 anstalter i efteråret 1988.
Selve proceduren for afholdelse af fællesmøderne bevares uændret.
Mødernes  

 indhold er tilsvarende uændret - bortset fra, at tidsintervallet mellem  

 møderne forventes at få indflydelse på f.eks. planlægningen af  

 afsoningsforløbet i fællesmødeperioden.
 3. Skriftlig indberetning.
 De indsatte, der omfattes af fællesmødeproceduren, skal indtil videre i  

 perioden ca. midt mellem de årlige fællesmøder forespørges, om de har  

 bestemte spørgsmål, der skal forelægges direktoratet skriftligt.
Det bør tilstræbes, at en mere omfattende behandling af den enkelte  

 indsattes forhold, herunder planlægningen af udvikling i afsoningsforløbet,  

 forbeholdes de mere omfattende drøftelser i forbindelse med det årlige  

 fællesmøde.
Forespørgslen og en eventuel skriftlig indberetning har således  

 navnlig til formål at sikre, at aktuelle spørgsmål, der er opstået i tiden  

 siden det sidst afholdte fællesmøde, ikke henskydes til behandling på det  

 årlige fællesmøde, hvis den indsatte ønsker det pågældende spørgsmål forelagt  

 direktoratet forinden.
Såfremt den indsatte ikke har bestemte ønsker, der  

 kræver forelæggelse for direktoratet, skal der ikke ske indberetning.
Det  

 tilføjes, at proceduren vedrørende den nævnte skriftlige indberetning  

 forudsættes vurderet inden for en meget kort årrække.
 4. Årligt møde på de åbne anstalter.
 Der har hidtil bl.a. på baggrund af de åbne anstalters belæg ikke været  

 gennemført fællesmødeprocedure på disse anstalter, ligesom der ikke har været  

 fast praksis for afholdelse af regelmæssige møder med direktoratet med  

 henblik på drøftelser vedrørende enkeltsager eller de mere principielle  

 overvejelser, som afgjorte eller verserende enkeltsager har givet eller kan  

 give anledning til.
Navnlig med henblik på at sikre en mulighed for regelmæssig udveksling af  

 mere principielle sysnpunkter i forbindelse med enkeltsagers behandling  

 mellem direktoratet og de åbne anstalter vil direktoratet tilstræbe fremover  

 årligt at afholde et møde på de enkelte åbne anstalter.
Mødets indhold  

 aftales i hvert enkelt tilfælde med den pågældende åbne anstalt, men  

 direktoratet vil tilstræbe at afholde møderne i årets to første kvartaler,  

 første gang i de to første kvartaler af 1988.
 E.B.
W.
Rentzmann Til kriminalforsorgens anstalter, afdelinger, pensioner og  

 arrestinspektørerne.
