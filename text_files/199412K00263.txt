Nr LSF 263 Forslag til Lov om forlængelse og fornyelse af overenskomster og aftaler  

 for sygeplejersker, radiografer, sundhedsplejersker, hjemmesygeplejersker,  

 hospitalslaboranter m.fl.
Fremsat af arbejdsministeren (Jytte Andersen) den 23. maj 1995 Vedtaget ved tredjebehandling den 24. maj 1995 Lov nr. 330 af 24/05/1995 § 1. De overenskomster og aftaler, der er anført i bilag 1, afsnit  

 A, og som er opsagt til den 1. april 1995, uden at der inden lovens  

 ikrafttræden er indgået ny overenskomst eller aftale, forlænges til den 31.  

 marts 1997 med de ændringer, der fremgår af bilag 2, og på de vilkår, som  

 følger af aftaler eller afgørelser efter § 4.
 § 2. De overenskomster og aftaler, der er anført i bilag 1, afsnit  

 B, og som er opsagt til den 1. april 1995, uden at der inden lovens  

 ikrafttræden er indgået ny overenskomst eller aftale, fornyes til den 31.  

 marts 1997 med de ændringer, der fremgår af bilag 2, og på de vilkår, som  

 følger af aftaler eller afgørelser efter § 4.
§ 3. Der nedsættes et udvalg med den opgave at foretage en analyse  

 af sygeplejerskeområdet inden for sundheds- og plejesektoren, herunder af 1) funktionsområde, ansvars- og opgavefordeling.
Analysen sammenstilles  

 med de uddannelsesmæssige forudsætninger for sygeplejersker, 2) sygeplejerskernes lønforhold, herunder også lønforløb og lønudvikling i  

 relation til andre personalegrupper, som det vil være naturligt at  

 sammenligne med, 3) hvorledes der kan tilvejebringes øget fleksibilitet i  

 opgavevaretagelsen, herunder i samspillet med øvrige personalegrupper, 4) ressourceanvendelsen, herunder muligheden for øget tilstedeværelsestid  

 såvel på sygehusene som i den kommunale plejesektor, og 5) hvorledes der kan iværksættes ekstraordinære aktiviteter, herunder med  

 henblik på nedbringelse af ventelister.
 Stk. 2. Der nedsættes et udvalg med den opgave at foretage en  

 analyse af hospitalslaborantområdet, herunder af funktionsområde, ansvars- og  

 opgavefordeling samt lønforhold.
Stk. 3. Det i stk. 1 nævnte udvalg består af repræsentanter for  

 Dansk Sygeplejeråd, Amtsrådsforeningen i Danmark, Kommunernes Landsforening,  

 Københavns Kommune, Frederiksberg Kommune, Hovedstadens Sygehusfællesskab og  

 Finansministeriet.
Udvalget ledes af en af parterne udpeget formand.
Kan der  

 ikke opnås enighed om en formand, udpeges denne af forligsinstitutionen.
Stk. 4. Det i stk. 2 nævnte udvalg består af repræsentanter for  

 Landssammenslutningen af Hospitalslaboranter, Amtsrådsforeningen i Danmark,  

 Hovedstadens Sygehusfællesskab og Finansministeriet.
Udvalget ledes af en af  

 parterne udpeget formand.
Kan der ikke opnås enighed om en formand, udpeges  

 denne af forligsinstitutionen.
 Stk. 5. Det i stk. 1 nævnte udvalg kan stille forslag, der  

 medfører merudgifter med virkning tidligst fra 1. oktober 1995, inden for  

 følgende procenter af lønsummerne uden lønuafhængige særydelser pr. 1.  

 oktober 1994:
 1) Inden for det område, der dækkes af staten og de kommunale  

 organisationer og Dansk Sygeplejeråd: 1,12 pct.
 2) Inden for det område, der dækkes af Hovedstadens Sygehusfællesskab og  

 Dansk Sygeplejeråd: 1,29 pct.
 Stk. 6. Det i stk. 2 nævnte udvalg kan stille forslag, der  

 medfører merudgifter med virkning tidligst fra 1. oktober 1995, inden for  

 følgende procenter af lønsummerne uden lønuafhængige særydelser pr. 1.  

 oktober 1994:
 1) Inden for det område, der dækkes af staten og de kommunale  

 organisationer og Landssammenslutningen af Hospitalslaboranter: 1,18 pct.
 2) Inden for det område, der dækkes af Hovedstadens Sygehusfællesskab og  

 Landssammenslutningen af Hospitalslaboranter: 1,29 pct.
 Stk. 7. Udvalgene kan endvidere stille forslag, der medfører  

 merudgifter, som finansieres gennem effektiviseringer, rationaliseringer,  

 omlægning af arbejdsgange m.v.
 Stk. 8. Udvalgene skal afslutte deres arbejde senest den 1.  

 oktober 1995.
 Stk. 9. Udgifterne til udvalgene afholdes af statskassen.
 § 4. På grundlag af forslagene fra de i § 3 nævnte udvalg optages  

 der forhandlinger mellem de respektive overenskomstparter om eventuelle  

 ændringer i løn- og ansættelsesvilkår.
 Stk. 2. Spørgsmål, om hvilke der ikke inden den 1. november 1995  

 er opnået enighed mellem parterne, afgøres for sygeplejerskeområdets  

 vedkommende af formanden for det i § 3, stk. 1, nævnte udvalg og for  

 hospitalslaborantområdets vedkommende af formanden for det i § 3, stk. 2,  

 nævnte udvalg.
 Stk. 3. Udgifter til formandens medvirken i medfør af stk. 2  

 afholdes af parterne med halvdelen til hver.
 Stk. 4. De aftaler, der indgås efter stk. 1, og de afgørelser, der  

 træffes efter stk. 2, skal ikke godkendes i Kommunernes Lønningsnævn eller i  

 det i § 14 i lov om Hovedstadens Sygehusfællesskab omhandlede nævn.
 § 5. På de i § 1 omhandlede overenskomst- og aftaleområder  

 forlænges den til overenskomstforholdet knyttede fredspligt for den periode,  

 hvormed overenskomsterne og aftalerne er forlænget.
 Stk. 2. På de i § 2 omhandlede overenskomst- og aftaleområder  

 genindtræder fredspligten ved lovens ikrafttræden, og de arbejdsstandsninger,  

 der er iværksat som følge af uoverensstemmelserne mellem parterne, skal  

 ophøre.
 Stk. 3. Fortrædigelser i anledning af udbrudte konflikter må ikke  

 finde sted.
 § 6. Spørgsmål om overtrædelse og fortolkning af de ved denne lov  

 forlængede og fornyede overenskomster og aftaler afgøres efter de sædvanlige  

 fagretlige regler for området.
 § 7. Lovforslaget kan stadfæstes straks efter vedtagelsen.
 § 8. Loven træder i kraft den 27. maj 1995 ved døgnets begyndelse.  

 Forlængelsen af overenskomster og aftaler, jf. § 1, har virkning fra den 1.  

 april 1995. Fornyelsen af overenskomster og aftaler, jf. § 2, har virkning  

 fra lovens ikrafttræden.
 § 9. Loven gælder ikke for Færøerne og Grønland.
BILAG 1 Oversigt over overenskomster og aftaler For så vidt angår de overenskomster og aftaler, der er nævnt nedenfor i  

 afsnit A, pkt. 1, 2, 6, 7, 10, 11, 15 og 16, samt i afsnit B, pkt. 1, 2, 3 og  

 8, er Hovedstadens Sygehusfællesskab med virkning fra 1. januar 1995 indtrådt  

 som overenskomst- eller aftalepart, for så vidt angår personale i  

 sygehusfællesskabet.
A.
Aftaler/overenskomster, der forlænges:
 1. Overenskomst af 15. oktober 1993 mellem på den ene side Dansk  

 Sygeplejeråd og på den anden side Amtsrådsforeningen i Danmark, Københavns  

 Kommune, Frederiksberg Kommune samt Finansministeriet vedrørende løn- og  

 arbejdsforhold for sygeplejeelever og radiografelever.
 2. Aftale af 4. oktober 1994 mellem på den ene side Dansk Sygeplejeråd og  

 på den anden side Amtsrådsforeningen i Danmark, Kommunernes Landsforening,  

 Københavns Kommune, Frederiksberg Kommune samt Finansministeriet vedrørende  

 studerendes forhold under praktikuddannelse til sygeplejerske i perioder,  

 hvor der udbetales vederlag.
 Protokollat af 4. oktober 1994 mellem på den ene side Dansk Sygeplejeråd  

 og på den anden side Amtsrådsforeningen i Danmark, Kommunernes Landsforening,  

 Københavns Kommune, Frederiksberg Kommune samt Finansministeriet vedrørende  

 studerendes forhold under praktikuddannelse til sygeplejerske i perioder,  

 hvor de omfattes af bestemmelserne i lov om Statens Uddannelsesstøtte.
 3. Aftale af december 1993 mellem på den ene side Dansk Sygeplejeråd og på  

 den anden side Amtsrådsforeningen i Danmark om løn- og ansættelsesvilkår for  

 overordnede sygeplejersker, der ikke er ansat på tjenestemandsvilkår.
 4. Aftale af 13. juni 1994 mellem på den ene side Dansk Sygeplejeråd og på  

 den anden side Københavns Kommune om løn- og ansættelsesvilkår for  

 sygeplejersker, der ansættes i stillinger som souschef ved plejehjem.
 5. Aftale af 25. oktober 1993 mellem på den ene side Dansk Sygeplejeråd og  

 på den anden side Amtsrådsforeningen i Danmark om klassificering af og  

 særlige ansættelsesvilkår for tjenestemandsansat sygeplejerskeuddannet  

 personale.
 6. Aftale af 14. februar 1994 mellem på den ene side Dansk Sygeplejeråd og  

 på den anden side Frederiksberg Kommune om klassificering af og særlige  

 ansættelsesvilkår for tjenestemandsansat sygeplejerskeuddannet personale.
 7. Klassificering jf. §§ 7 og 7A i vedtægt om tjenestemandslønninger m.m.  

 samt om normering af tjenestemandsstillinger i Københavns Kommune mellem på  

 den ene side Dansk Sygeplejeråd og på den anden side Københavns Kommune.
 8. Protokollat af 18. oktober 1993 mellem på den ene side Dansk  

 Sygeplejeråd og på den anden side Kommunernes Landsforening vedrørende  

 tjenestemandsansættelse.
 9. Protokollat af 28. marts 1994 mellem på den ene side Dansk Sygeplejeråd  

 og på den anden side Amtsrådsforeningen i Danmark vedrørende løn- og  

 ansættelsesvilkår for sundhedsplejersker, der varetager rådgivende og  

 vejledende opgaver i forbindelse med nyfødte børn med læbe- og/eller  

 ganespalte.
 10. Overenskomst af 28. september 1993 mellem på den ene side  

 Landssammenslutningen af Hospitalslaboranter og på den anden side  

 Amtsrådsforeningen i Danmark, Københavns Kommune, Frederiksberg Kommune samt  

 Finansministeriet vedrørende løn- og arbejdsforhold for laborantelever.
 11. Aftaler om løn- og ansættelsesvilkår for tjenestemandsansatte  

 sygeplejersker m.v. indgået eller godkendt af en minister, i det omfang  

 sådanne aftaler vedrører ansatte i Hovedstadens Sygehusfællesskab.
 12. Overenskomst af 29. december 1994 mellem på den ene side Dansk  

 Sygeplejeråd og på den anden side Finansministeriet for sygeplejersker i  

 Arbejdstilsynet.
 13. Overenskomst af 16. december 1994 mellem på den ene side Dansk  

 Sygeplejeråd og på den anden side Dansk Røde Kors, Asylafdelingen, for  

 sygeplejersker ansat ved Dansk Røde Kors, Asylafdelingen.
 14. Aftale af 26. maj 1994 mellem på den ene side Dansk Sygeplejeråd og på  

 den anden side Forsvarsministeriet om løn- og ansættelsesforhold for  

 sygeplejersker og radiografer med rådighedspligt.
 15. Aftale af 15. oktober 1993 mellem på den ene side Dansk Sygeplejråd og  

 på den anden side Amtsdrådsforeningen i Danmark, Københavns Kommune,  

 Frederiksberg Kommune samt Finansministeriet vedrørende arbejdstid og  

 rådighedstjeneste for sygeplejersker m.fl., for så vidt angår  

 tjenestemandsansatte sygeplejersker m.v.
 16. Aftale af 15. oktober 1993 mellem på den ene side Dansk Sygeplejeråd  

 og på den andne side Amtsrådsforeningen i Danmark, Københavns Kommune,  

 Frederiksberg Kommune samt Finansministeriet om arbejdstid m.v. for lærere  

 ved sygeplejeskoler og skoler for de grundlæggende social- og  

 sundhedsuddannelser, for så vidt angår tjenestemandsansatte sygeplejersker  

 m.v.
B.
Aftaler/overenskomster, der fornyes:
 1. Overenskomst af 22. november 1993 mellem på den ene side Dansk  

 Sygeplejeråd og på den anden side Amtsrådsforeningen i Danmark, Københavns  

 Kommune, Frederiksberg Kommune samt Finansministeriet vedrørende løn- og  

 ansættelsesvilkår for sygeplejerske- og radiografuddannet personale.
 2. Aftale af 15. oktober 1993 mellem på den ene side Dansk Sygeplejeråd og  

 på den anden side Amtsrådsforeningen i Danmark, Københavns Kommune,  

 Frederiksberg Kommune samt Finansministeriet vedrørende arbejdstid og  

 rådighedstjeneste for sygeplejersker m.fl.
 3. Aftale af 15. oktober 1993 mellem på den ene side Dansk Sygeplejeråd og  

 på den anden side Amtsrådsforeningen i Danmark, Københavns Kommune,  

 Frederiksberg Kommune samt Finansministeriet om arbejdstid m.v. for lærere  

 ved sygeplejeskoler og skoler for de grundlæggende social- og  

 sundhedsuddannelser.
 4. Overenskomst af 18. oktober 1993 mellem på den ene side Dansk  

 Sygeplejeråd og på den anden side Kommunernes Landsforening vedrørende syge-  

 og sundhedsplejersker ansat i kommuner med protokollat af 18. oktober 1993  

 vedrørende løn- og ansættelsesvilkår for hjemmesygeplejersker,  

 skolesygeplejersker, sygeplejersker ved plejehjem samt sundhedsplejersker i  

 selvstændige ordninger.
 5. Protokollat af 14. februar 1994 mellem på den ene side Dansk  

 Sygeplejeråd og på den anden side Frederiksberg Kommune vedrørende  

 sygeplejersker og sundhedsplejersker ansat i Frederiksberg Kommunes  

 hjemmepleje og sundhedsplejen.
 6. Protokollat nr. 2 af 10. december 1993 mellem på den ene side Dansk  

 Sygeplejeråd og på den anden side Københavns Kommune vedrørende overordnede  

 sygeplejersker ved selvejende plejehjem.
 7. Protokollat nr. 3 af 17. december 1993 mellem på den ene side Dansk  

 Sygeplejeråd og på den anden side Københavns Kommune vedrørende  

 hjemmesygeplejersker ansat i Københavns Kommune.
 8. Overenskomst af 23. august 1993 mellem på den ene side  

 Landssammenslutningen af Hospitalslaboranter og på den anden side  

 Amtsrådsforeningen i Danmark, Københavns Kommune, Frederiksberg Kommune samt  

 Finansministeriet vedrørende løn- og arbejdsforhold for hospitalslaboranter.
BILAG 2 A.
Det kommunale forhandlingsområde De overenskomster og aftaler, der er nævnt i lovens § 1 og § 2, ændres i  

 overensstemmelse med følgende punkter i referat af 18. februar 1995 mellem  

 Kommunale Tjenestemænd og Overenskomstansatte på den ene side og  

 Amtsrådsforeningen i Danmark, Kommunernes Landsforening, Københavns Kommune  

 og Frederiksberg Kommune på den anden side om overenskomst- og  

 aftalefornyelsen pr. 1. april 1995 inden for det kommunale område:
1. Generelle lønforhøjelser 2. Reguleringsordning 3. Decentrale løninstrumenter, herunder andel i mellemlederpuljen inden  

 for Kommunernernes Landsforenings område 4. Ekstraordinært ansatte/projektydelse 6. Pension m.v.
7. Efteruddannelse og omstilling 8. Medarbejderindflydelse 9. Barsel og omsorg 10. Ferie 11. Ansættelsesbreve 12. Rammeaftale om seniorpolitik 13. Åremålsansættelse 14. Konstitution 15. Omlægning af løndannelsen 16. Implementering af EU-direktiver 17. 120-dages-reglen 19. Lønfrigivelse B.
Hovedstadens Sygehusfællesskabs forhandlingsområde De overenskomster og aftaler, der er nævnt i lovens § 1 og § 2, ændres i  

 overensstemmelse med følgende punkter i »Resultat af forhandlingerne  

 mellem Hovedstadens Sygehusfællesskab (HS) og Forhandlingsfællesskabet for  

 Hovedstadens Sygehusfællesskab (FHS)» af 27. marts 1995:
2. Generelle regelsæt 3. Decentral løn 4. Nyt lønsystem og overenskomstsystem 5. Pension 6. Videre- og efteruddannelse, herunder omstilling 7. Medarbejderindflydelse 8. Socialt kapitel 9. Beskæftigelse 10. Implementering af EU-direktiver og i overensstemmelse med nedennævnte punkter i »Resultat af  

 forhandlingerne mellem HS-LO og HS-AC og HS« af 28. marts 1995:
2. Rammen 3. Reguleringsordning C.
Det statslige forhandlingsområde De overenskomster og aftaler, der er nævnt i lovens § 1 og § 2, ændres i  

 overensstemmelse med afsnit A om det kommunale forhandlingsområde.
 Dog optages i de overenskomster og aftaler, der er nævnt i afsnit A, pkt.  

 12, 13 og 14, i lovens bilag 1, de regler, der er aftalt om ferie,  

 afskedigelsesprocedure og ansættelsesbreve i fællesoverenskomsterne mellem  

 Finansministeriet og centralorganisationerne.
Oprindeligt fremsat forslag § 1. De overenskomster og aftaler, der er anført i bilag 1, afsnit  

 A, og som er opsagt til den 1. april 1995, uden at der inden lovens  

 ikrafttræden er indgået ny overenskomst eller aftale, forlænges til den 31.  

 marts 1997 med de ændringer, der fremgår af bilag 2, og på de vilkår, som  

 følger af aftaler eller afgørelser efter § 4.
 § 2. De overenskomster og aftaler, der er anført i bilag 1, afsnit  

 B, og som er opsagt til den 1. april 1995, uden at der inden lovens  

 ikrafttræden er indgået ny overenskomst eller aftale, fornyes til den 31.  

 marts 1997 med de ændringer, der fremgår af bilag 2, og på de vilkår, som  

 følger af aftaler eller afgørelser efter § 4.
 § 3. Der nedsættes et udvalg med den opgave at foretage en analyse  

 af sygeplejerskeområdet inden for sundheds- og plejesektoren, herunder af:
1) funktionsområde, ansvars- og opgavefordeling.
Analysen sammenstilles  

 med de uddannelsesmæssige forudsætninger for sygeplejersker, 2) sygeplejerskernes lønforhold, herunder også lønforløb og lønudvikling i  

 relation til andre perosnalegrupper, som det vil være naturligt at  

 sammenligne med, 3) hvorledes der kan tilvejebringes øget fleksibilitet i  

 opgavevaretagelsen, herunder i samspillet med øvrige personalegrupper, 4) ressourceanvendelsen, herunder muligheden for øget tilstedeværelsestid  

 såvel på sygehusene som i den kommunale plejesektor, og 5) hvorledes der kan iværksættes ekstraordinære aktiviteter, herunder med  

 henblik på nedbringelse af ventelister.
 Stk. 2. Der nedsættes et udvalg med den opgave at foretage en  

 analyse af hospitalslaborantområdet, herunder af funktionsområde, ansvars- og  

 opgavefordeling samt lønforhold.
Stk. 3. Det i stk. 1 nævnte udvalg består af repræsentanter for  

 Dansk Sygeplejeråd, Amtsrådsforeningen i Danmark, Kommunernes Landsforening,  

 Københavns Kommune, Frederiksberg Kommune, Hovedstadens Sygehusfællesskab og  

 Finansministeriet.
Udvalget ledes af en af parterne udpeget formand.
Kan der  

 ikke opnås enighed om en formand udpeges denne af Forligsinstitutionen.
Stk. 4. Det i stk. 2 nævnte udvalg består af repræsentanter for  

 Landssammenslutningen af Hospitalslaboranter, Amtsrådsforeningen i Danmark,  

 Hovedstadens Sygehusfællesskab og Finansministeriet.
Udvalget ledes af en af  

 parterne udpeget formand.
Kan der ikke opnås enighed om en formand udpeges  

 denne af Forligsinstitutionen.
 Stk. 5. Det i stk. 1 nævnte udvalg kan stille forslag, der  

 medfører merudgifter med virkning tidligst fra 1. oktober 1995, inden for  

 følgende procenter af lønsummerne uden lønuafhængige særydelser pr. 1.  

 oktober 1994:
 1) Inden for det område, der dækkes af staten og de kommunale  

 organisationer og Dansk Sygeplejeråd: 1,12%.
 2) Inden for det område, der dækkes af Hovedstadens Sygehusfællesskab og  

 Dansk Sygeplejeråd: 1,29%.
 Stk. 6. Det i stk. 2 nævnte udvalg kan stille forslag, der  

 medfører merudgifter med virkning tidligst fra 1. oktober 1995, inden for  

 følgende procenter af lønsummerne uden lønuafhængige særydelser pr. 1.  

 oktober 1994:
 1) Inden for det område, der dækkes af staten og de kommunale  

 organisationer og Landssammenslutningen af Hospitalslaboranter: 1,18%.
 2) Inden for det område, der dækkes af Hovedstadens Sygehusfællesskab og  

 Landssammenslutningen af Hospitalslaboranter: 1,29%.
 Stk. 7. Udvalgene kan endvidere stille forslag, der medfører  

 merudgifter, som finansieres gennem effektiviseringer, rationaliseringer,  

 omlægning af arbejdsgange m.v.
 Stk. 8. Udvalgene skal afslutte deres arbejde senest den 1.  

 oktober 1995.
 Stk. 9. Udgifterne til udvalgene afholdes af statskassen.
 § 4. På grundlag af forslagene fra de i § 3 nævnte udvalg optages  

 der forhandlinger mellem de respektive overenskomstparter om eventuelle  

 ændringer i løn- og ansættelsesvilkår.
 Stk. 2. Spørgsmål, om hvilke der ikke inden den 1. november 1995  

 er opnået enighed mellem parterne, afgøres for sygeplejerskeområdets  

 vedkommende af formanden for det i § 3, stk. 1, nævnte udvalg og for  

 hospitalslaborantområdets vedkommende af formanden for det i § 3, stk. 2,  

 nævnte udvalg.
 Stk. 3. Udgifter til formandens medvirken i medfør af stk. 2  

 afholdes af parterne med halvdelen til hver.
 Stk. 4. De aftaler, der indgås efter stk. 1, og de afgørelser, der  

 træffes efter stk. 2, skal ikke godkendes i Kommunernes Lønningsnævn eller i  

 det i § 14 i lov om Hovedstadens Sygehusfællesskab omhandlede nævn.
 § 5. På de i § 1 omhandlede overenskomst- og aftaleområder  

 forlænges den til overenskomstforholdet knyttede fredspligt for den periode,  

 hvormed overenskomsterne og aftalerne er forlænget.
 Stk. 2. På de i § 2 omhandlede overenskomst- og aftaleområder  

 genindtræder fredspligten ved lovens ikrafttræden, og de arbejdsstandsninger,  

 der er iværksat som følge af uoverensstemmelserne mellem parterne, skal  

 ophøre.
 Stk. 3. Fortrædigelser i anledning af udbrudte konflikter må ikke  

 finde sted.
 § 6. Spørgsmål om overtrædelse og fortolkning af de ved denne lov  

 forlængede og fornyede overenskomster og aftaler afgøres efter de sædvanlige  

 fagretlige regler for området.
 § 7. Lovforslaget kan stadfæstes straks efter vedtagelsen.
 § 8. Loven træder i kraft den 27. maj 1995 ved døgnets begyndelse.  

 Forlængelsen af overenskomster og aftaler, jf. § 1, har virkning fra den 1.  

 april 1995. Fornyelsen af overenskomster og aftaler, jf. § 2, har virkning  

 fra lovens ikrafttræden.
 § 9. Loven gælder ikke for Færøerne og Grønland.
Bemærkninger til lovforslaget Almindelige bemærkninger Overenskomstforhandlingerne mellem sygeplejerskerne og de kommunale og  

 amtskommunale arbejdsgivere samt Hovedstadens Sygehusfællesskab om  

 overenskomstfornyelsen pr. 1. april 1995 brød for størstedelens vedkommende  

 sammen i februar måned, hvorefter de blev videreført i Forligsinstitutionen.  

 Trods et langvarigt forhandlingsforløb, hvor Forligsmanden 2 gange udsatte de  

 varslede konflikter, lykkedes det ikke at nå et forhandlingsresultat, og den  

 1. maj iværksattes derfor strejke og lockout.
Konflikten omfattede ca. 7.000  

 sygeplejersker.
For hospitalslaboranternes vedkommende var der tale om et tilsvarende  

 forløb.
Her brød konflikterne ud den 29. april og den 1. maj.
Konflikterne har altså nu varet i over 3 uger, og regeringen må med  

 beklagelse konstatere, at der ikke synes at være tegn på nogen tilnærmelse  

 mellem parterne.
Virkningerne af en fortsat konflikt vil blive så alvorlige,  

 at regeringen frygter, at befolkningens sundhed og sikkerhed er truet.
Selvom der har været iværksat et omfattende nødberedskab, er ventelisterne  

 vokset kraftigt i perioden, og en yderligere stigning vil have alvorlige  

 virkninger på befolkningens sundhedstilstand.
En del patienter venter således  

 på forundersøgelser, som ikke er omfattet af nødberedskabet, og en yderligere  

 udsættelse hermed kan betyde, at en sygdom forbliver ubehandlet i en  

 uacceptabelt lang periode.
Hertil kommer, at konflikten vil blive optrappet den 1. juni, hvor også  

 hjemmesygeplejerskerne m.fl. i de endnu ikke konfliktramte kommuner bliver  

 omfattet af konflikten.
For mange gamle og syge mennesker vil det uanset et  

 eventuelt nødberedskab kunne få alvorlige følger.
 Regeringen finder derfor, at det nu er nødvendigt, at konflikten bringes  

 til ophør.
Regeringen finder, at den forlængelse eller fornyelse af overenskomsterne,  

 der dermed bliver tale om, må ske inden for rammerne af, hvad der er aftalt  

 på det kommunale overenskomstområde i øvrigt.
Det indebærer bl.a., at en  

 række af de elementer, der indgår i de øvrige kommunale aftaler, f.eks.  

 omkring en reguleringsordning, overføres til sygeplejerske- og  

 hospitalslaborantområdet.
Regeringen finder imidlertid også, at der nu bør tages initiativ til at få  

 drøftet en række af de forhold, som igennem de senere år har gjort  

 overenskomstforhandlingerne på disse områder stadigt vanskeligere.
Det  

 foreslås derfor, at der nedsættes et udvalg på henholdsvis  

 sygeplejerskeområdet og hospitalslaborantområdet, som skal drøfte disse  

 forhold bl.a. omkring arbejdstilrettelæggelsen og fremkomme med forslag til  

 ændringer heri inden for de rammer, som i øvrigt er gældende.
Hvis udvalgene  

 derudover kan anvise besparelser i form af rationaliseringer m.v., skal  

 sådanne beløb også kunne anvendes til forbedringer på andre punkter.
På grundlag af udvalgenes forslag optager overenskomstparterne  

 forhandlinger med henblik på at indgå aftale om eventuelle ændringer i løn-  

 og ansættelsesvilkår.
Kun hvis parterne ikke kan blive enige, er det tanken,  

 at en opmand skal tage stilling til de udestående spørgsmål.
Økonomiske og administrative konsekvenser Forslaget skønnes ikke at have væsentlige økonomiske og administrative  

 konsekvenser for staten.
Staten skal, jf. lovforslagets § 3, stk. 9, afholde  

 udgifterne til de i § 3, stk. 1 og stk. 2, nedsatte udvalg.
Erhvervsøkonomiske konsekvenser Forslaget holder sig inden for rammerne af, hvad der er aftalt i  

 overenskomsterne på det øvrige kommunale område.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Bemærkninger til forslagets enkelte bestemmelser Til § 1 Bestemmelsen forlænger en række overenskomster og aftaler, jf. bilag 1,  

 afsnit A, hvoraf det tillige fremgår, at Hovedstadens Sygehusfællesskab er  

 indtrådt som overenskomst- eller aftalepart for så vidt angår personale i  

 sygehusfællesskabet.
 Disse overenskomster er opsagt, men der er ikke iværksat konflikt.
 I øvrigt henvises til de almindelige bemærkninger.
Til § 2 Bestemmelsen fornyer en række overenskomster og aftaler, jf. bilag 1,  

 afsnit B, hvoraf det tillige fremgår, at Hovedstadens Sygehusfællesskab er  

 indtrådt som overenskomst- eller aftalepart for så vidt angår pesonale i  

 sygehusfællesskabet.
 Disse overenskomster er bortfaldet efter iværksættelse af konflikt.
 I øvrigt henvises til de almindelige bemærkninger.
Til § 3 Som nævnt i de almindelige bemærkninger bør der nu tages initiativ til at  

 få gennemført et analysearbejde på sygeplejerske- og  

 hospitalslaborantområdet.
I overensstemmelse hermed foreslås det, at der nedsættes et udvalg på  

 henholdsvis sygeplejerskeområdet og hospitalslaborantområdet med  

 repræsentanter for de berørte parter.
Formanden udpeges af  

 Forligsinstitutionen, hvis parterne ikke kan blive enige.  

 Sekretariatsfunktioen for udvalgene forudsættes varetaget af  

 Sundhedsministeriet og Arbejdsministeriet.
I henhold til de foreslåede kommissorier skal udvalgene gennemføre en  

 analyse på henholdsvis sygeplejerske- og hospitalslaborantområdet.
Det er af  

 afgørende betydning, at analysearbejdet kommer til at omfatte en række  

 forhold inden for sundheds- og plejesektoren, herunder de nævnte  

 funktionsområder, ansvars- og opgavefordelingen, de uddannelsesmæssige  

 forudsætninger, lønforholdene, lønforløb og lønudvikling i forhold til andre  

 personalegrupper, som det vil være naturligt af sammenligne med samt  

 opgavevaretagelsen og ressourceanvendelsen.
Udvalgene kan stille forslag, der medfører merudgifter.
Den ramme, som  

 merudgifterne skal holdes indenfor, er ikke ens for alle berørte  

 forhandlingsområder, idet der er forskel områderne imellem på merudgifterne  

 til de ændringer, der følger af bilag 2.
 Det foreslås endvidere, at udvalgene kan stille forslag, der medfører  

 merudgifter, som finansieres gennem effektiviseringer m.v.
 Det foreslås, at udvalgene skal afslutte deres arbejde senest den 1.  

 oktober 1995.
Til § 4 Det foreslås, at overenskomstparterne optager forhandlinger om ændring af  

 løn- og ansættelsesvilkårene på grundlag af udvalgenes forslag.
Spørgsmål om  

 hvilke, der ikke inden den 1. november 1995 er opnået enighed, foreslås  

 afgjort af udvalgenes formænd.
Det vil blive tilstræbt, at sådanne afgørelser  

 træffes snarest muligt efter 1. november.
 Det præciseres, at aftaler og afgørelser efter denne bestemmelse ikke skal  

 godkendes i Kommunernes Lønningsnævn eller i Nævnet for Hovedstadens  

 Sygehusfællesskab.
Til § 5 Bestemmelsen svarer indholdsmæssigt til tilsvarende bestemmelser i  

 tidligere love om forlængelse eller fornyelse af overenskomster.
Bestemmelsen  

 indebærer, at der fra lovens ikrafttræden, og indtil de af loven omfattede  

 overenskomster og aftaler udløber, er den samme adgang - hverken videre eller  

 snævrere - til at iværksætte arbejdsstandsning, som hvis der havde været tale  

 om en overenskomst, der var fornyet på sædvanlig måde.
Til § 6 Bestemmelsen svarer indholdsmæssigt til tilsvarende bestemmelser i  

 tidligere love om fornyelse eller forlængelse af overenskomster, det vil  

 sige, at spørgsmål om overtrædelse eller fortolkning af de forlængede eller  

 fornyede overenskomster afgøres ved mægling, faglig voldgift eller af  

 Arbejdsretten efter de gældende regler herom.
Til § 8 Det er i overensstemmelse med praksis, at overenskomstfornyelser på  

 områder, hvor der er iværksat lovlige arbejdsstandsninger  

 (frigørelseskonflikt), først får virkning fra det tidspunkt, hvor  

 arbejdsstandsningerne ophører.
BILAG 1 Oversigt over overenskomster og aftaler For så vidt angår de overenskomster og aftaler, der er nævnt nedenfor i  

 afsnit A, pkt. 1, 2, 6, 7, 10, 11, 15 og 16 samt i afsnit B, pkt. 1, 2, 3 og  

 8, er Hovedstadens Sygehusfællesskab med virkning fra 1. januar 1995 indtrådt  

 som overenskomst- eller aftalepart for så vidt angår personale i  

 sygehusfællesskabet.
A.
Aftaler/overenskomster, der forlænges:
 1. Overenskomst af 15. oktober 1993 mellem på den ene side Dansk  

 Sygeplejeråd og på den anden side Amtsrådsforeningen i Danmark, Københavns  

 Kommune, Frederiksberg Kommune samt Finansministeriet vedrørende løn- og  

 arbejdsforhold for sygeplejeelever og radiografelever.
 2. Aftale af 4. oktober 1994 mellem på den ene side Dansk Sygeplejeråd og  

 på den anden side Amtsrådsforeningen i Danmark, Kommunernes Landsforening,  

 Københavns Kommune, Frederiksberg Kommune samt Finansministeriet vedrørende  

 studerendes forhold under praktikuddannelse til sygeplejerske i perioder,  

 hvor der udbetales vederlag.
 Protokollat af 4. oktober 1994 mellem på den ene side Dansk Sygeplejeråd  

 og på den anden side Amtsrådsforeningen i Danmark, Kommunernes Landsforening,  

 Københavns Kommune, Frederiksberg Kommune samt Finansministeriet, vedrørende  

 studerendes forhold under praktikuddannelse til sygeplejerske i perioder,  

 hvor de omfattes af bestemmelserne i Lov om Statens Uddannelsesstøtte.
 3. Aftale af december 1993 mellem på den ene side Dansk Sygeplejeråd og på  

 den anden side Amtsrådsforeningen i Danmark om løn- og ansættelsesvilkår for  

 overordnede sygeplejersker, der ikke er ansat på tjenestemandsvilkår.
 4. Aftale af 13. juni 1994 mellem på den ene side Dansk Sygeplejeråd og på  

 den anden side Københavns Kommune om løn- og ansættelsesvilkår for  

 sygeplejersker, der ansættes i stillinger som souschef ved plejehjem.
 5. Aftale af 25. oktober 1993 mellem på den ene side Dansk Sygeplejeråd og  

 på den anden side Amtsrådsforeningen i Danmark om klassificering af og  

 særlige ansættelsesvilkår for tjenestemandsansat sygeplejerskeuddannet  

 personale.
 6. Aftale af 14. februar 1994 mellem på den ene side Dansk Sygeplejeråd og  

 på den anden side Frederiksberg Kommune om klassificering af og særlige  

 ansættelsesvilkår for tjenestemandsansat sygeplejerskeuddannet personale.
 7. Klassificering jf. §§ 7 og 7A i vedtægt om tjenestemandslønninger m.m.  

 samt om normering af tjenestemandsstillinger i Københavns Kommune mellem på  

 den ene side Dansk Sygeplejeråd og på den anden side Københavns Kommune.
 8. Protokollat af 18. oktober 1993 mellem på den ene side Dansk  

 Sygeplejeråd og på den anden side Kommunernes Landsforening vedrørende  

 tjenestemandsansættelse.
 9. Protokollat af 28. marts 1994 mellem på den ene side Dansk Sygeplejeråd  

 og på den anden side Amtsrådsforeningen i Danmark vedrørende løn- og  

 ansættelsesvilkår for sundhedsplejersker, der varetager rådgivende og  

 vejledende opgaver i forbindelse med nyfødte børn med læbe- og/eller  

 ganespalte.
 10. Overenskomst af 28. september 1993 mellem på den ene side  

 Landssammenslutningen af Hospitalslaboranter og på den anden side  

 Amtsrådsforeningen i Danmark, Københavns Kommune, Frederiksberg Kommune samt  

 Finansministeriet vedrørende løn- og arbejdsforhold for laborantelever.
 11. Aftaler om løn- og ansættelsesvilkår for tjenestemandsansatte  

 sygeplejersker m.v. indgået eller godkendt af en minister, i det omfang  

 sådanne aftaler vedrører ansatte i Hovedstadens Sygehusfællesskab.
 12. Overenskomst af 29. december 1994 mellem på den ene side Dansk  

 Sygeplejeråd og på den anden side Finansministeriet for sygeplejersker i  

 Arbejdstilsynet.
 13. Overenskomst af 16. december 1994 mellem på den ene side Dansk  

 Sygeplejeråd og på den anden side Dansk Røde Kors, Asylafdelingen, for  

 sygeplejersker ansat ved Dansk Røde Kors, Asylafdelingen.
 14. Aftale af 26. maj 1994 mellem på den ene side Dansk Sygeplejeråd og på  

 den anden side Forsvarsministeriet om løn- og ansættelsesforhold for  

 sygeplejersker og radiografer med rådighedspligt.
 15. Aftale af 15. oktober 1993 mellem på den ene side Dansk Sygeplejråd og  

 på den anden side Amtsdrådsforeningen i Danmark, Københavns Kommune,  

 Frederiksberg Kommune samt Finansministeriet vedrørende arbejdstid og  

 rådighedstjeneste for sygeplejersker m.fl. for så vidt angår  

 tjenestemandsansatte sygeplejersker m.v.
 16. Aftale af 15. oktober 1993 mellem på den ene side Dansk Sygeplejeråd  

 og på den andne side Amtsrådsforeningen i Danmark, Københavns Kommune,  

 Frederiksberg Kommune samt Finansministeriet om arbejdstid m.v. for lærere  

 ved sygeplejeskoler og skoler for de grundlæggende social- og  

 sundhedsuddannelser for så vidt angår tjenestemandsansatte sygeplejersker  

 m.v.
B.
Aftaler/overenskomster, der fornyes:
 1. Overenskomst af 22. november 1993 mellem på den ene side Dansk  

 Sygeplejeråd og på den anden side Amtsrådsforeningen i Danmark, Københavns  

 Kommune, Frederiksberg Kommune samt Finansministeriet vedrørende løn- og  

 ansættelsesvilkår for sygeplejerske- og radiografuddannet personale.
 2. Aftale af 15. oktober 1993 mellem på den ene side Dansk Sygeplejeråd og  

 på den anden side Amtsrådsforeningen i Danmark, Københavns Kommune,  

 Frederiksberg Kommune samt Finansministeriet vedrørende arbejdstid og  

 rådighedstjeneste for sygeplejersker m.fl.
 3. Aftale af 15. oktober 1993 mellem på den ene side Dansk Sygeplejeråd og  

 på den anden side Amtsrådsforeningen i Danmark, Københavns Kommune,  

 Frederiksberg Kommune samt Finansministeriet om arbejdstid m.v. for lærere  

 ved sygeplejeskoler og skoler for de grundlæggende social- og  

 sundhedsuddannelser.
 4. Overenskomst af 18. oktober 1993 mellem på den ene side Dansk  

 Sygeplejeråd og på den anden side Kommunernes Landsforening vedrørende syge-  

 og sundhedsplejersker ansat i kommuner med protokollat af 18. oktober 1993  

 vedrørende løn- og ansættelsesvilkår for hjemmesygeplejersker,  

 skolesygeplejersker, sygeplejersker ved plejehjem samt sundhedsplejersker i  

 selvstændige ordninger.
 5. Protokollat af 14. februar 1994 mellem på den ene side Dansk  

 Sygeplejeråd og på den anden side Frederiksberg Kommune vedrørende  

 sygeplejersker og sundhedsplejersker ansat i Frederiksberg Kommunes  

 hjemmepleje og sundhedsplejen.
 6. Protokollat nr. 2 af 10. december 1993 mellem på den ene side Dansk  

 Sygeplejeråd og på den anden side Københavns Kommune vedrørende overordnede  

 sygeplejersker ved selvejende plejehjem.
 7. Protokollat nr. 3 af 17. december 1993 mellem på den ene side Dansk  

 Sygeplejeråd og på den anden side Københavns Kommune vedrørende  

 hjemmesygeplejersker ansat i Københavns Kommune.
 8. Overenskomst af 23. august 1993 mellem på den ene side  

 Landssammenslutningen af Hospitalslaboranter og på den anden side  

 Amtsrådsforeningen i Danmark, Københavns Kommune, Frederiksberg Kommune samt  

 Finansministeriet vedrørende løn- og arbejdsforhold for hospitalslaboranter.
BILAG 2 A.
Det kommunale forhandlingsområde De overenskomster og aftaler, der er nævnt i lovens § 1 og § 2 ændres i  

 overensstemmelse med følgende punkter i referat af 18. februar 1995 mellem  

 Kommunale Tjenestemænd og Overenskomstansatte på den ene side og  

 Amtsrådsforeningen i Danmark, Kommunernes Landsforening, Københavns Kommune  

 og Frederiksberg Kommune på den anden side om overenskomst- og  

 aftalefornyelsen pr. 1. april 1995 inden for det kommunale område:
1. Generelle lønforhøjelser 2. Reguleringsordning 3. Decentrale løninstrumenter, herunder andel i mellemlederpuljen inden  

 for Kommunernernes Landsforenings område 4. Ekstraordinært ansatte/projektydelse 6. Pension m.v.
7. Efteruddannelse og omstilling 8. Medarbejderindflydelse 9. Barsel og omsorg 10. Ferie 11. Ansættelsesbreve 12. Rammeaftale om seniorpolitik 13. Åremålsansættelse 14. Konstitution 15. Omlægning af løndannelsen 16. Implementering af EU-direktiver 17. 120-dages reglen 19. Lønfrigivelse B.
Hovedstadens Sygehusfællesskabs forhandlingsområde De overenskomster og aftaler, der er nævnt i lovens § 1 og § 2, ændres i  

 overensstemmelse med følgende punkter i »Resultat af forhandlingerne  

 mellem Hovedstadens Sygehusfællesskab (HS) og Forhandlingsfællesskabet for  

 Hovedstadens Sygehusfællesskab (FHS)» af 27. marts 1995:
2. Generelle regelsæt 3. Decentral løn 4. Nyt lønsystem og overenskomstsystem 5. Pension 6. Videre- og efteruddannelse, herunder omstilling 7. Medarbejderindflydelse 8. Socialt kapitel 9. Beskæftigelse 10. Implementering af EU-direktiver og i overensstemmelse med nedennævnte punkter i »Resultat af  

 forhandlingerne mellem HS-LO og HS-AC og HS« af 28. marts 1995:
2. Rammen 3. Reguleringsordning C.
Det statslige forhandlingsområde De overenskomster og aftaler, der er nævnt i lovens § 1 og § 2, ændres i  

 overensstemmelse med afsnit A om det kommunale forhandlingsområde.
 Dog optages i de overenskomster og aftaler, der er nævnt i afsnit A, pkt.  

 12, 13 og 14 i lovens bilag 1, de regler, der er aftalt om ferie,  

 afskedigelsesprocedure og ansættelsesbreve i fællesoverenskomsterne mellem  

 Finansministeriet og centralorganisationerne.
