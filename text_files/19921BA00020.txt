Nr BSF 20 Forslag til folketingsbeslutning om opfordring til at trække aktstykke nr.  

 30 om forhøjelse af flygtningebevillingen tilbage fra Finansudvalget Fremsat af Kim Behnke (FP) Tom Behnke (FP) Kirsten Jacobsen (FP) Pia  

 Kjærsgaard (FP) den 12. november 1992 Folketinget opfordrer justitsministeren til at trække aktstykke nr.
30 i folketingsåret 1992-93 tilbage fra Finansudvalget.
I aktstykket søger ministeren om tilslutning til at anvende yderligere 272 mio.
 kr. i 1992 ud over de i forvejen afsatte 396 mio. kr. til formålet.
Dertil kommer ansøgning om at forhøje bevillingen til Flygtningenævnet med 2,1 mio. kr. i 1992. Ekstrabevillingen er et resultat af, at det samlede indrejsetal i 1992 forventes at blive over 10.000 flygtninge.
Bemærkninger til forslaget Danmark modtager fortsat alt for mange flygtninge.
For indeværende år  

 havde man i finansloven regnet med at modtage 3.000 flygtninge.
Vi ved dog  

 allerede nu, at det meget hurtigt bliver til over 10.000 flygtninge, inden  

 året er omme.
Konsekvensen af den slappe danske udlændingelov og myndighedernes  

 langsommelige behandling af ansøgningerne er, at lykkejægere,  

 velfærdsflygtninge og kriminelle bander i øjeblikket fylder op i  

 flygtningecentrene.
De rigtige flygtninge, de mennesker, som er i virkelig  

 nød, kommer i øjeblikket bagest i køen.
Beretninger fra flygtninge, særlig fra det tidligere Sovjet og Østeuropa,  

 viser, at de er fuldt vidende om, at de ikke kan få asyl i Danmark.
De drager  

 imidlertid alligevel mod Danmark, søger asyl og betragter så opholdet i  

 flygtningecentrene som en oplevelse, ja en ferie.
 Vi oplever desuden en meget ubehagelig stigning i antallet af asylanter,  

 personer som venter på afgørelse af asylansøgning, som er indblandet i tyveri  

 og organiseret kriminalitet.
 Den slappe danske udlændingelov, som et flertal i Folketinget usagligt  

 holder hånden over, er med til at skabe underhold for lykkejægere og  

 kriminelle.
10.000 flygtninge modtaget i 1992 er mange flere, end da Danmark sidst  

 oplevede en eksplosion i modtagelsen af flygtninge.
I 1986, som var det  

 hidtidige rekordår, modtog Danmark omkring 8.000 flygtninge.
Dengang var det  

 nok velfærdsflygtninge fra Mellemøsten, men det var ikke lykkejægere og  

 kriminelle bander i samme omfang som i dag.
Flygtningeflertallet i Folketinget skaber vrede i den danske befolkning.  

 Danskere føler sig med rette trængt.
Arbejdsløshed, verdensrekord i  

 skattetryk, boligproblemer, tvangsauktioner og så videre er med til at gøre  

 dagligdagen trist og sur.
Når tusinder af udlændinge kan komme til Danmark  

 med »alt betalt« og under opholdet ikke har mere pli, end at de  

 stjæler i vores butikker og deltager i anden kriminalitet, så føler danskerne  

 vrede.
Vreden bliver ikke mindre, når de samme kriminelle udlændinge efter få  

 år bliver bevilliget dansk statsborgerskab (indfødsret) og dermed har fået en  

 livsgave i form af ret til at forlyste sig ved det danske tagselvbord resten  

 af livet.
Flygtningeflertallet bærer derfor det fulde ansvar for den stigende vrede  

 og utilfredshed i befolkningen! Nu ønsker justitsministeren med et aktstykke at få bevilliget yderligere  

 næsten 300 mio. kr. til flygtningeformål.
Fremskridtspartiet vil ikke  

 acceptere, at sådanne bevillinger sker bag lukkede døre i Finansudvalget.
 Særlig regeringspartierne, Venstre og Det Konservative Folkeparti, har  

 utrolig travlt med at udsende pressemeddelelser, skrive læserbreve og holde  

 forsamlingshustaler om, hvor vigtigt det er at gøre noget ved  

 udlændingesituationen.
Fremskridtspartiet ved af erfaring fra de sidste 8 års  

 flygtninge-/udlændingeproblemer, at partierne aldrig omsætter de fyndige  

 taler til seriøs afstemning i Folketinget.
Igen og igen vil Venstre og Det  

 Konservative Folkeparti ikke stå ved de mange vælgerbedragende taler, men  

 stemmer sammen med det røde flygtningeflertal.
 Dette forslag har derfor to mål:
 1) Hele befolkningen skal kunne følge debatten om bevillingen gennem en  

 åben debat i folketingssalen.
 2) Partier, som kun i pressemeddelelser har mod til at sætte  

 spørgsmålstegn ved udlændingeloven, skal gennem konkret afstemning for fuld  

 offentlighed afsløres for deres vælgerbedrag.
Bilag 30 Justitsministeriet.
København den 27. oktober 1992.
a.
Justitsministeriet anmoder om Finansudvalgets tilslutning til, at  

 Justitsministeriets bevilling i 1992 til underhold m.v. af asylansøgere  

 forhøjes med 272 mio. kr., svarende til de skønnede merudgifter i 1992.
 Justitsministeriet søger endvidere om Finansudvalgets tilslutning til, at  

 der i Direktoratet for Udlændinge oprettes to stillinger i bevillingslønramme  

 37 som henholdsvis underdirektør og kontorchef samt 20 stillinger (Ø).  

 Stillingerne søges foreløbigt tidsbegrænset frem til 31. marts 1994.  

 Merudgifterne udgør ca. 1,7 mio. kr. i 1992.
 Endelig søges om Finansudvalgets tilslutning til, at ministeriets  

 bevillinger til medlemmerne af Flygtningenævnet samt til advokater og tolke  

 m.v. i nævnet forhøjes med 2,1 mio. kr., heraf 1,2 mio. kr. i lønsum.
 Justitsministeriets forslag indebærer i 1992 en merudgift på i alt 274,1  

 mio. kr., der søges afholdt af den under § 35. Generelle reserver optagne  

 konto vedrørende merudgifter ved flygtninge.
 b. 1. Justitsministeriets udgifter til underhold m.v. af  

 asylansøgere.
Justitsministeriets udgifter på asylområdet er i hovedsagen udgifter til  

 underhold m.v. af asylansøgere indkvarteret på asylcentre, der til udgift for  

 Justitsministeriet drives af Dansk Røde Kors.
Afgørende for udgiftsniveauet  

 er således navnlig gennemsnitsbelægget på centrene.
Justitsministeriets bevillinger til det nævnte formål udgør på finansloven  

 for 1992 400 mio. kr.
Bevillingen er i forbindelse med afskaffelsen af  

 arbejdsmarkedsbidraget reduceret med 4 mio. kr.
Den eksisterende bevilling  

 til underhold m.v. af asylansøgere udgør herefter 396 mio. kr.
 Forudsætningerne for den meddelte bevilling til underhold m.v. af  

 asylansøgere for 1992 var, at antallet af asylansøgere, der indrejste i  

 landet, ville blive ca. 4.500-5.000, og at det gennemsnitlige asylcenterbelæg  

 ville være i størrelsesordenen 3.000-3.500 personer.
Antallet af indrejste asylansøgere i 1992 har imidlertid udvist en  

 eksplosiv udvikling.
Det samlede indrejsetal i tiden fra den 1. januar til  

 den 30. september 1992 er således 7.626 mod 2.973 i samme periode i 1991,  

 hvilket svarer til en stigning på 156,5 pct.
Det bemærkes i den forbindelse,  

 at stigningstakten i den forløbne del af året er øget fra 25,6 pct. i januar  

 måned til 469 pct. i september måned.
I de første to uger af oktober  

 indrejste 904 personer, således at det samlede indrejsetal i år pr. 15.  

 oktober 1992 er 8.530. Det samlede indrejsetal i 1992 forventes at blive over  

 10.000.
Udviklingen i indrejsetallet i den sidste del af 1991 og i 1992 beror  

 fortrinsvis på stigningen i antallet af spontane asylansøgere fra det  

 tidligere Jugoslavien.
I årets første ni måneder kan der dog også konstateres  

 en stigning i antallet af spontane asylansøgere af andre nationaliteter på  

 15,8 pct. i forhold til samme periode i 1991.
Som følge af store overgivelsestal i årets første måneder er stigningen i  

 indrejsetallet først i de seneste måneder fuldt ud slået igennem på  

 asylcenterbelægget.
Det gennemsnitlige belæg var således i 1. halvår af 1992  

 på 3.939 personer, hvor der den 16. oktober 1992 i alt var indkvarteret 8.486  

 personer på asylcentrene.
Siden 20. juni 1992 er der på denne baggrund åbnet  

 25 nye centre, således at der pr. 12. oktober 1992 er i alt 55 asylcentre.
Det er endnu uklart, hvilke virkninger den indførte visumtvang for visse  

 personer fra det tidligere Jugoslavien vil få for indrejsetallet.
På baggrund  

 af det nuværende antal indrejste asylansøgere forventes indrejsetallet dog  

 som nævnt at overstige 10.000 personer i 1992.
 Situationen i det tidligere Jugoslavien indebærer, at det på nuværende  

 tidspunkt i en lang række sager ikke er muligt at få de fornødne, detaljerede  

 oplysninger om menneskerettighedssituationen i de forskellige områder.  

 Direktoratet må således afvente, at der blandt andet gennem  

 Udenrigsministeriet fremskaffes oplysninger om f.eks. sanktioner overfor  

 værnepligtsnægtere m.fl., før det er forsvarligt at træffe afgørelse.
 Antallet af personer, der overgives til Dansk Flygtningehjælp, forventes  

 at ligge i størrelsesordenen 150-200 personer om måneden, og fortsat høje  

 indrejsetal vil således slå direkte igennem på centerbelægget.
 Det må på denne baggrund påregnes, at det i de kommende måneder vil være  

 nødvendigt at udvide asylcenterkapaciteten i takt med indrejsetallet.
 Der var ved udgangen af september måned afholdt i alt ca. 373 mio. kr. af  

 bevillingen til underhold af asylansøgere m.v.
 Den betydelige usikkerhed, der som følge af de særegne forhold på  

 asylområdet er knyttet til selv kortsigtede skøn over den fremtidige  

 udvikling, indebærer, at udgifterne til underhold af asylansøgere m.v. i de  

 kommende måneder kun skønsmæssigt kan anslås.
Såfremt gennemsnitsbelægget på asylcentrene bliver ca. 8.500 personer i  

 oktober måned, og det gennemsnitlige belæg stiger med 1.000 personer om  

 måneden i årets to sidste måneder, kan merudgifterne til underhold af  

 asylsøgere og udvidelse af asylcenterkapaciteten skønsmæssigt opgøres til ca.  

 272 mio. kr.
Det gennemsnitligt asylcenterbelæg i 1992 er i den forbindelse  

 anslået til ca. 5.500.
 2. Midlertidige stillinger i flygtningeadministrationen.
 Ved ændringen af udlændingeloven (L 482 1992) er gennemført en midlertidig  

 styrkelse af sagsbehandlingen i Direktoratet for Udlændinge med 1 kontorchef  

 (37) og 28 årsværk (Ø).
 Den meget betydelige stigning i antallet af personer, der er indkvarteret  

 på asylcentre, og driften af de nuværende i alt 55 centre nødvendiggør, at  

 der tilføres Direktoratet for Udlændinges sekretariat yderligere  

 personaleressourcer, herunder til styrkelse af ledelsesfunktionen.
Alle Direktoratet for Udlændinges opgaver med hensyn til tilvejebringelse  

 og drift af asylcentre, indkvartering af asylansøgere og disses personlige og  

 økonomiske forhold, rammeoverenskomsterne med Dansk Røde Kors og med Dansk  

 Flygtningehjælp, asylregistret og teknologi- og EDB-planlægning samt  

 direktoratets statistikføring, har hidtil været varetaget af direktoratets  

 sekretariatskontor under ledelse af en kontorchef.
Opgaverne især med hensyn  

 til asylcentrene (12 centre med ca. 1.900 asylansøgere ved starten af 1990,  

 nu 55 centre med næsten 8.500 asylansøgere), har antaget et sådant omfang, at  

 det nu er nødvendigt, at der sker en væsentlig styrkelse af  

 ledelsesfunktionen med henblik på at sikre, at både planlægning og drift,  

 såvel administrativt som økonomisk, kan ske forsvarligt.
Der er ingen  

 umiddelbar udsigt til, at antallet af asylcentre eller asylansøgere inden for  

 en overskuelig periode vil falde.
Behovet for en styrket planlægning og  

 styring af dette aktivitetsområde bliver derfor stadig mere påtrængende.  

 Dette stiller store krav til den daglige ledelse, og for at kunne honorere  

 disse krav er det efter Justitsministeriets opfattelse nødvendigt, at der på  

 dette område af direktoratets virksomhed etableres en ny ledelsesstruktur.  

 Samtidig er der behov for en tilpasning af antallet af medarbejdere til et  

 aktivitetsniveau, der er mere end fordoblet alene i indeværende år.
 Den ny organisationsstruktur vil medføre en opdeling af Direktoratet for  

 Udlændinge i 2 afdelinger under ledelse af hver sin underdirektør.  

 Sekretariatet vil endvidere blive opdelt i 2 kontorer med hver sin  

 kontorchef.
Justitsministeriet søger derfor bevilling til oprettelse af en stilling  

 som underdirektør i lønramme 37, en kontorchef i lønramme 37 og 20  

 medarbejdere (Ø) i Direktoratet for Udlændinge.
Da det er forbundet med  

 betydelig usikkerhed at vurdere udviklingen på asylområdet på længere sigt,  

 søges stillingerne foreløbig for tidsrummet frem til 31. marts 1994. Det  

 bemærkes, at der ved ændringsforslag til Finanslovforslaget for 1993 er  

 foreslået en tilsvarende ressourceforøgelse til direktoratet.
 Ændring af personaleoversigt:
 3. Særskilt vederlæggelse til medlemmerne af Flygtningenævnet samt til  

 advokater og tolke m.v. i nævnet.
 Direktoratet for Udlændinges afslag på ansøgninger om opholdstilladelse -  

 bortset fra visse åbenbart grundløse sager - kan indbringes for  

 Flygtningenævnet.
Flygtningenævnet kan efter udlændingeloven om fornødent beskikke en  

 advokat for de udlændinge, hvis sager behandles i nævnet.
I praksis beskikkes  

 advokat i stort set samtlige sager, der indbringes for nævnet.
Salær og  

 udlægsgodtgørelse til de beskikkede advokater ydes efter reglerne om fri  

 proces.
 I forbindelse med behandlingen af sager i Flygtningenævnet medvirker i  

 langt de fleste sager en tolk.
På finansloven for 1992 er til vederlag til Flygtningenævnets medlemmer  

 indbudgetteret 2,2 mio. kr. (lønsum). Udgiften forventes at udgøre 3,4 mio.  

 kr.
Endvidere er indbudgetteret 6,7 mio. kr. til advokater og tolke m.v.  

 Justitsministeriet skønner, at de samlede udgifter hertil vil andrage ca. 7,6  

 mio. kr.
På denne baggrund søges til disse formål i 1992 yderligere 2,1 mio.  

 kr., heraf 1,2 mio. kr. lønsum.
c.
Udlændingemyndighederne fortsatte arbejde nødvendiggør, at  

 Justitsministeriets bevillinger til udlændingeadministrationen forhøjes som  

 ovenfor anført.
e.
Under henvisning til ovenstående anmodes Finansudvalget herefter om  

 godkendelse af, at der på forslag til lov om tillægsbevilling for 1992  

 optages følgende under § 11. Justitsministeriet:
Den samlede merudgift i 1992 andrager 274,1 mio. kr. og afholdes af den  

 under § 35. Generelle reserver optagne konto vedrørende merudgifter ved  

 flygtninge.
Udgifterne i 1993 og 1994 vil blive indbudgetteret på  

 finanslovene for de pågældende år.
Hans Engell / Peter Carpentier Til Finansudvalget.
