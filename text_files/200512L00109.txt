Fremsat den 14. december 2005 af indenrigs- og sundhedsministeren (Lars Løkke  

 Rasmussen) Forslag til lov  

 om ophævelse af lov, hvorved Regjeringen bemyndiges til at meddele »den  

 danske  

 Landmandsbank, Hypothek- og Vexelbank i Kjøbenhavn« forskjellige  

 Begunstigelser § 1.  

  

 Lov  

 nr. 55 af 25. marts 1872, hvorved Regjeringen bemyndiges til at meddele »den  

 danske Landmandsbank, Hypothek- og Vexelbank i Kjøbenhavn« forskjellige  

 Begunstigelser  

 ophæves den 1. januar 2007.
 § 2.  

  

 Danske  

 Bank skal tilbyde låntagerne, at nuværende lån i Danske Banks Hypotekafdeling  

 kan videreføres.
 Stk. 2.  

  

 Låntagere i  

 Danske Banks Hypotekafdeling skal uanset tidligere aftalte vilkår om  

 opsigelighed  

 have ret til efter den 1. januar 2007 at førtidsindfri kommune- og hypoteklån  

 uden varsel.
 Stk. 3.  

  

 Danske Bank  

 skal senest den 1. oktober 2006 oplyse låntagerne om muligheden for at  

 videreføre  

 eller at førtidsindfri kommune- og hypoteklån.
 § 3.  

  

 Danske Bank skal købe samtlige cirkulerende kommune- og hypotekobligationer  

 senest ved terminen 11. december 2006, og obligationsejerne skal sælge disse  

 obligationer til Danske Bank.
Stk. 2.  

  

 Danske Bank  

 skal købe de cirkulerende obligationer til en teoretisk beregnet markedskurs,  

 dog mindst pari.
Den teoretisk beregnede markedskurs skal godkendes af  

 Indenrigs-  

 og Sundhedsministeriet.
 Stk. 3.  

  

 Danske Bank  

 skal oplyse obligationsindehaverne om det forestående køb senest den 11.  

 september 2006.
 § 4.  

  

 Indenrigs-  

 og sundhedsministeren frigiver Danske Banks Hypotekafdelings særligt  

 båndlagte  

 depot i Danmarks Nationalbank, når ministeren har modtaget erklæring fra  

 Værdipapircentralen om, at Danske Banks køb af samtlige cirkulerende  

 obligationer er gennemført.
 § 5.  

  

 Indenrigs-  

 og sundhedsministeren kan fastsætte nærmere regler om revision og regnskab i  

 forbindelse med nedlæggelse af den del af Danske Banks Hypotekafdelings  

 virksomhed, der er hjemlet i lov nr. 55 af 25. marts 1872, ligesom indenrigs-  

 og sundhedsministeren træffer afgørelse om eventuelle tvister, der måtte  

 opstå  

 i forbindelse med afviklingen af Hypotekafdelingens lovbundne virksomhed.
 § 6.  

  

 Loven  

 træder i kraft dagen efter bekendtgørelsen i lovtidende.
Bemærkninger til lovforslaget Almindelige bemærkninger 1. Indledning og baggrund Baggrunden for, at regeringen i Folketingssamlingen 1871-72  

 fremsatte Forslag til lov, hvorved Regjeringen bemyndiges til at meddele  

 Den  

 Danske Landmandsbank, Hypothek- og Vexelbank i Kjøbenhavn forskjellige  

 Begunstigelser var, at den daværende regering vurderede, at den  

 kreditforeningsvirksomhed, Den Danske Landmandsbank i medfør af loven fik ret  

 til at udføre, ville kunne være et godt supplement til datidens  

 kreditforeninger.
I bemærkningerne til lovforslaget henvistes navnlig til, at  

 man ønskede at fremme landbrugets samt kommuners mulighed for låntagning.
 For så vidt angår landbruget var begrundelsen, at  

 landbruget »mere og mere Antager karakteren af en industriel Virksomhed og  

 som  

 følge heraf stadig gjør fordring på større og større Driftskapital, og at det  

 derfor, saafremt det saakaldte intensive Agerbrug skal kunne trænge igjennem  

 hos os og vort Agerbrug i det hele taget skal blive i stand til at holde  

 tridt  

 med Agerbruget i de os nærmest staaende kornproducerende lande, er en  

 Nødvendighed, at den Kredit, der ydes gennem Bankerne, ogsaa bliver  

 Landmændene  

 til Deel«.
Endvidere skulle Hypotekafdelingen have til opgave at  

 »tilbyde Landets Kommuner Leilighed til paa rimelige Betingelser at forskaffe  

 sig Laan til Iværksættelse af almeennyttige og gavnlige kommunale  

 Foretagender,  

 som nu oftere maa undlades paa Grund af den store Vanskelighed, som  

 Kommunerne  

 jevnligt have ved at tilveiebringe de dertil fornødne Midler.« Da Den Danske Landmandsbanks virksomhed i forbindelse med  

 udstedelse af hypotek- og kommuneobligationer ikke som datidens øvrige  

 kreditforeningers virksomhed ville være karakteriseret af solidarisk hæftelse  

 blev der med henblik på at opnå sikkerhed for de af banken udstedte  

 obligationer stillet som krav, at banken kunne udsondre obligationer udstedt  

 mod pant i faste ejendomme samt obligationer udstedt for lån til kommuner fra  

 sine øvrige aktiviteter.
 Til sikkerhed for obligationsindehaverne skulle banken  

 endvidere båndlægge et depot i Danmarks Nationalbank.
 Den nuværende Hypotekafdeling i Danske Bank er således  

 oprettet med hjemmel i lov nr. 55 af 25. marts 1872.
Indenrigsministeriet har jf. § 1 i lov nr. 55 af 25.  

 marts 1872 godkendt regulativer for Hypotekafdelingen.
Den seneste ændring i  

 det af Indenrigsministeriet stadfæstede Regulativ for Hypotekafdelingen er  

 fra  

 december 1977.
 Det fremgår af regulativet, at Hypotekafdelingens  

 virksomhed omfatter:
I.  

 	  

 at yde lån a)  

 	  

 imod prioritet i  

 faste ejendomme, såvel landejendomme som købstadsejendomme, derunder også lån  

 til afløsning af tiender, arvefæsteafgifter og andre realrettigheder, b)  

 	  

 til kommuner; II.  

 	  

 at købe obligationer  

 med prioritet i faste ejendomme og obligationer udstedt af kommuner; III.  

 	  

 at udstede  

 hypothekobligationer og kommuneobligationer.
 Med hjemmel i § 2 i lov nr. 55 af 25. marts 1872  

 fastsætter indenrigsministeren regler for revisionen af Danske Banks  

 Hypotekafdeling.  

 Revisionen forestås af to af indenrigsministeren udpegede revisorer.
Hypotekafdelingen har i en årrække været præget af  

 afvikling.
For så vidt angår kommunelånene har banken konstateret, at  

 kommunerne i højere grad har fundet det formålstjenligt at benytte sig af  

 Kommunekredit og andre finansieringsmuligheder.
Der er således ét kommunelån  

 tilbage, som blev optaget i 1985. For så vidt angår hypoteklånene har  

 Hypotekafdelingen ikke i nyere tid været et reelt supplement til  

 realkreditvirksomhederne.  

 De sidste hypoteklån blev optaget i 1989.
Hypotekafdelingens obligationsudstedelse er ophørt og der  

 cirkulerer kun en beskeden obligationsmængde, herunder kommuneobligationer,  

 til  

 indfrielse.
Obligationsserien med den længste løbetid vil alt andet lige  

 tidligst  

 udløbe i 2022.
 Danske Bank har på denne baggrund rettet henvendelse til  

 Indenrigs- og Sundhedsministeriet med et ønske om, at loven ophæves, således  

 at  

 banken kan afvikle sin Hypotekafdeling.
2. Hovedpunkterne i lovforslaget Med lovforslaget foreslås lov nr. 55 af 25. marts 1872,  

 hvorved Regjeringen bemyndiges til at meddele »den danske Landmandsbank,  

 Hypothek- og Vexelbank i Kjøbenhavn« forskjellige Begunstigelser ophævet.
Med lovforslaget imødekommes således Danske Banks ønske om,  

 at der gives mulighed for at afvikle bankens Hypotekafdelings lovbundne  

 virksomhed.
Det foreslås, at Hypotekafdelingens lovbundne virksomhed skal  

 ophøre den 1. januar 2007.
 Lovforslaget anviser de nærmere betingelser for afvikling  

 af Danske Banks Hypotekafdelings aktiviteter.
2.1 Indenrigs- og Sundhedsministeriets overvejelser I Indenrigs- og Sundhedsministeriets overvejelser er  

 indgået, at loven ikke længere bidrager til opfyldelse af de formål, der  

 oprindeligt begrundede loven.
Lovforslaget fremsattes med henblik på at give  

 landbruget  

 og kommunerne bedre muligheder for at optage lån.
Siden lovens vedtagelse er såvel landbrugets som  

 kommunernes mulighed for at optage lån forbedret væsentligt.
Den lave  

 aktivitet  

 i Danske Banks Hypotekafdeling bevidner, at Hypotekafdelingen i dag ikke er  

 en  

 reel aktør i forbindelse med landbrugets og kommunernes låntagning.
Hypotekafdelingens obligationsudstedelse er ophørt og det  

 kan noteres, at af den udstedte mængde hypotek- og kommuneobligationer pr.  

 31.  

 august 2005 på i alt 3.265.726 kr. tilhører 2.463.741,96 kr.
Danske Banks  

 egenbeholdning af hypotek- og kommuneobligationer.
Det vil sige, at der pr.  

 31.  

 august 2005 alene er 801.984,04 kr. obligationer i »fri cirkulation«.
Ministeriet har endvidere tillagt det forhold vægt, at det  

 store administrative apparat forbundet med Hypotekafdelingens virksomhed ikke  

 synes at stå i rimeligt forhold til mængden af obligationer, der er i  

 cirkulation  

 blandt investorer.
Danske Banks omkostninger forbundet med at opretholde  

 Hypotekafdelingen overstiger på nuværende tidspunkt langt indtægterne.
2.2 Afvikling af Danske Banks Hypotekafdelings  

 lovbundne virksomhed Det har ved udformningen af en ordning til afvikling af  

 Danske Banks Hypotekafdelings lovbundne virksomhed været et overordnet  

 hensyn,  

 så vidt muligt at sikre, at en afvikling ikke medfører, at Hypotekafdelingens  

 kreditorer og debitorer stilles ringere end ved de eksisterende forhold.
2.2.1. Låntagere For så vidt angår låntagerne foreslås, at Danske Bank skal  

 tilbyde videreførsel af nuværende lån.
Det foreslås endvidere, at låntagerne  

 gives mulighed for uanset tidligere aftalte vilkår om opsigelighed eller  

 uopsigelighed  

 at førtidsindfri kommune- og hypoteklån uden varsel fra den 1. januar 2007.
I lovforslaget fastsættes tidsfristen for, hvornår Danske  

 Bank skal orientere låntagerne om nedlæggelsen af Hypotekafdelingens  

 lovbundne  

 virksomhed 2.2.2 Obligationsindehavere For så vidt angår investorerne foreslås, at Danske Bank  

 forpligtes til at købe samtlige cirkulerende obligationer, udstedt af Danske  

 Banks Hypotekafdeling senest ved terminen 11. december 2006, der er sidste  

 termin  

 før lov, hvorved Regjeringen bemyndiges til at meddele »den danske  

 Landmandsbank,  

 Hypothek- og Vexelbank i Kjøbenhavn« forskjellige Begunstigelser ophæves.
Det  

 foreslås ligeledes, at obligationsindehaverne forpligtes til at sælge  

 samtlige  

 cirkulerende obligationer, udstedt af Danske Banks Hypotekafdeling senest ved  

 terminen 11. december 2006.
Da der er tale om små obligationsserier, der handles  

 sjældent, foreligger der ikke umiddelbart en markedskurs for obligationerne.  

 Derfor foreslås kursen på obligationerne beregnet teoretisk på baggrund af  

 relativt sammenlignelige obligationer.
Det foreslås, at kursberegningerne  

 foretages af Danske Bank o  

 g g  

 odkendes af  

 Indenrigs-  

 og Sundhedsministeriet.
Såfremt der ved beregningen af en  

 teoretiske markedskurs opstår usikkerhed skal hensynet til, at  

 obligationsindehaverne tilgodeses bedst muligt lægges til grund for en  

 afgørelse.
 Det foreslås, at Danske Bank forpligtes til at informere  

 obligationsindehaverne om ændringer forårsaget af nedlæggelsen af  

 Hypotekafdelingen med et varsel, der giver den enkelte obligationsindehaver  

 god  

 tid til at overveje alternative investeringsmuligheder i fald den pågældende  

 ønsker at reinvestere de midler, der frigøres i forbindelse med afviklingen  

 af  

 Danske Banks Hypotekafdeling.
2.2.3 Danske Banks depot Indenrigs- og sundhedsministeren frigiver Danske Banks  

 Hypotekafdelings båndlagte depot i Danmarks Nationalbank, når ministeren har  

 modtaget erklæring fra Værdipapircentralen om gennemførelsen af indfrielsen  

 af  

 de cirkulerende obligationer.
2.2.4 Eventuelle tvister I tilfælde af, at der opstår behov for at fastsætte nærmere  

 regler for afviklingen af Danske Banks Hypotekafdelings lovbundne virksomhed,  

 herunder om regnskabs- og revisionsmæssige forhold i forbindelse med  

 afviklingen, foreslås, at indenrigs- og sundhedsministeren bemyndiges til at  

 fastsætte de nærmere regler.
Ligeledes foreslås, at indenrigs- og  

 sundhedsministeren bemyndiges til at træffe afgørelse ved eventuelle tvister.
3. Økonomiske og administrative konsekvenser for  

 det offentlige Forslaget medfører udelukkende økonomiske og administrative  

 konsekvenser for det offentlige i det omfang, offentlige institutioner har  

 optaget lån i Danske Banks Hypotekafdeling eller ejer hypotek- eller  

 kommuneobligationer  

 udstedt af Danske Banks Hypotekafdeling.
 Der kan i forbindelse med indfrielse af lån eventuelt blive  

 tale om meget begrænsede positive konsekvenser i form af muligheden for at  

 opnå  

 bedre lånevilkår ved førtidsindfrielse af lån i Danske Banks Hypotekafdeling.
For så vidt angår indfrielsen af obligationer kan der  

 muligvis blive tale om meget begrænsede positive eller negative konsekvenser.  

 Således kan obligationsindfrielse til en konkret teoretisk beregnet  

 markedskurs  

 muligvis medføre meget begrænsede positive økonomiske konsekvenser for  

 obligationsindehaverne.
Omvendt kan der muligvis blive tale om meget  

 begrænsede  

 negative konsekvenser, hvis de midler, der frigøres ved Danske Banks  

 indfrielse  

 af obligationer ikke kan reinvesteres på helt så favorable vilkår, som har  

 været gældende for kommune- og hypotekobligationerne.
Hvorvidt der bliver  

 tale  

 om meget begrænsede positive eller negative konsekvenser afhænger af det  

 konkrete tidspunkt for indfrielse af obligationerne, samt forhold vedr. de  

 respektive obligationsserier (opsigelighed, udtrækningshyppighed, rente mv.).  

 Det skal dog bemærkes, at indfrielsesvilkårene som udgangspunkt sigter mod  

 neutralitet i forhold til investorerne.
 4. Økonomiske og administrative konsekvenser for  

 erhvervslivet m.v.
 Forslaget har konsekvenser for Danske Bank i form af en  

 økonomisk og administrativ lettelse forbundet med bortfald af honorarer til  

 revisorer, udgifter til Københavns Fondsbørs og Værdipapircentralen for de  

 pt.  

 11 fondskoder samt omkostninger til administration af betalinger m.v.  

 Endvidere  

 er der for banken positive økonomiske konsekvenser forbundet med frigivelsen  

 af  

 bankens depot i Danmarks Nationalbank.
 Herudover medfører forslaget udelukkende økonomiske og  

 administrative konsekvenser for erhvervslivet i det omfang, der er optaget  

 lån  

 i Danske Banks Hypotekafdeling eller ejes hypotek- eller kommuneobligationer  

 udstedt af Danske Banks Hypotekafdeling.
 Der kan i forbindelse med indfrielse af lån eventuelt blive  

 tale om meget begrænsede positive konsekvenser i form af muligheden for at  

 opnå  

 bedre lånevilkår ved førtidsindfrielse af lån i Danske Banks Hypotekafdeling.
 For så vidt angår indfrielsen af obligationer kan der  

 muligvis blive tale om meget begrænsede positive eller negative konsekvenser,  

 jf. afsnit 3. Det skal dog bemærkes, at indfrielsesvilkårene som udgangspunkt  

 sigter mod neutralitet i forhold til investorerne.
5. Miljømæssige konsekvenser Lovforslaget har ingen miljømæssige konsekvenser.
6. Forholdet til EU-retten Lovforslaget indeholder ikke EU-retlige aspekter.
 7. Hørte myndigheder, organisationer mv.
 Udkast til lovforslaget har været i høring hos:  

 Amtsrådsforeningen, Danmarks Nationalbank, Danske Bank, Finansministeriet,  

 Finansrådet,  

 Finanstilsynet, Forbrugerrådet, Frederiksberg Kommune, Justitsministeriet,  

 KL, Københavns  

 Kommune, Landbrugsraadet, Realkreditrådet, Statsministeriet,  

 Værdipapircentralen og Økonomi- og Erhvervsministeriet.
Sammenfattende skema Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (Hvis ja, angiv omfang) Økonomiske konsekvenser for stat, kommuner og amtskommuner Muligvis meget begrænsede konsekvenser i det omfang, der  

 er optaget lån/indehaves obligationer udstedt af Hypotekafdelingen Muligvis meget begrænsede konsekvenser i det omfang, der  

 indehaves obligationer udstedt af Hypotekafdelingen Administrative konsekvenser for stat, kommuner og  

 amtskommuner Ingen Meget begrænsede konsekvenser i form af finansielle  

 omlægninger i det omfang, der er optaget lån/indehaves obligationer udstedt  

 af Hypotekafdelingen Økonomiske konsekvenser for erhvervslivet Generelt: Muligvis meget begrænsede konsekvenser i det  

 omfang, der er optaget lån/indehaves obligationer udstedt af  

 Hypotekafdelingen.
 For Danske Bank: En økonomisk lettelse, jf. afsnit 4.
 Muligvis meget begrænsede konsekvenser i det omfang, der  

 indehaves obligationer udstedt af Hypotekafdelingen.
Administrative konsekvenser for erhvervslivet Generelt: Ingen konsekvenser.
 For Danske Bank: Administrativ lettelse, jf. afsnit 4.
Meget begrænsede konsekvenser i form af finansielle  

 omlægninger i det omfang, der er optaget lån/indehaves obligationer udstedt  

 af Hypotekafdelingen Miljømæssige konsekvenser Ingen Ingen Administrative konsekvenser for borgerne Ingen Meget begrænsede konsekvenser i form af finansielle  

 omlægninger i det omfang, der er optaget lån/indehaves obligationer udstedt  

 af Hypotekafdelingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Lovforslaget indebærer, at lov nr. 55 af 25. marts 1872,  

 hvorved Regjeringen bemyndiges til at meddele »den danske Landmandsbank,  

 Hypothek- og Vexelbank i Kjøbenhavn« forskjellige Begunstigelser ophæves den  

 1.  

 januar 2007.
Til § 2 Med bestemmelsen fastsættes regler for håndtering af  

 udlånssiden i forbindelse med afvikling af Danske Banks Hypotekafdelings  

 lovbundne virksomhed.
 Med bestemmelsen foreslås, at Danske Bank skal tilbyde  

 låntagerne, at lån i Danske Banks Hypotekafdeling kan videreføres i Danske  

 Bank  

 trods afviklingen af Hypotekafdelingens lovbundne virksomhed.
Endvidere gives låntagerne med lovforslaget ret til fra og  

 med den 1. januar 2007 at indfri kommune- og hypoteklån uden varsel uanset  

 tidligere aftalte vilkår om opsigelighed eller uopsigelighed.
Med forslaget  

 gives låntagerne således mulighed for at omlægge lån i Danske Banks  

 Hypotekafdeling til lån med andre betingelser.
 Bestemmelsen fastsætter, at Danske Bank skal orientere  

 låntagerne om ændringerne med et varsel på tre måneder med henblik på at give  

 rimelig tid til at beslutte, om det ønskes at førtidsindfri lånet, herunder  

 til  

 at forberede en eventuel førtidsindfrielse.
Til § 3 Med bestemmelsen fastsættes regler for håndtering af  

 hypotek- og kommuneobligationer i omløb hos eksterne investorer i forbindelse  

 med afviklingen af Danske Banks Hypotekafdelings lovbundne virksomhed.
Bestemmelsen fastsætter tidsfristen for, hvornår Danske  

 Bank skal orientere obligationsindehaverne om konsekvenserne af nedlæggelsen  

 af  

 Hypotekafdelingens lovbundne virksomhed.
Det foreslås, at banken skal  

 orientere  

 obligationsindehaverne om ændringerne senest tre måneder før disse træder i  

 kraft, da tre måneder vurderes at være tilstrækkeli  

 g g  

 od  

 tid for den enkelte obligationsindehaver til at beslutte, hvorledes den  

 pågældende  

 ønsker at anvende de midler, der frigøres ved Danske Banks køb af  

 obligationerne samt forberede en eventuel reinvestering.
 Da banken ikke kender obligationsindehavernes identitet vil  

 informationen af obligationsindehaverne rent praktisk foregå ved at banken  

 gennem Værdipapircentralen fremsender brev til obligationsindehaverne med  

 oplysning om det forestående køb af kommune- og hypotekobligationerne som  

 følge  

 af afviklingen af Hypotekafdelingens lovbundne virksomhed.
 Obligationsindehaverne kan i perioden fra banken har  

 orienteret om det forestående køb af obligationerne og frem til terminen 11.  

 december 2006, der er sidste termin før lov, hvorved Regjeringen bemyndiges  

 til  

 at meddele »den danske landmandsbank, Hypothek- og Vexelbank i Kjøbenhavn«  

 forskjellige  

 Begunstigelser ophæves, selv bestemme det konkrete tidspunkt for bankens køb  

 af  

 obligationerne.
Når en obligationsindehaver har rettet henvendelse til  

 Danske Bank med ønske om at sælge hypotek- eller kommuneobligationer  

 foretager  

 Danske Bank en beregning af en teoretisk markedskurs.
Da obligationsserierne  

 udstedt af Danske Banks Hypotekafdeling dels er relativt små, dels handles  

 sjældent foreligger der ikke en markedskurs for obligationerne.
Derfor  

 foreslås  

 kursen på obligationerne beregnet teoretisk på baggrund af relativt  

 sammenlignelige obligationer.
 Det foreslås, at den teoretisk beregnede markedskurs  

 godkendes af Indenrigs- og Sundhedsministeriet forud for bankens orientering  

 af  

 obligationsindehaverne.
Med henblik på at sikre, at obligationsindehaverne ikke  

 stilles ringere end ved de nuværende betingelser foreslås, at Danske Bank som  

 minimum skal tilbyde at købe obligationerne til pari.
Den beregnede  

 markedskurs  

 kan således ikke fastsættes under pari.
 Obligationer, der endnu ikke er købt af Danske Bank til  

 terminen 11. december 2006, opkøbes på denne dato af Danske Bank til en  

 teoretisk beregnet kurs, godkendt af Indenrigs- og Sundhedsministeriet.  

 Banken  

 sender gennem Værdipapircentralen information herom til  

 obligationsindehaverne.  

 Obligationsindehaverne har pligt til at sælge obligationerne til Danske Bank  

 senest d. 11. december 2006.
Til § 4 I overensstemmelse med lov nr. 55 af 25. marts 1872,  

 hvorved Regjeringen bemyndiges til at meddele »den danske Landmandsbank,  

 Hypothek- og Vexelbank i Kjøbenhavn« forskjellige Begunstigelser samt det af  

 Indenrigsministeriets  

 senest stadfæstede regulativ fra december 1977 har Danske Bank til særlig  

 sikkerhed for obligationsindehaverne båndlagt et depot på ca. 25 mio. kr. i  

 Danmarks Nationalbank.
 Bestemmelsen fastsætter, at det båndlagte depot frigives af  

 indenrigs- og sundhedsministeren, når denne har modtaget erklæring fra  

 Værdipapircentralen om, at samtlige kommune- og hypotekobligationer udstedt  

 af  

 Danske Banks Hypotekafdeling er købt af Danske Bank.
Til § 5 Med bestemmelsen gives indenrigs- og sundhedsministeren  

 bemyndigelse til i fornødent omfang at fastsætte nærmere regler for  

 regnskabs-  

 og revisionsmæssige forhold i forbindelse med afviklingen, samt at træffe  

 afgørelse ved eventuelle tvister, der måtte opstå i forbindelse med  

 afviklingen  

 af Hypotekafdelingens aktiviteter.
Til § 6 Det foreslås, at loven træder i kraft dagen efter  

 bekendtgørelsen i lovtidende.
