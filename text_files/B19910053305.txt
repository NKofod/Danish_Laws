 I medfør af § 2 f i lov om indeksregulerede realkreditlån, jf.  

 lovbekendtgørelse nr. 572 af 15. august 1989, som senest ændret ved lov nr.  

 367 af 8. juni 1990, og § 22 i lov om refinansiering af realkreditlån m.v. i  

 landbrugsejendomme, jf. lov nr. 372 af 11. juli 1988, fastsættes efter aftale  

 med landbrugsministeren:
 § 1.  Realkreditinstitutterne og Dansk Landbrugs  

 Realkreditfond udarbejder særskilt opgørelse for afdragsbidrag vedrørende:
 Stk. 2.  Afdragsbidrag betales af Kongeriget Danmarks  

 Hypotekbank og Finansforvaltning (Hypotekbanken) til det pågældende institut  

 på grundlag af opkrævning fra instituttet vedlagt indberetningsskema med  

 oplysninger som angivet i bilag 1 til denne bekendtgørelse.  

 Indberetningsskema afgives i øvrigt således:
 Stk. 3.  Opkrævning indsendes i hver termin til  

 Hypotekbanken senest 2 uger før sidste rettidige betalingsdag.
 Stk. 4.  Institutterne indberetter hvert år inden den 1.  

 december til Hypotekbanken den skønnede udgift til afdragsbidrag for december  

 termin som sumtal for lån efter henholdsvis stk. 1, nr. 1, og stk. 1, nr. 2.  

 Udgiftsskønnet baseres på lånemassen på indberetningstidspunktet.
§ 2.  Institutterne indberetter hvert år inden den 1.  

 februar status pr. 31. december i det foregående år for hvert lån med de  

 oplysninger, der er angivet i bilag 2 til denne bekendtgørelse.
Indberetning  

 afgives for såvel løbende lån som lån, der er indfriet eller bortfaldet i  

 løbet af det foregående kalenderår.
 § 3.  Senest 2 måneder efter regnskabsårets afslutning  

 indsender institutterne til Hypotekbanken en erklæring fra det pågældende  

 instituts revisor om de samlede udbetalte afdragsbidrag i årets løb.  

 Erklæringen skal angive det udbetalte beløb samt indeholde attestation for,  

 at beregningen af statens afdragsbidrag er foretaget i overensstemmelse med  

 instituttets regnskaber og med reglerne for beregning af afdragsbidrag som  

 fastsat i § 2, stk. 2, og §§ 2 b - 2 e i lov om indeksregulerede  

 realkreditlån samt § 13 i lov om refinansiering af realkreditlån m.v. i  

 landbrugsejendomme.
 Ikrafttrædelse m.v.
 § 4.  Bekendtgørelsen træder i kraft den 20. juli  

 1991.
 Stk. 2.  Hypotekbankens cirkulære af 3. november 1989 om  

 udbetaling og regnskabsaflæggelse for afdragsbidrag til jordbrugslån i  

 henhold til lov om refinansiering af realkreditlån m.v. i landbrugsejendomme  

 ophæves.
