 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om offentlige veje, jf. lovbekendtgørelse nr. 430 af 31. maj 1991,  

 foretages følgende ændringer:
 1. I § 43, stk. 2, 1. pkt., indsættes efter  

 »støjafskærmende foranstaltninger,»: »faunapassager,  

 erstatningsbiotoper og lignende foranstaltninger til kompensation for et  

 vejanlægs indgreb i naturtilstanden,».
 2. § 91, stk. 3, affattes således:
»Stk. 3.  Når hel eller delvis nedlæggelse af vejen  

 er forudsat i en lokalplan, kan vejbestyrelsen uanset bestemmelserne i stk. 1  

 og 2 frit råde over vejarealet.
Det samme gælder, når en grundejer ikke  

 ønsker at overtage vejarealet for det fastsatte beløb.« 3. § 92 affattes således:
 »§ 92.  Ved en vejforlægning eller vejomlægning  

 kan vejbestyrelsen uanset reglerne i § 90 tilbyde mindre, aflagte vejarealer,  

 der ikke kan skønnes at have færdselsmæssig betydning for nogen ejendom, til  

 ejerne af de tilgrænsende ejendomme efter reglerne i § 91.
Stk. 2.  Hvis der til en vejforlægning eller  

 vejomlægning foretages ekspropriation, kan det i forbindelse med  

 ekspropriationen bestemmes, hvorledes der skal forholdes med aflagte  

 vejarealer.« 4. I § 102 indsættes efter stk. 1 som nyt stykke:
»Stk. 2.  Såfremt nogen uden tilladelse anbringer  

 genstande m.v., der er nævnt i stk. 1, og den pågældende ikke efterkommer et  

 påbud om at fjerne disse, er vejbestyrelsen berettiget til for den  

 pågældendes regning at fjerne det anbragte.
Er det anbragte til ulempe for  

 færdslen, er vejbestyrelsen og i påtrængende tilfælde politiet berettiget til  

 uden forudgående påbud at fjerne det anbragte for den pågældendes  

 regning.« Stk. 2  og 3 bliver herefter stk. 3 og 4.
 5. § 106, stk. 3, affattes således:
»Stk. 3.  Arbejder på ledninger i eller over  

 offentlige veje udføres af vedkommende ledningsejer, medmindre andet særligt  

 er bestemt.
Vejbestyrelsen kan dog kræve selv at udføre vejarbejder i  

 forbindelse med ledningsarbejder, § 2 I lov om private fællesveje, jf. lovbekendtgørelse nr. 431 af 31. maj  

 1991, foretages følgende ændringer:
 1. § 8 affattes således:
»§ 8.  Erstatningsfastsættelse efter denne lov  

 foretages i mangel af mindelig overenskomst af taksationsmyndighederne efter  

 lov om offentlige veje.
Disse myndigheder afgør endvidere spørgsmål om  

 overtagelse af ejendomme, jf. § 37, stk. 3, om nedlæggelse eller omlægning af  

 veje, jf. § 54, stk. 3, og om bortfald af servitutforpligtelser, jf. § 66,  

 stk. 1.
Stk. 2.  Om sagernes behandling af  

 taksationsmyndighederne og erstatningens fastsættelse og udbetaling m.v.  

 finder §§ 51-56 og §§ 59-67 i lov om offentlige veje tilsvarende  

 anvendelse.« 2. I § 49 indsættes efter stk. 2 som nyt stykke:
»Stk. 3.  Såfremt nogen uden tilladelse anbringer  

 genstande m.v., der er nævnt i stk. 1, og den pågældende ikke efterkommer et  

 påbud om at fjerne disse, er vejmyndigheden berettiget til for den  

 pågældendes regning at fjerne det anbragte.
Er det anbragte til ulempe for  

 færdslen, er vejmyndigheden og i påtrængende tilfælde politiet berettiget til  

 uden forudgående påbud at fjerne det anbragte for den pågældendes  

 regning.« Stk. 3  bliver herefter stk. 4.
 3. § 50, stk. 1, 2. pkt., ophæves.
 4. I § 50, stk. 2 og 3, og i § 52, stk. 2,  

 ændres »§ 49, stk. 3,» til: »§ 49, stk. 4,».
 5. I § 52 indsættes efter stk. 1 som nyt stykke:
»Stk. 2.  Arbejder på ledninger i eller over  

 private fællesveje udføres af vedkommende ledningsejer, medmindre andet  

 særligt er bestemt.
Vejmyndigheden kan dog kræve selv at udføre vejarbejder i  

 forbindelse med ledningsarbejder, Stk. 2.  bliver herefter stk. 3.
 6. I § 67, stk. 1, nr. 1, ændres »§ 49, stk. 1 og  

 3,» til: »§ 49, stk. 1 og 4,».
§ 3 Loven træder i kraft den 1. juli 1993.
Givet på Christiansborg Slot, den 9.  

 juni 1993 Under Vor Kongelige Hånd og Segl MARGRETHE R.
