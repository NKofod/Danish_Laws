Bekendtgørelse om regler for fordeling  

 af tilskud til oplysning om Danmarks medlemskab af den Europæiske  

 Union I medfør af tekstanmærkning nr. 125, ad finanslov 2000  

 § 20.72.11 Oplysning om den Europæiske Union, hvorefter  

 Nævnet vedrørende EU-oplysning (nævnet) efter regler  

 fastsat af nævnet fordeler midler til oplysning om den Europæiske  

 Union, fastsættes:
 § 1. Reglerne, der er fastsat den 22. februar  

 1999, fremgår af bilaget til denne bekendtgørelse.
 § 2. Bekendtgørelsen træder i kraft  

 den 5. juli 2000 og har virkning fra den 1. januar 2000.
 Stk. 2.Bekendtgørelse nr. 435 af 8. juni 1999  

 ophæves.
Nævnet vedrørende oplysning om den  

 Europæiske Union, den 16. juni 2000 Frederik Christensen Bilag 1 Regler for fordeling af tilskud til oplysning om Danmarks  

 medlemskab af den Europæiske Union På finansloven er afsat en pulje til en bred  

 oplysningsindsats om forhold vedrørende Danmarks medlemskab af den  

 Europæiske Union (EU). Puljen administreres af Nævnet  

 vedrørende EU-oplysning, der er nedsat af undervisningsministeren.
Nævnet lægger vægt på at  

 støtte initiativer, der i indhold og form henvender sig til en bred  

 målgruppe.
Der lægges vægt på, at initiativerne har  

 størst mulig gennemslagskraft, og nævnet ser gerne, at de  

 gennemføres i samarbejde med lokale eller landsdækkende  

 medier.
Initiativerne skal normalt være åbne for alle  

 og annonceret offentligt.
Både lokale og landsdækkende  

 initiativer kan støttes.
Der kan ansøges om fuld finansiering,  

 men ansøgninger, der har en medfinansiering på minimum 50%, vil  

 blive prioriteret højt.
 Der kan gives tilskud til dækning af faktiske  

 udgifter til:
Honorar til oplægsholdere.
Tilskuddet kan normalt  

 ikke overstige 2.500 kr. til enkelt foredrag og 1.500 kr. til  

 paneldeltagelse.
Som hovedregel gives der ikke honorar til ansøgerens  

 egen medvirken.
Hvis der bevilges tilskud hertil, skal det ske på  

 grundlag af tidsregistrering for projektet.
 Rejseudgifter til oplægsholdere m.fl. (statens  

 laveste takst pr. km i egen bil eller normalt billigste offentlige  

 transportmiddel). Der refunderes ikke rejseudgifter til  

 forberedelsesmøder.
 Udarbejdelse af oplysningsmateriale.
 Annoncering af arrangementer.
 Udgifter til revision (jf. regnskabskrav).
 Som hovedregel ydes der ikke tilskud til studierejser,  

 researchrejser og fortæring.
Hvem kan søge? Alle kan søge tilskud bortset fra Folketingets  

 partier, Junibevægelsen, Folkebevægelsen mod EU og  

 Europabevægelsen, som der er afsat en særlig pulje til.
Hvordan søger man? Man søger ved at udfylde et særligt skema.  

 Én person er med sin underskrift ansvarlig over for Nævnet  

 vedrørende EU-oplysning for tilskuddets anvendelse.
 Søger foreninger eller sammenslutninger,  

 vedlægges formålsbeskrivelse eller vedtægter.
 Ansøgningsskema fås ved henvendelse til:
Nævnet vedrørende EU-oplysning Postboks 2265 1025 København K tlf.: 3312 8089 Midlerne uddeles i ansøgningsrunder, hvor fristen  

 for ansøgning vil blive offentliggjort i dagspressen.
 Ansøgninger skal sendes pr. post.  

 Ansøgninger som modtages efter ansøgningsfristens udløb,  

 vil ikke komme i betragtning.
Tilsagn/Afslag Tilsagn og afslag meddeles skriftligt til  

 ansøgeren.
Tilskuddet ydes på baggrund af den konkrete  

 ansøgning og budgettet (udgiftsarter og størrelse) og kan kun  

 anvendes til de udgifter, der er anført i budgettet.
Der kan ikke  

 flyttes midler fra én budgetpost til en anden.
 Ved tilsagn om støtte er det en betingelse, at det  

 samlede initiativ gennemføres som beskrevet i ansøgningen.
 Ved honorering af oplægsholdere og/eller andre  

 medvirkende påhviler arbejdsgiverforpligtelsen ansøgeren,  

 herunder opfyldelse af krav i henhold til skattelovgivningen.
 Tilsagnet bortfalder, hvis regnskabskravene ikke  

 opfyldes.
Regnskabskrav Et samlet regnskab for initiativet skal indsendes til  

 nævnet senest 1 måned efter den slutdato, der er anført i  

 ansøgningen.
 Regnskabet skal være underskrevet af den person, der  

 er ansvarlig for tilskuddet.
 Regnskabet skal opstilles på samme måde som  

 budgettet, således at disse er direkte sammenlignelige.
 Ansøgere, der har fået tilsagn om tilskud  

 på 50.000 kr. eller derover, skal indsende et regnskab, der er  

 revideret og påtegnet af en statsautoriseret revisor eller registreret  

 revisor.
 Ansøgere, der har fået tilskud på  

 mindre end 50.000 kr., skal indsende regnskabsskema med kvitterede  

 originalbilag og kopi af annoncer.
 Eventuelle merindtægter i forhold til budgettet vil  

 blive modregnet i tilskuddet.
 Sammen med regnskabet skal der indsendes en kortfattet  

 rapport over forløbet med oplysninger om deltagerantal og et eksemplar  

 af eventuelt fremstillet materiale.
Udbetaling af tilskud Tilskuddet udbetales til den ansvarlige ansøger  

 hurtigst muligt og senest en måned efter modtagelsen af  

 fyldestgørende regnskab.
Tilskuddet udbetales pr. check.
Der kan  

 normalt ikke ydes forskud, dog kan nævnet i ganske særlige  

 tilfælde give en skriftlig dispensation, og forskuddet ydes da mod  

 kvittering for afholdte udgifter.
