 I et anpartsselskab med 3 anpartshavere og en kapital på 145.000 kr.
var de 2 udtrådt og deres andel af egenkapitalen - 77/145 - var  

 udloddet.
Skattekursen pr. 1. januar 1988 var beregnet til 2.600 på grundlag  

 af en egenkapital på 3.770.000 kr.
Beregningen var foretaget ud fra  

 indskudskapitalen på 145.000 kr. uden hensyntagen til den foretagne  

 udlodning.
Landsskatteretten fandt, at eneaktionæren ved formueopgørelsen pr.  

 31. december 1987 alene var formueskattepligtig af 68/145 af egenkapitalen  

 eller af 1.768.000 kr.
Retten fandt, at der forelå sådanne særlige  

 omstændigheder, at hovedreglen i ligningslovens § 19 kunne fraviges.
 A klagede for indkomståret 1987 over den af de stedlige skattemyndigheder  

 foretagne ansættelse af hans skattepligtige formue, der beroede på, at  

 kursværdien af nominelt 300.000 kr. aktier i A/S B var ansat til 3.770.000  

 kr. mod selvangivet 1.768.000 kr.
Det var oplyst, at klageren indtil ultimo 1987 var medejer af et  

 anpartsselskab, som blev omdannet til A/S B.
Pr. 30. juni 1986 var  

 indskudskapitalen på 145.000 kr., ejet af klageren med 68.000 kr., af C med  

 76.000 kr. og af D med 1.000 kr.
 I forbindelse med de 2 øvrige anpartshaveres udtræden var disses andel af  

 selskabets egenkapital udloddet, og indskudskapitalens udvikling havde været:
 Klageren var herefter ejer af hele aktiekapitalen på 300.000 kr.
 Klagerens repræsentant havde vedrørende udlodningen oplyst, at den var  

 foretaget i forbindelse med klagerens overtagelse af hele selskabskapitalen.  

 Klageren havde i denne forbindelse ikke modtaget eller indskudt kontanter  

 eller andet over for selskabet.
 Statsskattedirektoratets skattekurs pr. 1. januar 1988 var beregnet til  

 2.600 på baggrund af en selskabskapital på 145.000 kr. eller til en  

 selskabsformue på i alt 3.770.000 kr.
 De stedlige skattemyndigheder havde ved formueansættelsen fundet, at det  

 var betænkeligt kun at ansætte klagerens formue til 68/145 af 3.770.000 kr.  

 eller til 1.768.000 kr., når han ved udgangen af 1987 ejede hele  

 selskabskapitalen.
 Klagerens repræsentant anførte over for Landsskatteretten bl.a., at  

 udlodningen den 1. november 1987 til de 2 udtrædende anpartshavere netop  

 havde svaret til deres ejerandele, hvorefter den resterende egenkapital i  

 selskabet netop svarede til klagerens ejerandel på nominelt 68.000 kr.
Repræsentanten bemærkede videre, at der i årets løb var overført beløb fra  

 overskudskonto til indskudskapital i selskabet.
Dette havde imidlertid ingen  

 betydning for den samlede formueskattepligtige værdi af selskabet, da der  

 alene var tale om en omplacering på selskabets konti til pari.
Derimod faldt  

 den formueskattepligtige værdi af selskabet på grund af udlodning til de 2  

 anpartshavere, svarende til deres kapitalandele på i alt 77/145 eller  

 2.002.000 kr.
Samtidig med de 2 anpartshaveres udtræden og udlodningen var  

 indskudskapitalen i selskabet nedskrevet til 80.000 kr.
Der var ikke sket hverken udlodning eller kontant indskud i selskabet ud  

 over udlodningen til de 2 tidligere anpartshavere.
Kapitalkravet på 300.000  

 kr. ved omdannelse til aktieselskab var opfyldt ved overførsel af beløb fra  

 selskabets overskudskonto.
 Told- og Skattestyrelsen indstillede under sagens behandling i  

 Landsskatteretten stadfæstelse bl.a. med henvisning til, at formueopgørelsen  

 for aktiekursen for klageren skulle ske i overensstemmelse med ligningslovens  

 § 19 om formueopgørelse af unoterede aktier for bl.a. selskaber, hvor mindst  

 2/3 af samtlige aktier ejedes af en enkelt aktionær, samt i overensstemmelse  

 med Ligningsrådets vejledende anvisninger.
Landsskatteretten bemærkede, at den i ligningslovens § 19 angivne  

 opgørelsesmetode ved værdiansættelsen af unoterede aktier til brug ved  

 formueopgørelsen kunne fraviges, når særlige omstændigheder måtte begrunde en  

 lavere værdiansættelse.
Retten fandt, at der af de af klagerens repræsentant  

 anførte grunde forelå sådanne særlige omstændigheder, at formueværdien af  

 klagerens aktier måtte ske skønsmæssigt.
Retten fandt på baggrund af de  

 foreliggende oplysninger ikke, at formueværdien af klagerens aktiebesiddelse  

 efter den skete udlodning i selskabet oversteg den selvangivne værdi.
 LV 1990, N 3.1.1.
