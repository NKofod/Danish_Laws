 En kræftlidelse (strubekræft) hos en svejser, der i 50 år havde været  

 beskæftiget med svejsning, herunder svejsning i rustfrit stå, fandtes at  

 kunne anerkendes som erhvervssygdom efter arbejdsskadeforsikringslovens § 10.
 REDEGØRELSE FOR SAGEN:
En skadelidt, der havde arbejdet som svejser siden 1930, blev pensioneret  

 i marts 1980. I maj 1980 fik han konstateret strubekræft.
I oktober 1980 blev  

 lidelsen anmeldt til arbejdsskadeforsikringen som erhvervssygdom.
 Om skadelidtes arbejdsmæssige forhold var det oplyst, at han under sit  

 arbejde som svejser havde udført svejsning på rustfrit stål med deraf  

 følgende udsættelse for svejserøg, som indeholdt hexavalent chrom.
 Om skadelidtes tobaksforbrug var oplyst, at pågældende fra 30-års alderen  

 havde røget 5 cigaretter daglig.
 AFGØRELSEN, DER KLAGES OVER:
Sikringsstyrelsen fandt, at den anmeldte lidelse ikke begrundede krav på  

 ydelser efter arbejdsskadeforsikringsloven.
Afgørelsen var begrundet med, at  

 det måtte anses for overvejende sandsynligt, at lidelsen skyldtes andre  

 forhold end de erhvervsmæssige.
Styrelsen meddelte samtidig, at sagen ville  

 blive genoptaget, hvis senere videnskabelige undersøgelser gav grundlag  

 herfor.
 KLAGEN TIL ANKESTYRELSEN:
Skadelidtes faglige organisation anførte bl.a., at sikringsstyrelsens  

 afvisning af strubekræft efter mange års daglig udsættelse for svejserøg fra  

 svejsning på rustfrit stål, bl.a. indeholdende chrom og nikkel, var i  

 modstrid med nyere forskning, som klart havde dokumenteret en øget forekomst  

 af strubekræft blandt danske metalarbejdere.
Fagforbundet henviste i denne  

 forbindelse til såvel danske som udenlandske undersøgelser.
 SUPPLERENDE OPLYSNINGER EFTER ANKEN:
 Sikringsstyrelsen bemærkede, at afgørelsen var i overensstemmelse med  

 hidtidig praksis på området, og at de i anken nævnte danske undersøgelser  

 ikke indeholdt noget nyt, der eventuelt kunne danne grundlag for en ændring  

 af styrelsens hidtidige praksis på dette område.
Cancerregisteret udtalte, at svejserøg indeholder stoffer (nikkel og  

 chrom), som er anerkendt som kræftfremkaldende.
Der er evidens for, at  

 udsættelse for svejserøg forøger risikoen for lungekræftudvikling, hvorimod  

 det ikke på det foreliggende kan afgøres, hvorvidt udsættelse for svejserøg  

 forøger risikoen for kræft i strubehovedet.
Der var begrænset evidens for, at  

 nikkelforbindelser forøger risikoen for kræft i strubehovedet.
Det kunne ikke  

 udelukkes, at langvarig udsættelse for svejserøg og skæreolietåge ville  

 forøge risikoen for udvikling af strubekræft, eventuelt i samspil med  

 cigaretrygning, som vides at medføre en forøget risiko for denne sygdom.
 LOVGRUNDLAG:
 Arbejdsskadeforsikringslovens § 10, stk. 1 og 2. Sikringsstyrelsens  

 bekendtgørelse nr. 685 af 28. december 1984 om fortegnelse over  

 erhvervssygdomme i medfør af lovgivning om arbejdsskadeforsikring.
 ANKESTYRELSENS AFGØRELSE:
Ankestyrelsen finder det godtgjort, at skadelidte i sit arbejde gennem en lang årrække har været udsat for påvirkning af stoffer, som er  

 nævnt i § 1 A i sikringsstyrelsens ovennævnte bekendtgørelse.
 Efter cancerregisteret udtalelse finder ankestyrelsen endvidere, at  

 skadelidtes lidelse kan henføres under arbejdsskadeforsikringsloven som  

 forårsaget af arbejdet eller de forhold, hvorunder dette foregik.
Ankestyrelsen finder ikke med tilstrækkelig sikkerhed at kunne fastslå, at  

 det må anses for overvejende sandsynligt, at sygdommen skyldes andre forhold  

 end de erhvervsmæssige.
Tilfældet findes derfor at måtte anerkendes som  

 omfattet af arbejdsskadeforsikringsloven.
 Ankestyrelsen ændrer således sikringsstyrelsens afgørelse.
