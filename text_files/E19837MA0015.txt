 En virksomhed, der finansierer lystbådehandler, rejste spørgsmål om,  

 hvorvidt den ved erhvervelsen af en lystbåd som ufyldestgjort panthaver på en  

 tvangsauktion skal svare afgift af budsummen.
Ministeriet for skatter og afgifter besvarede forespørgslen bekræftende.  

 Efter lovens § 3, stk. 1, skal der svares afgift ikke blot af selvstændige  

 erhvervsvirksomheder, men også af forskellige former for foreninger,  

 offentlige institutioner, samt af den, der foranstalter auktioner afholdt.  

 Fogedretterne er således registreringspligtige efter merværdiafgiftsloven for  

 tvangsauktionssalg af løsøre, der - uden forbindelse med fast ejendom -  

 afsættes.
Der skal således svares afgift ved tvangsauktionssalg af bl.a.  

 lystfartøjer.
Ministeriet meddelte endvidere, at § 2, stk. 2, i bekendtgørelsen om  

 fritagelse for at svare afgift i henhold til merværdiafgiftsloven, hvorefter  

 finansieringsselskaber er fritaget for at svare afgift ved afsætning af  

 varer, der overtages på grund af misligholdelse af de af  

 finansieringsselskaberne finansierede købekontrakter, kun finder anvendelse  

 ved afsætning af varer, som de har overtaget på grund af misligholdelse af  

 afbetalingskontrakter med ejendomsforbehold.
En betingelse for  

 afgiftsfritagelsen er endvidere, at afsætningen udelukkende sker til  

 momsregistrerede virksomheder.
