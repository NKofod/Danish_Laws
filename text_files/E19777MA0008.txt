Et privat vandværk (interessentskab), har rejst spørgsmål om, hvorvidt der  

 skal svares afgift af indskud, som forbrugerne (interessenterne) yder til  

 delvis finansiering af en forestående udvidelse og modernisering af  

 vandværket.
Vandværket overvejer at optage et banklån til moderniseringen.
Alternativt overvejer vandværket - for at reducere banklånet og dermed  

 omkostningerne - at lade interessenterne indskyde et beløb, hvis størrelse  

 fastsættes af den enkelte.
Det er meningen, at der skal udstedes andels-  

 eller interessentbeviser lydende på beløbet.
Der vil ikke ske forrentning  

 eller afdrag af det nævnte indskud.
Interessenternes indbetalinger er frivillig og ikke en betingelse for at  

 få leveret vand fra vandværket.
Værket vil gennem indskudsordningen opnå en  

 rentebesparelse, der ellers skulle indregnes i vandafgiften.
 Indskud, der ikke tilbagebetales, medregnes til den afgiftspligtige værdi,  

 idet det må anses som vederlag, jf lovens § 7. (Renter, der svares af et  

 sådant indskud, skal ikke medregnes til den afgiftspligtige værdi).
 Indskud, der tilbagebetales, skal derimod ikke medregnes til den  

 afgiftspligtige værdi.
 Dette gælder tillige indskud, som tilbagebetales en andelshaver, hvis  

 denne udtræder af interessentskabet, også selv om dette først kan ske efter  

 udløbet af en vis uopsigelighedsperiode.
 Se også Mn.266, Mn.831, Højesterets dom af 1. december 1969 og Højesterets  

 dom af 13. februar 1976.
