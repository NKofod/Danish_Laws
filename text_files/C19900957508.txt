II Værnepligtige 2.1. K-værnepligtige Disse værnepligtige, der indkaldes og fordeles til det kommunale  

 civilforsvar i kommuner med udvidet hjælpetjeneste, har først gennemgået en  

 kasernemæssig grunduddannelse af indtil 33 dages varighed.
 De væsentligste bestemmelser om denne personelkategori findes i  

 Indenrigsministeriets bekendtgørelse nr. 387 af 18. juni 1986 om  

 værnepligtige og frivillige i civilforsvaret (herefter kaldet  

 personelbekendtgørelsen), der er optaget som bilag 1.
2.1.1. Fortsat lokal uddannelse 2.1.1.1. Tidsfrister Efter bestemmelsen i § 8 i personelbekendtgørelsen skal de værnepligtige  

 efter hjemsendelsen fra den første samlede uddannelse gennemgå en  

 efterfølgende tjeneste af ialt indtil 100 timers varighed.
Herudover kan de  

 indkaldes til mønstringer og øvelse af indtil 24 timers varighed (se pkt.  

 2.1.1.4).
 I stk. 2 bestemmes det, at denne tjeneste skal foregå om aftenen eller på  

 lørdage og søndage, med mindre kommunalbestyrelsen træffer anden aftale med  

 de værnepligtige.
 Efter § 10 fastsætter Civilforsvarsstyrelsen bestemmelser om de  

 værnepligtiges uddannelse og om tjenestens tilrettelæggelse.
 De værnepligtige skal som hidtil indkaldes snarest muligt til lokal  

 uddannelse efter hjemsendelsen fra den kasernemæssige grunduddannelse.
Uddannelsen på 100 timer bør afvikles over en periode på højst 2 år med  

 ikke over 50 timer om året.
Uddannelsen skal være afsluttet inden 3 1/2 år  

 efter hjemsendelsen fra kaserneuddannelsen.
Den værnepligtige kan ikke  

 indkaldes til afvikling af resterende uddannelse efter dette tidspunkt, med  

 mindre der foreligger en af nedennævnte grunde til forlængelse af fristen.
 En indkaldelsesordre til den lokale uddannelse skal mindst udsendes 1  

 måned før det fastsatte mødetidspunkt og helst 2 måneder før.
 Hvis der meddeles udsættelse med indkaldelsen, vil varigheden af den  

 meddelte udsættelse skulle lægges til 3 1/2-års fristen, og dette gælder  

 uanset, hvornår i det lokale uddannelsesforløb en sådan udsættelse måtte være  

 meddelt.
Hvis den værnepligtige forsømmer den fortsatte uddannelse på grund af  

 sygdom, skal han indkaldes til eftertjeneste af samme varighed som fraværet.  

 Dette skal dog ikke ske ved kortvarige forsømmelser.
Eftertjeneste, pålagt på  

 grund af sygdom, skal så vidt muligt være afviklet inden for den almindelige  

 3 1/2-års frist, eller senest 1 år efter fristens udløb.
Sygdom kan kræves  

 dokumenteret ved lægeattest.
Fravær fra tjenesten på grund af meddelt tjenestefrihed medfører ingen  

 eftertjeneste.
Der bør derfor udvises stor tilbageholdenhed med tildeling af  

 sådanne friheder.
Hvis den værnepligtige ulovligt udebliver fra den fortsatte uddannelse,  

 eller udebliver på grund af strafafsoning, skal han pålægges eftertjeneste af  

 samme varighed som udeblivelsen.
For afviklingen af sådan eftertjeneste er  

 der ingen særlige frister bortset fra den almindelige 50-års regel, se § 10 i  

 civilforsvarsloven.
Den fortsatte uddannelse kan videre ophøre på grund af  

 straf, idet værnepligtige, der 2 gange er dømt eller har vedtaget bøder for  

 at nægte at gøre civilforsvarstjeneste, jf. civilforsvarsloven § 35, stk. 1,  

 nr. 1 (lov nr. 253 af 27. maj 1981), ikke kan indkaldes påny.
Den pågældende  

 forbliver i nummer som værnepligtig ved stamafdelingen indtil udløbet af det  

 kalenderår, i hvilket han fylder 50 år, men indkaldes kun ved mobilisering.
Endelig kan ifølge værnepligtslovens § 4 den, der for forsætlig  

 lovovertrædelse er idømt ubetinget straf af fængsel i mindst 5 måneder eller  

 forvaring efter straffelovens § 70, udelukkes fra værnepligtstjeneste på  

 visse nærmere angivne betingelser.
Afgørelse herom træffes af sessionen og  

 meddeles stamafdelingen af Civilforsvarsstyrelsen.
Iøvrigt henvises til  

 reglerne i personaleadministrationsbestemmelserne om ophør af fortsat  

 uddannelse på grund af straf og udelukkelse fra værnepligt af samme grund.
Visse K-værnepligtige, f.eks. fiskere, langturschauffører, musikere m.fl.,  

 har på grund af deres arbejde vanskeligt ved at gennemføre den fortsatte  

 lokale uddannelse, således som den tidsmæssigt tilrettelægges.
For denne  

 gruppe er der åbnet mulighed for i stedet at gennemgå uddannelsen på  

 dagkurser af 2 x 1 uges varighed.
Sådanne centrale kurser afholdes i Aalborg  

 og Århus og CF-skolen i Hedehusene.
Der henvises i øvrigt til bilag 2.
2.1.1.2. Hindringer Når en værnepligtig indkaldes til tjeneste, kan der som ovenfor nævnt  

 undertiden opstå visse hindringer for uddannelsens gennemførelse.
Ad a.
Udsættelse De gældende regler om udsættelse med indkaldelse til værnepligtstjeneste  

 findes i værnepligtslovens §§ 27 - 30 og i Indenrigsministeriets  

 bekendtgørelse nr. 563 af 15. december 1980 om udsættelse med session og  

 indkaldelse og om fritagelse for værnepligtstjeneste.
Af bekendtgørelsen  

 fremgår bl.a., at Civilforsvarsstyrelsen kan bemyndige lokale  

 civilforsvarsmyndigheder til at give udsættelse med indkaldelse.
Efter fast praksis administreres disse regler således, at de lokale  

 civilforsvarsmyndigheder - uden hensyn til aldersgrænser o.lign. - selv tager  

 stilling til udsættelsesansøgninger i forbindelse med indkaldelse til den  

 fortsatte lokale uddannelse samt øvelser og mønstringer.
Udsættelse kan gives  

 for et 1 år ad gangen, og de lokale myndigheders afgørelse kan indbringes for  

 Civilforsvarsstyrelsen.
 Når der gives udsættelse, skal de værnepligtige, som ovenfor nævnt, gøre  

 eftertjeneste af samme omfang, og her gælder ingen aldersgrænser (bortset fra  

 den generelle 50-års grænse) for afviklingen af denne tjeneste.
Ved behandlingen af udsættelsesandragender bør der lægges vægt på, om  

 udsættelsen af hensyn til de værnepligtiges uddannelse eller af andre grunde,  

 herunder deres egen eller deres pårørendes velfærd, er af væsentlig betydning  

 for dem.
Der kan ikke gives udsættelse af hensyn til andre end den  

 værnepligtige selv eller hans nærmeste pårørende.
Specielt bemærkes, at  

 arbejdsgiverhensyn ikke kan begrunde udsættelse.
Udsættelse bør normalt kun meddeles, hvis udsættelsesgrunden er opstået  

 efter den værnepligtiges sessionsbehandling.
Begrundelsen herfor er, at alle  

 parter er bedst tjent med, at sessionsbedømmelsen er så aktuel en bedømmelse  

 som muligt.
 Den udsættelsesgrund, som den værnepligtige påberåber sig, skal i videst  

 muligt omfang være dokumenteret.
Den værnepligtige kan som hovedregel kun få udsættelse med henblik på  

 gennemførelse af een uddannelse, og denne skal være  

 erhvervskompetencegivende.
Udsættelse kan dog kun gives i det omfang,  

 tjenesten er direkte til hinder for deltagelse i undervisning el.lign.
Dette  

 vil dog sjældent være tilfældet, på grund af den lokale uddannelses  

 tidsmæssige placering i den sædvanlige fritid.
 Udsættelsesansøgninger, begrundet med ansættelse eller tilbud om  

 ansættelse, bør normalt ikke imødekommes.
 Økonomiske forhold kan normalt ikke begrunde udsættelse, med mindre  

 indkaldelse på det pågældende tidspunkt indebærer fare for en varig  

 forringelse af den værnepligtiges økonomi, eller muligheden for en  

 extraordinær stor indtægt fortabes.
 Personlige forhold (ægteskab, papirløst samliv, børn, boligforhold,  

 alvorlig sygdom, dødsfald m.v.) vil kunne begrunde udsættelse, hvis f.eks.  

 lægelige eller velfærdstruende forhold taler for det.
Ved alle ansøgninger om udsættelse med indkaldelse til den efterfølgende  

 lokale uddannelse må der tages hensyn til, at der er tale om en spredt,  

 kortvarig tjeneste, som principielt ligger i fritiden.
Der må derfor generelt  

 vises ret stor tilbageholdenhed med hensyn til godkendelse af  

 udsættelsesansøgninger.
 Udsættelse bør i det hele taget kun gives af en af ovennævnte årsager,  

 hvis der skønnes at foreligge velfærdstruende forhold for den værnepligtige.
Ad b.
Tjenestefrihed/Orlov kan gives i følgende tilfælde:
Familieorlov:
 1. Ved højtideligholdelse af nærmeste pårørendes dåb,  

 konfirmation, bryllup o.lign., runde fødselsdage - dog tidligst ved den  

 pårørendes 50-års dag.
 Ved nærmeste pårørende forstås børn, søskende, forældre, bedsteforældre,  

 oldeforældre, hustrus og dermed ligestillets forældre og søskende samt  

 personer, som er eller har været i forældres sted.
 Orloven, der meddeles ved forevisning af fornøden dokumentation, skal have  

 en sådan varighed, at de pågældende får mulighed for at deltage i den evt.
 kirkelige eller borgerlige handling samt den normale festligholdelse af  

 dagen.
2. Ved eget barns fødsel.
Dokumentation skal  

 forevises, normalt efter frihedens ophør.
 3. Ved alvorlig tilskadekomst eller akut alvorlig  

 sygdom blandt nærmeste pårørende.
 Herved forstås hustru og dermed ligestillet, børn, søskende, forældre,  

 hustrus og dermed ligestilles forældre og personer, som er eller har været i  

 forældres sted samt forlovede.
 Dokumentation skal forevises - normalt efter orlovens ophør.
 4. Dødsfald blandt nærmeste pårørende.
 Herved forstås hustru og dermed ligestillet, børn, søskende, forældre og  

 personer, som har været i forældres sted samt forlovede.
 Orloven kan kun gives i perioden fra underretning om dødsfaldet er  

 modtaget og indtil dagen efter begravelsen.
 Dokumentation skal forevises - normalt efter orlovens ophør.
5. Ved deltagelse i bedsteforældres, oldeforældres  

 samt hustrus og dermed ligestillets forældres og søskendes begravelse.
Se  

 endvidere ovenfor under pkt. 4.
 Dokumentation skal forevises - normalt efter orlovens ophør.
 Velfærdsorlov vil efter civilforsvarsmyndighedens skøn kunne gives  

 i andre tilfælde, dog kun i begrænset omfang.
 Opmærksomheden henledes på, at stamafdelingerne skal administrere disse  

 regler efter eget skøn, men der bør vises stor tilbageholdenhed, især med  

 tildeling af velfærdsorlov.
Specielt for så vidt angår medlemmer af mosaisk trossamfund og  

 adventistsamfundet bemærkes, at disse kan få tilladelse til at helligholde  

 lørdagen.
Tilsvarende kan værnepligtige, der tilhører mosaisk trossamfund, få  

 tjenestefrihed på de jødiske helligdage, der svarer til folkekirkens  

 helligdage i forbindelse med jul, påske og pinse.
Sådan frihed (lørdage og  

 helligdage) skal dog kompenseres i form af anden tjeneste af tilsvarende  

 længde på andre tidspunkter.
I disse tilfælde forlænges 3 1/2-års fristen for  

 uddannelsens afvikling til en 5-års frist.
ad c.
Sygdom Længerevarende sygdom kan kræves dokumenteret ved lægeattest.
I  

 gentagelsestilfælde (ved mistanke om, at sygdommen ikke er reel), bør der  

 også indhentes lægeerklæring.
ad d.
Ulovlig udeblivelse Hvis de værnepligtige ulovligt udebliver fra tjenesten, kan de rammes af  

 bestemmelserne i civilforsvarslovens §§ 35 f.f. om straf og  

 disciplinarmidler.
Se nærmere herom nedenfor under afsnit 2.1.2.3.
ad e.
Strafafsoning En værnepligtig, som udebliver fra uddannelsen på grund af strafafsoning,  

 kan i visse tilfælde udelukkes fra værnepligten, jf. det, der er anført foran  

 under pkt. 2.1.1.1.
ad f.
Ny sessionsbehandling Hvis tjenestestedet ikke finder den værnepligtige egnet til  

 værnepligtstjeneste, foranlediges den pågældende underkastet ny  

 sessionsbehandling.
Reglerne herom findes i  

 personeladministrationsbestemmelserne.
 De tjenstgørende værnepligtige har under den fortsatte lokale uddannelse  

 adgang til at møde for sessionen efter de almindeligt herom gældende regler,  

 se § 6 i Indenrigsministeriets bekendtgørelse nr. 11 af 16. januar 1986 om  

 sessionernes virksomhed, bilag 3. Den værnepligtige kan ikke indkaldes til  

 fortsat lokal uddannelse, før sessionens afgørelse foreligger.
ad g.
Flytning og rejser Den værnepligtige skal under den fortsatte uddannelse meddele flytning til  

 stamafdelingen.
Dog kan der ikke rejses straffesag eller i øvrigt anvendes  

 disciplinarmidler over for værnepligtige for udeblivelse i tilfælde, hvor  

 indkaldelsesordre ikke er kommet den værnepligtige i hænde på grund af  

 flytning, når denne på behørig måde er anmeldt til Folkeregisteret.
 Enhver værnepligtig skal anmelde såvel afrejse som tilbagekomst til  

 stamafdelingen, hvis han for et tidsrum af 6 måneder eller derover rejser ud  

 af landet eller tager hyre på fremmed skib, eller hvis en rejse eller hyre  

 uventet forlænges ud over disse 6 måneder.
ad h.
CA-tjeneste Under den fortsatte lokale uddannelse kan den værnepligtige begære sig  

 overført til civilt arbejde.
Dette medfører, at den værnepligtige ikke kan  

 indkaldes, medens ansøgningen er under behandling.
Der henvises i øvrigt til  

 Personeladministrationsbestemmelserne herom.
Kommunalbestyrelsen har også ansvaret for denne del af uddannelsen, der  

 ligeledes gennemføres inden for rammerne af de af Civilforsvarsstyrelsen  

 udarbejdede planer.
For tiden indkaldes til en øvelse ca. 2-3 år efter den  

 fortsatte lokale uddannelses afslutning.
 Indkaldelsesordre til sådanne mønstringer og øvelser skal udsendes mindst  

 2 måneder før det fastsatte mødetidspunkt.
2.1.1.3. Uddannelsens indhold De værnepligtige kan uddannes inden for indsatstjenestegrenene (brand,  

 redning og rydning) eller støttetjenestegrenene (forplejnings-,  

 indkvarterings-, signal- og ABC-tjeneste).
Kommunalbestyrelsen har ansvaret for uddannelsens gennemførelse, som sker  

 inden for rammerne af de af Civilforsvarsstyrelsen udarbejdede  

 uddannelsesplaner.
Uddannelsen kan evt. gennemføres i samarbejde mellem flere  

 kommuner og henlægges til et uddannelsescenter i en af de samarbejdende  

 kommuner (»moderbyen«).
Udgifterne til uddannelsen afholdes af staten.
Pengene udbetales til  

 kommunerne efter de særligt herom fastsatte regler.
2.1.1.4. Mønstringer og øvelser Efter § 8, stk. 1, i personelbekendtgørelsen kan de værnepligtige ud over  

 den efterfølgende lokale uddannelse indkaldes til mønstringer og øvelser af  

 hver indtil 24 timers varighed.
Dette kan ske indtil udløbet af det år, i  

 hvilket de fylder 50 år, på hvilket tidspunkt rådighedspligten for de  

 pågældende ophører, jfr. herved § 10 i civilforsvarsloven. (For tiden  

 indkaldes til 1 øvelse af 12-18 timers varighed) Kommunalbestyrelsen har også ansvaret for denne del af uddannelsen, der  

 ligeledes gennemføres inden for rammerne af de af Civilforsvarsstyrelsen  

 udarbejdede planer.
For tiden indkaldes til en øvelse ca. 2-3 år efter den  

 fortsatte lokale uddannelses afslutning.
 Indkaldelsesordre til sådanne mønstringer og øvelser skal udsendes mindst  

 2 mdr. før det fastsatte mødetidspunkt.
2.1.1.5. Fredsmæssige katastrofer Efter personelbekendtgørelsens § 9, stk. 1 kan kommunalbestyrelsen  

 indkalde en værnepligtig til tjeneste ud over den i § 8 nævnte, når det er  

 nødvendigt af hensyn til det kommunale civilforsvars indsats i  

 katastrofetilfælde.
Sådan indkaldelse kan kun finde sted, indtil den  

 værnepligtige har afsluttet den efterfølgende 100 timers tjeneste.
 Ifølge sagens natur kan der ikke her stilles særlige krav til  

 indkaldelsesordren, hverken til tidspunktet for dennes udsendelse eller for  

 dens form.
 Efter dette tidspunkt kan de værnepligtige kun deltage i det fredsmæssige  

 katastrofeberedskab i kommunen som frivillige og efter de for frivillige  

 gældende regler.
Efter § 9, stk. 2 i personelbekendtgørelsen kan Civilforsvarsstyrelsen dog  

 bemyndige kommunalbestyrelsen til at indkalde de K-værnepligtige, der har  

 afsluttet den lokale uddannelse, herunder tidligere § 31-værnepligtige og  

 -gruppeførere, når dette sker med henblik på indsats i katastrofetilfælde,  

 som der er etableret et særligt beredskab for, og som kræver ekstraordinært  

 store mandskabsstyrker.
Som eksempel herpå kan nævnes stormflodsberedskabet i  

 det sydjyske område.
Se iøvrigt nedenfor kap.
II pkt. 2.3.3: Regler om  

 indkaldelse af værnepligtige i katastrofetilfælde og til øvelser.
2.1.2 Almindelige forhold under tjenesten 2.1.2.1 Mundering Efter den kasernemæssige grunduddannelse hjemsendes de K-værnepligtige til  

 den fortsatte lokale uddannelse med standardudrustning.
Den, der for tiden  

 udleveres, betegnes M/80 og består af:
1 par uniformsbenklæder M/71 - M/84 1 uniformsjakke M/71 - M/84 1 hætte M/71 1 hue M/71 1 par seler 1 skjorte M/71 1 trøje m/lynlås 1 par lange grå underbukser 1 par halvlange støvler 1 hjelm M/52 med inderhjelm 1 gasmaske, komplet (engelsk model) 1 køjesæk 1 halsklud 1 rundstrikket halstørklæde Om standardudrustningen iøvrigt - herunder inddragelse af denne - henvises  

 til personeladministrationsbestemmelserne.
 2.1.2.2 Klager, samarbejde m.v.
 For så vidt angår reglerne om klager, talsmænd og lydighed m.v. er de  

 K-værnepligtige underkastet de samme regler, som gælder under den  

 kasernemæssige uddannelse med de ændringer, som følger af forholdets natur,  

 den korte og »spredte« tjenestetid.
Der er som bilag 4 optaget de gældende samarbejdsregler for værnepligtige  

 til civilforsvaret uden for civilforsvarskorpset Bilag 4, afsnit C. vedrører den lokale uddannelse, og her er givet  

 udførlige regler for talsmandsordningen.
Specielt skal det bemærkes, at der  

 på grund af de dermed forbundne praktiske vanskeligheder ikke er etableret en  

 landstalsmandsordning og heller ikke en talsmandsuddannelse for de  

 K-værnepligtige.
Klager over tjenstlige forhold kan altid fremsættes og skal i første række  

 rettes til den lokale civilforsvarsmyndighed.
Dennes afgørelse kan indbringes  

 for Civilforsvarsstyrelsen, hvis afgørelse igen kan indbringes for  

 Indenrigsministeriet.
Endelig vil der være mulighed for at klage til  

 Folketingets ombudsmand, der dog først kan tage stilling til en sag, når den  

 har været behandlet af den ansvarlige minister (ministerium).
Efter civilforsvarslovens § 35 er lydighedsnægtelse strafbar, og dette  

 gælder også under den fortsatte lokale uddannelse.
Lydighedspligten gælder  

 dog kun lovlige tjenstlige ordrer.
Der henvises iøvrigt til den nærmere  

 redegørelse for anvendelse af disciplinarmidler og straf nedenfor.
2.1.2.3  Straffebestemmelser og disciplinarmidler De grundlæggende bestemmelser om straf, herunder disciplinarmidler findes  

 i civilforsvarslovens §§ 35 - 41.
 I Indenrigsministeriets bekendtgørelse nr. 470 af 20. september 1976 om  

 anvendelse af disciplinarmidler over for værnepligtige i civilforsvaret, der  

 er optaget som bilag 5, findes der en bestemmelse i § 8, der siger, at  

 reglerne i bekendtgørelsen med fornødne lempelser også finder anvendelse på  

 værnepligtige, der forretter tjeneste i civilforsvaret uden for CF-korpset.
 Efter Indenrigsministeriets bekendtgørelse nr. 471 af 20. september 1976  

 om myndighed til at anvende disciplinarmedler over for værnepligtige i  

 civilforsvaret ligger myndigheden til at anvende disciplinarmidler over for  

 værnepligtige uden for CF-korpset hos chefen for vedkommende CF-region,  

 vedkommende civilforsvarschef/civilforsvarsleder eller politimesteren.
Det pålagte disciplinarmiddel kan af den værnepligtige forlanges forelagt  

 et disciplinarnævn til afgørelse.
De nærmere bestemmelser herom findes i  

 civilforsvarsloven §§ 37 - 41 og i Indenrigsministeriets bekendtgørelse nr.  

 472 af 20. september 1976 om disciplinarnævn og ankenævn for værnepligtige i  

 civilforsvaret, se bilag 7. Der henvises endvidere til den af  

 Civilforsvarsstyrelsen udarbejdede vejledning for anvendelse af  

 disciplinarmidler på de til civilforsvarstjeneste indkaldte værnepligtige  

 m.fl.
I §§ 35 - 36 i civilforsvarsloven er fastsat regler om straf.
Såfremt en  

 sag ikke menes at kunne afgøres med pålæg af et disciplinarmiddel, påhviler  

 det den lokale civilforsvarsmyndighed at indgive politianmeldelse med henblik  

 på strafforfølgelse af den værnepligtige.
Opmærksomheden henledes på  

 bestemmelsen i § 36, stk. 2, hvorefter en værnepligtig, der 2 gange er dømt  

 eller har vedtaget bøde for at nægte at gøre civilforsvarstjeneste (§ 35,  

 stk. 1, nr. 1) ikke kan indkaldes påny, jfr. også ovenfor under 2.1.1.2, e og  

 reglerne herom i personeladministrationsbestemmelserne.
Se endvidere  

 vejledende bestemmelser for behandlingen af visse sager i bilag 8.
 Om anholdelse som tvangsmiddel henvises endelig til bilag 6.
2.1.2.4  Erstatning I forbindelse med aftjening af værnepligten kan der opstå 2 former for  

 erstatningsretlige spørgsmål:
a.
Erstatning til den værnepligtige (eller dennes nærmeste), b.
Erstatning fra den værnepligtige.
Ad a.
For at erstatning til den værnepligtige eller dennes efterladte kan  

 komme på tale, må den ulykke eller sygdom, der har ramt ham selv, eller den  

 skade, hans private ejendele har lidt, med rimelig sandsynlighed kunne  

 henføres til tjenesten og dennes udførelse.
Personskade under færdsel til og  

 fra tjenesten kan ikke dækkes.
 Om de nærmere betingelser for ydelse af erstatning til skadelidte  

 værnepligtige henvises til lov nr. 80 af 8. marts 1978, der tillige med  

 kommentarer til loven er optaget som bilag 9. Opmærksomheden henledes  

 endvidere på de gældende regler om dagpenge ved sygdom eller fødsel,  

 anmeldelse af arbejdsulykker (bilag 9) og anmeldelse af ulykkestilfælde og  

 sygdomme, der rammer værnepligtige m.fl. (bilag 10).
I almindelighed erstatter civilforsvaret ikke de personlige ejendele, der  

 beskadiges eller går tabt under aftjening af værnepligten.
Dette vil kun ske,  

 hvis civilforsvaret efter dansk rets almindelige erstatningsregler ifalder  

 erstatningsansvar (bliver erstatningspligtig).
I et vist omfang kan private motorkøretøjer, tilhørende værnepligtige  

 eller frivillige, anvendes under øvelser.
Dette kan dog kun ske, hvis ejeren  

 er indforstået med det, og køretøjet er kaskoforsikret.
For sådan brug ydes  

 befordringsgodtgørelse, jfr. bilag 11.
Civilforsvaret erstatter normalt det tab, der påføres den pågældende ved  

 skade på køretøjet sket i forbindelse med øvelser, hvis dette efter  

 sædvanlige regler skulle være båret af den pågældende selv eller hans  

 forsikringsselskab.
Erstatningsspørgsmålet kan eventuelt løses, uden at  

 forsikringsselskabet inddrages i sagen i tilfælde, hvor der kan blive tale om  

 bonustab el.lign. for ejeren af motorkøretøjet.
ad b.
Hvis en værnepligtig under aftjening af værnepligten er skyld i  

 personskade eller forretter skade på ting, der tilhører civilforsvaret eller  

 andre, kan han blive erstatningspligtig efter dansk rets almindelige  

 erstatningsregler og lov nr. 228 af 23. maj 1984 om erstatningsansvar.
Det  

 samme gælder, hvis den pågældende er skyld i, at ting, der tilhører  

 civilforsvaret, bortkommer.
Ifølge § 19 i lov om erstatningsansvar skal en skade, der er dækket af en  

 tingsforsikring, som udgangspunkt ikke erstattes, medmindre skaden skyldes en  

 forsætlig eller uagtsom handling.
Staten og kommunerne, der ofte er  

 selvforsikrere, anses efter lovens § 20 stillet som om forsikring er tegnet.  

 det er civilforsvaret, der skal bevise, at der er handlet forsætligt eller  

 groft uagtsomt.
Hvis en bortkommet ting senere kommer til veje igen, skal denne straks  

 afleveres på tjenestestedet.
Den værnepligtige har ikke fået ejendomsret til  

 tingen ved at betale den pålagte erstatning.
Alt efter tingens tilstand ved  

 afleveringen, vil den værnepligtige dog få den udredte erstatning helt eller  

 delvist tilbagebetalt.
2.1.3  Ydelser til værnepligtige I Indenrigsministeriets bekendtgørelse nr. 387 af 18. juni 1986 om  

 værnepligtige og frivillige i civilforsvaret og nr. 510 af 31. juli 1986 om  

 ændring af denne er der bl.a. fastsat regler om ydelser til disse se bilag 1.  

 Reglerne om de værnepligtige findes i §§ 16 - 19.
 §§ 16 - 17 omhandler CF-korpsets værnepligtige, de K-værnepligtige under  

 den kasernemæssige grunduddannelse og visse overførte værnepligtige.
 § 18  omhandler de K-værnepligtige under den  

 efterfølgende lokale tjeneste samt under øvelser og mønstringer.
 § 19  indeholder særlige regler for den ekstraordinære  

 indkaldelse til bekæmpelse af fredstidskatastrofer.
Indledningsvis bemærkes, at de K-værnepligtige under den fortsatte lokale  

 uddannelse ikke som under kaserneuddannelsen får udbetalt værnepligtsløn.
Der  

 ydes kommunerne et på forhånd udregnet enhedsbeløb pr. undervisningstime af  

 værnepligtige.
I det følgende er angivet regler for de ydelser, som tilkommer  

 de værnepligtige efter personelbekendtgørelsen.
2.1.3.1  Befordring Der ydes de værnepligtige en skattefri godtgørelse, svarende til de  

 faktisk afholdte udgifter til befordring mellem bopæl og uddannelsessted ved  

 fremmøde til uddannelse og øvelser.
Dette gælder uanset, hvor de pågældende  

 bor i forhold til uddannelsesstedet.
 Offentlige befordringsmidler skal i videst muligt omfang benyttes ved  

 transporten.
Eget befordringsmiddel kan dog benyttes, når særlige forhold taler herfor,  

 specielt når det i det givne tilfælde - alle forhold taget i betragtning - er  

 mest økonomisk.
Som eksempel på sådanne forhold kan anføres, at offentlige  

 befordringsmidler ikke kan anvendes på større dele af strækningen mellem  

 bopælen og uddannelsesstedet, at benyttelse af offentligt befordringsmiddel  

 medfører en samlet ventetid undervejs på mindst 1 time, eller at flere  

 værnepligtige benytter samme private køretøj.
 Befordringsudgifter beregnes og godtgøres efter følgende regler:
 Ved benyttelse af offentlige befordringsmidler godtgøres udgiften til  

 almindelig billetpris (2. klasse).
 Billetten skal forevises, dog kan udgifter ved lokal transport refunderes  

 efter de til enhver tid gældende takster uden forevisning af billet.
 Ved benyttelse af eget befordringsmiddel godtgøres udgiften efter den af  

 Finansministeriets Lønnings- og Pendionsdepartement fastsatte takst for  

 »anden godkendt kørsel« (sats B).
 Det forudsættes, at der ved den lokale civilforsvarsmyndigheds  

 foranstaltning i videst muligt omfang arrangeres samlet transport af  

 mandskabet ved kørsel til et uddannelsessted i en anden kommune, og at  

 transporten gennemføres med de uddannelseskøretøjer, der er stillet til  

 rådighed herfor, eller med et til formålet lejet køretøj, såfremt udgifterne  

 herved ikke overstiger udgifterne ved mandskabets individuelle rejser.
2.1.3.2  Forplejning Der ydes de værnepligtige gratis forplejning, når uddannelsen eller  

 øvelsen den enkelte dag har en varighed af mindst 4 timer.
Det beløb, der kan  

 anvendes til forplejning, fastsættes under hensyn til uddannelsen og øvelsens  

 varighed samt karakter, herunder om forplejningen fremstilles af  

 forplejningspersonellet som led i uddannelsen eller øvelsen.
Vejledende  

 satser er anført i bilag 11.
2.1.3.3  Indkvartering Såfremt det findes hensigtsmæssigt, og indkvarteringslokaliteter findes på  

 uddannelsesstedet, kan frit kvarter under weekend-uddannelse stilles til  

 rådighed for de værnepligtige, der måtte ønske det.
 Frit kvarter stilles endvidere til rådighed for de værnepligtige, der  

 indkvarteres på uddannelsesstedet under de dagkurser for K-værnepligtige, som  

 afholdes i København, Århus og Ålborg.
 2.1.3.4  Godtgørelse for tabt arbejdsfortjeneste m.v.
Der ydes en godtgørelse for tabt arbejdsfortjeneste eller udgifter til  

 vikar o.lign. til de værnepligtige, der må forsømme deres arbejde for at give  

 møde til den fortsatte lokale uddannelse eller øvelser.
Der henvises iøvrigt  

 til reglerne om godtgørelse for tabt arbejdsfortjeneste m.v. til  

 K-værnepligtige under den fortsatte lokale uddannelse, som er optaget i bilag  

 12.
2.1.3.5  Lægeerklæringer I tilfælde, hvor den lokale civilforsvarsmyndighed finder anledning til at  

 kræve en værnepligtigs udeblivelse fra tjenesten på grund af sygdom  

 dokumenteret ved almindelig lægeerklæring fra den pågældendes egen læge, kan  

 evt. lægeregning godtgøres den værnepligtige.
2.1.3.6  Ekstraordinær indkaldelse af værnepligtige under indsættelse  

 af det fredsmæssige katastrofeberedskab I tilfælde, hvor der foretages en tvangsmæssig indkaldelse af  

 værnepligtige i forbindelse med indsættelse af det fredsmæssige  

 katastrofeberedskab, skal der ydes de indkaldte værnepligtige a. godtgørelse for befordringsudgifter efter de ovenfor nævnte regler, b. godtgørelse for merudgifter ved fravær fra hjemmet efter regler, der  

 svarer til dem, der gælder for værnepligtige, der genindkaldes til  

 CF-korpset.
Beløbet er ikke skattepligtigt, c. godtgørelse for tabt arbejdsfortjeneste efter de ovenfor nævnte regler.
 Der kan ikke ydes de værnepligtige fri forplejning eller kostgodtgørelse,  

 og de værnepligtige skal således betale for evt. modtaget forplejning under  

 indkaldelsen.
 De af staten fastsatte og til enhver tid gældende satser for de nævnte  

 ydelser findes i bilag 11.
2.1.3.7  Udligning af geografiske skævheder i det personelle  

 beredskab Det kommunale civilforsvar skal allerede i fredstid forberede sig på, at  

 Civilforsvarsstyrelsen i en beredskabssituation vil anmode CF-regionerne om -  

 når fuld mobilisering af personel ved det kommunale civilforsvar er  

 gennemført - at foretage udligning af konstaterede skævheder i det personelle  

 beredskab inden for den pågældende region.
Et eventuelt samlet overskud  

 indberettes af regionen til Civilforsvarsstyrelsen med henblik på overførsel  

 til det kommunale civilforsvar i andre regioner.
2.2  Anvendelse af værnepligtige som befalingsmænd Der kan ikke tvangsmæssigt udtages K-værnepligtige til  

 befalingsmandsuddannelsen.
De K-værnepligtige kan derimod på frivillig basis søge om tilladelse til  

 at gennemgå en sådan uddannelse.
Uddannelsen gennemføres på Kursusafdelingen  

 ved Fynske CF-kolonne i Middelfart.
De værnepligtige er omfattet af de  

 almindelige bestemmelser, der gælder for kursusdeltagelse på det statslige  

 civilforsvars kursusinstitutioner.
Det påhviler de lokale stamafdelinger at  

 orientere de K-værnepligtige herom inden afslutningen af deres  

 meniguddannelse og at foretage tilmelding direkte til Kursusafdelinger ved  

 Fynske CF-kolonne af interesserede og egnede værnepligtige.
2.3  Overførte værnepligtige (KK- og XK-værnepligtige) Ved overførte værnepligtige forstås dels værnepligtige, som fra CF-korpset  

 overføres til det lokale (kommunale eller statslige) civilforsvar, og dels de  

 såkaldte X-værnepligtige som er overført til civilforsvaret uden for  

 CF-korpset, men som ikke indkaldes i fredstid.
 I personelbekendtgørelsens §§ 13, 14 of 15 (se bilag 1) er der fastsat  

 bestemmelser herom.
 § 13  vedrører overførsel af færdiguddannede  

 værnepligtige i CF-korpset til andre dele af civilforsvaret (kommunalt eller  

 statsligt).
 § 14  vedrører værnepligtige under aktuel tjeneste i  

 CF-korpset, der overføres til det kommunale civilforsvar.
§ 15  omhandler værnepligtige, der er overført til  

 civilforsvaret uden for CF-korpset, og som ikke uddannes i fredstid.
Disse  

 værnepligtige omtales også i § 4 i forsvarsministeriets bekendtgørelse nr. 53  

 af 18. februar 1981 om fordeling m.v. af udskrevne værnepligtige  

 (X-værnepligtige).
2.3.1  Værnepligtige overført i henhold til personelbekendtgørelsens §  

 13 De værnepligtige, der overføres til andre dele af civilforsvaret efter  

 endt uddannelse i CF-korpset, genindkaldes normalt ikke i fredstid.
Af personelbekendtgørelsen fremgår dog, at de kan indkaldes til  

 mønstringer og øvelser af ialt 1 måneds varighed.
Dette kan dog kun ske med  

 Civilforsvarsstyrelsens godkendelse i hvert enkelt tilfælde.
Ved sådan  

 indkaldelse gælder de regler om økonomi, som er anført i afsnit 2.1.3, jf.  

 den nærmere beskrivelse i afsnit 2.1.3.1-4.
 Disse værnepligtige kan eventuelt indgå i det fredsmæssige  

 katastrofeberedskab, men da på frivillig basis.
Med hjemmel i § 13 overføres efter afsluttet uddannelse i CF-korpset ca.  

 35 delingsførere om året til det kommunale civilforsvar.
Disse delingsførere  

 skal inden 2 år efter overførslen indkaldes til en 50 timers uddannelse ved  

 den kommunale stamafdeling.
Hvis en delingsfører tager imod et tilbud om at  

 gennemgå en instruktøruddannelse, kan han fritages for den ellers pligtige 50  

 timers uddannelse.
 Se iøvrigt bilag 23.
Under de 50 timers uddannelse ydes der kommunerne elevtimebetaling for  

 værnepligtige, og de pågældende har krav på ydelser i henhold til  

 personelbekendtgørelsens § 18. Reglerne er nærmere beskrevet under 2.1.3.1-4 Se iøvrigt nedenfor afsnittet 2.3.3.
 2.3.2 Værnepligtige overført i henhold til personelbekendtgørelsens §  

 14 .
 Disse værnepligtige, som overføres fra CF-korpset, skal efter  

 bestemmelserne i personelbekendtgørelsen pålægges tjeneste i det lokale  

 civilforsvar på indtil 80 timer.
Som eksempel på sådan overførsel kan nævnes de gruppeførere, som udtages  

 til overførsel til det kommunale civilforsvar, og som ca. 1 måned før  

 hjemsendelsen skal gennemgå et 1-uges kursus af 50 timers varighed på et  

 uddannelsescenter i København, Ålborg eller Ålborg, hvorefter de vender  

 tilbage til kasernen til færdiguddannelse.
Snarest efter hjemsendelsen fra  

 kasernen skal gruppeførerne til en 3-timers orientering ved den lokale  

 stamafdeling.
Opmærksomheden henledes specielt på, at de pågældende har  

 modtaget løn for denne tjeneste i CF-korpset.
Se bilag 13.
 Der er udarbejdet særskilte planer for denne uddannelse m.v.
2.3.3 (ad 2.3.1 og 2.3.2). Regler om indkaldelse af værnepligtige til  

 det kommunale civilforsvar i katastrofetilfælde og til øvelser Indenrigsministeriets bekendtgørelser nr. 387 af 18. juni 1986 om  

 værnepligtige og frivillige i civilforsvaret, § 13, stk. 2, omfatter  

 værnepligtige i civilforsvarskorpset, der er overført til det kommunale  

 civilforsvar efter afslutningen af deres korpsuddannelse  

 (KK-værnepligtige, bydelingsførere og de 700 gruppeførere, der som en  

 engangsforanstaltning overførtes pr. 1. oktober 1984).
 § 14,  stk. 3 omfatter de gruppeførere, der overføres  

 til det kommunale civilforsvar inden afslutningen  af deres uddannelse  

 i civilforsvarskorpset, det vil sige gruppeførere, uddannet efter den  

 ordning, som indførtes i 1983.
 De 2 nye bestemmelser skal ses i sammenhæng med § 9, stk. 2, se afsnit II  

 A. 5. Denne bestemmelse omfatter K-værnepligtige i henhold til den nugældende  

 civilforsvarslov og § 31-værnepligtige i henhold til den tidligere lov.  

 Videre omfatter den de § 31-gruppeførere, der er uddannet i brand- eller  

 redningstjeneste i perioden 1966-77.
 Bestemmelserne i § 9, stk. 2, § 13, stk. 2 og § 14, stk. 3 anvendes efter  

 følgende regler:
2.3.3.1 Indsats Civilforsvarsstyrelsen meddeler hermed kommunalbestyrelserne en stående  

 bemyndigelse til at indkalde værnepligtige efter behov i henhold til  

 personelbekendtgørelsens § 9, stk. 2, § 13, stk. 2 og § 14, stk. 3.
 Det er en forudsætning for udnyttelse af bemyndigelsen, at følgende  

 betingelser er opfyldt:
 Der skal være tale om katastrofetilfælde, som kræver ekstraordinært store  

 mandskabsstyrker.
De almindelige ressourcer for tilvejebringelse af bistand skal være  

 udtømt.
Det vil sige, at det normale fredsmæssige beredskab,  

 civilforsvarskorpset, det kommunale fredsmæssige katastrofeberedskab,  

 herunder K-værnepligtige under uddannelse, ikke er tilstrækkeligt.
Kommunerne skal først anvende § 9, stk. 2 for at dække behovet for  

 yderligere menige eller befalingsmænd.
Kan behovet ikke dækkes ved anvendelse  

 af § 9, stk. 2, må § 14, stk. 3 og derefter  § 13, stk. 2  

 anvendes.
 Yngre årgange indkaldes forud for ældre årgange.
2.3.3.2 Øvelser Øvelser med det mandskab, der er nævnt i §§ 9, 13 og 14 kan kun finde sted  

 efter særskilt godkendelse fra civilforsvarsstyrelsen.
Tilladelse vil kun  

 blive givet i ganske særlige tilfælde.
2.3.3.3 Økonomi Ved indkaldelse i katastrofetilfælde og til øvelser har personellet krav  

 på de ydelser, som er nævnt i bekendtgørelsens § 19.
Ved indsættelse af katastrofeberedskabet indsendes specificeret opgørelse  

 til civilforsvarsstyrelsen over udgifterne.
Udgifterne ved eventuelle øvelser  

 betales af staten med elevtimebetaling efter de almindelige regler om  

 refusion af uddannelsesudgifter.
2.3.4 Værnepligtige overført i henhold til personelbekendtgøreslens §  

 15 (X-værnepligtige) X-værnepligtige er værnepligtige, som er fundet egnede til  

 værnepligtstjeneste på en session, men som på grund af lodtrækningsnummeret  

 er fritaget for al værnepligtstjeneste i fredstid.
 De X-værnepligtige kan dog iflg. § 15 i personelbekendtgørelsen indkaldes  

 til øvelser og mønstringer af kortere varighed, men dette kan kun ske med  

 Indenrigsministeriets tilladelse i hvert enkelt tilfælde.
 Under krig eller andre ekstraordinære forhold kan de X-værnepligtige  

 mønstres/indkaldes indtil udgangen af det kalenderår, hvori de fylder 50 år.  

 Det er dog en forudsætning, at Indenrigsministerens tilslutning hertil  

 foreligger.
For at afhjælpe manglen på personel er der åbnet mulighed for, at det  

 kommunale civilforsvar i kommuner med udvidet hjælpetjeneste (§ 18, stk.  

 2-kommuner) kan opfordre X-værnepligtige til på frivillig basis at gennemgå  

 en uddannelse i fredstid.
De pågældende, der benævnes XK-værnepligtige,  

 betragtes som værnepligtige.
De nærmere regler er optaget i bilag 27.
