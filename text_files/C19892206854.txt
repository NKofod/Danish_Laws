(Til alle amtsråd og  

 kommunalbestyrelser) Hermed følger Undervisnings- og Forskningsministeriets cirkulære af 4.  

 august 1989 om åremålsansættelse af skolekonsulenter i folkeskolen.
 Cirkulæret træder i stedet for cirkulæreskrivelsen af 31. august 1977 om  

 åremålsansættelse i folkeskolen.
Cirkulæret omfatter alle stillinger som skolekonsulent i folkeskolen  

 bortset fra de i Undervisningsministeriets cirkulære af 30. maj 1988 om  

 klassificering af tjenestemandsstillinger i folkeskolen i §§ 6, 9, 21 og 23  

 anførte funktionsområder og de i § 25 anførte funktionsområder:  

 »pædagogiske opgaver/varetagelse af ledelsen af en geografisk adskilt  

 afdeling af en amtscentral« samt »pædagogiske opgaver/stedfortræder  

 for lederen af amtscentralen.« Kommunalbestyrelsen/amtsrådet kan herefter vælge enten at besætte en  

 normeret stilling som skolekonsulent (bortset fra de undtagne  

 funktionsområder) varigt eller på åremål.
Cirkulæret indebærer endvidere, at åremålsvilkårene for skolekonsulenter  

 (bortset fra pension), der efter åremålets udløb er sikret tilbagegang til  

 varig ansættelse som lærer/overlærer i folkeskolen, kan fastsættes direkte  

 efter reglerne i cirkulæret.
I disse tilfælde skal der således ikke indgås en  

 konkret aftale for den enkelte tjenestemand.
 Kun i de tilfælde, hvor der ikke er sikret den åremålsansatte  

 skolekonsulent en sådan tilbagegangsstilling, vil der mellem Undervisnings-  

 og Forskningsministeriet og Lærernes Centralorganisation skulle indgås  

 særskilt aftale om åremålstillæggets størrelse, jf. cirkulærets § 3, stk. 2.
Opmærksomheden henledes på, at en (amts)kommune ved åremålsansættelse af  

 en timelærer samtidig kan ansætte den pågældende varigt i en stilling som  

 lærer/overlærer i (amts)kommunen.
Herefter vil åremålsvilkårene kunne  

 fastsættes direkte i medfør af cirkulærets § 3, stk. 3 og 4.
 For så vidt angår reglerne i cirkulærets § 4, stk. 3, om konvertering af  

 fratrædelsesbeløbet til en forhøjelse af åremålstillægets gøres der opmærksom  

 på, at i tilfælde af, at der aftales en sådan konvertering, vil den løbende  

 tillægsforhøjelse ikke kunne kræves tilbagebetalt i tilfælde af en eventuel  

 efterfølgende varig ansættelse i åremålsstillingen, jf. cirkulærets § 4, stk.  

 4.
 Pensionsvilkår fastsættes i henhold til § 6 i lov nr. 264 af 22. maj 1986  

 om åremålsansættelse af tjenestemænd og ansatte på tjenestemandslignende  

 vilkår.
Som bilag er optrykt kap.
III om timereduktion til varigt ansatte  

 tjenestemænd i folkeskolen efter åremålsansættelsens ophør i aftalen af 18.  

 november 1976 mellem finansministeren og Danmarks Lærerforening om løn- og  

 andre ansættelsesvilkår bortset fra pensionsvilkår under ansættelse på åremål  

 som skolekonsulent i folkeskolen.
 Aftalen er i sin helhed udsendt som bilag til Undervisningsministeriets  

 cirkulæreskrivelse af 31. august 1977 om åremålsansættelse i folkeskolen.
 P.m.v.
 e.b.
Kirsten Lippert fuldmægtig Bilag.
