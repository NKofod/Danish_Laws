 Ref.:
 Erstatter: FKOBST Ø.582-1 FEB 1973.
FORMÅL 1. Nærværende bestemmelse har til formål, at fastsætte  

 retningslinier for afregning af teletrafik fra søværnets skibe via offentlige  

 kyststationer.
GENERELT 2. Private radiotelegrammer, radiobreve og  

 radiotelefonsamtaler kan ekspederes af søværnets sejlende enheder i det  

 omfang, det er fastsat i ref. a.
 Tjenstlige radiotelegrammer, radiobreve og radiotelefonsamtaler kan i  

 søværnets sejlende enheder afsendes og modtages efter chefens bestemmelse,  

 idet trafikken afvikles efter de i ref. b. fastlagte retningslinier.
AFREGNING OM BORD 3. Afregning af teletrafik ført over en offentlig  

 kyststation foregår efter følgende retningslinier:
 - Såvel privat som tjenstlig trafik, der føres over en offentlig  

 kyststation, oplistes på de dertil udarbejdede blanket ter, jf. herved bilag  

 1. (afgåede) og bilag 2. (ankomne radiotelegrammer m.v.).
- Bilag 1. udfærdiges i 3 eksemplarer.
Bilag 2. i 1 eksemplar til enhedens  

 eget brug.
- Al privat trafik betales til pengeregnskabsføreren efter en af  

 radiostationen foretagen taksering, og mod udfærdigelse af  

 indbetalingskvittering (VFB 201). Ved forevisning af indbetalingskvittering  

 med radiostationens påtegning kan afsendelse finde sted.
Radiotelefonsamtaler  

 betales dog umiddelbart efter, at samtalen er ført.
- Beløbskolonnen i bilag 1. udfyldes for såvel tjenstlig som privat trafik  

 efter de af radiostationen opgivne satser.
I den dertil bestemte rubrik  

 noteres, når kvittering for betaling af privat trafik er forevist og  

 påtegnet.
 - Der opkræves ingen skibsafgift.
 - Ved månedens afslutning attesterer skibschefen SVN-blanket 467 (bilag  

 1.), idet der attesteres for den samlede givne tilladelse til den førte  

 trafik.
ANSVAR 4. I skibe med en signaluddannet befalingsmand som  

 leder af radiostationen har denne ansvaret for, at blanketterne udfyldes  

 efter bestemmelserne, og at afgift for privat trafik bliver indbetalt før  

 afsendelse.
 I skibe uden signaluddannet befalingsmand som leder af radiostationen  

 påhviler nævnte ansvarsområde signalofficeren.
Pengeregnskabsføreren fører de modtagne beløb til indtægt i skibets  

 pengeregnskab på den i kontoplanen anviste konto.
Eksemplar nr. 1, af den som  

 bilag 1. vedlagte blanket, indsendes ved månedens udgang til Flådestation  

 København (FLS KBH), medens eksemplar nr 2, der vedlægges pengeregnskabet, af  

 pengeregnskabsføreren påføres bilagsnumre for indbetalinger vedrørende  

 månedens private trafik.
GAVETELEGRAMMER 5. Betaling for gavetelegrammer sendt til civile  

 firmaer foretages som anført for telegrammer.
Telegrammets takst tages til  

 indtægt på den i kontoplanen anviste konto.
For gaveprisen, der tages til  

 indtægt på Diverse kreditorer , konto 9570.4, udfærdiges særlig kvittering.  

 Beløb opsamlet på sidstnævnte konto afregnes månedsvis med de pågældende  

 leverandører ved pengeregnskabsførerens foranstaltning.
Radiostationen fører en liste, bilag 3., over afsendte gavebeløb.
Listen  

 udfærdiges in duplo, idet begge eksemplarer ved månedens udgang afleveres til  

 pengeregnskabsføreren, der påfører bilagsnumre for månedens indbetalinger.  

 Eksemplar nr. 1 anvendes som bilag til pengeregnskabet for den med det civile  

 firma foretagne afregning.
Eksemplar nr. 2 opbevares (arkiveres) ved  

 pengeregnskabsførerens foranstaltning.
AFREGNING VED FLS KBH 6. FLS KBH modtager hver måned en samlet opgørelse fra  

 Post- og Telegrafvæsenet (P & T). Før betaling finder sted kontrollerer  

 FLS KBH, at de fra enhederne modtagne indberetninger er i overensstemmelse  

 med denne opgørelse.
 FLS KBH betaler det samlede beløb til P & T, og udgiftsposterer under  

 anvendelse af respektive enheders enhedsnumre på den dertil anviste konto,  

 idet regnskabet samtidig vedlægges en oversigt over, hvorledes den fra P  

 & T modtagne opgørelse fordeler sig på de enkelte enheder.
 Såfremt der konstateres uoverensstemmelse mellem de fra skibene modtagne  

 indberetninger og opgørelsen fra P & T, undersøger FLS KBH årsagen hertil  

 og foretager/lader foretage eventuel korrektion, idet Forsvarskommandoen om  

 fornødent orienteres.
GRØNLAND 7. I grønlandske farvande kan søværnets skibe afvikle  

 civil teletrafik via Flåderadio Grønnedal.
Såfremt dette finder sted afregner  

 skibets pengeregnskabsfører månedsvis de under pkt. 3. og 5. nævnte  

 indbetalinger med pengeregnskabsføreren på Flådestation Grønnedal.
Meddelelse  

 om sådanne afregninger påføres samtidig blanketterne 467, bilag 1., og 580,  

 bilag 3.
