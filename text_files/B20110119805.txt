Bekendtgørelse om Dansk radiogrænseflade nr. 00 055 for radioanlæg til kortrækkende radar (SRR) i frekvensbåndet 21-26 GHz til tidsbegrænset anvendelse i køretøjer I medfør af § 9 i lov om radio- og teleterminaludstyr og elektromagnetiske forhold, jf. lovbekendtgørelse nr. 823 af 3. juli 2007, fastsættes:
 § 1. For radioanlæg til kortrækkende radar (SRR) i frekvensbåndet 21-26 GHz til tidsbegrænset anvendelse i køretøjer gælder følgende danske radiogrænseflade, jf. bilag 1: Dansk radiogrænseflade nr. 00 055 for radioanlæg til kortrækkende radar (SRR) i frekvensbåndet 21-26 GHz til tidsbegrænset anvendelse i køretøjer.
 § 2. Bekendtgørelsen træder i kraft den 1. januar 2012.
Den danske telemyndighed, den 14. december 2011 Jørgen Abild Andersen / Per V.
Christensen Bilag 1 Dansk radiogrænseflade nr. 00 055 for radioanlæg til kortrækkende radar (SRR) i frekvensbåndet 21-26 GHz til tidsbegrænset anvendelse i køretøjer Frekvenstildelinger, sendeeffekter, tilladelsesforhold m.v.
 Note 1: Efter disse datoer er frekvenserne ikke længere til rådighed i Danmark for kortrækkende radar (SRR), medmindre der er tale om udstyr, som oprindeligt er monteret i eller erstatter sådant oprindeligt monteret udstyr i et køretøj, der er registreret, ibrugtaget eller markedsført i fællesskabet før disse datoer.
 Note 2: Datoen den 1. januar 2018 forlænges med 4 år for kortdistanceradarudstyr monteret i et køretøj, for hvilket en typegodkendelsesansøgning indgivet i overensstemmelse med artikel 6, stk. 6, i direktiv 2007/46/EF er godkendt før den 1. januar 2018.
 Rekvirering af love, bekendtgørelser, standarder m.v.
 Radiogrænseflader samt relevante love og bekendtgørelser kan indtil videre hentes fra den tidligere IT- og Telestyrelses hjemmeside www.itst.dk.
 ETSI dokumenter ((I-)ETSer, ENer og TBRer) kan hentes fra ETSIs hjemmeside www.etsi.org.
 ITU anbefalinger m.v. kan købes direkte hos ITU, Place des Nations, CH-1211 Genève 20, tlf. +41 22 730 5111, fax +41 22 733 7256 eller www.itu.int.
 ECC publikationer, herunder ECC beslutninger og anbefalinger, kan fås hos ECO, European Communications Office, Nansensgade 19, 1366 København K, tlf. 3389 6300, fax 3389 6330. For yderligere information henvises til ECOs hjemmeside http://cept.org/eco, hvorfra dokumenterne også gratis kan hentes.
 ISO/CEN/CENELEC/IEC/DS standarder kan købes hos Dansk Standard, Kollegievej 6, 2920 Charlottenlund, tlf. 3996 6101, fax 3996 6102 eller via www.ds.dk.
