Cirkulære om optagelse af rapport i  

 færdselsuheldssager og  

  

 om indberetning af færdselsuheldsdata § 1.  

  

 Politiet  

 skal i færdselsuheldssager optage rapport, hvis 1)  

 	  

 der ved uheldet er  

 sket personskade, 2)  

 	  

 der ved uheldet er  

 sket materiel skade på køretøjer, der skønnes at overstige 50.000 kr. for  

 hvert  

 motorkøretøj, eller 5.000 kr. for anden materiel skade, 3)  

 	  

 personer, der ikke  

 har fast bopæl i Danmark, er indblandet, og der er fremsat erstatningskrav  

 mod den  

 pågældende, 4)  

 	  

 politiet tilkaldes  

 til et uheld, hvori personer ansat ved politiet er indblandet, eller 5)  

 	  

 der efter politiets  

 skøn er udvist en sådan tilsidesættelse af færdselslovgivningen, at dette bør  

 give anledning til sigtelse.
 § 2.  

  

 Udfærdigelse  

 af rapporter ved færdselsuheld og indberetning af færdselsuheldsdata  

 foretages  

 elektronisk i politiets sagsstyringssystem.
 Stk. 2.  

  

 Indberetninger foretages i overensstemmelse med Rigspolitichefens og  

 Vejdirektoratets vejledninger.
 Stk. 3.  

  

 Rigspolitichefen  

 fastlægger i samarbejde med Vejdirektoratet og Danmarks Statistik  

 betingelser,  

 formater mv. for udveksling af færdselsuheldsdata.
 § 3.  

  

 Rigspolitichefen er ansvarlig for indberetning af færdselsuheld til  

 Vejdirektoratet på baggrund af oplysningerne i politiets sagsstyringssystem.
 Stk. 2.  

  

 Ved alle  

 færdselsuheld indsendes foreløbig indberetning til Vejdirektoratet.  

 Indberetning  

 foretages elektronisk ved udtræk af data fra politiets sagsstyringssystem.
Stk. 3.  

  

 I færdselsuheldssager, hvor der er  

 optaget rapport, indsendes senest 5 uger efter uheldet endelig indberetning  

 til  

 Vejdirektoratet.
Ved færdselsuheld, hvor der ikke er optaget rapport,  

 indsendes  

 indberetningen ugentligt.
Indberetning foretages elektronisk ved ugentligt  

 udtræk af data fra politiets sagsstyringssystem.
 § 4.  

  

 Politiet kan træffe lokale  

 aftaler med vejmyndighederne om indsamling eller bearbejdning af  

 færdselsuheldsdata.
 § 5.  

  

 Cirkulæret træder i kraft den 1.  

 august 2005.
 Stk. 2.  

  

 Samtidig ophæves Justitsministeriets  

 cirkulære nr. 161 af 18. oktober 1984 om optagelse af rapport i  

 færdselsuheldssager  

 og om indberetning af færdselsuheldsdata.
 § 6.  

  

 Cirkulæret gælder ikke for  

 Færøerne og Grønland.
