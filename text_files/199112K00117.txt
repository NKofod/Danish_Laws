Nr LSF 117 Forslag til Lov om ændring af lov om udveksling af  

 forsikringstjenesteydelser inden for direkte skadesforsikringsvirksomhed  

 (Forsikring for motorkøretøjer) (* 1) Fremsat af industriministeren (Anne Birgitte Lundholt) den 20. november 1991 Vedtaget ved tredjebehandling den 20. februar 1992 Lov nr. 128 af 26/02/1992 § 1 I lov nr. 304 af 16. maj 1990 om udveksling af forsikringstjenesteydelser  

 inden for direkte skadesforsikringsvirksomhed foretages følgende ændringer:
 1. § 2, nr. 2, ophæves.
 Nr. 3-5 bliver herefter nr. 2-4.
 2. I § 5, stk. 1, nr. 3, ændres »8, 9, 13 og 16«  

 til: »3, 8, 9, 10, 13 og 16«.
 3. I § 9 indsættes som nyt stk. 2:
»Stk. 2. Udenlandske EF-forsikringsselskaber, der efter denne lov  

 dækker risici under forsikringsklasse 10, bortset fra fragtførerens ansvar,  

 skal til Finanstilsynet oplyse navn og adresse på den i § 9 a nævnte  

 repræsentant samt afgive erklæring om, at det er medlem af Dansk Forening for  

 International Motorkøretøjsforsikring.
For de pågældende  

 forsikringsselskabers forsikringer til dækning af de nævnte risici gælder  

 færdselslovens §§ 105-108 og 110-115.« Stk. 2-4 bliver herefter stk. 3-5.
 4. Efter § 9 indsættes:
» § 9 a.
Udenlandske EF-forsikringsselskaber, der efter denne  

 lov dækker risici under forsikringsklasse 10, bortset fra fragtførerens  

 ansvar, skal udnævne en repræsentant, som er bosat eller etableret her i  

 landet.
Repræsentanten skal have beføjelse til at indsamle alle nødvendige  

 oplysninger i forbindelse med krav og til at repræsentere selskabet over for  

 skadelidte personer, der kan gøre krav gældende, herunder med hensyn til  

 betaling af sådanne krav.
 Stk. 2. Repræsentanten skal endvidere have beføjelse til at  

 repræsentere selskabet over for myndighederne samt under søgsmål mod  

 selskabet i forbindelse med de i stk. 1 nævnte krav.
Stk. 3. Repræsentanten må ikke udøve eller medvirke til nogen form  

 for direkte forsikringsvirksomhed for selskabet, og udnævnelsen af  

 repræsentanten betragtes ikke i sig selv som oprettelse af et etableret  

 forretningssted, jf. § 3.« 5. § 19, stk. 1, affattes således:
»Medmindre højere straf er forskyldt efter anden lovgivning, straffes  

 med bøde den, der forsætligt eller groft uagtsomt overtræder §§ 6-8, § 9,  

 stk. 1-3, § 9 a, §§ 11-14 og § 16.« § 2 Loven træder i kraft den 1. juli 1992.
Oprindeligt fremsat forslag § 1 I lov nr. 304 af 16. maj 1990 om udveksling af forsikringstjenesteydelser  

 inden for direkte skadesforsikringsvirksomhed foretages følgende ændringer:
 1. § 2, nr. 2, ophæves.
 Nr. 3-5 bliver herefter nr. 2-4.
 2. I § 5, stk. 1, nr. 3 ændres: »8, 9, 13 og 16«  

 til: »3, 8, 9, 10, 13 og 16«.
 3. I § 9 indsættes som nyt stk. 2:
»Stk. 2. Udenlandske EF-forsikringsselskaber, der efter denne  

 lov dækker risici under forsikringsklasse 10, bortset fra fragtførerens  

 ansvar, skal til Finanstilsynet oplyse navn og adresse på den i § 9 a nævnte  

 repræsentant samt afgive erklæring om, at det er medlem af Dansk Forening for  

 International Motorkøretøjsforsikring.
For de pågældende  

 forsikringsselskabers forsikringer til dækning af de nævnte risici gælder  

 færdselslovens §§ 105-108 og 110-115.«.
 Stk. 2-4 bliver herefter stk. 3-5.
 4. Efter § 9 indsættes:
» § 9 a.
Udenlandske EF-forsikringsselskaber, der efter denne  

 lov dækker risici under forsikringsklasse 10, bortset fra fragtførerens  

 ansvar, skal udnævne en repræsentant, som er bosat eller etableret her i  

 landet.
Repræsentanten skal have beføjelse til at indsamle alle nødvendige  

 oplysninger i forbindelse med krav og til at repræsentere selskabet over for  

 skadelidte personer, der kan gøre krav gældende, herunder med hensyn til  

 betaling af sådanne krav.
 Stk. 2. Repræsentanten skal endvidere have beføjelse til at  

 repræsentere selskabet over for myndighederne samt under søgsmål mod  

 selskabet i forbindelse med de i stk. 1 nævnte krav.
 Stk. 3. Repræsentanten må ikke udøve eller medvirke til nogen form  

 for direkte forsikringsvirksomhed for selskabet, og udnævnelsen af  

 repræsentanten betragtes ikke i sig selv som oprettelse af et etableret  

 forretningssted, jf. § 3.«.
§ 2 Loven træder i kraft den 1. juli 1992.
Bemærkninger til lovforslaget Almindelige bemærkninger 1. Baggrund Dette lovforslag gennemfører Rådets direktiv af 8. november 1990  

 (90/618/EØF) om ændring, navnlig med hensyn til ansvarsforsikring for  

 motorkøretøjer, af direktiv 73/239/EØF og direktiv 88/357/EØF, som begge  

 angår samordning af love og administrative bestemmelser vedrørende direkte  

 forsikringsvirksomhed bortset fra livsforsikring.
Ved lov nr. 304 af 16. maj 1990 om udveksling af  

 forsikringstjenesteydelser inden for direkte skadesforsikringsvirksomhed  

 gennemførtes 2. skadesforsikringsdirektiv (88/357/EØF) af 22. juni 1988 i  

 dansk ret.
Ved denne lov blev der åbnet adgang for den fri udveksling af  

 forsikringstjenesteydelser, således at et forsikringsselskab fra et etableret  

 forretningssted i en anden EF-medlemsstat kan dække en risiko, der består i  

 Danmark, ligesom danske forsikringsselskaber fik en lettere adgang til at  

 drive virksomhed i andre EF-medlemsstater.
 Undtaget fra lovens regler om fri udveksling af tjenesteydelser er visse  

 risici, der frembyder særlige tekniske vanskeligheder, f.eks.  

 ansvarsforsikring for motorkøretøjer og civilretligt ansvar i forbindelse med  

 kerneenergi og lægemidler.
Ved Rådets direktiv af 8. november 1990 om motoransvarsforsikring ophæves  

 denne undtagelse, således at ansvarsforsikring for motorkøretøjer bringes ind  

 under anvendelsesområdet for fri udveksling af tjenesteydelser i henhold til  

 2. skadesforsikringsdirektiv.
Herudover åbner direktivet mulighed for, at  

 ansvarsforsikring for motordrevne landkøretøjer og kaskoforsikring for  

 landkøretøjer (bortset fra jernbaners rullende materiel) kan behandles som  

 store risici, såfremt forsikringstageren opfylder mindst to af følgende tre  

 krav: mere end 250 ansatte pr. regnskabsår, nettoomsætning på 12,8 mill.
ECU  

 og statusssum på mindst 6,2 mill.
ECU.
Der gælder dog som en overgangsordning  

 frem til 1. januar 1993 de dobbelte grænser, altså 500 ansatte osv.
 Men henblik på at sikre, at forsikringstageren og/eller skadelidte  

 tredjemand ikke stilles dårligere over for et forsikringsselskab, der udøver  

 virksomhed som tjenesteyder, end over for et forsikringsselskab, der er  

 etableret i hans eget land, pålægges det tjenesteydende forsikringsselskab at  

 udpege en repræsentant, der skal være bosat eller etableret i værtslandet.  

 Repræsentanten har til opgave at indsamle alle nødvendige oplysninger i  

 forbindelse med krav, at repræsentere selskabet i relation til  

 forsikringstageren og/eller skadelidte tredjemand eller den, der indtræder i  

 hans krav (forsørgertabserstatning), at udbetale erstatning, samt at  

 repræsentere selskabet over for danske domstole og myndigheder i relation til  

 disse krav.
 Lovforslaget har været sendt i høring hos Assurandør-Societetet,  

 Pensionskasserådet, Forbrugerrådet samt FDM, der alle har været positive over  

 for lovforslaget.
 Der henvises til Skattedepartementets lovforslag nr. 22 om ændring af  

 forskellige afgiftslove (gennemførelse af 2. skadesforsikringsdirektiv m.v.).
 Forslaget forventes ikke at få administrative eller statsfinansielle  

 konsekvenser.
Til § 1 Til nr. 1 Da anvendelsesområdet for lov om udveksling af forsikringstjenesteydelser  

 inden for direkte skadesforsikringsvirksomhed (tjenesteydelsesloven) som  

 følge af vedtagelsen af motordirektivet, jf. de almindelige bemærkninger,  

 udvides til også at omfatte forsikringsklasse 10 (ansvarsforsikring for  

 motordrevne landkøretøjer), bortfalder den hidtidige undtagelse for denne  

 forsikringsklasse i loven.
Til nr. 2 Gruppen af store risici udvides således, at det bliver muligt at behandle  

 forsikringsklasse 3 (kaskoforsikring for landkøretøjer, bortset fra  

 jernbaners rullende materiel) og forsikringsklasse 10 som store risici,  

 forudsat at to af de tre kvantitative kriterier i samme bestemmelse er  

 opfyldt, jf. de indledende bemærkninger.
Det har den konsekvens, at  

 EF-forsikringsselskabet ikke skal ansøge Finanstilsynet om koncession til at  

 drive denne virksomhed i Danmark, men alene skal give meddelelse herom til  

 Finanstilsynet, jf. §§ 7 og 8 i loven.
Til nr. 3 For at sikre at forsikringstageren og/eller skadelidte tredjemand ikke  

 stilles ringere, når forsikringsselskabet tegner lovpligtig ansvarsforsikring  

 for motorkøretøjer efter reglerne om fri udveksling af tjenesteydelser og  

 ikke fra et etableret forretningssted, er der fastsat forskellige krav til  

 det pågældende selskab: Medlemsskab af det nationale forsikringsbureau (Dansk  

 Forening for International Motorkøretøjsforsikring), krav om udnævnelse af en  

 repræsentant m.v.
Der henvises til bemærkningerne til nr. 4.
For så vidt angår kravet om medlemsskab af det nationale forsikringsbureau  

 indeholder den gældende lov i § 9, stk. 1 hjemmel til, at udenlandske  

 EF-forsikringsselskaber, som ønsker at tegne forsikringer via  

 tjenesteydelsesvirksomhed i Danmark, kan pålægges at deltage i  

 forsikringsordninger, der sikrer erstatningskrav fra sikrede eller skadelidte  

 tredjemænd.
De pågældende udenlandske EF-forsikringsselskaber kan således  

 pålægges at være medlem af Dansk Forening for International  

 Motorkøretøjsforsikring og at bidrage til finansieringen af den dertil  

 hørende fond.
Som et led i denne forbrugerbeskyttelse er det endvidere fundet  

 naturligt, at selskabet i forbindelse med sin anmeldelse (store risici)  

 og/eller ansøgning om koncession (masserisici) til Finanstilsynet skal oplyse  

 navn og adresse på sin repræsentant samt afgive en erklæring om, at selskabet  

 er medlem af Dansk Forening for International Motorkøretøjsforsikring.
Endvidere bestemmes det, at reglerne om motoransvarsforsikring i  

 færdselslovens §§ 105-108 og 110-115 skal gælde tilsvarende for de  

 udenlandske EF-forsikringsselskaber.
Således skal de pågældende selskaber for  

 eksempel opfylde kravet om at være anerkendt af justitsministeren efter § 105  

 i færdselsloven.' Til nr. 4 Bestemmelsen fastslår, at et forsikringsselskab, som ønsker at tegne  

 lovpligtig ansvarsforsikring for motorkøretøjer via tjenesteydelsesvirksomhed  

 i Danmark, skal udpege en repræsentant, som skal være bosat eller etableret  

 her i landet.
Den pågældende repræsentant skal være beføjet til på  

 forsikringsselskabets vegne at forestå behandlingen af krav fra skadelidte  

 personer, herunder betaling af sådanne krav.
Endvidere skal den pågældende  

 repræsentant have bemyndigelse fra selskabet til at kunne repræsentere dette  

 over for de danske myndigheder og over for de danske domstole i forbindelse  

 med søgsmål mod selskabet med hensyn til ovennævnte krav.
Herunder skal  

 repræsentanten repræsentere det pågældende selskab over for de danske  

 myndigheder ved disse myndigheders kontrol af, om der foreligger en  

 forsikringspolice, der dækker ansvarsforsikring for motorkøretøjer, samt om  

 gyldigheden af denne police.
 Repræsentanten skal på den anden side begrænse sine aktiviteter til  

 behandlingen og afregningen af ovennævnte krav, og det fastslås endvidere, at  

 udnævnelsen af repræsentanten ikke i sig selv vil være at opfatte som  

 selskabets oprettelse af en etableret virksomhed her i landet, jf. lovens § 3  

 angående definition af etablering.
Til § 2 Ændringerne i loven foreslås sat i kraft den 1. juli 1992.
 Tidsfristen for ikrafttræden er ifølge motordirektivet den 20. november  

 1992.
 Efter 2. behandling den 18. februar 1992.
§ 1 I lov nr. 304 af 16. maj 1990 om udveksling af forsikringstjenesteydelser  

 inden for direkte skadesforsikringsvirksomhed foretages følgende ændringer:
 1. § 2, nr. 2, ophæves.
 Nr. 3-5 bliver herefter nr. 2-4.
 2. I § 5, stk. 1, nr. 3, ændres »8, 9, 13 og 16«  

 til: »3, 8, 9, 10, 13 og 16«.
 3. I § 9 indsættes som nyt stk. 2:
»Stk. 2. Udenlandske EF-forsikringsselskaber, der efter denne lov  

 dækker risici under forsikringsklasse 10, bortset fra fragtførerens ansvar,  

 skal til Finanstilsynet oplyse navn og adresse på den i § 9 a nævnte  

 repræsentant samt afgive erklæring om, at det er medlem af Dansk Forening for  

 International Motorkøretøjsforsikring.
For de pågældende  

 forsikringsselskabers forsikringer til dækning af de nævnte risici gælder  

 færdselslovens §§ 105-108 og 110-115.« Stk. 2-4 bliver herefter stk. 3-5.
 4. Efter § 9 indsættes:
» § 9 a.
Udenlandske EF-forsikringsselskaber, der efter denne  

 lov dækker risici under forsikringsklasse 10, bortset fra fragtførerens  

 ansvar, skal udnævne en repræsentant, som er bosat eller etableret her i  

 landet.
Repræsentanten skal have beføjelse til at indsamle alle nødvendige  

 oplysninger i forbindelse med krav og til at repræsentere selskabet over for  

 skadelidte personer, der kan gøre krav gældende, herunder med hensyn til  

 betaling af sådanne krav.
 Stk. 2. Repræsentanten skal endvidere have beføjelse til at  

 repræsentere selskabet over for myndighederne samt under søgsmål mod  

 selskabet i forbindelse med de i stk. 1 nævnte krav.
Stk. 3. Repræsentanten må ikke udøve eller medvirke til nogen form  

 for direkte forsikringsvirksomhed for selskabet, og udnævnelsen af  

 repræsentanten betragtes ikke i sig selv som oprettelse af et etableret  

 forretningssted, jf. § 3.« 5. § 19, stk. 1, affattes således:
»Medmindre højere straf er forskyldt efter anden lovgivning, straffes  

 med bøde den, der forsætligt eller groft uagtsomt overtræder §§ 6-8, § 9,  

 stk. 1-3, § 9 a, §§ 11-14 og § 16.« § 2 Loven træder i kraft den 1. juli 1992.
(* 1) Loven indeholder bestemmelser, der gennemfører Rådets direktiv 90/618/EØF, EFT nr.
L 330/44 af 29.11.90, som ændrer Rådets direktiv 88/357/EØF, EFT nr.
L 172/1 af 4.7.88 og Rådets direktiv 73/239/EØF, EFT nr.
L 228/3 af 16.8.73.
