(VVM) (VVM-vejledn) Planlovens bestemmelser om vurdering af større anlægs virkning på miljøet (VVM) omfatter de i Miljø- og Energiministeriets bekendtgørelse nr. 847 af 30. september 1994 bilag 1 angivne anlæg, når der er tale om nyanlæg eller væsentlige ændringer af bestående anlæg, der kan sidestilles med nyanlæg.
 Anlæg angivet på bekendtgørelsens bilag 2 er under nærmere angivne forhold  

 alene ved nyanlæg omfattet af kravet om vurdering af virkningerne på miljøet  

 - VVM, jf. § 3, stk. 2. Denne bestemmelse omfatter i modsætning til stk. 1  

 ikke ændringer af bestående anlæg, der kan sidestilles med nyanlæg.
I det følgende angives vejledende oplysninger om, hvornår en ændring kan  

 sidestilles med nyanlæg, og under hvilke betingelser anlæg angivet på bilag 2  

 er omfattet af reglerne om miljøkonsekvensvurderinger - VVM.
Afgørelsen af om  

 et anlæg er omfattet af bestemmelserne er et retligt spørgsmål, som efter §  

 58, stk. 1, nr. 3 i planloven kan påklages til Naturklagenævnet.
På det tidspunkt hvor en bygherre første gang henvender sig til kommunen  

 eller amtskommunen med henblik på at opnå tilladelse til at opføre et anlæg,  

 der er angivet på bilag 1 eller 2 til bekendtgørelsen, bør  

 kommunen/amtskommunen sammen med bygherren, og gerne ved hjælp af skemaerne  

 til denne vejledning, vurdere, om anlægget må forventes at være omfattet af  

 planlovens bestemmelse om miljøkonsekvensvurderinger - VVM.
Undtaget fra  

 VVM-bestemmelserne er ifølge bekendtgørelsens § 4 forsvarets anlæg, anlæg der  

 vedtages ved anlægslov i enkeltheder, visse midlertidige anlæg, samt anlæg  

 angivet på bilag 2 omfattet af branchebekendtgørelser.
Hvis et anlæg er  

 omfattet af reglerne om VVM bør bygherren opfordres til at kontakte  

 amtskommunen, hvis dette ikke allerede har fundet sted.
Når et anlæg er omfattet af bestemmelserne om miljøkonsekvensvurderinger -  

 VVM kan det anbefales, at arbejdet med miljøkonsekvensvurderingen iværksættes  

 på det tidligst mulige tidspunkt i projektforløbet for derved at kunne  

 inddrage mulige resultater af miljøkonsevurderingen i projekteringen.
Hvis  

 anlægget endvidere forudsætter tilvejebringelse af en lokalplan kan  

 proceduren og sagsbehandlingen fremmes ved at sikre samtidig offentliggørelse  

 af såvel regionplantillæg som lokalplanforslag.
 Opmærksomheden skal henledes på Miljø- og Energiministeriets  

 bekendtgørelse nr. 848 af 30. september 1994 og bekendtgørelse nr. 849 af 30.  

 september 1994, hvorefter der kun kan gives dispensationer, tilladelser,  

 eller godkendelser til anlæg omfattet af VVM-bestemmelserne i henhold til  

 lovene om miljøbeskyttelse, vandforsyning, vandløb, okker, naturbeskyttelse  

 og råstoffer på grundlag af endeligt vedtagne regionplanretningslinier  

 udarbejdet i overensstemmelse med planlovens VVM-bestemmelser.
 For så vidt angår lov om miljøbeskyttelse er det endvidere fastlagt i  

 henhold til bekendtgørelse nr. 848 af 30. september 1994, at der samtidig med  

 offentliggørelsen af regionplanforslaget - typisk et regionplantillæg - også  

 fremlægges forslaget til afgørelse i henhold til miljøbeskyttelsesloven.  

 Dette krav om samtidighed skal sikre en hensigtmæssig sagsbehandling for  

 såvel myndigheder som bygherre, idet det herved sikres, at de samme  

 oplysninger indgår i såvel miljøkonsekvensvurderingerne i henhold til  

 planloven som miljøgodkendelsen i henhold til miljøbeskyttelsesloven.
 I det omfang det er muligt, bør de krav, der stilles af hensyn til miljøet  

 også tilgodese arbejdsmiljøet.
Væsentlige ændringer af bestående anlæg, der kan sidestilles med  

 nyanlæg Det er en forudsætning for, at ændringer på et bestående anlæg angivet på  

 bilag 1 i relation til VVM-bestemmelserne kan sidestilles med nyanlæg, at det  

 omgivende miljø kan blive påvirket væsentligt som følge af ændringerne.  

 Virkningerne på omgivelserne kan bestå i, at disse bliver udsat for  

 forurening (støj, luftforurening eller forurening af grundvand og vandløb).  

 Virkningerne kan også være fysiske, visuelle indgreb i omgivelserne som følge  

 af placeringen eller udformningen af et større anlæg (som fx. markante  

 industrianlæg, veje og luftledninger). Endelig kan virkningerne være indgreb  

 i særlige natur- og kulturværdier (som fx. etablering af anlæg i særlige  

 naturområder eller ved kulturminder).
Ændringerne af et bestående anlæg kan betyde, at et anlæg, som ikke  

 tidligere har været omfattet af VVM-bestemmelserne, nu bliver omfattet.
Dette  

 vil være tilfældet, hvis ændringer i bygningsanlæg eller produktion betyder,  

 at anlægget bliver omfattet af bekendtgørelsens bilag 1.
Specielt vil ændringer i forbindelse med anmeldelsespligtige  

 risikobetonede aktiviteter ofte medføre krav om (fornyet)  

 miljøkonsekvensvurdering - VVM.
Det vil være tilfældet, når der på grund af  

 en væsentlig øget risiko for et større uheld kræves fornyet anmeldelse i  

 henhold til risikobekendtgørelsens § 5 - Miljøministeriets bekendtgørelse nr.  

 520 af 5. juli 1990 om vurdering af sikkerheden i forbindelse med  

 risikobetonede aktiviteter, der kan medføre større uheld.
Efter Miljø- og Energiministeriets opfattelse vil ændringer på bestående  

 anlæg kunne sidestilles med nyanlæg, hvis 1. ændringen forudsætter ændrede lokalplanbestemmelser  

 for anvendelsen af området, 2. ændringen medfører væsentlig større påvirkninger af  

 omgivelserne for så vidt angår støj og luftforurening end allerede tilladt, 3. ændringen vil være til hinder for, at den i  

 regionplanen fastlagte målsætning for vandkvaliteten og anvendelsen af det  

 pågældende vandområde vil kunne opfyldes, 4. ændringen er anmeldelsespligtig efter § 5 i  

 Miljøministeriets bekendtgørelse nr. 520 af 5. juli 1990 og vil medføre en  

 væsentlig øget risiko for et større uheld med alvorlige følger for personer  

 udenfor virksomheden eller for miljøet, eller 5. ændringen vil udgøre en væsentlig øget risiko for  

 grundvandsforurening.
Flyvepladser Ved væsentlige støjgener forstås støjbelastninger over de vejledende  

 grænseværdier - jf.
Miljøstyrelsens vejledning nr. 2/1988 om flyvepladser og  

 lufthavne.
 Om vurderingen af, om anlæg angivet på bilag 2 er omfattet af  

 bestemmelserne om miljøkonsekvensvurderinger - VVM.
 Jf. § 3, stk. 2.
I henhold til bekendtgørelsens § 3, stk. 2 er anlæg, der angivet på bilag  

 2, ved nyanlæg omfattet af bestemmelserne om vurdering af virkninger på  

 miljøet (VVM) når anlægget ad 1. Anlægget vil være omfattet af kravet om miljøkonsekvensvurderinger -  

 VVM, hvis anlægget er lokalplanpligtigt og tænkes placeret i strid med  

 gældende lokalplanbestemmelser for arealets anvendelse eller i et endnu ikke  

 lokalplanlagt område.
ad 2. Anlægget vil være omfattet af kravet om miljøkonsekvensvurderinger -  

 VVM, hvis anlægget ud fra den ønskede placering ikke vil kunne  

 overholde de vejledende grænseværdier for ekstern støj fra virksomheder - jf.  

 p.t.
Miljøstyrelsens vejledning nr. 5/1994. For motorsportsbaner henvises til  

 Miljøstyrelsens vejledning om støj fra motorsportsbaner, p.t. vejledning nr.  

 7/1984.
ad 3. Anlægget vil være omfattet af kravet om miljøkonsekvensvurderinger -  

 VVM, hvis anlægget vil medføre en luftformig emission af stoffer, der er  

 særligt farlige for sundheden eller særligt skadelige for miljøet i et  

 omfang, som overskrider de vejledende massestrømsgrænser og emissionsgrænser,  

 jf.
Miljøstyrelsens vejledning om begrænsning af luftforurening fra  

 virksomheder (hovedgruppe 1), p.t. vejledning nr. 6/1990.
 ad 4. Anlægget vil være omfattet af kravet om miljøkonsekvensvurderinger -  

 VVM, hvis anlægget ikke vil kunne aflede alt spildevandet til et godkendt  

 rensningsanlæg eller ikke vil kunne udlede spildevandet direkte til et  

 vandområde uden at dette er en hindring for at opfylde den i en endeligt  

 vedtaget regionplan fastlagte målsætning for vandkvaliteten og anvendelsen af  

 det pågældende vandområde.
ad 5. Anlægget vil være omfattet af bestemmelserne om  

 miljøkonsekvensvurderinger - VVM, hvis anlægget indebærer processer eller  

 forudsætter oplag, der ved uheld eller lignende kan være til fare for  

 grundvandet.
Dette vil især have betydning i områder hvor  

 grundvandsressourcen i henhold til en endeligt vedtaget regionplan tillægges  

 stor samfundsmæssig betydning.
 Vejledningen indeholder et skema, som kan bruges til vurderingen af, om et  

 anlæg omfattet af bekendtgørelsens bilag 2 også er omfattet af reglerne om  

 miljøkonsekvensvurderinger - VVM.
Undtagelser fra reglerne om miljøkonsekvensvurderinger - VVM Bekendtgørelsens § 4 indeholder bestemmelser om, hvornår et anlæg omfattet  

 af § 3 er undtaget fra bestemmelserne om miljøkonsekvensvurderinger - VVM.
 Undtaget er generelt forsvarets anlæg, samt anlæg der vedtages i  

 enkeltheder ved særlig lov - anlægslov.
Desuden er anlæg og projekter, der hovedsagelig tjener til udvikling og  

 afprøvning af nye netoder eller produkter, og som ikke anvendes mere end eet  

 år undtaget.
Tilsvarende er anlæg opført på bilag 2, som kan opfylde de i  

 henhold til lov om miljøbeskyttelse fastsatte generelle bestemmelser om  

 lokalisering og forureningsbegrænsende foranstaltninger, også kaldet  

 »branchebekendtgørelser« undtaget fra reglerne om  

 miljøkonsekvensvurderinger, for tiden Miljøministeriets bekendtgørelse nr.  

 793 af 13. december 1989 om miljøkrav i forbindelse med etablering og drift  

 af autoværksteder m.v.
Særlige regler for godkendelse af anlæg omfattet af planlovens  

 VVM-bestemmelser I henhold til Miljø- og Energiministeriets bekendtgørelser nr. 848 af 30.  

 september 1994 og nr. 849 af 30. september 1994 må et amtsråd eller en  

 kommunalbestyrelse tidligst meddele visse tilladelser/godkendelser til et  

 anlæg omfattet af planlovns VVM-bestemmelser, når der foreligger endeligt  

 vedtagne regionplanretningslinier for anlægget i overensstemmelse med  

 planlovens VVM-bestemmelser.
 Dette gælder for tilladelser i henhold til lov om miljøbeskyttelse § 28, §  

 33 stk. 1, lov om vandforsyning § 18, lov om vandløb 17-18, § 21, §§ 38-39,  

 §§ 47-49, lov om okker § 3 lov om naturbeskyttelse § 3, jf. § 65 stk. 3, og  

 lov om råstoffer § 7.
 Det forudsættes iøvrigt at anlæg omfattet af planlovens VVM-bestemmelser  

 ikke påbegyndes eller tillades/godkendes inden der foreligger endeligt  

 vedtagne regionplanretningslinier for anlægget tilvejebragt i  

 overensstemmelse med VVM-bestemmelserne.
For så vidt angår anlæg, der er omfattet af VVM-bestemmelserne, som  

 forudsætter godkendelse i henhold til lov om miljøbeskyttelse § 33, stk. 1,  

 er det endvidere et krav i henhold til Miljø- og Energiministeriets  

 bekendtgørelse nr. 848 af 30. september 1994, at der samtidig med  

 offentliggørelsen af regionplanretningslinierne med tilhørende  

 VVM-redegørelse - regionplantillægget - også offentliggøres et forslag til  

 miljøgodkendelse for det pågældende anlæg.
Offentliggørelsen af forslaget til  

 miljøgodkendelse skal følge reglerne for regionplantillæggets vedtagelse og  

 offentliggørelse i henhold til lov om planlægning.
