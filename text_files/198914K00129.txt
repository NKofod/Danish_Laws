Nr BTL 129 Betænkning over Forslag til lov om ændring af lov om markedsføring   

 Nr L 129 1989-90, 1. samling Afgivet af Erhvervsudvalget Afgivet: 19900426 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Butikshandelens Fællesråd, Dansk Detail Konto, Detailhandelens Kreditformidlingsråd, Forbrugerrådet, FDB og Kræftens Bekæmpelse.
 Der er af industriministeren og af et mindretal stillet ændringsforslag,  

 hvorom der henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 industriministeren under nr. 1, 2 og 4 stillede ændringsforslag.
 Et mindretal inden for flertallet (Socialdemokratiets medlemmer af  

 udvalget) ønsker at udtale følgende:
Det er med tilfredshed, at mindretallet kan konstatere, at ministeren har  

 taget konsekvenserne af, at mindretallet havde bebudet et ændringsforslag,  

 hvorefter lovens §§ 6-8 a opretholdes.
Der var jo også konstateret et flertal  

 uden om regeringen.
Det er magtpåliggende for mindretallet at præcisere, at det hverken var  

 til gavn for forbrugerne eller for erhvervslivet at give frit løb for  

 tilgift, rabatmærker og præmiekonkurrencer.
En markant modstand mod  

 regeringens lovforslag er tilgået udvalget under udvalgsbehandlingen fra  

 såvel erhvervslivet som fra forbrugerorganisationer.
Generalklausulen om »god markedsføringsskik« anser mindretallet  

 bestemt ikke som tilstrækkelig, og udfærdigelsen af et regelsæt om tilgift  

 m.v. vil ikke virke afbureaukratiserende.
Et rent forbud er at foretrække.
En fornyet adgang til indførelse af rentefri konti vil betyde både en  

 konkurrenceforvridning og en omkostningsforhøjelse, altså højere priser på  

 varerne også for de kunder, der køber kontant.
Denne opfattelse deles af  

 detailhandelens organisationer og Forbrugerrådet.
De omtalte bestemmelser bør  

 derfor opretholdes i markedsføringsloven.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med det af mindretallet under nr. 3  

 stillede ændringsforslag.
Ændringsforslag Af industriministeren, tiltrådt af et flertal (udvalget med  

 undtagelse af FP):
Til § 1 1) Nr. 1, 4 og 5 udgår.
 2) Efter nr. 1 indsættes som nyt nummer:
 »01. I § 8 indsættes efter stk. 2 som nyt stykke:
»Stk. 3. Bestemmelsen i stk. 1 finder ikke anvendelse på  

 pengeinstitutters fordeling af gevinster i henhold til lov om  

 gevinstopsparing.«» Af et mindretal (FP):
 3) Nr. 2, 3, 6 og 7 udgår.
 Af industriministeren, tiltrådt af et flertal (udvalget med  

 undtagelse af FP):
Til § 2 4) Paragraffen affattes således:
»§ 2 Stk. 1. § 1, nr. 2-7, træder i kraft dagen efter bekendtgørelsen i  

 Lovtidende.
Stk. 2. § 1, nr. 01, træder i kraft den 1. juli 1990.« Bemærkninger Til nr. 1 I lyset af den debat, der har været omkring spørgsmålet om ophævelse af §§  

 6-8 a, findes det mest hensigtsmæssigt at opretholde disse  

 forbudsbestemmelser.
Til nr. 2 Ved lovforslag om gevinstopsparing, fremsat den 17. januar 1990 af  

 økonomiministeren (L 153), gives tilladelse til indskud på gevinstkonti i  

 pengeinstitutter, hvor kontohaveren i stedet for renteafkast opnår mulighed  

 for at vinde en pengepræmie.
 Af ordenshensyn præciseres, at det generelle forbud i markedsføringslovens  

 § 8 imod erhvervsdrivendes foranstaltning af lodtrækninger og andre  

 gevinstfordelinger, hvis udfald beror helt eller delvis på tilfældet, ikke  

 gælder for bortlodninger, der foretages af pengeinstitutter i henhold til lov  

 om gevinstopsparing.
Til nr. 3 Det er aldeles unødvendigt, at det offentlige blander sig i sikkerhedskrav  

 omkring fremstilling af legetøj, der ligner levnedsmidler.
Lige såvel som et  

 barn kan finde på at spise et stearinlys, der er formet som en Coca Cola, så  

 kan barnet også finde på at spise et stearinlys, der er formet som en  

 Porsche.
Barnet vil endda kunne finde på at spise et stearinlys, der er  

 formet som . . . et stearinlys.
Grænsen mellem, hvad der »ved deres ydre fremtræden kan forveksles  

 med levnedsmidler« skal forbydes, og hvad der ej kræver godkendelse, men  

 alligevel bliver spist, er umulig at drage.
Derfor skal statsmagten ikke  

 involvere sig i dette arbejde.
Listen over ting, der af børn (eller fulde voksne) kan indtages og derved  

 skabe ubehag eller faresituationer, er meget lang.
Levnedsmiddellignende  

 legetøj udgør kun en forsvindende del af denne lange liste.
Hvad med jord,  

 knappenåle, barberblade, planter, papir, glasgenstande osv., alt sammen  

 noget, som er sundhedsfarligt, men som kun tilsyn med børnene (eller de fulde  

 folk) kan forhindre bliver indtaget.
Fremskridtspartiet foreslår derfor, at kontrolbestemmelserne udgår? Til nr. 4 Det i § 2, stk. 2, anførte ikrafttrædelsestidspunkt svarer til  

 ikrafttrædelsestidspunktet i § 10 i forslag til lov om gevinstopsparing.
