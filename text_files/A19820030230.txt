 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 Formål m.v.
 § 1.  Ved denne lov tilstræbes at sikre, at vandløb  

 kan benyttes til afledning af vand, navnlig overfladevand, spildevand og  

 drænvand.
 Stk. 2.  Fastsættelse og gennemførelse af  

 foranstaltninger efter loven skal ske under hensyntagen til de miljømæssige  

 krav til vandløbskvaliteten, som fastsættes i henhold til anden lovgivning.
 § 2.  Lovens regler om vandløb finder også anvendelse  

 på grøfter, kanaler, rørledninger og dræn samt søer, damme og andre lignende  

 indvande.
 Stk. 2.  Loven finder kun anvendelse på vandløb, hvis  

 tilstedeværelse og vedligeholdelse flere end en enkelt har interesse i.  

 Miljøministeren kan dog bestemme, at loven finder anvendelse på andre  

 vandløb, såfremt disse optages som offentlige vandløb, jfr. § 8, stk. 2, og §  

 9.
 Stk. 3.  Loven omfatter endvidere diger, sluser, broer  

 og andre anlæg i og ved vandløb.
 Om vandløbs almindelige benyttelse m.v.
 § 3.  Det er tilladt enhver grundejer at sænke  

 grundvandet på egen ejendom til den for dyrkningen nødvendige dybde ved  

 almindelig udgrøftning og dræning med afløb til bestående vandløb uden  

 anvendelse af pumpeanlæg.
 Stk. 2.  Det er tilladt ejeren af en grund, der støder  

 op til et vandløb (bredejeren), fra egen grund at aflede såvel overfladevand  

 som vand fra almindelige drænings- og udgrøftningsanlæg til vandløbet.
Stk. 3.  Såfremt der inden for en afstand af 6 km oven  

 for et registreret dambrug, jfr. § 53, foretages foranstaltninger, der kan  

 være til ulempe for dambrugeren, skal der med mindst en uges varsel gives  

 ejeren eller brugeren af dambruget underretning om, hvornår arbejdet  

 påbegyndes.
Underretning kan dog undlades ved vedligeholdelsesarbejder i  

 offentlige vandløb, når det af regulativet, jfr. kap. 5, fremgår, hvornår  

 arbejderne udføres.
 Stk. 4.  Miljøministeren kan fastsætte regler om, at der  

 i regulativer for offentlige vandløb i nærmere afgrænsede områder til  

 imødegåelse af virkningerne af okkerudledning kan fastsættes bestemmelser om  

 regulering af de rettigheder, der er nævnt i stk. 1 og 2.
§ 4.  Vandløb, hvor der er flere bredejere, og som  

 ikke er undergivet særskilt ejendomsret, er åbne for almenheden for sejlads  

 med ikke-motordrevne småfartøjer.
Retten må ikke udøves til skade eller  

 ulempe for vandløbet eller for andres jagt, fiskeri eller rørskær.
 Stk. 2.  Den, der lovligt spærrer for sådan sejlads,  

 skal anvise anden adgangsvej over sin ejendom.
 Stk. 3.  Vandløbsmyndigheden, jfr. § 7, stk. 1 og 2, kan  

 fastsætte begrænsning i sejladsretten og på offentlige vandløb tillade  

 sejlads med andre fartøjer end nævnt i stk. 1.
 Stk. 4.  Vandløbsmyndigheden kan fastsætte gebyr til  

 vandløbets vedligeholdelse for sejlads med større eller motordrevne fartøjer  

 på offentlige vandløb.
 § 5.  Retten til at benytte vandløbene efter  

 bestemmelserne i §§ 3 og 4 må ikke udøves med hensyn til vandløb, der  

 udelukkende er anlagt til særligt formål eller for en bestemt kreds af  

 grundejere, eller hvor der ved tidligere lov er truffet anden bestemmelse.
 § 6.  Ingen må uden vandløbsmyndighedens tilladelse  

 ændre vands naturlige afløb til anden ejendom eller hindre det naturlige  

 afløb af vand fra højere liggende ejendomme.
 Stk. 2.  Ingen må uden vandløbsmyndighedens tilladelse  

 bortlede vandet fra vandløb, forandre vandstanden i vandløb eller hindre  

 vandets frie løb.
 Stk. 3.  Ingen må foretage beplantning så nær rørlagte  

 strækninger af vandløb, at der kan være fare for, at rørledninger beskadiges  

 eller tilstoppes.
Vandløbsmyndighederne § 7.  Amtsrådet er vandløbsmyndighed for amtsvandløb  

 og for offentlige pumpelag, jfr. kap. 9.
 Stk. 2.  Kommunalbestyrelsen er vandløbsmyndighed for  

 kommunevandløb og for private vandløb.
 Stk. 3.  Amtsrådets opgaver efter denne lov varetages i  

 Københavns kommune og Frederiksberg kommune af hovedstadsrådet.
Stk. 4.  Miljøministeren kan bestemme, at sager eller  

 grupper af sager, der afgøres af kommunalbestyrelsen efter denne lov, skal  

 afgøres af hovedstadsrådet eller amtsrådet.
Ministeren kan tillige bestemme,  

 at afgørelser, der træffes af amtsrådene i hovedstadsområdet, træffes af  

 hovedstadsrådet.
 Stk. 5.  Sager, der efter denne lov er henlagt til  

 landvæsenskommissionen, afgøres i Københavns kommune af den særlige  

 landvæsenskommission, som er nævnt i vandforsyningslovens § 9, stk. 2.
Stk. 6.  Uenighed mellem vandløbsmyndigheder afgøres af  

 miljøministeren.
Uenighed om økonomiske spørgsmål, herunder om fordeling af  

 udgifter, indbringes for landvæsenskommissionen.
Klassifikation af vandløb og anlæg § 8.  Vandløb inddeles i offentlige og private.
 Stk. 2.  De offentlige vandløb inddeles i amtsvandløb og  

 kommunevandløb.
 § 9.  Til amtsvandløb henregnes:
 Stk. 2.  Til kommunevandløb henregnes:
 Stk. 3.  De anlæg, der er nævnt i § 2, stk. 3, medregnes  

 som del af det vandløb, ved hvilket de er beliggende, medmindre de særskilt  

 er optaget i en højere klasse.
 Stk. 4.  De enkelte strækninger af et vandløb, der  

 gennemløber flere kommuner, kan henregnes til forskellige klasser af vandløb.  

 Dog må de lavere liggende strækninger ikke henregnes til en lavere klasse end  

 de højere liggende strækninger.
 Stk. 5.  Vandløb, der er udført som led i en  

 landvinding, hvortil der er ydet statsstøtte, kan vandløbsmyndigheden kun  

 optage som offentlige vandløb med miljøministerens tilladelse.
 § 10.  Vandløbsmyndigheden kan bestemme, at et vandløb  

 skal udgå af den hidtidige klasse.
 § 11.  Miljøministeren kan fastsætte regler om  

 vandløbsmyndighedens opgaver i forbindelse med klassificering og registrering  

 af vandløb.
 Regulativer for offentlige vandløb m.v.
Offentlige vandløb § 12.  For offentligt vandløb udarbejder  

 vandløbsmyndigheden et regulativ, som foruden en tydelig betegnelse af  

 vandløbet skal indeholde bestemmelser om:
 Stk. 2.  Miljøministeren kan fastsætte regler om, at  

 regulativerne skal indeholde bestemmelser om andre forhold.
 § 13.  Regulativer ligger til gennemsyn hos  

 vandløbsmyndigheden og kan købes samme sted.
 § 14.  Miljøministeren fastsætter nærmere regler om  

 udarbejdelse og revision af regulativer, herunder om samarbejdet mellem  

 vandløbsmyndighederne, om deres samarbejde med andre myndigheder samt om  

 offentlighedens medvirken.
Private vandløb § 15.  Vandløbsmyndigheden kan fastsætte bestemmelser  

 om vandløbets skikkelse eller vandføringsevne.
Regulering m.v. af vandløb og anlæg af nye  

 vandløb Regulering af vandløb § 16.  Ved regulering af et vandløb forstås ændring af  

 vandløbets skikkelse, herunder vandløbets forløb, bredde, bundkote og  

 skråningsanlæg, medmindre foranstaltningerne er omfattet af kap. 8 eller kap.  

 10.
 § 17.  Vandløb må kun reguleres efter  

 vandløbsmyndighedens bestemmelse.
Tørlægning af eller sænkning af vandstanden i søer § 18.  Sænkning af vandstanden i eller tørlægning af  

 søer må kun foretages efter vandløbsmyndighedens bestemmelse.
 § 19.  Arealer, som fremkommer ved sænkning af  

 vandstanden i en sø eller ved tilvækst, tilhører ejerne af de tilstødende  

 ejendomme, således at enhver af disse ejer det areal, der ligger vedkommende  

 ejendom nærmest.
 Stk. 2.  Ejes søen ikke af ejerne af de tilstødende  

 ejendomme, tilhører de arealer, der fremkommer ved sænkning af vandstanden  

 eller ved tilvækst inden for søens grænser, dennes ejer.
§ 20.  Pålægges der et areal, som opstår ved sænkning  

 af vandstanden i en sø, bidrag til udgifterne ved vandstandssænkningen, kan  

 ejeren af arealet frafalde ejendomsretten hertil.
Efter vandløbsmyndighedens  

 nærmere bestemmelse tildeles arealet i så tilfælde andre, der er villige til  

 at overtage ejendomsretten.
Tillægges arealet ikke en tilstødende ejendom, må  

 der sikres fornøden adgangsvej til arealet.
Anlæg af nye vandløb § 21.  Nye vandløb må kun anlægges efter  

 vandløbsmyndighedens bestemmelse, jfr. dog § 3, stk. 2.
 § 22.  Udgifterne ved anlæg af nye vandløb afholdes af  

 de grundejere, der ønsker anlægget udført, samt af de grundejere, der ønsker  

 at medbenytte det.
Fælles bestemmelser § 23.  Enhver, der lider tab ved en regulering, jfr. §  

 16, ved forandring af vandstanden i en sø, jfr. § 18, eller ved anlæg af nyt  

 vandløb, jfr. § 21, har ret til erstatning.
§ 24.  Udgifterne i forbindelse med de  

 foranstaltninger, der er nævnt i §§ 16 og 18, afholdes af de grundejere, der  

 skønnes at have nytte af foranstaltningerne.
Udgifterne fordeles mellem  

 grundejerne efter den nytte, foranstaltningerne har for den enkelte ejendom.
 Stk. 2.  Vandløbsmyndigheden kan for offentlige vandløb  

 helt eller delvis afholde de udgifter, der er nævnt i stk. 1.
 § 25.  Udgifterne i forbindelse med de  

 foranstaltninger, der er nævnt i §§ 16, 18 og 21, kan afholdes forskudsvis af  

 vandløbsmyndigheden.
 Stk. 2.  Vandløbsmyndigheden kan kræve sikkerhed for  

 betaling af forskudsvis afholdte udgifter.
 § 26.  Miljøministeren fastsætter nærmere regler om  

 behandlingen af sager efter dette kapitel, herunder om samarbejdet mellem  

 vandløbsmyndighederne og om deres samarbejde med andre myndigheder samt om  

 offentlighedens medvirken.
Vandløbenes vedligeholdelse Fælles bestemmelser for offentlige og private vandløb § 27.  Vandløb skal vedligeholdes således, at det  

 enkelte vandløbs skikkelse eller vandføringsevne ikke ændres.
 Stk. 2.  Grødevæksten i vandløbene kan begrænses ved  

 mekaniske metoder som grødeskæring, opgravning og lignende eller ved  

 biologiske metoder som etablering af skyggegivende vegetation på vandløbets  

 bredder.
 Stk. 3.  Afskåret grøde skal optages, medmindre grøden  

 ikke er til skade for vandløbet eller det vandområde, vandløbet udmunder i.
Stk. 4.  Slam, grøde og andet, der ophobes ved  

 stemmeværker eller andre anlæg, må ikke videreføres til skade for vandløbet  

 eller for det vandområde, vandløbet udmunder i.
Vandløbsmyndigheden kan  

 fastsætte nærmere bestemmelse herom.
§ 28.  Bredejere og brugere af tilstødende ejendomme  

 skal tåle, at fornødent vedligeholdelsesarbejde udføres.
Fyld, afskåret grøde  

 og andet, der fremkommer ved sædvanlig vedligeholdelse, skal den, der bruger  

 de tilstødende ejendomme, modtage og bortskaffe fra vandløbets bredder uden  

 erstatning.
Skader som følge af almindelig kørsel og færdsel til fods langs  

 vandløbet i forbindelse med vedligeholdelse kan ikke kræves erstattet.  

 Såfremt der i øvrigt under vedligeholdelsesarbejder påføres ejere eller  

 brugere skade eller ulempe, har ejeren eller brugeren ret til erstatning  

 efter lovgivningens almindelige regler.
 § 29.  Benyttes arealer ved vandløb til græsning for  

 løsgående husdyr, kan vandløbsmyndigheden påbyde, at bredejerne anbringer og  

 vedligeholder forsvarligt hegn, og at vandingssteder skal graves uden for  

 vandløbets profil og frahegnes dette.
 § 30.  Miljøministeren kan efter forhandling med de  

 kommunale organisationer fastsætte nærmere regler om vandløbenes  

 vedligeholdelse og om vandløbsmyndighedernes behandling af sager efter dette  

 kapitel.
Offentlige vandløb § 31.  Vedligeholdelsen af offentlige vandløb påhviler  

 vandløbsmyndigheden.
 Stk. 2.  Det kan pålægges pumpelag og landvindingslag  

 helt eller delvis at afholde udgifterne til vedligeholdelse af vandløb under  

 laget og at foretage vedligeholdelsen.
§ 32.  Vedligeholdelsen af rørlagte offentlige vandløb  

 omfatter ikke hel eller delvis omlægning af rørledninger.
Sager herom afgøres  

 efter reglerne i kap. 6.
 § 33.  Under et offentligt vandløbs regulering  

 overtages vedligeholdelsen af den strækning, der reguleres, af  

 anlægsledelsen, og udgifterne herved henregnes til anlægsudgifterne.
 § 34.  Vandløbsmyndigheden kan for at begrænse  

 grødevæksten i forbindelse med tilrettelæggelsen af vedligeholdelsen af  

 offentlige vandløb foretage beplantning langs vandløb, ligesom det kan  

 påbydes bredejerne at bevare skyggegivende vegetation.
Private vandløb § 35.  Vedligeholdelsen af private vandløb påhviler  

 bredejerne, medmindre der efter stk. 3 eller efter § 36 er truffet anden  

 bestemmelse.
 Stk. 2.  Såfremt vedligeholdelsesbyrden forøges som  

 følge af regulering af vandløb eller anlæg af nye vandløb, skal de  

 grundejere, som pålægges udgifter ved de nævnte foranstaltninger, afholde de  

 forøgede vedligeholdelsesudgifter i forhold til hver enkelts nytte af  

 foranstaltningen.
Stk. 3.  Spørgsmål om vedligeholdelsesbyrdens fordeling  

 kan indbringes for vandløbsmyndigheden.
I mangel af forlig indbringes  

 spørgsmålet for landvæsenskommissionen til afgørelse.
 § 36.  Vandløbsmyndigheden kan fastsætte bestemmelser  

 om vedligeholdelsens omfang og udførelse, herunder om der skal foretages  

 opsamling af afskåret grøde.
Vandløbsrestaurering § 37.  I offentlige vandløb, hvis tilstand ikke svarer  

 til den fastlagte målsætning, kan vandløbsmyndigheden forbedre forholdene ved  

 følgende foranstaltninger:
 Stk. 2.  Vandløbsmyndigheden afholder udgifterne ved  

 restaureringer.
 Stk. 3.  Miljøstyrelsen kan yde tilskud til  

 gennemførelse af større restaureringsprojekter.
 Stk. 4.  Enhver, der lider tab ved en restaurering, har  

 ret til erstatning.
 Stk. 5.  Miljøministeren fastsætter nærmere regler om  

 restaureringsprojekter, herunder om samarbejdet mellem vandløbsmyndighederne  

 og om deres samarbejde med andre myndigheder samt om offentlighedens  

 medvirken.
Udpumpningsanlæg med digeanlæg til  

 afvanding Private anlæg § 38.  Private udpumpningsanlæg til brug for afvanding  

 må ikke etableres eller ændres, herunder driftsmæssigt, uden  

 vandløbsmyndighedens godkendelse. § 44, stk. 1, og §§ 45 og 46 finder  

 tilsvarende anvendelse på disse anlæg, idet dog vandløbsmyndigheden  

 fastlægger afvandingsforholdene efter § 44, stk. 1.
Offentlige anlæg § 39.  Amtsrådet kan træffe beslutning om oprettelse  

 af offentlige pumpelag.
§ 40.  Amtsrådet fastsætter, hvilket område der skal  

 høre under pumpelaget, og udfærdiger en vedtægt for laget.
Vedtægten  

 tinglyses på de ejendomme, der er medlem af laget, og på de ejendomme, der i  

 øvrigt yder bidrag til laget.
 § 41.  Landvæsenskommissionen fastsætter, hvilke  

 ejendomme der skal yde bidrag til laget. § 24, stk. 1, finder tilsvarende  

 anvendelse.
§ 42.  Amtsrådet kan optage lån til dækning af  

 anlægsomkostningerne og senere ekstraordinære omkostninger for pumpelag eller  

 garantere for disse låns forrentning og tilbagebetaling.
Pumpelagets udgifter  

 i øvrigt udredes forskudsvis af amtsrådet.
 § 43.  Amtsrådet kan pålægge pumpelaget at udføre  

 nødvendige vedligeholdelsesarbejder på anlægget med tilhørende vandløb.
 § 44.  Inden ophævelse af et pumpelag fastlægger  

 amtsrådet de fremtidige afvandingsforhold inden for pumpelagets område.
 Stk. 2.  Når arbejderne til sikring af de fremtidige  

 afvandingsforhold er udført og pumpelaget har opfyldt sine økonomiske  

 forpligtelser herved og efter § 42, ophæves pumpelaget.
 § 45.  Enhver, der lider tab ved oprettelse eller  

 ændring af offentlige pumpelag, har ret til erstatning.
 § 46.  Miljøministeren fastsætter nærmere regler om  

 behandlingen af sager i henhold til dette kapitel.
 Broer, opstemningsanlæg, flodemål m. m.
 § 47.  Broer, overkørsler eller lignende må ikke  

 anlægges eller ændres uden vandløbsmyndighedens godkendelse.
 § 48.  Opstemningsanlæg eller andre anlæg, der kan  

 hindre vandets frie løb eller i øvrigt kan være til skade for vandløbet, må  

 ikke anlægges eller ændres, herunder driftsmæssigt, uden vandløbsmyndighedens  

 godkendelse.
 § 49.  Vandløbsmyndigheden fastsætter flodemål for  

 alle opstemningsanlæg.
 § 50.  Vandløbsmyndigheden kan meddele påbud om, at  

 anlæg, jfr. § 48, skal ændres eller nedlægges, såfremt anlægget er til  

 væsentlig skade for vandløbskvaliteten.
 § 51.  Enhver, der lider tab ved foranstaltninger  

 efter dette kapitel, har ret til erstatning.
 § 52.  Miljøministeren kan fastsætte nærmere regler  

 for vandløbsmyndighedens behandling af sager efter dette kapitel, herunder om  

 samarbejdet mellem vandløbsmyndighederne og om deres samarbejde med andre  

 myndigheder samt om offentlighedens medvirken.
Tilsyn og kontrol § 53.  Til brug for vandløbsmyndighedernes tilsyn med  

 vandløbene foretager amtsrådet en registrering af de dambrug, der findes  

 inden for amtskommunens område.
Ophører driften af et registreret dambrug,  

 skal ejeren meddele dette til amtsrådet, der derefter sletter dambruget af  

 registeret.
Registeret ligger til gennemsyn hos amtskommunen.
§ 54.  Beskadiges vandløb, diger, bygværker eller  

 andre anlæg omfattet af denne lov, eller foretages foranstaltninger i strid  

 med loven, kan vandløbsmyndigheden meddele påbud om genoprettelse af den  

 tidligere tilstand.
Vandløbsmyndigheden kan endvidere meddele påbud om  

 udførelse af manglende vedligeholdelsesarbejder.
 Stk. 2.  Vandløbsmyndigheden påser, at påbud og forbud  

 efter denne lov efterkommes, og at vilkår fastsat i tilladelser overholdes.
 Stk. 3.  Er et påbud eller et forbud ikke efterkommet  

 inden udløbet af den fastsatte frist, kan vandløbsmyndigheden foretage det  

 fornødne på den forpligtedes regning.
 § 55.  Er der fare for, at betydelig skade kan ske på  

 grund af et vandløbs mangelfulde tilstand eller på grund af usædvanlige  

 nedbørsforhold eller andre udefra kommende usædvanlige begivenheder, kan  

 vandløbsmyndigheden foretage det fornødne uden påbud og på den forpligtedes  

 regning.
§ 56.  Miljøministeren kan pålægge vandløbsmyndigheden  

 inden udløbet af en frist at opfylde sine forpligtelser til at udføre  

 arbejder eller at afhjælpe konstaterede mangler.
Efterkommes pålægget ikke  

 inden udløbet af fristen, kan ministeren lade arbejdet udføre for  

 vandløbsmyndighedens regning.
§ 57.  Kommunalbestyrelsen, amtsrådet,  

 landvæsensretten, miljøstyrelsen eller personer, der af disse myndigheder er  

 bemyndiget til at foretage undersøgelser eller udføre arbejder i øvrigt, har  

 uden retskendelse ret til færdsel langs vandløbene.
Ejeren og brugeren har  

 ret til erstatning for skader herved, medmindre færdselen sker til fods eller  

 i forbindelse med vedligeholdelsesarbejder, jfr. dog § 28.
 Stk. 2.  Politiet yder bistand hertil efter regler, der  

 fastsættes efter forhandling mellem miljøministeren og justitsministeren.
 Stk. 3.  Legitimation skal forevises på forlangende.
 § 58.  Den, der er ansvarlig for forhold eller anlæg,  

 der er omfattet af denne lov, skal efter anmodning fra kommunalbestyrelsen,  

 amtsrådet, miljøstyrelsen eller miljøministeren give alle oplysninger,  

 herunder om økonomiske og regnskabsmæssige forhold, som har betydning for  

 vurderingen af forhold efter loven.
 § 59.  Miljøministeren kan pålægge vandløbsmyndigheden  

 at tage spørgsmål, herunder konkrete sager, vedrørende vandløb op til  

 behandling og afgørelse.
 § 60.  Miljøministeren kan fastsætte nærmere regler om  

 vandløbsmyndighedens tilsyns- og kontrolvirksomhed, herunder om samarbejdet  

 mellem vandløbsmyndighederne og om deres samarbejde med andre myndigheder og  

 om lodsejerrepræsentation ved tilsyn med vandløb.
Forskellige bestemmelser § 61.  Kommunalbestyrelsen, amtsrådet, miljøstyrelsen  

 eller personer, der af disse myndigheder er bemyndiget hertil, har uden  

 retskendelse adgang til offentlige og private ejendomme for at lade foretage  

 opmålinger, nivellementer og andre tekniske forarbejder og undersøgelser, som  

 er nødvendige for udarbejdelsen af planer for arbejder, der er omfattet af  

 denne lov.
 Stk. 2.  Mindst 2 uger forud skal der gives skriftlig  

 meddelelse til ejere og brugere af ejendommen eller, hvis dette ikke er  

 muligt, ske offentliggørelse i et eller flere lokale blade om, at sådanne  

 arbejder eller undersøgelser vil blive foretaget.
 Stk. 3.  Bestemmelserne i § 57, stk. 2 og 3, finder  

 tilsvarende anvendelse ved udøvelsen af beføjelserne i stk. 1.
 Stk. 4.  De skader og ulemper, der forvoldes ved  

 foranstaltningerne efter stk. 1, skal erstattes, eventuelt i forbindelse med  

 en efterfølgende ekspropriation.
 § 62.  Uanset at forholdene ved et vandløb eller anlæg  

 tidligere er fastlagt ved aftale, eller at der tidligere er truffet afgørelse  

 herom, kan der fastsættes nye bestemmelser vedrørende vandløbet eller  

 anlægget, hvis de faktiske forhold har ændret sig, eller hvis den tidligere  

 aftale eller afgørelse må anses for utilstrækkelig.
 § 63.  Vandløbsmyndigheden kan godkende, at en person,  

 der ikke har deltaget i en foranstaltning, benytter foranstaltningen mod at  

 betale en del af anlægsudgifterne og deltage i den fremtidige  

 vedligeholdelsesudgift samt erstatte det tab, som benyttelsen medfører.
§ 64.  Såfremt en foranstaltning efter denne lov  

 berører et anlæg, hvortil der kan foretages ekspropriation efter anden  

 lovgivning, kan den, der er ansvarlig for det berørte anlæg, beslutte, hvilke  

 foranstaltninger der skal træffes af hensyn til anlægget og dets  

 udvidelsesmuligheder, og hvem der skal udføre de arbejder, der skal udføres  

 på det berørte anlæg.
I øvrigt finder reglerne i denne lov anvendelse.
Stk. 2.  Hvis et anlæg, hvortil ekspropriation foretages  

 efter bestemmelserne i lov om fremgangsmåden ved ekspropriation vedrørende  

 fast ejendom, berører bestående afvandingsforhold eller mulighederne for en  

 fremtidig ordning af sådanne, skal spørgsmål om, hvilke foranstaltninger der  

 skal træffes af hensyn til afvandingsforholdene, forud for  

 besigtigelsesforretningen forhandles mellem anlægsmyndigheden og  

 vandløbsmyndigheden.
I tilfælde af enighed mellem disse kan de  

 ekspropriationer, der er nødvendige til foranstaltningerne, foretages efter  

 reglerne i nævnte lov, såfremt ekspropriationskommissionen kan tiltræde den  

 aftalte ordning.
I andre tilfælde behandles de pågældende spørgsmål efter  

 reglerne i denne lov.
§ 65.  Bidrag, som påhviler en fast ejendom til  

 dækning af udgifter, som vandløbsmyndigheden har afholdt forskudsvis i  

 henhold til denne lov, har samme fortrinsret som de på faste ejendomme  

 hvilende kommunale skatter.
Det samme gælder, hvis udgiften er afholdt i  

 henhold til vandløbsmyndighedens garanti.
Vandløbsmyndigheden har  

 udpantningsret for bidragene i den bidragspligtige ejendom.
Hvis  

 vandløbsmyndigheden til gennemførelse af anlæg efter denne lov optager bank-  

 eller sparekasselån eller yder garanti for lån, som afdrages gennem bidrag  

 fra de interesserede ejendomme, kan vandløbsmyndigheden lade långiveren  

 foretage bidragsopkrævningen og føre regnskab herfor.
I tilfælde af manglende  

 betaling af bidrag, der er omfattet af 2. pkt., udøver vandløbsmyndigheden  

 fortrins- og udpantningsretten efter at have fyldestgjort långiveren.
Stk. 2.  Bidrag, som i øvrigt i henhold til denne lov  

 påhviler ejendomme, kan inddrives ved udpantning.
Landvæsenskommissionen kan  

 bestemme, at der for anlægsbidrag gives pant i den afgiftspligtige ejendom  

 forud for andre hæftelser af privatretlig oprindelse på vilkår, der  

 fastsættes af landvæsenskommissionen.
 Stk. 3.  Bidrag til regulering og vedligeholdelse af  

 amtsvandløb og bidrag til offentlige pumpelag opkræves sammen med og efter  

 samme regler som de kommunale ejendomsskatter.
 Stk. 4.  Bidrag til regulering og vedligeholdelse af  

 kommunevandløb opkræves sammen med og efter samme regler som de kommunale  

 ejendomsskatter.
§ 66.  Attester, der angiver, hvilke bidrag til  

 offentlige vandløb og pumpelag der påhviler en ejendom, udfærdiges på  

 begæring af vandløbsmyndigheden.
For sådanne attester kan opkræves betaling.
 § 67.  Hvis en ejendom, hvorpå der efter denne lov  

 hviler bidrag, udstykkes eller afgiver arealer til veje m.v., fordeler  

 vandløbsmyndigheden efter anmodning det bidrag, der påhviler ejendommen,  

 mellem de udlagte parceller, og det fastsættes, hvorledes udgifterne ved  

 fordelingen skal udredes.
 Stk. 2.  Vandløbsmyndighedens afgørelse kan inden 4 uger  

 efter, at den er meddelt parterne, indbringes for landvæsenskommissionen.
 Stk. 3.  Indtil fordelingen er sket, hæfter hver ejer  

 for hele det bidrag, der påhviler den udstykkede ejendom.
 § 68.  Forøges afløbsmængden ved bebyggelse, ved  

 vejanlæg, ved udpumpning, der ikke er omfattet af kap. 9, eller ved boringer,  

 kan vandløbsmyndigheden pålægge ejeren af de ejendomme eller anlæg, hvorfra  

 den forøgede afstrømning hidrører, at yde et forholdsmæssigt bidrag til  

 vandløbets regulering og vedligeholdelse.
 Stk. 2.  Tilføres der et vandløb spildevand, der i  

 nævneværdig grad forøger arbejdet ved vandløbets oprensning, kan  

 vandløbsmyndigheden pålægge ejerne af de ejendomme, hvorfra ulemperne  

 hidrører, at yde bidrag til vandløbets regulering og vedligeholdelse.
 Stk. 3.  Medfører indvinding af vand fra et vandløb, at  

 arbejdet ved vandløbets vedligeholdelse i nævneværdig grad forøges, kan  

 vandløbsmyndigheden pålægge vandindvindingsanlæggets ejer at yde bidrag til  

 vandløbets regulering og vedligeholdelse.
 Stk. 4.  Vandløbsmyndighedens afgørelse efter stk. 1-3  

 kan inden 4 uger efter, at den er meddelt den pågældende, indbringes for  

 landvæsenskommissionen.
§ 69.  Dyrkning, plantning, jfr. dog § 34, opfyldning,  

 udgravning, anbringelse af hegn, jfr. dog § 29, og opførelse af bygværker må  

 ikke foretages så nær et vandløb, at dettes vedligeholdelse, fyldens  

 oplægning eller tilsynets færdsel hindres.
Vandløbsmyndigheden kan fastsætte  

 nærmere bestemmelser til sikring heraf.
 § 70.  Miljøministeren kan fastsætte regler om  

 opkrævning af bidrag og om adgang til at få oplysning om bidrag.
 Stk. 2.  Miljøministeren kan endvidere fastsætte regler  

 om vandløbsmyndighedernes og miljøstyrelsens adgang til at opkræve gebyrer  

 for behandling af visse sager.
Ekspropriation og erstatning § 71.  Til gennemførelse af foranstaltninger efter  

 denne lov kan vandløbsmyndigheden, når almenvellet kræver det, iværksætte  

 ekspropriation. § 43, stk. 3, § 44 og §§ 47-49 i lov om offentlige veje  

 finder tilsvarende anvendelse.
 Stk. 2.  Spørgsmål om, hvorvidt en foranstaltning efter  

 loven medfører erstatningspligt, kan indbringes for landvæsenskommissionen.
 § 72.  Erstatning for ekspropriation fastsættes efter  

 lovgivningens almindelige regler. § 51, stk. 2-6, og §§ 63-64 i lov om  

 offentlige veje finder tilsvarende anvendelse.
 Stk. 2.  Vandløbsmyndigheden skal i forbindelse med  

 ekspropriation efter denne lov søge at tilvejebringe forlig om erstatningen.
 Stk. 3.  Såfremt aftale om erstatningens størrelse ikke  

 er opnået inden 8 uger efter, at beslutningen om ekspropriation er truffet,  

 eller hvis denne er påklaget inden 4 uger efter den endelige afgørelse,  

 påhviler det den, til hvis fordel ekspropriationen er sket, at indbringe  

 erstatningsspørgsmålet for landvæsenskommissionen.
 § 73.  Vandløbsmyndigheden indbringer sagen for  

 landvæsenskommissionen, når sagen angår et offentligt vandløb.
Afgørelser af andre økonomiske spørgsmål § 74.  Vandløbsmyndigheden skal i forbindelse med  

 afgørelser efter denne lov søge at tilvejebringe forlig om økonomiske  

 spørgsmål, herunder bidragsfordeling.
 Stk. 2.  I mangel af enighed indbringes spørgsmålene for  

 landvæsenskommissionen.
 Stk. 3.  Vandløbsmyndigheden indbringer sagen for  

 landvæsenskommissionen, når sagen angår et offentligt vandløb.
Beslutninger i vandløbssager § 75.  Vandløbsmyndighedens afgørelser meddeles  

 skriftligt til ansøgeren eller til den eller de, der er ansvarlige for  

 forholdet.
Stk. 2.  Skriftlig underretning om afgørelsen sendes  

 samtidig til berørte myndigheder.
Endvidere underrettes skriftligt  

 privatpersoner, som må antages at have en individuel, væsentlig interesse i  

 at få kundskab om afgørelsen, samt Danmarks Naturfredningsforening og  

 Danmarks Sportsfiskerforbund, såfremt disse må antages at være  

 klageberettigede efter § 84, stk. 2. Underretning til de nævnte  

 privatpersoner og organisationer kan eventuelt finde sted ved offentlig  

 annoncering.
 § 76.  Vandløbsmyndighedens afgørelser skal indeholde  

 oplysning om klagemyndighed og klagefrist.
 Stk. 2.  Omfatter afgørelsen et påbud eller forbud, skal  

 der være fastsat en frist for afgørelsens efterkommelse.
 § 77.  Inden der træffes afgørelse om påbud eller  

 forbud, skal adressaten for disse beslutninger skriftligt underrettes om  

 sagen og gøres bekendt med sin adgang til aktindsigt og til at udtale sig  

 efter lov om offentlighed i forvaltningen.
 Stk. 2.  Underretning som nævnt i stk. 1 kan undlades,  

 hvis øjeblikkelig afgørelse er påkrævet, eller hvis underretning må anses for  

 åbenbart unødvendig.
 § 78.  Miljøministeren kan bemyndige miljøstyrelsen  

 til at udøve de beføjelser, der efter denne lov er henlagt til ministeren.
 Stk. 2.  Ministeren kan fastsætte regler om adgangen til  

 at påklage afgørelser, der er truffet i henhold til bemyndigelse efter stk.  

 1, herunder at miljøstyrelsen har den endelige administrative afgørelse.
§ 79.  Miljøministeren kan på eget initiativ tage en  

 afgørelse, der er truffet af vandløbsmyndigheden, op til nærmere undersøgelse  

 og afgørelse.
Det samme gælder for afgørelser, der er truffet af  

 miljøstyrelsen.
Ministeren kan bestemme, at en afgørelse, som i øvrigt skulle  

 have været truffet af miljøstyrelsen, træffes af ministeren.
Klage § 80.  Vandløbsmyndighedens afgørelser kan påklages  

 til miljøstyrelsen, jfr. dog §§ 67 og 68. Landvæsenskommissionens kendelser  

 kan indankes for overlandvæsenskommissionen.
 Stk. 2.  Uanset bestemmelsen i stk. 1 kan  

 miljøministeren fastsætte regler om, at vandløbsmyndighedens afgørelser i  

 nærmere angivne grupper af sager om private vandløb ikke skal kunne påklages  

 til anden administrativ myndighed.
§ 81.  Klagefristen er 4 uger fra den dag, afgørelsen  

 er meddelt.
I tilfælde, hvor offentlig annoncering har fundet sted, regnes  

 klagefristen fra offentliggørelsen uanset tidspunktet for eventuel individuel  

 underretning, jfr. § 75, stk. 2.
 § 82.  En klage har opsættende virkning for et påbud  

 eller forbud, indtil klagemyndighedens afgørelse foreligger eller  

 klagemyndigheden bestemmer andet.
Stk. 2.  Den myndighed, der træffer afgørelse om påbud  

 eller forbud, kan dog, når særlige grunde taler herfor, samtidig med påbuddet  

 eller forbuddet bestemme, at dette skal efterkommes uanset klage.
Uanset om  

 denne beslutning påklages, skal påbuddet eller forbuddet efterkommes, indtil  

 klagemyndigheden bestemmer andet.
Stk. 3.  Såfremt udnyttelsen af en godkendelse  

 forudsætter udførelse af anlægsarbejder, må sådanne arbejder ikke påbegyndes,  

 før klagefristens udløb.
Hvis godkendelsen er påklaget før klagefristens  

 udløb, må anlægsarbejder ikke påbegyndes, før klagemyndighedens afgørelse  

 foreligger, jfr. dog stk. 4 og 5. Den myndighed, som har truffet afgørelsen,  

 skal straks give den, der har fået godkendelsen, underretning om, at  

 afgørelsen er påklaget.
 Stk. 4.  Uanset bestemmelsen i stk. 3 kan  

 klagemyndigheden efter klagefristens udløb på begæring meddele tilladelse til  

 påbegyndelse af anlægsarbejder.
 Stk. 5.  Miljøministeren kan fastsætte regler om, at  

 stk. 3 og 4 ikke finder anvendelse på visse arter af mindre anlægsarbejder.
 Stk. 6.  Bestemmelserne i stk. 4 og 5 indebærer ingen  

 begrænsning i klagemyndighedens adgang til at ændre eller ophæve en påklaget  

 godkendelse.
 § 83.  Klage indgives igennem den myndighed, der har  

 truffet afgørelsen.
 § 84.  Vandløbsmyndighedens afgørelser kan påklages  

 af:
 Stk. 2.  Danmarks Naturfredningsforening og Danmarks  

 Sportsfiskerforbund kan påklage afgørelser efter kap. 5 samt visse større  

 sager efter kap. 6, 7 og 8 efter miljøministerens nærmere bestemmelse.
Stk. 3.  Hovedstadsrådet og amtsrådet kan påklage  

 kommunalbestyrelsens afgørelser.
Kommunalbestyrelsen kan påklage amtsrådets  

 afgørelser.
Kommunalbestyrelsen og amtsrådet kan påklage hovedstadsrådets  

 afgørelser.
 Straffebestemmelser og ikrafttræden m.v.
 § 85.  Medmindre højere straf er forskyldt efter den  

 øvrige lovgivning, straffes med bøde den, der:
 Stk. 2.  I bestemmelser, der udfærdiges af  

 miljøministeren i henhold til loven, kan der fastsættes straf af bøde for  

 overtrædelse af bestemmelserne i forskrifterne.
 Stk. 3.  For overtrædelser, der begås af et  

 aktieselskab, anpartsselskab, andelsselskab eller lignende, kan der pålægges  

 selskabet som sådant bødeansvar.
 § 86.  Tidspunktet for lovens ikrafttræden fastsættes  

 af miljøministeren.
 Stk. 2.  Fra lovens ikrafttræden ophæves vandløbsloven,  

 jfr. lovbekendtgørelse nr. 523 af 26. september 1973.
 Stk. 3.  Ministeren kan fastsætte overgangsbestemmelser.
§ 87.  Sager om regulering, vedligeholdelse m.v. af  

 vandløb, der ved lovens ikrafttræden er under behandling af en landvæsensret,  

 færdigbehandles af landvæsensretten efter de hidtil gældende regler.
Det  

 samme gælder sådanne sager, der er afgjort af en landvæsensret før lovens  

 ikrafttræden, men som efter dette tidspunkt indankes rettidigt efter de  

 hidtil gældende regler.
 Stk. 2.  Sager, der i medfør af stk. 1, 1. pkt., afgøres  

 af en landvæsensret efter lovens ikrafttræden, kan ankes i overensstemmelse  

 med de hidtil gældende regler.
 Stk. 3.  Miljøministeren kan fastsætte regler om eller  

 bestemme, at de i stk. 1 og 2 nævnte sager skal afgøres efter reglerne i  

 denne lov i stedet for efter de hidtil gældende regler.
 Stk. 4.  Ministeren kan endvidere fastsætte regler om  

 eller bestemme, at behandlingen af enkelte af de i stk. 1 og 2 nævnte sager  

 eller grupper af sådanne sager skal overgå til miljøstyrelsen eller til  

 vedkommende vandløbsmyndighed.
§ 88.  Afgørelser truffet efter de hidtil gældende  

 bestemmelser bevarer deres gyldighed, indtil der i medfør af loven eller  

 regler udstedt med hjemmel i loven træffes ny afgørelse.
Overtrædelse af  

 sådanne afgørelser straffes efter de hidtil gældende regler.
 Stk. 2.  Miljøministeren bestemmer efter forhandling med  

 de kommunale organisationer, hvornår de hidtil gældende regulativer skal være  

 bragt i overensstemmelse med bestemmelserne i loven.
 § 89.  Loven gælder ikke for Færøerne og Grønland.
