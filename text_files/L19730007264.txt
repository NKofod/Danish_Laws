 I tilslutning til udenrigsministeriets bekendtgørelse nr. 39 af 14. juli  

 1958 og efterfølgende bekendtgørelser, senest nr. 30 af 14. marts 1972,  

 Lovtidende C, meddeles det, at yderligere følgende lande med virkning fra de  

 vedføjede datoer har tiltrådt den internationale olieforureningskonvention af  

 12. maj 1954 med de i 1962 vedtagne ændringer:
Libyen ................ 18. maj 1972 Senegal ............... 27. juni 1972 Fiji .................. 23. juni 1973.
 Fiji har erklæret, at dets tiltrædelse sker på betingelse af, at artikel  

 XI skal forstås således, at den forbeholder deltagerne i konventionen ret til  

 at træffe lovgivningsmæssige foranstaltninger for så vidt angår deres eget  

 territorialfarvand.
Endvidere har myndighederne på Fiji fralagt sig ethvert økonomisk ansvar  

 for eksistensen af bortskaffelsesfaciliteter på øerne.
Endelig er  

 tiltrædelsen betinget af, at ændringer i konventionen kun bliver bindende for  

 Fiji efter forudgående accept.
 Tunesien har taget forbehold over for konventionens artikel XIII om  

 indbringelse for Den internationale Domstol af tvistigheder om konventionens  

 anvendelse.
-Udenrigsministeriet, den 6. september  

 1973.- F.M.
 Torben Rønne.
