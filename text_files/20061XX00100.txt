Skriftlig fremsættelse (29. november 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
 Forslag til lov  

 om Forebyggelsesfonden.
(Lovforslag nr.
L 89).
 Forslaget udmønter en del af velfærdsaftalen og skal være  

 med til at sikre, at der også i fremtiden vil være arbejdskraft nok til at  

 bevare den høje velfærd i Danmark.
 Forslaget skal medvirke til en senere tilbagetrækning fra  

 arbejdsmarkedet ved at forebygge og forhindre fysisk og psykisk nedslidning  

 og  

 er en enestående mulighed for at målrette nye initiativer mod grupper af  

 ansatte, der nu eller i fremtiden er i risiko for at måtte forlade  

 arbejdsmarkedet i utide.
Fonden oprettes med en kapital på 3 mia. kr.
Der udbetales  

 fra fonden op til 200 mio. kr. i 2007 og op til 350 mio. kr. i 2008 og årene  

 efter.
 Fonden skal yde støtte til arbejdspladsrelaterede projekter.
 Fonden kan give støtte til projekter, der forebygger  

 nedslidende rutiner og arbejdsgange eller projekter, der bidrager til at  

 fastholde medarbejdere med dårligt helbred eller bidrager til sygemeldtes  

 hurtige tilbagevenden til arbejdsmarkedet.
 Fonden kan også give støtte til projekter til bedre  

 genoptræning og rehabilitering af syge mennesker og mennesker med handicap.
 Endvidere kan fonden give støtte til utraditionelle  

 projekter, der styrker bevidstheden om risiko forbundet med rygning, alkohol,  

 fedme og fysisk inaktivitet.
 Forslaget indebærer, at offentlige og private virksomheder  

 kan søge støtte til gennemførelse af projekter, men fonden kan også selv  

 sætte  

 projekter i gang ved udbud.
 Med forslaget oprettes en fond bestående af en bestyrelse  

 med blandt andet arbejdsmarkedets parter, et antal faglige rådgivende udvalg  

 og  

 et sekretariat.
Det foreslås, at loven træder i kraft den 1. februar 2007,  

 dog således at Folketinget bemyndiger beskæftigelsesministeren til at  

 fastsætte  

 tidspunktet for ikrafttrædelse af de bestemmelser, der vedrører støtte til  

 virksomheder.
Det skyldes, at støtteordningen skal godkendes af Europa-  

 Kommissionen,  

 før der kan gives støtte fra fonden.
 Idet jeg henviser til lovforslaget og bemærkningerne hertil  

 skal jeg herved anbefale lovforslaget til Folketingets velvillige behandling.
