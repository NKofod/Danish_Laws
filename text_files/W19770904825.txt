 Udtalt, at en moder var berettiget til ekstra børnetilskud også efter  

 sin 15 årige datters flytning til en hybel, idet hun fortsat forsørgede  

 datteren.
 En enlig moder klagede over, at en kommune havde standset udbetalingen af  

 det ekstra børnetilskud, efter at hendes 15-årige skolesøgende datter var  

 flyttet hjemmefra efter aftale med moderen og havde taget ophold i en bolig,  

 der ejedes og blev drevet af kommunen, en såkaldt hybel.
 Moderen betalte huslejen, ligesom hun iøvrigt forsørgede datteren, der var  

 uden egne indtægter.
 Som begrundelse for sin afgørelse anførte kommunen, at opholdet var af  

 privat karakter og derfor ikke kunne sidestilles med f.eks. kollegieophold  

 under uddannelse, hvor retten til børnetilskud normalt bevares.
 Ankestyrelsen fandt klageren berettiget til ekstra børnetilskud, da hun  

 uanset datterens flytning til den omtalte hybel fortsat forsørgede denne.
