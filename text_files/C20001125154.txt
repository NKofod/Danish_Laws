Skrivelse med orientering om lov om  

 ændring af lov om social service (Merudgiftsydelse, godkendelse af private botilbud til  

 voksne, revision af støtte- og kontaktpersonordningen og revision af  

 reglerne om særlige personlige hjælpemidler) (Til kommuner, amtskommuner m.fl.) Folketinget har den 9. maj 2000 vedtaget lovforslag L 176  

 som ovennævnte lov.
Loven er vedlagt som bilag.
 Loven træder i kraft den 1. juli 2000.
Lovforslaget med bemærkninger kan bl.a. ses  

 på 1.	Socialministeriets hjemmeside - www.sm.dk.
Se under lovgivning,  

 eller 2.	på Folketingets hjemmeside - www.folketinget.dk.
Se under  

 dokumenter - Socialministeren - vedtagne lovforslag.
 Loven indeholder følgende ændringer til lov  

 om social service:
 1) Tydeliggørelse af servicelovens § 28.
 Med hensyn til servicelovens § 28 sker der ved vedtagelsen  

 af lovforslaget en tydeliggørelse af, at merudgiftsydelsen skal  

 beregnes på baggrund af de årlige nødvendige merudgifter.  

 Dette beløb skal overstige 3.180 kr. (pr. 1. januar 2000), inden  

 merudgiftsydelsen kan komme til udbetaling.
 2) Amtskommunal godkendelse og tilsyn af botilbud for efter §§ 40, stk.  

 2, nr. 4, 91 og 93.
 Efter den nye bestemmelse, § 94 a, får den stedlige  

 amtskommune kompetence til at godkende botilbud efter §§ 40, stk. 2, nr. 4,  

 91 og 93, og pligt til at føre tilsyn med dem.
Med hensyn til godkendelseskompetencen er der tale om en  

 generel egnethedsvurdering, hvor amtskommunen ud fra en vurdering af  

 botilbudets organisatoriske og økonomiske forhold m.v. skal  

 påse, at botilbudet kan klare den opgave, som botilbudet ansøger  

 om at blive godkendt til.
Herunder om kvaliteten i tilbudet kan sikres, og at  

 økonomien i tilbudet er realistisk.
Den stedlige amtskommunes pligt til at føre tilsyn  

 giver mulighed for et overordnet tilsyn med det enkelte botilbud.
Samtidig  

 sker der dog ingen ændring i den anbringende myndigheds pligt til at  

 føre tilsyn med den anbragte og dennes forhold.
 Der vil inden lovens ikrafttræden den 1. juli 2000  

 blive udsendt en vejledning om denne ændring.
 3) Videreførelse af støtte- og kontaktpersonordningen med  

 ny revision i Folketingsåret 2002-2003.
Med vedtagelse af L 176 videreføres støtte-  

 og kontaktpersonordningen for sindslidende i servicelovens § 80  

 uændret.
Vedtagelsen af loven medfører, at der indsættes  

 en ny revisionsbestemmelse i servicelovens § 147, som medfører, at  

 støtte- og kontaktpersonordningen skal til ny revision senest i  

 Folketingsåret 2002-2003.
Der vil blive udarbejdet en ny vejledning om god kvalitet  

 i støtte- og kontaktpersonarbejdet.
Vejledningen skal bruges som  

 inspiration og holdepunkt for den enkelte støtte- og kontaktperson og  

 for de ansvarlige, administrative og politiske ledelser i kommunerne.  

 Vejledningen vil blive udarbejdet i et samarbejde mellem Socialministeriet,  

 Videnscentret for Socialpsykiatri og de kommunale parter.
 4) Overførsel af optikunderstøttende hjælpemidler  

 og understøttende hjælpemidler til særligt  

 informationsteknologiske hjælpemidler fra kommunen til  

 amtskommunen.
 Amtskommunen bevilger svagsynsoptik og særligt  

 informationsteknologiske hjælpemidler, jf. § 97, stk. 2. Det har i  

 praksis vist sig uhensigtsmæssigt og bureaukratisk at opdele  

 kompetencen til at bevilge fx svagsynsoptik og optikunderstøttende  

 hjælpemidler.
 På baggrund heraf overføres  

  optikunderstøttende og understøttende hjælpemidler til  

 særligt informationsteknologiske hjælpemidler fra kommunen til  

 amtskommunen.
 5) Overførsel af særligt tilpassede kørestole, som  

 benyttes i hovedparten af dagens timer til reglerne om særlige  

 personlige hjælpemidler og fornyet revision af reglerne om  

 særlige personlige hjælpemidler i folketingsåret  

 2003-2004.
 Under folketingsbehandlingen af lovforslaget viste der sig  

 et flertal for at overføre "kørestole, som  

 forudsætter individuel tilpasning og nødvendigvis må  

 benyttes i hovedparten af dagens timer", til reglerne om særlige  

 personlige hjælpemidler.
Brugeren vil herefter frit kunne vælge  

 leverandør af kørestol.
Hvis den valgte kørestol koster  

 mere end det, kommunen kan levere til, må brugeren selv betale  

 differencen.
 På grund af muligheden for genbrug af disse relativt  

 dyre kørestole, skal kørestole leveres tilbage til kommunen,  

 når brugere ikke længere har brug for dem.
 Reglerne om særlige personlige hjælpemidler  

 vil endvidere blive revideret i folketingsåret 2003-2004.
Økonomiske konsekvenser Samlet medfører ændringerne merudgifter  

 på 4,2 mill. kr. i 2000 og 8,4 mill. kr. de følgende år.  

 Hertil kommer et endnu ikke fastsat beløb vedrørende de  

 særlige kørestole.
Yderligere oplysninger om loven Yderligere oplysninger vedrørende ændring nr.  

 2, 4 og 5 kan fås hos Peter Okkels (33924626). Vedrørende  

 ændring nr. 1 hos Lotte Mac (33929248), ændring nr. 2 hos Henrik  

 Borgen-Nielsen (33923477) og ændring nr. 3 hos Karin Munk Petersen  

 (33924676).
Socialministeriet, den 11. maj 2000 Peter Juul Bilag Vedtaget af Folketinget ved 3. behandling den  

 9. maj 2000 Forslag til Lov om ændring af lov om social service (Merudgiftsydelse, godkendelse af private botilbud for  

 voksne, revision af støtte- og kontaktpersonordningen og revision af  

 reglerne om særlige personlige hjælpemidler) § 1 I lov om social service, jf. lovbekendtgørelse nr. 26 af 17. januar  

 2000, som ændret ved § 3 i lov nr. 207 af 27. marts 2000,  

 foretages følgende ændringer:
 1. § 28, stk. 3, affattes således:
»Stk. 3. Merudgiftsydelsen udgør mindst  

1/8 af standardbeløbet nævnt i stk. 2. Der  

 skal sandsynliggøres merudgifter svarende til 12 gange  

1/8 af standardbeløbet inden for et år,  

 før merudgiftsydelsen kan komme til udbetaling.« 2. § 40, stk. 2, nr. 4, affattes  

 således:
 »4)	at etablere døgnophold for både  

 forældremyndighedens indehaver, barnet eller den unge og andre  

 medlemmer af familien på en døgninstitution, i en plejefamilie,  

 på et andet godkendt opholdssted eller i et botilbud godkendt af  

 amtskommunen efter reglerne i § 94 a,«.
 3. Efter § 94 indsættes:
»§ 94 a.
Private botilbud efter § 40, stk. 2, nr. 4,  

 og §§ 91 og 93 skal være godkendt som generelt egnede af den  

 stedlige amtskommune.
Dette gælder dog ikke for sådanne tilbud,  

 med hvilke en kommune eller en amtskommune har indgået en generel  

 aftale om anvendelse af botilbudet, herunder om tilsyn.
 Stk. 2. Afgørelser efter stk. 1 kan ikke  

 indbringes for anden administrativ myndighed.
§ 94 b.
Socialministeren fastsætter regler om  

 godkendelse og tilsyn for botilbud til voksne.« 4. I § 97, stk. 2, nr. 1, indsættes efter  

 »synshjælpemidler«: »og optikunderstøttende  

 synshjælpemidler«.
 5. I § 97, stk. 2, nr. 4, indsættes efter  

 »hjælpemidler«: »og dertil understøttende  

 hjælpemidler«.
 6. I § 97, stk. 4, 3. pkt., indsættes efter  

 »hjælpemidler forstås«: »kørestole, som forudsætter  

 individuel tilpasning og nødvendigvis må benyttes i hovedparten  

 af dagens timer,«.
 7. I § 97, stk. 4, indsættes efter 3. pkt. som  

 nyt punktum:
»Kørestole, hvortil der er ydet støtte efter  

 denne lov, betragtes som udlån og skal tilbageleveres til kommunen,  

 når brugerne ikke har brug for dem mere.« 8. I § 146 ændres »1999-2000« til: »2003-04«.
 9. I § 147 ændres »i begyndelsen af  

 folketingsåret 1999-2000« til: »folketingsåret 2002-03«.
§ 2 Stk. 1. Loven træder i kraft den 1. juli 2000.
 Stk. 2. Botilbud, der ved lovens ikrafttræden er etableret,  

 skal være godkendt senest den 1. januar 2002.
