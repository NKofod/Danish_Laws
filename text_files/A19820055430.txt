 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  For kalenderåret 1983 udskrives indkomstskatten  

 for personer med 90 pct. af grundbeløbet efter § 3, stk. 1, i lov om  

 udskrivning af indkomst- og formueskatten til staten.
§ 2.  For indkomståret 1983 finder reglerne i  

 udskrivningslovens § 4 ikke anvendelse for de i udskrivningslovens § 3, stk.  

 1, nævnte indkomstbeløb og den i udskrivningslovens § 10, stk. 3, nævnte  

 beløbsgrænse.
For det nævnte indkomstår fastsættes indkomstbeløbene for 1. og  

 2. trin i statsindkomstskatteskalaen i stedet til henholdsvis 103.200 kr. og  

 68.800 kr. og beløbsgrænsen for formuebeskatningen til 1.158.900 kr.
Stk. 2.  For indkomståret 1983 finder reglerne i  

 udskrivningslovens § 4 ikke anvendelse for det i kildeskattelovens § 37, stk.  

 1, 2. pkt., nævnte personfradrag ved nedsættelsen af de beregnede  

 indkomstskatter til staten, af folkepensionsbidraget og af bidraget til  

 dagpengefonden.
For det nævnte indkomstår fastsættes personfradraget i stedet  

 til 20.000 kr.
Stk. 3.  For indkomståret 1983 finder reglerne i  

 udskrivningslovens § 4 ikke anvendelse for det i kildeskattelovens § 37, stk.  

 1, 2. pkt., nævnte personfradrag ved nedsættelsen af de beregnede  

 indkomstskatter til kommuner og amtskommuner og af de kirkelige afgifter.
For  

 det nævnte indkomstår fastsættes personfradraget i stedet til 18.700 kr.
 Stk. 4.  Den i udskrivningslovens § 3, stk. 5, fastsatte  

 procentsats ændres for indkomståret 1983 fra "70 pct." til:  

 "73 pct.".
Givet på Amalienborg, den 19. oktober  

 1982 Under Vor Kongelige Hånd og Segl MARGRETHE R.
