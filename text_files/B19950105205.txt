 I medfør af § 20, stk. 3, i lov nr. 382 af 13. juni 1990 om varmeforsyning  

 som ændret ved lov nr. 327 af 14. maj 1992, lov nr. 96 af 9. februar 1994 og  

 lov nr. 213 af 29. marts 1995 fastsættes:
§ 1.  Energistyrelsen beregner en reguleringsoliepris.  

 Reguleringsolieprisen beregnes på basis af priser, inkl. alle statsafgifter,  

 for køb af 1.000 l fyringsgasolie frit leveret i tankbil fra de  

 olieselskaber, der har markedsandele for gas- og dieselolie på mindst 2 pct.  

 Reguleringsolieprisen beregnes som et 3-måneders gennemsnit vejet efter  

 selskabernes markedsandele i foregående kalenderår.
Reguleringsolieprisen  

 beregnes første gang for april kvartal 1982 og derefter for hvert kvartal.
 § 2.  Den maksimale gennemsnitlige pris, ekskl.  

 merværdiafgift, der er gældende i et kvartal for 1 Nm3 naturgas, med en nedre  

 brændværdi på 39,6 MJ/Nm3 fastsættes således, at den samlede udgift til køb  

 af naturgas, inkl. faste afgifter og lignende, ved et forbrug på 1.800 Nm3  

 naturgas pr. år svarer til reguleringsolieprisen for 2.000 l fyringsgasolie.
Stk. 2.  Hvis den nedre brændværdi for naturgas er  

 forskellig fra 39,6 MJ/Nm3, ændres den maksimale pris pr.
Nm3 naturgas  

 forholdsmæssigt.
 Stk. 3.  Hvis prisen på naturgas i et kvartal ændres,  

 fås den gennemsnitlige pris ved at sammenveje priserne med det antal dage i  

 kvartalet, de har været gældende.
 § 3.  Hvis den gennemsnitlige naturgaspris i et  

 kvartal har oversteget den maksimale pris opgjort efter § 2, skal den  

 maksimale naturgaspris reduceres tilsvarende i det følgende kvartal.
 Stk. 2.  Hvis den gennemsnitlige naturgaspris i et  

 kvartal har været mindre end den maksimale pris opgjort efter § 2, kan den  

 maksimale naturgaspris forøges tilsvarende i det følgende kvartal.
 Stk. 3.  Ved regulering af den maksimale naturgaspris  

 efter stk. 1 og 2 skal reguleringsbeløbet ændres forholdsmæssigt efter de  

 afsatte naturgasmængder til de omfattede brugerkategorier i de pågældende  

 kvartaler.
 § 4.  Reguleringsolieprisen, den maksimale  

 naturgaspris og den faktiske naturgaspris for et kvartal er offentligt  

 tilgængelige.
§ 5.  Afgift opkrævet i forbindelse med tilslutning  

 til naturgasnettet modregnes i betalingen for gaskøbet til den til enhver tid  

 værende ejer af det berørte fyringsanlæg.
Tilslutningsafgiften modregnes over  

 en periode på 5 år fra det tidspunkt, hvor tilslutning til naturgasforsyning  

 foretages med 20 pct. pr. år af den betalte tilslutningsafgift, reguleret med  

 udviklingen i nettopristallet fra opkrævningstidspunktet til  

 modregningstidspunktet.
Foreligger der i løbet af året ikke  

 modregningsmulighed som følge af manglende gaskøb, foretages modregning ikke,  

 og fordringen fortabes i det omfang, der ikke er modregningsmulighed i  

 perioden.
 Stk. 2.  Særlig afgift for etablering af stikledning af  

 en længde på mere end 20 løbemeter fra skel tilbagebetales ikke.
 § 6.  Bekendtgørelsen træder i kraft den 1. januar  

 1996.
 Stk. 2.  Samtidig bortfalder bekendtgørelse nr. 443 af  

 18. august 1982.
