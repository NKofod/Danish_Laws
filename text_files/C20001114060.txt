Vejledning for fremstilling af dyr på  

 dyrskuer, udstillinger og lignende samlinger af husdyr (Til samtlige praktiserende dyrlæger) De generelle regler fremgår af  

 bekendtgørelse af 20. marts 2000 om dyrskuer, udstillinger og lignende  

 samlinger af husdyr.
 I denne vejledning er tilstræbt en samlet  

 fremstilling af de bestemmelser, herunder særbestemmelser, der har  

 betydning for fremstilling af dyr på dyrskuer og lignende samlinger af  

 husdyr.
Samlinger af dyr på fællesgræsning,  

 dyrehospitaler og i cirkus er ikke omfattet af ovenstående  

 regelsæt.
I forbindelse med sådanne samlinger af dyr kontaktes  

 fødevareregionerne for nærmere oplysninger.
Afsnit I kvæg Mærkning Kvæg skal være forsynet med et  

 øremærke, der er godkendt af Fødevaredirektoratet.  

 Kreaturer født efter 1. januar 1998 skal være forsynet med 2  

 godkendte øremærker, et i hvert øre.  

 Øremærket skal sikre entydig identifikation af  

 oprindelsesbesætningen og det enkelte dyr.
Reglerne er beskrevet i § 1,  

 stk. 3 og § 2, stk. 1 og stk. 2 i bekendtgørelse nr. 678 af 25. august  

 1997 om mærkning, registrering og flytning af kvæg, svin,  

 får og geder.
 Kvæg, der skal udstilles på et dyrskue eller  

 indsættes i en anden samling af kvæg skal være ledsaget af  

 et sundhedsdokument, der angiver dyrets identitet og eventuelle  

 sundhedsforhold samt sundhedsforhold for afsenderbesætningen.
Sundhedsforhold for dyret skal omfatte dokumentation for  

 BVD-virusfrihed.
Kalve under 3 måneder samt hundyr over 1 år fra  

 ikke BVD-fri besætninger skal endvidere være undersøgt for  

 antistoffer mod BVD-virus og fundet fri herfor.
Undersøgelsen for  

 antistof hos hundyr over 1 år må ikke være over 4 uger  

 gammel på det tidspunkt, hvor dyret bliver udstillet.
Kreaturer fra  

 besætninger, der har haft BVD-fri status i mindst 2 år, og hvor  

 den BVD-fri status er bekræftet inden for de seneste 4 måneder,  

 kan få udstedt et sundhedsdokument uden forudgående  

 undersøgelser for BVD.
 Sundhedsdokumentet kan kun udskrives til den  

 besætning, hvori dyret er registreret og kun hvis denne besætning  

 er fri for sådanne forhold, som medfører offentligt tilsyn eller  

 andet offentligt forbud mod afhændelse af kvæg til levebrug.
Sundhedsdokumentet kan anvendes op til 21 dage efter  

 udskrift og er gyldigt på dato for underskrift og kun til en flytning  

 på denne dato.
For sundhedsdokumenter til hundyr over 1 år fra  

 ikke BVD-fri besætninger kan anvendelsesfristen være kortere end  

 21 dage.
Den aktuelle anvendelsesperiode fremgår af dokumentet.
 Dyrene skal fortsat være registreret i CHR på  

 hjembesætningens adresse og skal ikke skrives ud og ind af  

 besætningen ved flytning til dyrskuer, udstillinger og lignende  

 samlinger af husdyr.
 Ovenstående regler vedrørende  

 sundhedsdokumenter fremgår af bekendtgørelse nr. 678 af 25.  

 august 1997 om mærkning, registrering og flytning af kvæg, svin,  

 får og geder.
Undersøgelse for BVD-virus og antistof mod  

 BVD-virus foretages af Kvægbrugets Laboratorium i Ladelund.
Ved  

 mistanke om udbrud af BVD indsendes materialet til Statens Veterinære  

 Institut for Virusforskning (SVIV) eller Statens Veterinære  

 Serumlaboratorium (SVS) efter fødevareregionernes anvisning.
Mastitis Lakterende køer, der stammer fra  

 besætninger angrebet af B-mastitis forårsaget af B-streptokokker,  

 må ikke deltage i dyrskuer og andre samlinger af malkekvæg, hvor  

 malkning kan finde sted, jf. bekendtgørelse nr. 246 af 22. april 1999  

 om bekæmpelse af mastitis.
Kastning Køer og kvier, der kaster undervejs  

 til et dyrskue eller en anden samling af kvæg, må ikke  

  indsættes på dyrskuet eller i samlingen, og de øvrige dyr  

 i transporten må ikke aflæsses uden den tilsynsførende  

 dyrlæges tilladelse, jf. bekendtgørelse nr. 320 af 1. juni 1980  

 om kontrol med smitsom kalvekastning (brucellose hos kvæg).
Tyre fra tyrestation Tyre, som er opstaldet på en  

 tyrestation, og som tilføres et dyrskue eller en anden samling af  

 kvæg, kan herefter kun indsættes på tyrestationen igen i  

 henhold til betingelserne i bekendtgørelse nr. 1072 af 15. december  

 1994 om tyresæd og kunstig sædoverføring på  

 kvæg.
Afsnit II Svin Mærkning Svin, skal, før de forlader en  

 bedrift, være forsynet med et øremærke, der er godkendt af  

 Fødevaredirektoratet.
Mærket skal sikre en éntydig  

 identifikation af den besætning, hvori dyret mærkes, jf. § 3 i  

 bekendtgørelse nr. 678 af 25. august 1997 om mærkning,  

 registrering og flytning af kvæg, svin, får og geder.
Orner fra ornestation Orner, som er opstaldet på en  

 ornestation, og som tilføres et dyrskue eller en anden samling af  

 svin, kan herefter kun indsættes på ornestationen igen i henhold  

 til bekendtgørelse nr. 598 af 29. juni 1992 om ornesæd.
Afsnit III Får og geder Får og geder skal før de  

 forlader oprindelsesbesætningen, være forsynet med et  

 øremærke, der er godkendt af Fødevaredirektoratet.  

 Mærket skal sikre en entydig identifikation af  

 oprindelsesbesætningen og af det enkelte dyr, jf. § 4 i  

 bekendtgørelse nr. 678 af 25. august 1997 om mærkning,  

 registrering og flytning af kvæg, svin, får og geder.
Scrapie Får og geder fra besætninger  

 hvori der er gennemført stikprøvekontrol for scrapie med  

 henblik på udførsel til andre EU-lande, og som føres til  

 dyrskuer eller andre samlinger af dyr, må ikke under transport til og  

 fra, samt under ophold på skuer eller samlinger komme i kontakt med  

 får og geder fra besætninger, hvori der ikke er gennemført  

 stikprøvekontrol for scrapie, såfremt dyrene skal føres  

 tilbage til en besætning, hvori der er gennemført  

 stikprøvekontrol for scrapie, jf. bekendtgørelse nr. 953 af 24.  

 november 1994 om samhandel inden for Den Europæiske Union med får  

 og geder samt indførsel af får og geder fra tredjelande.
Afsnit IV Heste Hingste fra sædopsamlingsstationer for  

 hingstesæd Hingste, som er opstaldet på en  

 sædopsamlingsstation for hingstesæd, og som tilføres et  

 dyrskue, udstilling, konkurrence eller anden samling af heste, kan herefter  

 kun indsættes på sædopsamlingsstationen for  

 hingstesæd igen i henhold til betingelserne i bekendtgørelse nr.  

 271 af 27. april 1995 om ind- og udførsel af sæd, embryoner og  

 oocytter fra hovdyr.
Afsnit V Duer Vaccination Brevduer og andre duer, der skal  

 tilføres et dyrskue, en udstilling eller deltage i konkurrence eller  

 lignende, skal være vaccineret mod paramyxovirus-1 infektion hos duer  

 med en vaccine, der er godkendt af Lægemiddelstyrelsen, jf.  

 bekendtgørelse nr. 921 af 10. november 1994 om særligt smitsomme  

 sygdomme hos fjerkræ og andre fugle i fangenskab.
 Vaccinationen skal være udført mindst 4 uger og højest  

 12 måneder forud for deltagelse i et arrangement.
Duer, der ikke tidligere er vaccineret, skal  

 basisvaccineres 2 gange med 4 ugers mellemrum.
Ungerne skal vaccineres  

 første gang ved 6 ugers alderen.
 Duerne skal, når de føres til samlingen, være ledsaget  

 af en ejererklæring samt en vaccinationsattest udstedt af en  

 dyrlæge.
Afsnit VI Fjerkræ Mærkning Fjerkræ, der tilføres et  

 dyrskue, udstilling eller lignende samling af husdyr skal være  

 mærket, således at deres oprindelse og identitet kan  

 fastslås.
Strudsfugle, der er under 6 måneder gamle, må  

 ikke tilføres samlinger.
Afsnit VII Forbud Fødevaredirektoratet kan ved udbrud af en alvorlig  

 smitsom husdyrsygdom, som omfattet af bilag 2, Gruppe I i lov nr. 351 af 2.  

 juni 1999 om sygdomme og infektioner hos dyr, forbyde afholdelse af dyrskuer,  

 markeder, auktioner, samt enhver anden samling af husdyr, herunder  

 udsættelse på fælles græsgange.
Forbudet kan udstedes  

 for hele landet eller en del af landet.
Afsnit VIII Generelt Denne vejledning vedrører alene  

 forhold, der er omfattet af lov om sygdomme og infektioner hos dyr og  

 bestemmelser udstedt i medfør af denne lov.
Arrangører af  

 dyrskuer og andre samlinger af dyr, kan herudover foretage  

 indskrænkninger eller begrænsninger i tilførslen af  

 dyr.
 Denne vejledning fritager ikke arrangører af  

 dyrskuer og andre samlinger af sammenbragte dyr, for at underrette andre  

 myndigheder om arrangementet eller indhente tilladelser, der måtte  

 være nødvendige efter anden lovgivning.
 Alle omkostninger i forbindelse med dyrskuer, udstillinger  

 og andre samlinger af sammenbragte dyr, herunder betaling for  

 dyrlægetilsyn, er det offentlige uvedkommende.
 Vejledningen ophæver direktoratets vejledning af 23.  

 marts 1999 om fremstilling af dyr på dyrskuer, udstillinger og lignende  

 samlinger af husdyr.
