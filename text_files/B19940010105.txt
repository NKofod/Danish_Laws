 I medfør af § 7, stk. 1, § 30 a, stk. 1 og 4, og § 33, stk. 1, nr. 1, i  

 lov om landbrugsejendomme, jf. lovbekendtgørelse nr. 504 af 17. juli 1989, og  

 § 12, stk. 1, i lov nr. 358 af 6. juni 1991 om miljøbeskyttelse, jf.  

 bekendtgørelse nr. 763 af 8. september 1992 om ændringer i ministeriernes  

 forretningsområder, fastsættes:
 § 1.  Med henblik på at begrænse udvaskningen af  

 kvælstof skal brugere af jordbrugsbedrifter, herunder landbrugsfællesskaber  

 som omhandlet i § 10 i lov om landbrugsejendomme, jf. lovbekendtgørelse nr.  

 504 af 17. juli 1989, med et jordtilliggende, herunder forpagtede og lejede  

 arealer, på mindst 10 ha, der er omfattet af de af Told- og Skattestyrelsen  

 fastsatte benyttelseskoder 05 (landbrug, bebygget), 07 (frugtplantage,  

 gartneri og planteskole) eller 17 (ubebygget landbrugslod m.v.), opfylde  

 bestemmelserne i §§ 2-8. For så vidt angår landbrugsfællesskaber, kan  

 bestemmelserne opfyldes af landbrugsfællesskabet eller af de enkelte  

 bedrifter, der indgår i landbrugsfællesskabet.
 Stk. 2.  Bestemmelserne i §§ 4-8 gælder endvidere for  

 bedrifter med et jordtilliggende fastlagt i overensstemmelse med stk. 1 på  

 under 10 ha, hvis bedriften har en større gødningsproduktion, end der i  

 henhold til Miljøministeriets bekendtgørelse om erhvervsmæssigt dyrehold,  

 husdyrgødning, ensilage m.v. kan udbringespå bedriftens eget areal, herunder  

 tilforpagtede arealer.
 Stk. 3.  Bekendtgørelsen gælder ikke for arealer, der  

 anvendes til væksthusgartneri, skovbrug eller frugtplantage.
Grønne marker § 2.  65 procent af den del af bedriftens areal, der  

 er omfattet af bekendtgørelsen, skal være udlagt som grønne marker.
 Stk. 2.  Bestemmelsen i stk. 1 gælder ikke for  

 jordbrugsarealer, der benyttes til gartneri eller planteskole.
Stk. 3.  Ved grønne marker forstås jordbrugsarealer, der  

 er udlagt med en eller flere af de i bilaget til denne bekendtgørelse angivne  

 afgrøder.
Arealer udlagt med græsmarksafgrøder, frøafgrøder og efterafgrøder  

 anses dog ikke for grønne marker, hvis pløjning finder sted før den 20.  

 oktober.
 Stk. 4.  Nedmuldning af den i forbindelse med korn-  

 eller rapsafgrøder producerede halmmængde kan for indtil 20 pct. af den  

 enkelte jordbrugsbedrifts areal erstatte udlæg af efterafgrøder, idet der til  

 erstatning for 1 haefterafgrøder skal foretages nedmuldning af halm på mindst  

 1,6 ha.
§ 3.  Flere bedrifter kan indgå aftaler om opfyldelse  

 af kravet til udlæg af grønne marker, hvis vejafstanden mellem de pågældende  

 bedrifter ikke overstiger 5 km.
Afstanden regnes ad den benyttede vej fra  

 bygningerne på den bedrift, hvor driftslederen bor, til hver enkelt jordlod  

 på de øvrige bedrifter, der indgår i aftalen.
Sædskifte- og gødningsplaner samt regler for gødskning § 4.  Brugere af jordbrugsbedrifter skal hvert år for  

 perioden 1. august - 31. juli udarbejde Stk. 2.  Senest 1. september hvert år skal foreligge den  

 del af sædskifte- og gødningsplanen, der angiver bedriftens areal med grønne  

 marker, braklagte arealer samt planlagt udbringning af husdyrgødning for  

 perioden 1. august - 31. marts det efterfølgende år.
Disse oplysninger kan  

 efter jordbrugerens valg i stedet angives på et af Landbrugsministeriet  

 udarbejdet eller godkendt særskilt skema.
 Stk. 3.  Senest 31. marts hvert år skal der foreligge en  

 sædskifte- og gødningsplan for hele planperioden.
Stk. 4.  Ved ændring i det planlagte valg af afgrøder  

 samt ved offentliggørelsen af de i § 6, stk. 2, nævnte korrektionsfaktorer  

 skal sædskifte- og gødningsplanen revideres inden der disponeres i henhold  

 til planen.
Andre dispositioner, der afviger fra sædskifte- og  

 gødningsplanen, skal registreres senest 7 dage efter, at dispositionen er  

 foretaget ved ændring af plan eller ved anden registrering, som er  

 tilgængelig for offentlig kontrol.
 § 5.  Ved udarbejdelsen af sædskifte- og  

 gødningsplaner skal skemaer udarbejdet af Landbrugsministeriet benyttes.  

 Landbrugsministeriet kan dog efter forhandling med Miljøministeriet godkende  

 andre skemaer eller sædskifte- og gødningsplansystemer.
 Stk. 2.  De enkelte arealer skal være anført på planen i  

 hele hektar, og der skal foreligge en kortskitse over arealerne med angivelse  

 af markernes størrelse og beliggenhed.
 § 6.  Plantedirektoratet fastsætter regler for  

 opgørelse af behovet for tilførsel af kvælstof til de enkelte afgrøder.
 Stk. 2.  På grundlag af årlige kvælstofprognoser for den  

 pågældende egn fastsætter Plantedirektoratet korrektionsfaktorer.
 Stk. 3.  Plantedirektoratet fastsætter regler for  

 opgørelse af mængden af husdyrgødning samt indholdet af kvælstof i denne.
 Stk. 4.  De i stk. 1-3 nævnte regler fastsættes efter  

 indstilling fra Landbrugets Rådgivningscenter.
 Stk. 5.  Ved udarbejdelse af sædskifte- og  

 gødningsplanen skal minimumskravene i § 8, stk. 3, om udnyttelse af  

 kvælstofindholdet i husdyrgødning være overholdt.
 § 7.  Ved gennemførelse af gødskningen må den samlede  

 tilførsel af kvælstof, herunder den udnyttede andel af kvælstof i  

 husdyrgødning, ikke overstige det i henhold til Plantedirektoratets regler  

 opgjorte behov.
 Stk. 2.  Udbringningen af husdyrgødning skal gennemføres  

 således, at kravet i § 8, stk. 3, er overholdt.
Gødningsregnskab og nøgletal § 8.  Brugere af arealer omfattet af bekendtgørelsen  

 skal hvert år inden den 31. marts udarbejde et gødningsregnskab for den  

 afsluttede periode 1. august - 31. juli.
Hvis nøgletalsskema, jf. stk. 4,  

 skal indsendes, skal gødningsregnskab dog udarbejdes senest samtidig med den  

 af Plantedirektoratet fastsatte frist for indsendelse.
Gødningsregnskabet  

 udarbejdes første gang pr. 31. marts 1995 for perioden 1. august 1993 - 31.  

 juli 1994. Gødningsregnskabet skal indeholde oplysninger om behovet for  

 kvælstof samt forbruget af kvælstof hidrørende fra husdyrgødning, anden  

 organisk gødning og handelsgødning.
Gødningsregnskabet skal ligeledes  

 indeholde en opgørelse af udnyttelsen af kvælstofindholdet i husdyrgødning.
 Stk. 2.  Behovet for kvælstof og mængden af  

 husdyrgødning samt indholdet af kvælstof i denne skal opgøres i  

 overensstemmelse med de af Plantedirektoratet fastsatte regler.
 Stk. 3.  Den samlede tilførsel af kvælstof må ikke  

 overstige en mængde, der efter fradrag af kvælstof tilført i handelsgødning  

 og tilgængeligt kvælstof i anden organisk gødning end husdyrgødning svarer  

 til, at følgende minimumskrav for udnyttelse af kvælstof i husdyrgødning er  

 overholdt:
 Svinegylle:
 Fra 1. august 1993 minimum 45 pct.
 Fra 1. august 1997 minimum 50 pct.
 Kvæggylle:
 Fra 1. august 1993 minimum 40 pct.
 Fra 1. august 1997 minimum 45 pct.
 Gødning fra dybstrøelsesstalde:
 Fra 1. august 1993 minimum 15 pct.
 Anden husdyrgødning:
 Fra 1. august 1993 minimum 30 pct.
 Fra 1. august 1994 minimum 35 pct.
 Fra 1. august 1995 minimum 40 pct.
Stk. 4.  På anmodning af Plantedirektoratet skal der i  

 perioden 31. januar - 31. marts inden en af direktoratet fastsat frist  

 indsendes et nøgletalsskema for den afsluttede periode 1. august - 31. juli  

 til direktoratet.
Nøgletalsskemaet udfyldes på grundlag af de oplysninger,  

 som indgår i gødningsregnskabet.
Nøgletalsskemaet skal indeholde en opgørelse  

 af bedriftens samlede behov for og forbrug af kvælstof samt  

 udnyttelsesprocenten for kvælstofindholdet i den udbragte husdyrgødning.  

 Nøgletalsskema kan første gang kræves indsendt for perioden 1. august 1993 -  

 31. juli 1994. I stedet for nøgletalsskema kan et gødningsregnskab for  

 perioden indsendes.
Stk. 5.  Ved udfærdigelse af gødningsregnskab skal et af  

 Landbrugsministeriet udarbejdet eller godkendt skema benyttes.
Nøgletal skal  

 indsendes på et af Landbrugsministeriet udarbejdet skema.
Administration og klage § 9.  Plantedirektoratet kan i særlige tilfælde,  

 navnlig hvor klimatiske forhold taler herfor, og efter høring af  

 kommunalbestyrelsen meddele dispensation fra de i §§ 2 og 3 fastsatte regler.
 Stk. 2.  Afgørelser truffet af Plantedirektoratet i  

 medfør af denne bekendtgørelse kan ikke indbringes for anden administrativ  

 myndighed.
Tilsyn § 10.  Plantedirektoratet fører tilsyn med, at  

 reglerne i denne bekendtgørelse overholdes.
 Stk. 2.  Sædskifte- og gødningsplaner samt  

 gødningsregnskaber skal opbevares i mindst 5 år.
 Stk. 3.  Direktoratet kan forlange at få forevist  

 dokumenter, som kan have betydning for bedømmelse af, om der foreligger  

 overtrædelse af bekendtgørelsens bestemmelser.
Straf § 11.  Overtrædelse af bestemmelserne i § 2 og §§ 4-8  

 eller tilsidesættelse af vilkår knyttet til en dispensation efter § 9  

 straffes med bøde.
Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Er overtrædelsen begået af staten, en amtskommune, en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges staten, amtskommunen, kommunen eller det kommunale fællesskab  

 bødeansvar.
Ikrafttræden og overgangsbestemmelser § 12.  Bekendtgørelsen træder i kraft den 15. februar  

 1994.
 Stk. 2.  Den i § 4, stk. 2, nævnte del af sædskifte - og  

 gødningsplanen skal for perioden 1. august 1993 - 31. juli 1994 foreligge den  

 1. oktober 1993.
 § 13.  Landbrugsministeriets bekendtgørelse nr. 1095  

 af 10. december 1992 om grønne marker, sædskifte- og gødningsplaner samt  

 gødningsregnskaber i jordbruget, som ændret ved bekendtgørelse nr. 654 af 6.  

 august 1993 og bekendtgørelse nr. 954 af 10. december 1993 ophæves den 15.  

 februar 1994.
