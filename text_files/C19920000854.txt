(Til kommuner og amtskommuner) Den midlertidige repatrieringsordning, der blev indført i 1990,  

 videreføres i 1992 inden for en udgiftsramme på 400.000 kr.
 I aktstykke 284, tiltrådt af Finansudvalget den 19. juni 1990, blev det  

 bebudet at der senere ville blive fremsat lovforslag om en varig ordning.  

 Dette spørgsmål indgår nu i overvejelser om En ny udlændingepolitik, jf.  

 Justitsministeriets debatoplæg af 11. november 1991.
Der kan ydes tilskud til flygtninge, der vælger at rejse tilbage til  

 hjemlandet.
Personkredsen er den samme, som er nævnt i bistandslovens § 134,  

 stk. 3 (om refusion af kommunernes udgifter til flygtninge).
Hjælpen ydes efter en vurdering af de pågældendes egen betalingsevne.
Der  

 kan ydes indtil 2.509 kr. pr. person, dog højst 10.000 kr. pr. familie, til  

 dækning af udgifter til etablering i hjemlandet.
 Der kan endvidere ydes hjælp til dækning af sygeforsikring i et år i  

 hjemlandet i de lande, hvor der er mulighed for det.
 Hjælpen, der er skattefri, supplerer eventuel hjælp til billetter og  

 transport af flyttegods efter bistandslovens regler om flyttehjælp (§ 47,  

 stk. 3).
 Udbetaling af kontantbeløbet og hjælp til sygesikring administreres af  

 Dansk Flygtningehjælp, der endvidere kan bistå med information om forholdene  

 i hjemlandet, om mulighederne for repatriering og om de sociale og psykiske  

 problemer mv., der kan være forbundet hermed.
 Hjælp til selve flytningen (billetter og transport af flyttegods) efter  

 bistandslovens § 47, stk. 3, administreres som hidtil af kommunerne.
 De kommunale sagsbehandlere bør tage kontakt med Dansk Flygtningehjælp og  

 henvise flygtninge dertil med henblik på rådgivning og ydelse af  

 repatrieringshjælpen.
 Dansk Flygtningehjælp kan endvidere foretage billetbestillinger gennem den  

 Internationale Organisation for Udvandring, IOM, der får betydelige rabatter  

 af flyselskaberne.
Henvendelse kan ske skriftligt eller telefonisk til Dansk Flygtningehjælps  

 Asylafdeling, Borgergade 103, Postboks 53, 1002 København K.
Telefon 33 91 27  

 00.
