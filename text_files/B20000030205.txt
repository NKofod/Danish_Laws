Bekendtgørelse om   

 selvpensioneringskonti oprettet før den 2. juni 1998 I medfør af § 51 i pensionsbeskatningsloven, jf.  

 lovbekendtgørelse nr. 530 af 25. juni 1999, som senest ændret  

 ved § 1 i lov nr. 294 af 29. april 2000, fastsættes:
 § 1. Denne bekendtgørelse finder  

 anvendelse på opsparingsordninger, der udelukkende har  

 alderdomsforsørgelse til formål (selvpensioneringskonti), der  

 før den 2. juni 1998 er oprettet i pengeinstitutter i overensstemmelse  

 med de dengang gældende regler for oprettelse af  

 selvpensioneringskonti, jf. kapitel 2 i bekendtgørelse nr. 683 af 18.  

 september 1998 om børneopsparings- og selvpensioneringskonti.
 Stk. 2. Indeståendet på en selvpensioneringskonto  

 kan overføres til et andet pengeinstitut omfattet af lov om banker og  

 sparekasser m.v.
 § 2. På en selvpensioneringskonto kan der  

 hvert år højst indskydes 3.000 kr. og i alt højst 40.000  

 kr.
 Stk. 2. Renter, udbytter efter ligningslovens § 16 A,  

 afståelsessummer efter ligningslovens § 16 B, gevinst og tab som  

 omhandlet i kursgevinstloven og aktieavancebeskatningsloven samt gevinst og  

 tab, der skyldes kursændringer på beholdninger af  

 værdipapirer, af indeståendet på en selvpensioneringskonto,  

 der tilskrives kontoen inden det aftalte udbetalingstidspunkt eller det  

 tidligst mulige udbetalingstidspunkt, jf. § 3, stk. 1 og 2, skal ikke  

 medregnes i den skattepligtige indkomst.
 § 3. Indeståendet på en  

 selvpensioneringskonto, herunder tilskrevne renter m.v., jf. § 2,  

 stk. 2, kan tidligst hæves 15 år efter kontoens oprettelse  

 og først på et tidspunkt, hvor kontohaveren er fyldt 60  

 år, jf. dog stk. 3-4.
 Stk. 2. Indtil det aftalte udbetalingstidspunkt kan  

 indeståendet på selvpensioneringskontoen, herunder tilskrevne  

 renter, udbytter m.v., jf. § 2, stk. 2, ikke overdrages til eje  

 eller pant, jf. dog § 4. Er intet udbetalingstidspunkt aftalt, finder 1.  

 pkt. anvendelse indtil det tidligst mulige udbetalingstidspunkt efter stk.  

 1.
 Stk. 3. Uanset stk. 1 kan indeståendet på en  

 selvpensioneringskonto hæves, hvis kontohaveren inden bindingsperiodens  

 udløb bliver varigt uarbejdsdygtig eller rammes af en livstruende  

 sygdom som nævnt i bekendtgørelse nr. 311 af 4. maj 2000 om  

 udbetaling af kapitalpension m.v. ved livstruende sygdom, jf.  

 bekendtgørelsens § 1, stk. 2.
 Stk. 4. Afgår kontohaveren ved døden før  

 bindingsperiodens udløb, ophører selvpensioneringskontoen pr.  

 dødsdagen, og indeståendet frigives til den, der ifølge  

 skifteudskrift er berettiget til indeståendet.
 § 4. Uanset § 3, stk. 2, kan  

 indeståendet på en selvpensioneringskonto helt eller delvis  

 udloddes til den anden ægtefælle ved skifte af fællesbo.  

 Efter udlodning anses den modtagende ægtefælle ved anvendelsen af  

 § 3 som kontohaver vedrørende den udloddede del af  

 selvpensioneringskontoen.
 § 5. Uanset § 3 kan indeståendet  

 på en selvpensioneringskonto hæves, hvis det udgør mindre  

 end 500 kr.
§ 6. Denne bekendtgørelse træder i  

 kraft den 15. maj 2000. § 6, stk. 2, i bekendtgørelse nr.  

 969 af 16. december 1998 om børneopsparingskonti ophæves.1) Skatteministeriet, den 2. maj 2000 Ole Stavad /Carsten Vesterø Jensen 1)   

  Bekendtgørelse nr. 683 af 18. september 1998 om  

 børneopsparingskonti er herefter ophævet i sin helhed.
