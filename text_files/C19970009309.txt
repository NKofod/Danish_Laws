 I medfør af § 4, stk. 3, i Sundhedsministeriets bekendtgørelse nr. 520 af  

 19. juni 1997 om specialuddannelsen for sygeplejersker i anæstesiologisk  

 sygepleje, fastsættes:
Formål § 1.  Formålet med uddannelsen er, at sygeplejersken  

 erhverver de fornødne kundskaber og tekniske færdigheder for at varetage  

 funktionsområdet som anæstesisygeplejerske på anæstesiafdelinger og  

 opvågningsafdelinger/afsnit m.v.
Funktions- og ansvarsområde § 2.  Anæstesisygeplejersken er ansvarlig for sin  

 virksomhedsudøvelse i henhold til sin autorisation som sygeplejerske, jf. lov  

 om sygeplejersker.
Stk. 2.  Funktionsområdet for anæstesisygeplejersken  

 indebærer varetagelse af Funktionen indebærer at yde sygepleje til patienter præ-, peri- og  

 postanæstetisk, integreret og koordineret med viden og færdigheder fra det  

 anæstesiologiske fagområde, herunder at:
- forberede/medvirke ved fysisk og psykisk forberedelse af patienter til  

 anæstesi, - observere og støtte patienter under anæstesi, - administrere anæstesi ud fra anæstesilægens ordination eller efter  

 anæstesiafdelingens retningslinier, - behandle evt. komplikationer under anæstesi, i samråd med anæstesilæge - evaluere anæstesiforløb, - medvirke ved kontrol og vedligeholdelse af specialapparatur, - observere, pleje og kontrollere patienter postanæstetisk samt  

 administrere den postoperative smertebehandling, - sikre sufficient dokumentation af observation, pleje og behandling, - medvirke til at skabe kontinuitet og helhed i patientforløb, - medvirke i den anæstesiologiske smertebehandlingsindsats, - deltage i patienttransport inden for og imellem sygehuse, - deltage i akutfunktion inden for og uden for sygehuset, - initiere og medvirke til udvikling af den anæstesiologiske sygepleje, - supervisere og vejlede sygeplejersker under uddannelse, - medvirke i den fortløbende kvalitetsudvikling af pleje- og  

 behandlingsprogrammer, - deltage i afdelingens øvrige uddannelsesopgaver, internt og eksternt, - samarbejde tværfagligt i afdelingen, med sygehuset i øvrigt samt med  

 samarbejdende sygehuse om anæstesiologisk service.
Uddannelsen Adgangsbetingelser § 3.  Dansk autorisation som sygeplejerske og mindst 2  

 års klinisk erfaring fra ansættelse i sygehusafdeling(er), samt 6 måneders  

 introduktionsansættelse på en anæstesiafdeling.
 Ansættelse ved anæstesiafdeling med 11/2 års aftale omfattende deltagelse  

 i teoriundervisning og systematisk, superviseret klinisk uddannelse.
Varighed og struktur § 4.  Uddannelsen varer 18 måneder og er en kombineret  

 teoretisk og klinisk uddannelse i to afsnit på henholdsvis 6 måneder og 12  

 måneder.
 Hovedparten af teoriundervisningen ligger i første afsnit, hvor ca. 200  

 timer (svarende til ca. 8 uger) tilrettelægges i teoriblok(ke), og den  

 kliniske uddannelse foregår på anæstesiologisk afdeling, incl. 1-2 timers  

 sideløbende teoretisk undervisning om ugen.
 Andet afsnit varer 12 måneder, foregår på mindst to forskellige  

 anæstesiologiske afdelinger/afsnit samt på opvågningsafdeling/afsnit, og  

 indeholder tillige 1-2 timers teoretisk undervisning om ugen.
Uddannelsesordning § 5.  Der udarbejdes en uddannelsesordning, der skal  

 godkendes af Sundhedsstyrelsen og omfatte:
Mål, indhold og tilrettelæggelse § 6.  Uddannelsen er en videreuddannelse, der bygger  

 på sygeplejerskeuddannelsen og mindst to års klinisk erfaring.
Den retter sig  

 mod et funktionsområde, der ligger ud over, hvad uddannelsen til  

 sygeplejerske kvalificerer til.
Specialuddannelsens mål er, at sygeplejersken erhverver sig overblik over  

 og sikkerhed i at varetage funktionsområdet.
Sygeplejersken skal selvstændigt  

 kunne planlægge, udføre og evaluere anæstesiologisk sygepleje under varierede  

 forhold, til alle aldersgrupper og patient- og sygdomskategorier.  

 Sygeplejersken skal kunne anvende såvel den for den anæstesiologiske patient  

 relevante sygeplejefaglige teori og metode, som solide kundskaber og tekniske  

 færdigheder fra det anæstesiologiske specialområde.
Desuden skal  

 sygeplejersken kunne formidle sine kundskaber om anæstesiologisk sygepleje  

 samt kvalitetsudvikle og samarbejde internt og eksternt om ydelserne.
Stk 2,  1. del - 6 måneder kombineret teoretisk og  

 klinisk uddannelse Målet er, at sygeplejersken i perioden erhverver indsigt i og overblik  

 over de teoretiske forudsætninger for anæstesiologisk sygepleje og får  

 mulighed for at indøve og gradvis varetage en række almindeligt forekommende  

 kliniske opgaver.
 Formaliseret teoriundervisning (ca. 200 timer svarende til ca. 8 uger)  

 tilrettelægges i teoriblok(ke). Indhold og vejledende timetal er angivet i  

 bilag 1.
 Klinisk uddannelse foregår på godkendt anæstesiologisk afdeling, og  

 sygeplejersken tilbydes supervision og vejledning, kombineret med 1-2 timers  

 ugentlig teoretisk undervisning som del af uddannelsesprogrammet.
Der afsluttes med en teoretisk prøve, jf.
Kapitel 4, § 9.
Stk. 3,  2. del - 12 måneder kombineret klinisk og  

 teoretisk uddannelse.
Målet er:
Målopfyldelse forudsætter et 12 måneders uddannelsesprogram på godkendte  

 kliniske uddannelsessteder af forskellig type, incl. ugentligt tilbud om 1-2  

 timers teoretisk undervisning samt vejledning og supervision.
Perioden  

 tilrettelægges med 6 ugers uddannelse på anden anæstesiologisk afdeling end i  

 1. del, på et henholdsvis større eller mindre sygehus i forhold til  

 hoveduddannelsesstedet bl.a. med henblik på deltagelse i patienttransporter.  

 Perioden tilrettelægges med 6 ugers uddannelse på opvågningsafdeling/afsnit  

 med henblik på uddannelse i de specielle færdigheder, der er forbundet med  

 observation og pleje i det postoperative forløb, herunder administration og  

 observation af smertebehandling, videregivelse af information samt samarbejde  

 med pårørende og sygehusets øvrige afdelinger.
Valgfrit kan inddrages  

 yderligere en afdeling for at fremme bredde og variation.
Der afsluttes med en skriftlig opgave omhandlende et klinisk,  

 anæstesiologisk sygeplejefagligt problem, jf.
Kapitel 4, § 10.
Godkendelse af kliniske uddannelsessteder § 7.  Kliniske uddannelsessteder skal godkendes af det  

 amtslige/regionale specialuddannelsesråd, der fastlægger de nærmere krav.  

 Generelt skal foreligge beskrivelse af afdelingens/ afsnittets opgaver,  

 bemanding, angivelse af en uddannelsesansvarlig samt et uddannelsesprogram,  

 herunder rammeplan for 1-2 timers ugentlig sideløbende undervisning.
Der skal  

 tilbydes supervision og vejledning.
Bedømmelse Klinisk uddannelse § 8.  Hver uddannelsesperiode skal gennemgås  

 tilfredsstillende, og dette skal skriftligt meddeles specialuddannelsesrådet  

 efter en evalueringssamtale mellem sygeplejersken og den  

 uddannelsesansvarlige.
Prøve § 9.  Der afholdes teoretisk prøve med intern censur  

 på baggrund af de første 6 måneders uddannelse.
Prøven skal bestås.
Kriterier  

 for prøvens indhold, omfang og bedømmelse samordnes på landsplan mellem  

 specialuddannelsesrådene.
Bedømmelse sker efter 13-skala, jf.  

 Undervisningsministeriets bekendtgørelse om karakterskala og anden  

 bedømmelse.
Afsluttende opgave § 10.  Ved uddannelsens afslutning og under  

 forudsætning af bestået teoriprøve og tilfredsstillende klinisk uddannelse  

 afholdes en afsluttende prøve, hvor sygeplejersken udarbejder en skriftlig  

 opgave, der skal bestås.
Emnet skal være et klinisk anæstesiologisk,  

 sygeplejefagligt problem.
I opgaven skal såvel teoretiske som kliniske  

 aspekter inddrages.
Emnet skal godkendes af specialuddannelsesrådet eller en  

 hertil bemyndiget person.
Der ydes op til 5 timers vejledning i forbindelse  

 med opgavens udarbejdelse.
Opgavens omfang skal være 15-20 sider.
Opgaven  

 vurderes af ekstern censor fra et andet amt/region og skal være bedømt inden  

 uddannelsens slutdato.
Bedømmelse sker efter kriterierne bestået/ikke  

 bestået.
Kriterier for opgavens indhold og bedømmelse samordnes på landsplan  

 mellem specialuddannelsesrådene.
Omprøve, fravær og sygeeksamen § 11.  Sygeplejersken kan indstille sig til  

 teoriprøven 3 gange.
Ved ikke bestået afsluttende opgave, kan opgaven efter  

 fornyet bearbejdelse indleveres igen til bedømmelse, eller ny kan udarbejdes.  

 10% fravær accepteres fra teoretisk undervisning og maksimalt 4 uger i alt  

 fra klinisk uddannelse, dog ikke fra en enkelt periode.
Ved for meget fravær  

 aftales den fornødne forlængelse af uddannelsen mellem parterne.
Sygeeksamen  

 kan tilbydes.
Bevis og titel § 12.  Der udstedes et af Sundhedsstyrelsen godkendt  

 bevis for tilfredsstillende gennemført specialuddannelse.
Der angives  

 uddannelsens omfang af teori og klinisk uddannelse samt de opnåede  

 resultater.
 Sygeplejersken kan herefter kalde sig: Specialuddannet sygeplejerske i  

 anæstesiologisk sygepleje (anæstesisygeplejerske).
 Det påhviler specialuddannelsesrådet at føre fortegnelse over de til  

 uddannelsen optagne sygeplejersker, samt fornøden registrering af de udstedte  

 beviser, således at der i givet fald kan udstedes en gyldig kopi af et  

 uddannelsesbevis.
Uddannelsens iværksættelse og gennemførelse § 13.  Uddannelsen tilrettelægges og iværksættes af  

 det enkelte amt eller af amter i fællesskab.
Specialuddannelsen for  

 sygeplejersker i anæstesiologisk sygepleje kan iværksættes efter indhentet  

 godkendelse af uddannelsesordningen i Sundhedsstyrelsen.
Specialuddannelsesråd § 14.  Der oprettes lokalt/regionalt et  

 specialuddannelsesråd med ansvar for tilrettelæggelsen og gennemførelsen af  

 uddannelsen i henhold til den godkendte uddannelsesordning.
Stk. 2.  Rådet sammensættes af sagkundskab i  

 anæstesiologisk sygepleje og anæstesi, repræsentation fra ledelser af  

 aftagerinstitutionerne samt uddannelsens daglige leder, der skal være  

 sygeplejerske med kendskab til specialområdet.
Rådets sammensætning og  

 størrelse i øvrigt afgøres af de involverede amtskommuner.
Det anbefales, at  

 formandskabet varetages af en af amtskommunen(erne) udpeget overlæge ved  

 anæstesiologisk afdeling efter indstilling af de involverede sygehusledelser.
 Stk. 3.  Specialuddannelsesrådet har følgende opgaver og  

 ansvar:
Meritbestemmelser § 15.  Anæstesisygeplejersker, der har gennemgået  

 specialuddannelse i henhold til Sundhedsstyrelsens retningslinier for  

 specialuddannelse til anæstesisygeplejerske af 1977 kan i princippet varetage  

 funktionsområdet beskrevet i nærværende regelsæt.
Efteruddannelse efter behov  

 anbefales for så vidt angår opvågningsfunktionen, kvalitetsudvikling af  

 plejeprogrammer samt vejledning over for specialuddannelsessøgende  

 sygeplejersker.
Stk. 2.  Efter specialuddannelsesrådets bestemmelse kan  

 afkortning (merit) af teoriundervisning gives på baggrund af dokumentation  

 for anden relevant undervisning.
Afkortning kan i denne uddannelse gives til  

 sygeplejersker med gennemført specialuddannelse i intensiv sygepleje.  

 Specialuddannelsen i anæstesiologisk sygepleje kan ligeledes give merit i  

 uddannelsen til perfusionist eller intensivsygeplejerske.
