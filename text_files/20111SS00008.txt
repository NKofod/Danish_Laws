Beretning afgivet af Udvalget for Forskning, Innovation og Videregående Uddannelser den 4. september 2012 Beretning om en midlertidig ramme for et samarbejde med Fonden Teknologirådet i 2012-2013 1. Udvalgsarbejdet Udvalget har behandlet sagen i en række møder.
2. Politiske bemærkninger Udvalget finder det i forlængelse af udvalgets betænkning af 17. april 2012 over lovforslag nr.
L 79 (Nedlæggelse af Teknologirådet) og vedtagelsen af L 79 vigtigt, at Fonden Teknologirådet kan fastholde Teknologirådets medlemskab af det europæiske teknologivurderingsnetværk, EPTA.
Dette kræver, at der fortsat eksisterer en relation til Folketinget.
For at sikre denne fortsatte relation indstiller udvalget, at Folketingets to valggrupper hver udpeger et medlem af Folketinget til repræsentantskabet for Fonden Teknologirådet for perioden 2012-2013, hvor staten har medvirket økonomisk til at sikre fonden.
Der udpeges så vidt muligt folketingsmedlemmer, som har interesse for nationale og internationale teknologivurderinger, bl.a. (nye) teknologiers muligheder og konsekvenser for samfundet, og for mulighederne for øget borgerinvolvering og formidling, herunder i et samarbejde med beslutningstagere på andre niveauer.
 Konkrete projekter, hvori et udvalg i Folketinget ønsker at inddrage bistand fra Fonden Teknologirådet, drøftes alene i det pågældende udvalg, hvorefter udvalget  som i andre tilfælde  kan ansøge Folketinget konkret om midler til afholdelse af eventuelle udgifter til udredning, høring, konference m.v.
 Udvalget vil i efteråret 2013 foretage en ny drøftelse af samarbejdsrelationer med Fonden Teknologirådet med henblik på at afklare eventuelt samarbejde efter 2013.
 P. u. v.
