Klage  

 over operation med fjernelse af bryst på grund af smerter Nævnet fandt grundlag for at kritisere de involverede  

 læger for deres behandling af patienten.
Nævnet oplyste, at smerter, hævelse i brystkirtelvævet  

 og dannelse af små væskeansamlinger i vævet, er en meget hyppig forekommende  

 tilstand hos kvinder forårsaget af de kvindelige hormoner.
Den sædvanlige  

 behandling af tilstanden er, at man først og fremmest udelukker mere  

 alvorlige  

 årsager til brystsymptomer ved at lave mammografi og/eller  

 ultralydsundersøgelse eventuelt suppleret med celleundersøgelse.
Nævnet oplyste endvidere, at langt de fleste kvinder  

 kan acceptere symptomerne, hvis der informeres om den hormonale baggrund  

 herfor  

 samt informeres om, at symptomerne intet har med kræft eller alvorlige  

 sygdomme  

 at gøre.
Hos en brøkdel af de berørte kvinder er symptomerne så generende  

 eller  

 vedvarende, at man anbefaler medicinsk behandling, som modvirker den  

 hormonale  

 påvirkning i kirtelvævet.
Herudover oplyste nævnet, at man normalt ikke vil  

 afgøre effekten af den givne medicinske behandling for hormonbetinget hævelse  

 i  

 brystet, før der er gået tre måneder.
Hvis den givne medicinske behandling  

 ikke  

 hjælper efter tre måneder, vil man normalt anbefale en anden form for  

 medicinsk  

 behandling, som man igen vil afprøve i en ny tre måneders periode.
Der er  

 mindst fem forskellige former af medicinsk behandling, som kan anvendes med  

 god  

 effekt i denne situation.
Langt de fleste patienter får lindring af deres  

 symptomer med én eller anden form for medicinsk behandling.
 Nævnet oplyste tillige, at det er yderst sjældent, at  

 man vil anbefale fjernelse af brystet på grund af brystsmerter, også hos de  

 ganske få kvinder, som ikke reagerer overfor medicinsk behandling, selv om  

 disse kvinder plæderer for fjernelse af brystet.
 Nævnet fandt, at det var kritisabelt, at det blev  

 vurderet, at der var indikation for fjernelse af patientens højre bryst, idet  

 der burde have været forsøgt med medicinsk behandling i en længere periode.
Nævnet fandt videre, at det var kritisabelt, at  

 patienten blev opereret uden en samtidig plastikkirurgisk rekonstruktion af  

 brystet, da fordelene ved at bevare hudvævet hermed gik tabt.
De opståede  

 komplikationer umiddelbart efter operationen i form af væskeansamling og  

 uregelmæssig fiksering af huden var således i høj grad forventelige  

 komplikationer til det foretagne indgreb.
Nævnet fandt endvidere, at  

 operationen burde havde været foretaget i samarbejde med en plastikkirurg,  

 som  

 havde erfaring i sådanne indgreb.
