Betænkning afgivet af Beskæftigelsesudvalget den 26. maj 2021 Betænkning over Forslag til lov om ændring af lov om en aktiv beskæftigelsesindsats og lov om arbejdsløshedsforsikring m.v.
(Forlængelse af uddannelsesløftet med forhøjet dagpengesats på 110 pct. til 2022 og undtagelse fra genindplacering i en ny dagpengeperiode for personer omfattet af uddannelsesløftet) [af beskæftigelsesministeren (Peter Hummelgaard)]:
1. Indstillinger Et flertal i udvalget (udvalget med undtagelse af NB og LA) indstiller lovforslaget til vedtagelse uændret.
 Et mindretal i udvalget (NB og LA) indstiller lovforslaget til forkastelse ved 3. behandling.
 Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget anerkender, at mange ufaglærte har mistet deres arbejde under coronakrisen, og at de personer fortsat vil have gavn af muligheden for at tage en uddannelse, som også fremadrettet vil være efterspurgt.
Det har været en klar prioritet for Venstre at sikre et kompetenceløft til ufaglærte.
Det er derfor fortsat relevant at forlænge muligheden for et uddannelsesløft og automatisk genindplacering i en dagpengeperiode for medlemmer, som er omfattet af den forhøjede dagpengesats på 110 pct.
I februar 2021 var Venstre med til at indgå »Aftale om yderligere forbedringer af hjælpepakker for ikke mindst de mindre erhvervsdrivende«.
Forslaget om at forlænge retten til at starte på en uddannelse, hvor der er mangel på arbejdskraft, til 110 pct. skal ses i forbindelse med aftalens øvrige elementer, herunder støtten til de små erhvervsdrivende og idræts- og erhvervslivet, som er vigtige for Venstre.
 Venstre bakker derfor op om forslaget om at forlænge uddannelsesløftet med forhøjet dagpengesats på 110 pct. frem til 2022 og kan derfor støtte lovforslaget.
Dansk Folkeparti Dansk Folkepartis medlemmer af udvalget støtter lovforslaget, da det er med til at sikre, at flere får de rigtige kompetencer, hvilket bidrager til mere kvalificeret arbejdskraft, som arbejdsgiverne efterspørger.
3. Udvalgsarbejdet Lovforslaget blev fremsat den 5. maj 2021 og var til 1. behandling den 11. maj 2021. Lovforslaget blev efter 1. behandling henvist til behandling i Beskæftigelsesudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 1 møde.
Høringssvar Et udkast til lovforslaget har inden fremsættelsen været sendt i høring, og beskæftigelsesministeren sendte den 22. april 2021 dette udkast til udvalget, jf.
BEU alm. del  bilag 270. Den 3. maj 2021 sendte beskæftigelsesministeren høringssvarene og et høringsnotat til udvalget.
Bilag Under udvalgsarbejdet er der omdelt 3 bilag på lovforslaget.
Bjørn Brandenborg (S) Bjarne Laustsen (S) fmd.
Jan Johansen (S) Jens Joel (S) Jeppe Bruus (S) Kasper Sand Kjær (S) Henrik Møller (S) Lennart Damsbo-Andersen (S) Samira Nawa (RV) Kathrine Olldag (RV) Karsten Hønge (SF) Halime Oguz (SF) Jette Gottlieb (EL) Victoria Velasquez (EL) Christian Juhl (EL) Torsten Gejl (ALT) Hans Andersen (V) Anne Honoré Østergaard (V) nfmd.
Carsten Kissmeyer (V) Morten Dahlin (V) Stén Knuth (V) Ulla Tørnæs (V) Bent Bøgsted (DF) Jens Henrik Thulesen Dahl (DF) Dennis Flydtkjær (DF) Mads Andersen (KF) Birgitte Bergman (KF) Lars Boje Mathiesen (NB) Alex Vanopslagh (LA) Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
