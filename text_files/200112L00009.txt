Fremsat den 3. oktober 2001 af  

 arbejdsministeren (Ove Hygum) Forslag til Lov om ændring af lov om  

 Arbejdsmarkedets Tillægspension (Bortfald af kompensationsordningen) § 1 I lov om Arbejdsmarkedets Tillægspension, jf.  

 lovbekendtgørelse nr. 5 af 4. januar 2001, som ændret ved § 3 i  

 lov nr. 284 af 25. april 2001, lov nr. 332 af 16. maj 2001 og § 2 i lov nr.  

 503 af 7. juni 2001, foretages følgende ændring:
 1. Kapitel 5 a ophæves.
 2. § 28, stk. 1, affattes således:
»Arbejdsmarkedets Tillægspensions afgørelser  

 i henhold til denne lov om 1)	medlemskab 2)	bidrag, herunder om beregning og opkrævning eller 3)	pension, kan   bortset fra beslutninger der er truffet i henhold  

 til § 15, stk. 1, samt beslutninger om tilskrivning af bonus, jf.  

 § 18 - indenfor en frist af 4 uger fra den dag, hvor afgørelsen  

 er meddelt, indbringes for et ankenævn.«.
§ 2 Stk. 1. Loven træder i kraft den 1. januar 2002 og har  

 virkning første gang for de kompensationsbeløb, der skulle have  

 været udbetalt på grundlag af ATP-bidrag, der er modtaget i  

 perioden 23. februar - 22. maj 2002.
 Stk. 2. Arbejdsmarkedets Tillægspensions Ankenævn  

 kan efter de hidtidige regler behandle sager om beregning og udbetaling af  

 kompensationsbeløb efter § 17 a.
Bemærkninger til lovforslaget Almindelige bemærkninger Lovforslaget indeholder et forslag om at ATP-loven  

 ændres således at kompensationsordningen bortfalder.
 Forslaget om bortfald af kompensationsordningen er en del  

 af regeringens samlede forslag til finanslov for 2002.
Kompensationsordningen blev indført den 1. januar  

 1988 i forbindelse med vedtagelsen af lov om arbejdsmarkedsbidrag.
Ordningen  

 er tilrettelagt således, at kompensationsbeløbet blev udbetalt i  

 forbindelse med opkrævningen af arbejdsmarkedsbidrag, og ordningen var  

 følgelig begrænset til at omfatte de private virksomheder, der  

 var registreret efter lov om arbejdsmarkedsbidrag og omfattet af lov om  

 Arbejdsgivernes Elevrefusion (AER-loven).
Ordningen er senere blevet ændret flere gange.
Bl.a.  

 er kompensationsbeløbet blevet nedsat, ligesom forskellige  

 arbejdsgiverfinansierede ordninger - som fx arbejdsgiverens bidrag til  

 betaling af ATP til arbejdsledige, modtagere af syge- og barselsdagpenge m.v.  

 samt bidrag til Lønmodtagernes Garantifond - nu modregnes i  

 beløbet.
 Kompensationsbeløbet udgør på  

 nuværende tidspunkt 380 kr. pr. modtaget fulde ATP-bidrag.
 Regeringen foreslår på baggrund af det  

 langvarige og velkonsoliderede opsving i dansk økonomi, at  

 kompensationsordningen bortfalder.
 Det foreslås at lovforslaget træder i kraft  

 den 1. januar 2002. Da udbetalingen af kompensationsbeløbet imidlertid  

 sker med ca. et kvartals forskydning i forhold til kalenderåret  

 foreslås det at bortfaldet af kompensationsbeløbet først  

 får virkning fra 2. beregningsperiode 2002, 23. februar 2001 - 22. maj  

 2002.
I forbindelse med ophævelsen af § 17 a vil der  

 skulle ske konsekvensrettelser i forskellige love, hvor der henvises til § 17  

 a.
Disse konsekvensrettelser forventes af lovtekniske grunde medtaget i et  

 senere fremsat lovforslag, der bl.a. indeholder en justering af reglerne om  

 opkrævning af arbejdsgivernes finansieringsbidrag.
Administrative og økonomiske konsekvenser Med et skønnet beskæftigelsestal på ca.  

 1,44 mio. fuldtidsbeskæftigede ATP-medlemmer forventes  

 nedsættelsen af kompensationsbeløbet at medføre en  

 besparelse i 2002 på ca. 410 mio. kr. og ca. 550 mio. kr. på  

 årsbasis.
Erhvervsmæssige konsekvenser Forslaget forventes ikke i sig selv at have administrative  

 konsekvenser for arbejdsgiverne.
Kompensationsbeløbet dækker i  

 2001 kun akkurat arbejdsgivernes finansieringsbidrag og der må derfor  

 under alle omstændigheder forventes at kunne blive tale om en  

 opkrævning direkte hos arbejdsgiverne i 2002, da finansieringsbidragene  

 fastsættes hvert år på baggrund af et skøn over  

 udgifterne for det kommende år.
Bortfald af kompensationsbeløbet  

 vil betyde en merudgift for erhvervslivet på ca. 410 mio. kr. i 2002 og  

 ca. 550 mio. kr. på årsbasis.
Forholdet til EU-retten Lovforslaget indeholder ikke EU-retlige aspekter.
Høring Lovforslaget har været i høring i  

 Socialministeriet, Økonomiministeriet, KL, LO , FTF, DA, SALA,  

 Finansministeriet, ATP, Amtsrådsforeningen, Finanssektorens  

 Arbejdsgiverforening, Ledernes Hovedorganisation, Københavns og  

 Frederiksberg kommune.
Vurdering af konsekvenser af lovforslaget Positive  

 Konsekvenser/mindreudgifter  

 (hvis ja, angiv omfang) Negative  

 Konsekvenser/merudgifter  

 (hvis ja, angiv omfang) Økonomiske konsekvenser for stat, kommuner og  

 amtskommuner Ja, ca. 550 mio. kr. årligt Nej Administrative konsekvenser for stat, kommuner og  

 mtskommuner Nej Nej Økonomiske konsekvenser for erhvervslivet Nej Ja, ca. 550 mio. kr. årligt Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Det foreslås at kompensationsordningen  

 ophæves.
Der henvises i øvrigt til de generelle  

 bemærkninger.
Til nr. 2 Som følge af kompensationsordningens  

 bortfald, jf. § 1, nr. 1, vil ATP's Ankenævn ikke længere  

 skulle behandle sager om beregning eller udbetaling af  

 kompensationsbeløb.
Der er endvidere foretaget en konsekvensrettelse -  

 henvisning til § 18 i stedet for § 19, stk. 2 - som  

 følge af en tidligere lovændring (lov nr. 332 af 16. maj 2001)  

 samt en sproglig justering af paragraffen.
Til § 2 Det foreslås, at ændringen træder i  

 kraft den 1. januar 2002. Udbetalingen af kompensationsbeløbet sker  

 imidlertid med ca. et kvartals forskydning i forhold til kalenderåret,  

 idet det beregnes på baggrund af modtagne ATP-bidrag for den  

 foregående beregningsperiode.
Det betyder at kompensationsbeløb  

 beregnet på modtagne ATP-bidrag for 4. beregningsperiode 2001  

 først udbetales i begyndelsen af 2002.
 Derfor foreslås det, at bortfaldet af  

 kompensationsbeløbet først får virkning fra 1.  

 beregningsperiode 2002, således at der udbetales kompensation i 2002  

 på baggrund af indbetalte ATP-bidrag der er modtaget i perioden 23.  

 november 2001   22. februar 2002.
Der foreslås endelig at ATP's Ankenævn kan  

 behandle evt. sager om beregning og udbetaling af kompensationsbeløb  

 efter de hidtidige regler.
Hermed sikres, at ankemuligheden ikke  

 afskæres, selvom anken først indgives efter lovens  

 ikrafttræden.
Bilag 1 Lovforslaget sammenholdt med gældende lov Gældende formulering Lovforslaget § 17 a § 17 a. (Ophævet) Som kompensation for arbejdsgivernes bidrag til  

 Arbejdsmarkedets Tillægspension ydes et belkøb til  

 arbejdsgivere, der er registreret efter merværdiafgiftsloven  

 (momsloven) eller lov om afgift af lønsum m.v.
Kravet om registrering  

 gælder ikke for udenlandske virksomheder og virksomheder på  

 Færøerne og i Grønland.
Der ydes ikke kompensation til  

 offentlige arbejdsgivere.
Stk. 2. Beløbet beregnes af Arbejdsmarkedets  

 Tillægspension på grundlag af de samlede bidrag til  

 Arbejdsmarkedets Tillægspension, som er modtaget fra arbejdsgiveren i  

 en forudgående 3 måneders periode.
Beløbet udgør  

 375 kr. om året for hver gang arbejdsgiveren indbetaler et  

 beløb, der svarer til årsbidrag efter § 15, stk. 1.  

 Beløb under 25 kr. udbetales ikke.
 Stk. 3. Arbejdsministeren fastsætter efter forhandling  

 med bestyrelsen for Arbejdsmarkedets Tillægspension nærmere  

 regler om beregning og udbetaling af beløb.
Stk. 4. Arbejdsgiveren betaler et bidrag til dækning af  

 administrationsudgifter i forbindelse med udbetaling af og modregning i  

 kompensationsbeløbet.
Bidraget finansieres gennem en modregning i  

 kompensationsbeløbet efter stk. 2 forud for modregning i henhold  

 til anden lovgivning.
Arbejdsministeren fastsætter bidraget efter  

 indstilling fra Arbejdsmarkedets Tillægspension.
Beløbet  

 beregnes af Arbejdsmarkedets Tillægspension på grundlag af de  

 samlede bidrag til Arbejdsmarkedets Tillægspension, som er modtaget fra  

 arbejdsgiveren i de 3-måneders perioder, der gælder for beregning  

 af kompensationsbeløb, jf. stk. 2. Beløbet udgør  

 årligt det af arbejdsministeren fastsatte bidrag, for hver gang  

 arbejdsgiveren indbetaler et beløb, der svarer til årsbidraget  

 efter § 15, stk. 1.
 Stk. 5. Arbejdsministeren fastsætter efter forhandling  

 med bestyrelsen for Arbejdsmarkedets Tillægspension nærmere  

 regler om indbetaling af bidrag efter stk. 4.
§ 28, stk. 1 § 28, stk. 1 Arbejdsmarkedets Tillægspensions afgørelser i  

 henhold til denne lov om Arbejdsmarkedets Tillægspensions afgørelser i  

 henhold til denne lov om a)	medlemskab 1)	medlemskab b)	bidrag, herunder om beregning og opkrævning, 2)	bidrag, herunder om beregning og opkrævning eller c)	pension eller 3)	pension, d)	beregning og udbetaling af beløb efter § 17 a,  

 stk. 2, kan - bortset fra beslutninger trufne i henhold til  

 § 15, stk. 1, og § 19, stk. 2 - indenfor en frist af 4  

 uger fra den dag, hvor afgørelsen er meddelt, indbringes for et  

 ankenævn.
 kan - bortset fra beslutninger der er truffet i henhold  

 til § 15, stk. 1, samt beslutninger om tilskrivning af bonus, jf.  

 § 18 - indenfor en frist af 4 uger fra den dag, hvor afgørelsen  

 er meddelt, indbringes for et ankenævn.
