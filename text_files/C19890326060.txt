 Denne At-meddelelse oplyser om sundhedsfarerne ved samling af rørene ved  

 svejsning og efterisolering af samlestederne og om de foranstaltninger, der  

 skal træffes for at imødegå disse sundhedsfarer.
Sundhedsfare De særlige sundhedsfarer, der er ved arbejdet, skyldes anvendelsen af  

 polyurethan.
 Polyurethan er sammensat af 2 dele: isocyanat og polyol.
 Sundhedsfaren knytter sig især til isocyanatdelen, her MDI (diphenylmethan  

 -4,4'-diisocyanat).
MDI forekommer, før de 2 dele har reageret med hinanden og dannet  

 polyurethan.
MDI kan desuden dannes ved varmepåvirkning af polyurethan fx ved  

 svejsning.
 Indånding af MDI-dampe kan give hoste, trykken for brystet og  

 vejrtrækningsbesvær.
 I særlige tilfælde kan symptomerne optræde flere timer efter, at  

 påvirkningen har fundet sted.
 Dampene irriterer desuden øjne, næse og svælg.
Hudkontakt med ikke færdighærdet polyurethan kan give udtørring af huden,  

 rødme, knopper og eventuelt vabler.
Ved stærk reaktion opsvulmer og vædsker  

 huden.
Overfølsomhed i form af luftvejsallergi og hudallergi kan opstå ved  

 udsættelse for MDI.
Er man blevet overfølsom over for DMI, varer det som  

 regel hele livet.
Foranstaltninger Arbejdet med svejsning på rørene og efterisolering af samlesteder ved  

 opskumning med polyurethan samt de nødvendige vaske- og omklædningsforhold er  

 omfattet af bestemmelserne i bekendtgørelsen om epoxyharpikser og  

 isocyanater.
Begrænsning af brugerkreds Personer, der har astma, eksem, konstaterede kroniske lungelidelser eller  

 konstateret hud- eller luftvejsallergi over for isocyanater, bl.a.
MDI, må  

 ikke udføre arbejde med svejsning på rørene eller efterisolering af  

 samlesteder ved opskumning med polyurehan.
 Personer med kraftig håndsved, den såkaldte hyperhidrosis manuum, må  

 heller ikke udføre sådant arbejde.
Uddannelse Kun personer, der har gennemgået en særlig uddannelse, må arbejde med  

 opskumning af polyurethan.
Uddannelsen fås på specialarbejderskolerne.
 Arbejdsgivere eller selvstændige, der selv bruger produkterne, skal også  

 have gennemgået uddannelsen, inden arbejdet påbegyndes.
Brugsanvisning Leverandøren skal udarbejde skriftlige anvisninger på dansk for arbejde  

 med fjernvarmerør.
Brugsanvisningen skal være tilgængelig på arbejdsstedet.
Arbejdsgiveren skal udarbejde brugsanvisning, se At-meddelelse nr. 3.02.2  

 om brugsanvisning for stoffer og materialer.
Af brugsanvisningerne skal det  

 fremgå om produktet indeholder isocyanater samt udhærdningstiden for  

 produktet.
 For svejsning på fjernvarmerør gælder følgende:
Længden af fri rørender og afdækningsplader Medierør Den fri rørende, F, skal være mindst 15 cm.
 En fri rørende på ikke under 22 cm anbefales.
Kapperør Den fri rørende, K, skal være mindst 5 cm.
 En fri rørende på ikke under 10 cm anbefales.
 Bestemmelserne gælder for stålrør.
Afdækningsplader Polyurethanskum skal af hensyn til varmepåvirkninger ved svejsearbejde på  

 medierør være afskærmet med afdækningsplader.
 Hvor medierørets fri rørende er mindre end 22 cm, leveres fjernvarmerøret  

 efter 1. januar 1985 med påsatte afdækningsplader.
 Ved indskæringer (fx tilslutning af stikrør) og for rør, der ikke er  

 leveret med påsatte afdækningsplader, skal man sætte en afdækningsplade på,  

 før der svejses.
Indskæring på rør Der kan benyttes specielt fremstillede afkortningsrør, forudsat at det  

 ikke bevirker, at muffen kan forskyde sig langs kapperøret.
Rensning af overflader Før der svejses, skal en eventuel overfladebelægning fjernes ved en  

 grundig rensning.
Ved indskæring på rør skal skumrester og evt. glidemiddel fjernes.
På nye  

 rør vil der ofte være et rustbeskyttende lag på rørenden, der skal fjernes.
 Afrensningen skal ske efter leverandørens anvisninger eller på en anden  

 mindst lige så effektiv måde.
 For efterisolering af samlesteder gælder følgende:
 Hvis der isoleres ved opskumning med et polyurethanprodukt skal:
- Mængden af polyurethanproduktet afpasses til det rumfang, der skal  

 fyldes for at undgå farlig overfyldning.
Muffe og kappe skal allerede inden  

 fyldningen slutte lufttæt, således, at der kun er forbindelse med  

 omgivelserne gennem et indfyldningshul og evt. et afluftningshul.
- Fyldning med skum udføres enten med en skummemaskine (maskinmetoden) eller fra en dobbeltemballage, der indeholder de to komponenter,  

 og som er udformet på en sådan måde, at komponenterne kan blandes, uden at  

 emballagen brydes.
Det indebærer, at den såkaldte »kandemetode«  

 ikke er tilladt, medens fx pose-, rysteflaske- og blandesprøjtemetoden er  

 tilladt.
 Opskumning må ikke foretages i små rum og krybekældre.
Spild og rester Tom emballage, skumrester, kasseret arbejdstøj m.v. skal opsamles i  

 særlige affaldsbeholdere mærket »Polyurethanaffald, pas på  

 eksemfare«.
Affaldet kan afleveres til kommunal modtagestation eller  

 direkte til Kommunekemi.
Personlig hygiejne Ved arbejde med isocyanater er det vigtigt med en omhyggelig personlig  

 hygiejne, bl.a. ved at vaske hænder ved pauser i arbejdet, før toiletbesøg og  

 måltider m.v.
Spild og stænk skal straks vaskes af.
Efter håndvask bør  

 hænderne indsmøres i egnede hudcremer.
 Der må ikke spises og ryges under arbejdet.
Vaske- og omklædningsforhold Ved opskumningsarbejde gælder følgende:
Faste arbejdssteder.
Der skal på selve arbejdsstedet være uhindret  

 adgang til håndvask med rindende, håndvarmt vand.
Vandhanerne må ikke være håndbetjente.
Der skal desuden være adgang til  

 bruserum med koldt og varmt vand.
Der skal stilles egnet rensemiddel, sæbe,  

 engangshåndklæder og creme til hudpleje til rådighed.
 Der skal være særskilte omklædningsrum, hvori gangtøj og arbejdstøj skal  

 opbevares adskilt.
Midlertidige arbejdssteder.
Forholdene skal være som for faste  

 arbejdssteder.
Vaske- og omklædningsfaciliteterne tillades dog placeret i  

 passende nærhed af arbejdspladsen.
Skiftende arbejdssteder.
Hvor arbejdet varer højst en dag, skal  

 der på selve arbejdspladsen være vaskemuligheder i form af tilstrækkelige  

 mængder af egnede rensemidler, sæbe, engangshåndklæder og creme til hudpleje.  

 Der skalforefindes vand, opstillet aftapningsklart, fx i 25 1 plastdunk med  

 taphane.
Desuden skal arbejdsgiveren sørge for, at de ansatte på ca. 15  

 minutter og inden for deres arbejdsdag har adgang til vaske- og  

 omklædningsforhold som anført for faste arbejdssteder.
 De, der er beskæftiget med svejse- og afrensningsarbejde, bør have  

 tilsvarende vaskeforhold stillet til rådighed.
