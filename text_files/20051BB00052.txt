Fremsat den 14. december 2005 af  

 Pernille Vigsø Bagge (SF),  

 Anne Baastrup (SF) og Ole Sohn (SF) Forslag til folketingsbeslutning om  

 at indføre ret til ungdomsuddannelse i 3 år for udviklingshæmmede Folketinget opfordrer regeringen til at sikre, at unge udviklingshæmmede  

 får ret til et tilbud om ungdomsuddannelse.
Bemærkninger til forslaget Hvor andre unge har mulighed for at tage en ungdomsuddannelse  

 efter endt skolegang i folkeskolens 9. eller 10. klasse, er unge  

 udviklingshæmmede ikke sikret samme mulighed.
Dette beslutningsforslag har  

 til  

 hensigt at indføre en sådan ret for at give unge udviklingshæmmede de samme  

 muligheder som andre unge.
Som udviklingshæmmet har man i dag ret til 10 års skolegang  

 efter folkeskolelovens § 20, stk. 2. Undervisningen kan f.eks. foregå via et  

 amtskommunalt tilbud.
Dette tilbud kan være undervisning på en specialskole,  

 i  

 en centerklasserække eller som enkeltintegreret eller eventuelt en anden  

 løsning.  

 Hjemkommunen visiterer og betaler et vist beløb (507 kr. pr. dag i 2005), og  

 amtet supplerer med resten af finansieringen af det aktuelle tilbud.
Efter endt skolegang  10 års undervisning  opstår problemet.  

 En del udviklingshæmmede er startet i 1. klasse som 6-årige.
Det betyder, at  

 de  

 som 16-årige er ude af folkeskolens tilbud.
En række amter, bl.a.
Vejle Amt,  

 giver i disse tilfælde mulighed for en dispensation til et 11. skoleår, men  

 den  

 udviklingshæmmede unge er ikke sikret denne mulighed.
Det afhænger af, om  

 hjemkommunen  

 vil betale for det pågældende skoleår.
Der er elever, som i dag modtager et  

 såkaldt ungdomstilbud (udelukkende kommunalt finansieret) som forlængelse af  

 10-11 års skolegang på samme institution.
Først ved det fyldte 18. år, har unge ret til et  

 voksenundervisningstilbud, f.eks. på en voksenskole.
I den mellemliggende  

 tid,  

 altså i 1-2 år, er det op til hjemkommunen at tilbyde undervisning.
Den  

 udviklingshæmmede har ikke ret til et tilbud, og den eneste mulighed bliver  

 ofte, at den unge må gå hjemme og vente på at blive 18 år.
Mange udviklingshæmmede unge er via folkeskoletilbuddet kommet  

 godt i gang med en udvikling fra barn til voksen  en udvikling, der  

 gerne  

 skulle munde ud i et godt og meningsfuldt liv i egen bolig, i bofællesskab  

 eller på institution.
Overgangen fra barn til voksen giver for  

 udviklingshæmmede  

 ofte større udfordringer end for normalt fungerende unge.
Processen med at  

 frigøre sig fra forældrene er krævende.
I den proces er det ikke  

 hensigtsmæssigt at skulle vente 1-2 år på et undervisningstilbud, der kan  

 være  

 med til at lette denne overgang.
Regeringen opfordres derfor til at fremsætte forslag om ret til  

 3 års ungdomsuddannelse for udviklingshæmmede.
I forlængelse heraf bør de  

 undervisningstilbud, der i dag findes, videreudvikles til at udgøre en  

 egentlig  

 ungdomsuddannelse målrettet udviklingshæmmede.
I  

 forvejen har  

 mange kommuner tilbud til andre grupper af svage unge, som ofte har fået et  

 kommunalt  

 specialundervisningstilbud i henhold til folkeskolelovens § 20, stk. 1. De  

 bedst fungerende udviklingshæmmede vil kunne benytte disse tilbud, men en  

 stor  

 del af de udviklingshæmmede har brug for en anden type tilbud.
Samtidig er  

 tilbuddene i kommunerne af meget skiftende kvalitet og kvantitet.
Det er på  

 baggrund af disse forhold, Evalueringsinstituttet EVA i sin rapport om  

 voksenspecialundervisning  

 i Danmark har anbefalet at oprette og sikre en ungdomsuddannelse for unge  

 udviklingshæmmede  en anbefaling, som også SF ønsker ført ud i livet.
SF har  

 flere ideer til, hvordan forslaget kan finansieres.
En af mulighederne vil  

 være, at man undlader endnu en gang at give skattelettelser til landmændene  

 ved  

 at sætte grundskyldpromillen ned fra 3 (som den var i 2004) til 1, hvilket  

 uden  

 at have noget fornuftigt formål koster 60 mio. kr. om året.
Beløbet vil kunne  

 dække de 60 mio. kr. årligt, som SF ønsker afsat til formålet.
Det vurderes,  

 at  

 60 mio. kr. årligt vil kunne sikre ungdomsuddannelse til omkring 800 unge.
Skriftlig  

 fremsættelse Pernille Vigsø Bagge  

  

 (SF):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om at  

 indføre ret til ungdomsuddannelse i 3 år for udviklingshæmmede.
(Beslutningsforslag  

 nr.
B 52).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
