 God presseskik var overtrådt, og mediet blev pålagt at  

 offentliggøre et resumé af kendelsen, ved hvilken  

 Pressenævnet udtalte sin alvorlige kritik.
Kendelse fra Pressenævnet i sag nr.  

 7/1998 K har klaget til Pressenævnet over rulletekster  

 bragt med små ændringer på Kanal Esbjerg siden den 10.  

 januar 1998, idet han finder, at god presseskik er tilsidesat.
 Rulleteksterne bringes på den frekvens, hvor Kanal  

 Esbjerg har tilladelse til at sende lokale tv-udsendelser, og teksterne  

 bringes i den del af døgnet, der ikke er optaget af  

 tv-udsendelser.
 Teksten er sålydende:
"Uddrag af redegørelse til udvalget vedr.
Lokal  

 Radio og TV, Nybrogade 2, 1015 København K.
Vedr.
JydskeVestkysten's bagvaskelseskampagne imod Kanal  

 Esbjerg.
 Som det fremgår af de tilsendte og andre artikler,  

 var den ganske åbenlyse hensigt med bladets kampagne et direkte  

 attentatforsøg på den eneste reelle opposition, i området,  

 jfr. vedlagt kopi af vores rulletekst, bilag 1, som bladet nægtede at  

 optage som læserbrev.
 Også  Ulla  Tørnæs, MF, deltog i  

 kampagnen, som var led i kommunevalg-kampagnen og sikkert bidrog til den  

 overraskende styrkelse af den regerende højrefløj, bl.a. med  

  Ulla  Tørnæs' mand.
 Vi regner dog indtil videre ikke med, at JydskeVestkysten  

 eller  Ulla  Tørnæs fra starten havde plantet vores  

 daværende regnskabsfører, der stjal vores regnskabsbilag til  

 JydskeVestkysten.
 Alliancen er sikkert først kommet i stand  

efter at regnskabsføreren begyndte at bedrage os for i alt  

237.932,38 kr., jfr. bilag 2, 3, 4 og 5.
 Set fra hans side skulle alliancen utvivlsomt dække  

 over hans bedrageri.
 Hvis kampagnen kunne få myndighederne til at lukke  

 stationen, ville hans bedrageri måske drukne i larmen.
 Han udtalte jævnligt til sine kollegaer, at nu gik  

 Kanal Esbjerg snart fallit.
 Da regnskabsføreren var direkte arbejdssky og ikke  

 bestilte andet end at sidde og underholde sig med ansatte og andre om  

 uvedkommende ting, henholdsvis sjofle de meget få opgaver, jeg turde  

 betro ham, var jeg meget lykkelig, da han omsider præsenterede mig for  

 en præfabrikeret "fyre"seddel, han selv havde konciperet, bilag 6.
 Jeg skrev straks under i den tro, at ordlyden var i  

 overensstemmelse med funktionærloven, der henvises til.
Da han var rejst, viste det sig, at han til  

 "forudgående 3 måneders løn" havde lagt  

 "overarbejds"betaling på i alt 63.307 kr.! Den her beskrevne baggrund giver forklaring på  

 sagens opståen og samtidig på fraværet af substans i  

 JydskeVestkysten's kampagne." Klageren har gjort gældende, at Kanal Esbjerg  

 udstiller ham som kriminel, arbejdssky og som medlem af en politisk  

 sammensværgelse, og at Kanal Esbjerg endvidere angiver, hvor  

 interesserede kan finde yderligere og langt grovere skriftlige  

 ærekrænkelser.
 Klageren har videre gjort gældende, at den gengivne  

 redegørelse ikke indeholder nogen sande påstande, bortset fra,  

 at klageren er i bestyrelsen for en forening, der har søgt og  

 fået sendetilladelse.
 Klageren har herudover gjort gældende, at han ikke  

 er blevet kontaktet af Kanal Esbjerg med henblik på en kommentar til  

 den gengivne redegørelse.
 Kanal Esbjerg har i en udtalelse om klagen anført,  

 at klagerens navn ikke er nævnt i rulleteksterne.
 Kanal Esbjerg har videre anført, at man efter en  

 henvendelse fra klagerens advokat den 11. januar 1998 har udeladt de  

 værdiladede ord "bedrageri", "bedrage" og "arbejdssky" og har erstattet  

 disse ord med en beskrivelse af de faktuelle omstændigheder, de  

 dækker over.
 Kanal Esbjerg har i den forbindelse fremlagt kopi af de  

 rulletekster, der har været anvendt siden 11. januar 1998. Disse er i  

 forhold til det tidligere anførte ændret som følger:
 "Alliancen er sikkert først kommet i stand e f t  

 e r at den halvtidsansatte regnskabsfører via sin kontrol over  

 DataLøn kontoen begyndte at forhøje sin årsløn fra  

108.000 kr. til 345.932,38 kr., jfr. bilag 2, 3, 4 og 5.
 Hvis kampagnen kunne få myndighederne til at lukke  

 stationen, ville regnskabsføreren's "lønforhøjelse"  

 måske ikke blive opdaget.
 Da regnskabsføreren ikke bestilte andet end at  

 sidde og underhold sig med ansatte og andre om uvedkommende ting, henholdsvis  

 sjofle de meget få opgaver, jeg turde betro ham, var jeg meget  

 lykkelig, da han omsider præsenterede mig for en præfabrikeret  

 "fyre"seddel, han selv havde konciperet, bilag 6.
 Jeg skrev straks under i den tro, at ordlyden var i  

 overensstemmelse med funktionærloven, der henvistes til.
Dan han var rejst, viste det sig, at han til  

 "forudgående 3 måneders løn" på i alt 27.000  

 kr. havde lagt "overarbejds"betaling på i alt 63.307  

 kr." I sagens behandling har følgende  

 nævnsmedlemmer deltaget: Axel Kierkegaard, Finn Rowold, Ulrik Holmstrup  

 og Preben Sørensen.
 Pressenævnet udtaler:
 Pressenævnet bemærker indledningsvis, at  

 rulleteksterne, der sendes ud via Kanal Esbjergs sendetilladelse,  

 udgør en del af de lyd- og billedprogrammer, der spredes af  

 virksomheden og derfor er omfattet af medieansvarslovens regler.
Pressenævnet lægger til grund, at personer i  

 det lokalområde, som Kanal Esbjergs sendetilladelse dækker, har  

 kunnet identificere klageren, uanset at han ikke er nævnt ved navn i  

 rulleteksterne.
Pressenævnet  finder derfor, at de meget alvorlige  

 beskyldninger mod ham, der gengives i rulleteksterne, burde have været  

 efterprøvet i særlig grad, f.eks. ved at oplysningerne var  

 forlagt for ham forud for offentliggørelsen.
 Da dette ikke skete, har Kanal Esbjerg overtrådt god  

 presseskik, og Pressenævnet udtaler sin alvorlige kritik af Kanal  

 Esbjerg.
 I medfør af medieansvarslovens § 49  

 pålægges det herefter den ansvarshavende redaktør af Kanal  

 Esbjerg på tv-stationens rulletekster at offentliggøre  

 følgende:
 "Kendelse fra Pressenævnet.
Kanal Esbjerg har siden den 10. januar 1998 med små  

 ændringer bragt en rulletekst, der består af uddrag af en  

 redegørelse, som Kanal Esbjerg har sendt til udvalget vedr.
Lokal  

 Radio og TV.
 I redegørelsen omtales Kanal Esbjergs tidligere  

 regnskabsfører, der blandt andet beskyldes for bedrageri, tyveri og  

 for at være arbejdssky.
 Den tidligere regnskabsfører har klaget til  

 Pressenævnet over rulleteksterne, idet han finder, at god presseskik er  

 overtrådt.
 Kanal Esbjerg har i en udtalelse til Pressenævnet  

 bl.a. gjort gældende, at klagerens navn ikke er nævnt i  

 rulleteksterne.
Pressenævnet har i anledning af klagen udtalt, at  

 Pressenævnet lægger til grund, at personer i det  

 lokalområde, som Kanal Esbjergs sendetilladelse dækker, har  

 kunnet identificere klageren, uanset at han ikke er nævnt ved navn i  

 rulleteksterne.
Pressenævnet  finder derfor, at de meget alvorlige  

 beskyldninger mod ham, der gengives i rulleteksterne, burde have været  

 efterprøvet i særlig grad, f.eks. ved at oplysningerne var  

 forlagt for ham forud for offentliggørelsen.
 Da dette ikke skete, har Kanal Esbjerg overtrådt god  

 presseskik, og Pressenævnet udtaler sin alvorlige kritik af Kanal  

 Esbjerg.
 København, den 25. februar 1998.
Axel Kierkegaard, Finn Rowold, Ulrik Holmstrup og Preben  

 Sørensen." Afsagt den 25. februar 1998.
