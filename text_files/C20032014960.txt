Vejledning om cirkulæreskrivelse nr. 159  

 af 17. december  

 2002 om udbud og udfordring af statslige drifts- og  

 anlægsopgaver I denne vejledning uddybes reglerne i Finansministeriets  

 cirkulæreskrivelse nr. 159 af 17. december 2002 om udbud og udfordring  

 af statslige drifts- og anlægsopgaver.
Cirkulære om udbud og udfordring af statslige  

 drifts- og anlægsopgaver skal overordnet medvirke til at sikre, at  

 statslige opgaver løses så effektivt som muligt.
Hvor  

 konkurrenceudsættelse gennem et udbud vil medvirke til at opfylde dette  

 formål, vil den enkelte institution være forpligtet til at  

 gennemføre et sådant udbud.
Med cirkulæret indføres udfordringsret for  

 private på det statslige område.
Samtidig revideres udbudspligten  

 i Finansministeriets cirkulære nr. 42 af 1. marts 1994, således  

 at udbudspligten omfatter udbudsegnede opgaver, der fastsættes i de  

 udbudspolitikker, som ministerierne med indførelsen af  

 effektiviseringsstrategier for staten pålægges at udarbejde.  

 Endvidere omfatter udbudspligten ikke opgaver med en kontraktsum under en  

 bagatelgrænse på 500.000 kr.
For udbud, som ikke er omfattet af udbudskravet i  

 EUs udbudsdirektiver, øger cirkulæret valgmulighederne ved  

 anvendelse af forskellige udbudsformer for en statsinstitution, som  

 ønsker at indgå kontrakt med en ekstern leverandør om  

 løsning af en statslig opgave.
Det forudsættes imidlertid, at  

 kontraktindgåelse sker med respekt for EUs ligebehandlings- og  

 gennemsigtighedsprincip.
 Ved statsinstitutioner forstås i dette  

 cirkulære alle departementer og styrelser, underliggende institutioner  

 m.v., hvis driftsbudget er optaget på en bevillingslov, jf. § 2 i  

 lov om statens regnskabsvæsen mv.
 Ikke statslige institutioner, der er omfattet af  

 budgetvejledningens regler, vil dog ligeledes være omfattet af reglerne  

 i dette cirkulære.
Kapitel 1 Udbudspligt Ad § 2, stk. 1.
Udbudspligten for statsinstitutioner er knyttet til en  

 vurdering af, hvorvidt den enkelte opgave er udbudsegnet.
Der skal derfor  

 gennemføres en gennemgang af institutionens opgaveportefølje,  

 jf. stk. 2. Gennemgangen kan tage udgangspunkt i vejledningsmaterialet  

 om effektiviseringsstrategier og udbudspolitikker.
 Ad stk. 2.
Der skal foretages en vurdering af de enkelte opgaver i  

 institutionens opgaveportefølje med passende mellemrum.
Passende  

 mellemrum vurderes at ligge i tidsrummet fra 2-5 år, men kan, hvis  

 særlige forhold taler derfor, være kortere eller længere.  

 Undersøgelsen af institutionens opgaveportefølje skal munde ud  

 i en identifikation af institutionens udbudsegnede opgaver.
 Ad stk. 3.
En ny opgave, der ikke allerede er gennemgået, skal,  

 inden den igangsættes i organisationen, vurderes med henblik på  

 at fastslå, om den er udbudsegnet.
Hvis opgaven er udbudsegnet, skal  

 den udbydes.
 Ad stk. 4.
 Ikke-tidsbegrænsede opgaver skal efter en konkret  

 vurdering som hovedregel udbydes indenfor en periode på 2- 5  

 år.
 Ad § 3.
 Lovgivningen kan f.eks. sætte grænser for  

 overladelse af opgaven til eksterne og dermed umuliggøre udbud af  

 opgaven.
 Ad § 4.
Udbudspligten omfatter ikke opgaver med en forventet  

 kontraktsum under en bagatelgrænse på 500.000 kr.
For mindre  

 opgaver er konkurrenceudsættelse gennem udbud ikke nødvendigvis  

 den økonomisk mest fordelagtige løsning.
 Ad § 5.
 En statsinstitution er fritaget fra at gennemføre  

 en udbudsforretning, hvis institutionen kan godtgøre, at opgaven ikke  

 kan konkurrenceudsættes gennem udbud, eller at omkostningerne ved at  

 gennemføre udbuddet og udliciteringen ligger over de forventede  

 besparelser som følge af udbuddet.
Effektiviseringsstrategier Ad § 6, stk. 1.
 Der vil blive udarbejdet vejledningsmateriale om  

 effektiviseringsstrategier og udbudspolitikker i staten.  

 Vejledningsmaterialet vil udstikke retningslinier for udarbejdelsen og  

 indholdet af effektiviseringsstrategier samt udbudspolitikker.
Kapitel 2 Gennemførelse af udbud Ad § 7.
Indledning I henhold til dette cirkulære har en  

 statsinstitution pligt til at udbyde udbudsegnede statslige opgaver.
Ved  

 bygge- og anlægsopgaver udspringer pligten til at udbyde af dette  

 cirkulære.
Gennemførelse af udbudsforretningen skal for opgaver  

 over tærskelværdien for udbudsdirektiverne enten ske i  

 overensstemmelse med EUs bygge- og anlægsdirektiv eller EUs  

 forsyningsvirksomhedsdirektiv.
Ved opgaver under tærskelværdierne  

 skal udbudsforretningen gennemføres i overensstemmelse med lov nr. 450  

 af 7. juni 2001 om indhentning af tilbud i bygge- og anlægssektoren,  

 jf. cirkulærets § 7, stk. 3.
 Kontraktindgåelse af en driftsopgave, som er  

 omfattet af udbudskravet i EUs udbudsdirektiver, skal udbydes efter  

 disse regler, jf. cirkulærets § 7, stk. 4, og behandles  

 derfor ikke i vejledningen.
Vejledningen til dette kapitel behandler derfor kun  

 tilrettelæggelse af udbud af driftsopgaver uden for EUs  

 udbudsdirektiver.
Til driftsopgaver medregnes ikke-løbende  

 tjenesteydelser, som f.eks. konsulentydelser.
For udbud, hvis kontraktsum ligger under EUs  

 tærskelværdier eller i øvrigt ikke skal gennemføres  

 efter EU-direktiverne, gælder EUs generelle principper om  

 gennemsigtighed, ligebehandling og ikke-diskrimination, jf. cirkulærets  

 § 7, stk. 5. Dette opnås først og fremmest ved  

 åbenhed og objektivitet.
Under overholdelsen af disse principper kan  

 den udbydende institution frit anvende og kombinere de traditionelle  

 udbudsformer som:
offentligt udbud begrænset udbud med og uden offentliggørelse udbud efter forhandling projektkonkurrence.
 Statsinstitutioner kan herudover anvende auktionsformen, som er en endnu  

 ikke EU-defineret udbudsform.
Alle tilbudsgivere skal have lige muligheder.
Det betyder  

 især, at institutionen skal sikre at:
de skal have lige adgang til information, alle spørgsmål og svar mellem udbyder og tilbudsgiver  

 skal foreligge skriftligt og sendes til alle, tilbudsgivere skal bedømmes ud fra oplyste kriterier og kun  

 disse, ingen tilbudsgiver må være i en situation, hvor denne  

 gennem kontakt med udbyderen har modtaget informationer, som de øvrige  

 ikke besidder, rådgivere, der har haft indflydelse på udbudsmateriale  

 eller udbudsbetingelser, ikke kan deltage i udbuddet, med mindre det er helt  

 klart, at den viden, som rådgiveren har erhvervet sig, kan kanaliseres  

 videre til alle og ikke har et indhold, som giver rådgiveren et  

 gunstigere konkurrencemæssigt udgangspunkt, medarbejdere, der på institutionens vegne udarbejder et  

 kontrolbud, ikke må have mulighed for at påvirke  

 udvælgelses- og tildelingsproceduren.
 Medarbejdere, der på institutionens vegne udarbejder  

 et kontrolbud, må ikke have adgang til oplysninger, der kan forvride  

 konkurrencen i forhold til eksterne tilbudsgivere.
 Med opfyldelsen af ovenstående principper om  

 ligebehandling og gennemsigtighed i udbudsprocessen kan udbyderen vælge  

 mellem de forskellige udbudsformer eller kombinere dem frit med henblik  

 på at finde den økonomisk mest fordelagtige udbudsform.
En statslig udbyder kan henvende sig direkte til et antal  

 leverandører og forhandle kontrakt med disse, når en sådan  

 fremgangsmåde ikke påvirker konkurrenceforholdene på  

 markedet væsentligt.
For at sikre sig den økonomisk mest  

 fordelagtige løsning kan det dog ofte betale sig at afsøge  

 markedet gennem offentliggørelse.
Om udbud af en opgave skal  

 offentliggøres eller forhandles direkte med en eller flere  

 leverandører, afhænger af en afvejning af hensynet til  

 konkurrencen på markedet med omkostningerne og tidsforbruget ved  

 alternative udbudsformer.
 Nedenfor er de enkelte udbudsformer og rammerne for deres  

 anvendelse beskrevet med henblik på bl.a. at overholde EUs  

 ligebehandlingsprincip.
Forhandlingsmuligheden i forbindelse med udbudsformerne Der kan ved udbud uden for EU-direktiverne og i forbindelse med alle  

 udbudsformer gennemføres forhandlinger.
Dette skal dog fremgå af  

 udbudsannoncen og udbudsmaterialet.
 Ved tildeling af opgaven efter kriteriet laveste bud kan  

 udbyder kun forhandle med lavestbydende.
 Hvis der ikke er angivet et maksimalt antal tilbudsgivere,  

 som udbyder vil forhandle med, skal udbyder indledningsvist forhandle med  

 alle tilbudsgivere, der har afgivet konditionsmæssige tilbud, der  

 overholder udbudsbetingelsernes mindstekrav.
 Under forhandlingerne skal udbyder sikre, at alle  

 tilbudsgivere behandles ens.
Udbyder skal føre eventuelle forhandlinger om det  

 enkelte bud inden for buddets egne rammer.
Udbyder må ikke under  

 forhandlingerne give oplysninger til en tilbudsgiver om andre tilbudsgiveres  

 løsninger eller priser, med mindre sådanne oplysninger allerede  

 er offentligt tilgængelige.
Dialogen mellem udbyder og tilbudsgiver kan have karakter  

 af såvel teknisk afklaring vedrørende de afgivne tilbud som  

 forhandlinger om elementer i tilbuddet.
Det er tilladt at justere prisen som  

 en konsekvens af ændringerne.
 Forhandlingerne må ikke føre til, at opgavens  

 karakter ændres væsentligt, eller at de valgte  

 tildelingskriterier, deres prioritering eller vægtning  

 ændres.
 Ved anvendelse af forhandlingsmuligheden i et udbud skal  

 udbyder senest ved forhandlingernes påbegyndelse over for de  

 berørte tilbudsgivere tilkendegive, hvilken procedure der vil blive  

 fulgt, herunder om forhandlingerne vil forløbe i flere faser.
 Det skal bemærkes, at anvendelse af en  

 forhandlingsproces indebærer risiko for, at udbyder i udbudsprocessen  

 utilsigtet kommer til at behandle tilbudsgiverne forskelligt og derved  

 krænker EU-direktivernes ligebehandlingsprincip.
Udbudsformer Offentligt udbud Efter offentliggørelse af et offentligt udbud kan  

 alle interesserede afgive bud.
Alle tilbud skal behandles på lige  

 fod.
Efter behandling af alle tilbud kan udbyder vælge et  

 antal, der skal indgå i videre forhandlinger.
Antallet og proceduren  

 for forhandlingerne skal være oplyst i udbudsmaterialet.
Begrænset udbud Ved begrænset udbud gennemfører udbyderen  

 først en prækvalifikation, som normalt sker efter annoncering af  

 udbuddet.
Ved afgørelse af hvilke leverandører en udbydende  

 institution vil anmode om at afgive tilbud, skal institutionen anvende et  

 på forhånd fastsat og i udbudsannoncen offentliggjort antal  

 udvælgelseskriterier.
Udbyderen kan endvidere angive et maksimalt antal  

 tilbudsgivere, der vil blive prækvalificeret.
 Hvis der ikke er angivet et maksimalt antal tilbudsgivere,  

 som udbyder vil prækvalificere, skal udbyder prækvalificere alle  

 tilbudsgivere, der opfylder udvælgelseskriterierne.
Den statslige udbyder kan dog også uden  

 offentliggørelse henvende sig direkte til et antal leverandører  

 efter eget valg.
Dette vil normalt forudsætte, at udbyderen har  

 tilstrækkeligt kendskab til markedet til at sikre relevant konkurrence  

 om opgavens løsning, og at konkurrencen på markedet ikke  

 påvirkes væsentligt af en sådan fremgangsmåde.
Efter  

 henvendelsen foregår udbudsforretningen som efter en  

 prækvalifikation.
Udbud efter forhandling EUs tjenesteydelsesdirektiv nævner to  

 forhandlingsformer i forbindelse med udbud: Udbud efter forhandling med  

 offentliggørelse og udbud efter forhandling uden  

 offentliggørelse.
Disse udbudsformer kan inden for direktiverne kun  

 anvendes undtagelsesvist.
 Begge disse udbudsformer kan anvendes frit ved udbud uden  

 for direktiverne under overholdelse af EUs ligebehandlingsprincip  

 m.v.
Projektkonkurrence En projektkonkurrence kan udbydes såvel  

 åbent (offentligt) som begrænset.
Til brug for konkurrencen skal  

 der foreligge følgende oplysninger:
en projektbeskrivelse, påtænkt antal deltagere, kriterier for udvælgelse af deltagerne (ved begrænset  

 antal deltagere). Kriterierne skal være klare og  

 ikke-diskriminerende, kriterier for vurdering af projekterne, hvorvidt bedømmelseskomitéens afgørelse er  

 bindende, eventuel betaling til deltagerne og antal og værdi af  

 eventuelle præmier, eventuel ret for præmiemodtagere til efterfølgende  

 tjenesteydelseskontrakt.
 Bedømmelseskomitéens medlemmer skal være  

 uafhængige af deltagerne i konkurrencen.
 Bedømmelseskomitéen skal vedtage sine  

 afgørelser og udtalelser på grundlag af anonyme projekter og  

 alene ud fra de kriterier for vurderingen af projekterne, der er  

 offentliggjort i forbindelse med udskrivning af konkurrencen.
Den udbydende institution kan efterfølgende  

 forhandle kontrakt med vinderen.
Hvis der er mere end en enkelt vinder, skal  

 alle vindere opfordres til at deltage i kontraktforhandlingerne.
 Det kan i betingelserne for konkurrencens  

 gennemførelse fastsættes, at den udbydende institution ikke skal  

 være bundet af bedømmelseskomiteens udtalelse.
Auktioner Statslige institutioner kan udbyde opgaver på  

 internettet og modtage elektroniske bud på opgavens løsning,  

 når opgaven ikke skal udbydes efter reglerne i EUs  

 udbudsdirektiver.
EU-regler vedrørende auktion i forbindelse med udbud  

 forventes vedtaget i forbindelse med en generel ændring af  

 direktiverne.
 Konkurrencen ved udbud efter auktionsprincippet skal  

 være lige, gennemsigtig og ikke- diskriminerende.
Ved anvendelse af auktionsformen kan udbyder kun anvende  

 tildelingskriteriet laveste pris.
Anvendelsesområdet begrænses  

 derfor til varer eller tjenesteydelser, som kan beskrives helt entydigt.
 Gennemførelse af en auktion sker ved  

 offentliggørelse af en bekendtgørelse, der specificerer art,  

 mængde, leveringsvilkår m.v. samt vilkårene for selve  

 auktionen, herunder auktionsperioden.
 Auktionsformen kan gennemføres ved anvendelse af  

 prækvalifikation med henblik på at begrænse  

 byderkredsen.
Udbyderen kan i bekendtgørelsen af auktionen  

 bestemme, at tilbud kun kan afgives elektronisk via en bestemt  

 internetadresse, f.eks.
Den Offentlige Indkøbsportal, DOIP  

 (www.DOIP.dk).
 Ved afslutningen af auktionsperioden er udbyder forpligtet  

 til at indgå aftale med den lavest bydende.
Udbud af rammeaftaler Udbud af rammeaftaler er ikke omfattet direkte af  

 EU-direktivernes udbudsformer, men indgår i den forventede  

 ændring af direktiverne.
Der er dog visse muligheder for at indgå  

 rammeaftaler også inden for direktiverne.
Uden for direktiverne er der  

 større frihedsgrader for at anvende rammeaftaler i forbindelse med  

 udbud af offentlige driftsopgaver.
En statslig udbyder kan indhente tilbud til brug for  

 indgåelse af rammeaftale.
Ved rammeaftale forstås i dette  

 cirkulære:
en aftale mellem en statslig udbyder og en leverandør om mulig  

 udførsel af ensartede opgaver inden for en given periode.
Ved  

 rammeaftalen fastsættes de betingelser, der skal gælde for  

 konkrete kontrakter, som indgås i løbet af perioden, f.eks. med  

 hensyn til kvalitet, pris og mængde/omfang, en aftale med en række leverandører, som ordregiverne  

 kan indgå kontrakt med i forbindelse med konkrete indkøb af  

 varer eller tjenesteydelser.
 Ved tilrettelæggelse af rammeaftaler må der ikke ske  

 diskriminering mellem leverandørerne.
En institution kan anmode deltageren/deltagerne i en  

 rammeaftale om at supplere sit/deres tilbud i rammeaftalen til brug for  

 kontraktindgåelsen.
Dette må dog ikke medføre  

 væsentlige ændringer i aftalevilkårene.
Udvælgelses- og tildelingskriterier Inden udbyderen vælger udbudsform, skal der  

 tages stilling til efter hvilke kriterier, udbyderen vil vælge  

 tilbudsgivere (udvælgelseskriterier), og efter hvilke kriterier  

 udbyderen vil tildele ordren (tildelingskriterier).
Helt overordnet gælder, at der er en skarp  

 skillelinie mellem udvælgelsesfasen og tildelingsfasen.
I forbindelse  

 med anvendelsen af prækvalifikation gælder, at bedømmelsen  

 af virksomhedernes kvalifikationer og evalueringen af tilbuddene skal holdes  

 adskilt.
 Den friere adgang til tilrettelæggelse af udbud og  

 anvendelse af de forskellige udbudsformer uden for direktiverne betyder, at  

 udvælgelsen af de virksomheder, som udbyderen vil anmode om at give  

 tilbud, kan ske både ved anvendelse af prækvalifikation og ved  

 direkte indbydelse af et antal virksomheder uden udbudsannoncering.
 Uanset anvendelsen af offentligt annoncerede udbud eller  

 direkte henvendelse til en række selvvalgte tilbudsgivere skal disse  

 behandles lige og ikke-diskriminatorisk.
 Det er tanken med en prækvalifikation, at udbyder  

 ved indhentning af dokumentation for virksomhedernes økonomiske og  

 tekniske formåen kan få et grundlag for at udvælge de  

 virksomheder, som er bedst egnede til at give tilbud på opgaven.
 Ved direkte udvælgelse uden prækvalifikation  

 skal udbyder også være opmærksom på, at de indbudte  

 virksomheder skal besidde kvalifikationer, der gør dem i stand til at  

 løse opgaven på det ønskede kvalitetsniveau.
 Ved afgørelsen af hvilke leverandører en  

 udbydende institution vil anmode om at afgive tilbud efter  

 offentliggørelse af en udbudsannonce, skal institutionen anvende et  

 på forhånd fastsat og i udbudsannoncen offentliggjort antal  

 udvælgelseskriterier.
 Den udbydende institution kan bl.a. anvende  

 nedenstående udvælgelseskriterier:
finansiel og økonomisk formåen, evne og teknisk kapacitet.
 Virksomhedernes økonomiske formåen kan bl.a. godtgøres  

 ved fremlæggelse af:
de seneste årsregnskaber, det seneste perioderegnskab, bankoplysninger.
 Virksomhedernes tekniske formåen kan bl.a. godtgøres ved  

 fremlæggelse af:
referencer fra de seneste betydeligste arbejder, erfaringer fra lignende arbejder, oplysninger om den uddannelsesmæssige og erfaringsmæssige  

 baggrund for de medarbejdere, der skal løse opgaven, virksomhedernes kvalitetssikringsprocedurer, sikkerheds- og sundhedsmæssige procedurer, procedurer for håndtering af miljøforhold.
Den udbydende institution fastsætter selv, hvor mange  

 leverandører man vil anmode om at udarbejde et tilbud.
Antallet skal  

 fremgå af udbudsmaterialet.
Der bør fastsættes et antal,  

 der er tilstrækkelig stort til at sikre en reel konkurrence om opgaven.  

 I visse situationer kan det dog ud fra en økonomisk helhedsbetragtning  

 være hensigtsmæssigt at henvende sig direkte til en enkelt  

 leverandør.
 Virksomheder kan udelukkes fra deltagelse i udbuddet,  

 hvis:
virksomheden er gået i konkurs, likvidation, skifte eller  

 tvangsakkord uden for konkurs, virksomheden er under konkursbehandling eller behandling med henblik  

 på likvidation, skifte eller tvangsakkord uden for konkurs, der kan rejses berettiget tvivl om faglig hæderlighed på  

 grund af en endelig dom for et strafbart forhold, der ved tidligere opgaver er konstateret alvorlige fejl i faglige  

 anliggender, virksomheden er i restance med betalinger til sociale  

 sikringsordninger, betalinger af skatter og afgifter eller har forfalden  

 gæld på over 100.000 kr. til det offentlige, der er konstateret svigagtig afgivelse af urigtige erklæringer  

 i forbindelse med meddelelse af virksomhedsoplysninger til  

 ordregiver.
 Ved afgørelsen af med hvilken tilbudsgiver den udbydende  

 institution vil indgå en kontrakt om den udbudte opgave, skal  

 institutionen anvende et af nedenstående to tildelingskriterier, som  

 skal anføres i offentliggørelsen af udbudsforretningen eller i  

 udbudsmaterialet:
1. Institutionen/udbyderen indgår  

 kontrakt med den tilbudsgiver, hvis tilbud indeholder den laveste pris  

 eller 2. Institutionen/udbyderen indgår  

 kontrakt med den tilbudsgiver, der har afgivet det økonomisk mest  

 fordelagtige tilbud.
 Ved valget mellem de to tildelingskriterier bør  

 udbyderen overveje:
om opgaven kan defineres og beskrives ved en række kriterier,  

 der kan medvirke til at vurdere, hvilket tilbud der er det økonomisk  

 mest fordelagtige, om der er tale om en standardløsning eller en individuel  

 løsning, om udbyderen ønsker, der skal konkurreres på andre  

 forhold end pris.
 Hvis udbyderen vælger at anvende tildelingskriteriet laveste pris,  

 indebærer dette en pligt til at tildele ordren til den tilbudsgiver,  

 hvis tilbud opfylder kravene i udbudsmaterialet (er konditionsmæssigt)  

 og er prismæssigt lavest.
 Relevante kriterier efter stk. 2 kan udover prisen  

 f.eks. være kvalitet, teknisk værdi, æstetik og  

 funktionsværdi, miljø- og arbejdsmiljøforhold, teknisk  

 bistand og service, leveringsdato, leveringsfrist,  

 færdiggørelsestidspunkt eller tilsvarende.
Udbyder må ikke lægge vægt på  

 andre kriterier end de, der er oplyst i forbindelse med  

 offentliggørelsen af udbudsforretningen, eller ændre i  

 prioriteringen mellem kriterierne.
Ligeledes må der ikke ske en  

 sammenblanding med udvælgelseskriterierne.
 Personalemæssige forhold m.v.
 Ad § 8, stk. 1.
For ikke at skabe utryghed i udbudsprocessen bør  

 personalet på et tidligt tidspunkt inddrages i overvejelserne  

 vedrørende udbud.
Både virksomhedsoverdragelsesloven og aftaler  

 i forbindelse med overenskomstindgåelse indgået mellem  

 finansministeren og de faglige organisationer fastlægger kravet til  

 personaleinddragelse.
Inddragelsen kan omfatte egentlig inddragelse i  

 overvejelserne, som aftalt i overenskomstprotokollat mellem finansministeren  

 og lønmodtagerorganisationerne, eller en orientering om årsagen  

 til overdragelsen, overdragelsens juridiske, økonomiske og sociale  

 følger for lønmodtagerne samt eventuelle foranstaltninger for  

 disse.
Den væsentligste regulering af personalets  

 rettigheder er virksomhedsoverdragelsesloven.
Virksomhedsoverdragelsesloven  

 er bl.a. nærmere omtalt i Udliciteringsrådets publikation:  

 »Virksomhedsoverdragelseslovens anvendelsesområde ved offentlig  

 udlicitering« (www.udliciteringsraad.dk).
 Ad stk. 2.
 Hvis den udbydende institution agter at udarbejde et  

 kontrolbud, skal dette indgå i orienteringen af personalet.
 Ad stk. 3.
Ved et udbud kan ordregiveren stille krav om, at  

 leverandøren skal opfylde visse nærmere beskrevne sociale  

 klausuler.
Ved sociale klausuler forstås et krav i en udbudskontrakt  

 om, at den tilbudsgiver, der vinder opgaven, skal påtage sig en  

 nærmere angivet social forpligtelse.
Der kan være tale om  

 ansættelse af etniske minoriteter, handicappede i flexjob eller  

 lignende. (Se Erhvervsministeriets »Sociale klausuler i praksis« og  

 www.socialaftaler.dk).
 Ad stk. 4.
 Tilsvarende kan der stilles krav knyttet til  

 miljøet og arbejdsmiljøet.
 Ad stk. 5.
 For at tilgodese handicappede borgeres mulighed for at  

 medvirke ved arbejdets udførelse skal der, hvor det er praktisk  

 gennemførligt, stilles krav om handicapvenlige adgangsforhold og  

 arbejdsredskaber.
 Ad stk. 6.
 Hvis der er tale om en opgave, der indebærer, at  

 borgerne skal have adgang til den virksomhed, der har fået overdraget  

 opgaven, skal der stilles krav om handicapvenlige adgangsforhold og om  

 øvrige nødvendige faciliteter for de handicappede.
 Ad stk. 7.
Sociale, miljø- og arbejdsmiljømæssige  

 krav skal udformes således, at adgangen til kontrakten ikke  

 begrænses eller fører til diskrimination af mulige udenlandske  

 tilbudsgivere Offentliggørelsen af udbudsforretningen Ad § 9, stk. 2.
For at reducere omkostningerne ved gennemførelsen  

 af et udbud (transaktionsomkostninger) mest muligt skal den statslige  

 annoncering ske ved anvendelse af et elektronisk medie.
Annonceringen  

 bør derfor ske gennem anvendelse af statens elektroniske udbudsavis,  

 som drives af IT- og Telestyrelsen (www.udbudsavisen.dk).
Tilbudsgiverne har i udbudsavisen muligheden for at  

 søge på udbud inden for deres faglige område og  

 geografiske beliggenhed.
Udbudsavisen dækker således behovet for  

 en bred faglig og geografisk dækning.
Udgifterne til annoncering for  

 udbyderen er også væsentlig lavere end annoncering i  

 landsdækkende aviser og fagtidsskrifter.
Kontrolbud Ad § 10, stk. 1.
 Det overordnede sigte med udarbejdelsen af et kontrolbud  

 er at sikre, at en statslig institution ved antagelsen af et eksternt bud og  

 indgåelse af kontrakt ikke påtager sig meromkostninger i forhold  

 til at udføre opgaven selv.
Grundlaget for udarbejdelsen af et kontrolbud er en  

 realistisk kalkule over institutionens omkostninger.
Kontrolbud er derfor kun  

 relevant, hvor en opgave i forvejen løses internt og/eller den  

 bestillende institution har potentiel kapacitet til fremover at løse  

 en i udbudssituationen eksternt varetaget opgave, fordi der kun i  

 sådanne situationer er reelt grundlag for sammenligning med eksterne  

 leverandører.
Det er vigtigt, at eksterne leverandører, der  

 overvejer at udarbejde et tilbud, kender betingelserne, herunder om  

 institutionen agter at udarbejde et kontrolbud.
Dette skal derfor oplyses i  

 udbudsannoncen og i udbudsmaterialet.
 Ad stk. 2.
 Kontrolbuddets ligestilling med eksterne bud  

 indebærer, at afleveringsfristen er den samme for institutionens  

 kontrolbud som for eksterne bud.
 Ad stk. 3.
Et kontrolbud skal udarbejdes således, at det er  

 underlagt de samme betingelser som eksterne tilbud, og således at et  

 kontrolbud kan sammenlignes med et eksternt bud.
Et kontrolbud er derfor  

 bundet af udbudsmaterialets beskrivelse af kvalitetskrav til opgavens  

 løsning.
For at skabe parallelitet til eksterne bud skal et  

 kontrolbud endvidere udarbejdes således, at alle kortsigtede,  

 langsigtede, direkte og indirekte omkostninger samt eventuelt omkostninger,  

 der ikke udgiftføres i den udbydende institution, medtages.
Regler for  

 prissætning af statslige ydelser findes i Finansministeriets  

 Økonomi-Administrative Vejledning, Prisfastsættelse  

 (www.oav.dk).
 Ad stk. 4.
Ved udarbejdelsen af et kontrolbud skal den udbydende  

 institution sikre sig, at der ikke kan opstå konkurrenceforvridende  

 fordele for institutionens kontrolbud.
Medarbejdere, der på  

 institutionens vegne udarbejder et kontrolbud, kan således ikke  

 medvirke ved udarbejdelsen af udbudsmateriale eller i øvrigt indtage  

 en præferencestilling.
Eksterne leverandører skal endvidere, i samme  

 omfang som institutionens medarbejdere, have adgang til al information, som  

 har betydning for udarbejdelsen af et tilbud.
Det skal bemærkes, at  

 alle tilbudsgivere bruger mange ressourcer på tilbudsudarbejdelse og  

 har krav på, at alle tilbud behandles lige.
 Ad stk. 5.
Ved udarbejdelsen af et kontrolbud er det muligt at tage  

 højde for eventuelle følgeomkostninger for institutionen ved at  

 antage et eksternt bud.
Det er kun muligt at medtage midlertidige  

 følgeomkostninger.
Beregningen af midlertidige  

 følgeomkostninger er nærmere omtalt i Finansministeriets  

 Økonomi-Administrative Vejledning, Prisfastsættelse  

 (www.oav.dk).
 Ad stk. 6.
Det er den udbydende institutions pligt at sikre, at der  

 ikke opstår habilitetsproblemer i udbudsprocessen.
Medarbejdere, der  

 har medvirket ved kontrolbuddets beregning, må således ikke  

 deltage i en efterfølgende vurdering af de indkomne tilbud.
 Ad stk. 7.
En statslig institution skal antage det tilbud, der er  

 billigst eller økonomisk mest fordelagtigt.
En statslig institution  

 kan kun annullere en udbudsforretning, hvis det kan godtgøres, at der  

 er en saglig begrundelse for annullationen.
En saglig begrundelse kan  

 være, at et af institutionen udarbejdet kontrolbud viser, at ingen af  

 de fremsatte tilbud er økonomisk attraktive.
 Ad stk. 8.
For at sikre en lige konkurrence mellem institutionens  

 kontrolbud og eksterne bud skal opgaven efter en annullation på  

 grundlag af et kontrolbud udføres efter reglerne om  

 indtægtsdækket virksomhed.
Institutionens betaling til den  

 indtægtsdækkede virksomhed skal svare til størrelsen af  

 kontrolbuddet.
Institutionen skal udøve den samme kontrol af  

 kontrolbuddets overholdelse af kvalitetskravene i udbudsmaterialet, som  

 institutionen ville have gjort i forhold til en ekstern  

 leverandør.
Ordretildeling Ad § 11.
 Når udbudsforretningen er fuldt gennemført,  

 skal tilbudsgiverne, hvis tilbud ikke er blevet antaget, hurtigst muligt have  

 besked herom.
Tilbudsgiverne kan herudover anmode om en begrundelse for,  

 hvorfor deres bud er forkastet.
Ud over navnet på den bydende, hvis bud  

 er antaget, er ordregiveren forpligtet til at give oplysning om det antagne  

 buds egenskaber og relative fordele.
Kapitel 3 Udfordringsret Privates udfordringsret i forhold til offentlige opgaver er  

 gennemført parallelt i kommuner, amtskommuner og i staten med virkning  

 fra 1. januar 2003. Det er derfor forsøgt at gøre vejledning  

 til udfordringsretten så enslydende med de kommunale regler som  

 muligt.
 Ad § 12, stk. 1.
 For at fremme konkurrenceudsættelsen i den statslige  

 sektor indføres der en ret for private til uopfordret at give et  

 konkret tilbud på udførelsen af en statslig opgave.
 Reglerne om privates udfordringsret gælder  

 både drifts- og anlægsopgaver, som institutionen udfører i  

 eget regi.
 Ved et konkret tilbud forstås et tilbud, der er  

 bindende for afgiveren og udformet specifikt til den udfordrede  

 institution.
Der stilles ikke yderligere krav til, hvilken  

 præcision og detaljeringsgrad det konkrete bud skal have.
Det skal i  

 den forbindelse bemærkes, at et udfordringstilbud har forskellige  

 funktioner afhængigt af, om lovgivningen giver institutionen adgang til  

 at antage det private tilbud uden forudgående udbud.
Hvis institutionen  

 ikke kan indgå en kontrakt om opgavens løsning på grundlag  

 af udfordringstilbuddet, men efter EU-direktiverne skal udbyde opgaven, kan  

 det efter omstændighederne være fordelagtigt for tilbudsgiveren  

 at undlade at specificere tilbuddet nærmere og alene i hovedtræk  

 angive karakteren af ydelsen og den pris, som tilbudsgiveren forventer at  

 fremsætte i et bud i forbindelse med en eventuel udbudsrunde.
En  

 sådan udformning af tilbuddet vil som udgangspunkt opfylde  

 cirkulærets krav om at være et konkret tilbud.
Retten til at få behandlet tilbud efter reglerne om  

 privates udfordringsret gælder alene for opgaver, som institutionen  

 løser for sig selv.
Et tilbud på en opgave, som institutionen i  

 forvejen får løst af en ekstern leverandør, er  

 således ikke omfattet af reglerne om privates udfordringsret.
 Et tilbud, der delvis vedrører en opgave, som  

 institutionen før tilbuddets modtagelse får udført eller  

 har indgået aftale om at få udført af en ekstern  

 leverandør, falder i sin helhed uden for reglerne om udfordringsret.  

 Det vil dog i et vist omfang være naturligt, at institutionen i  

 overensstemmelse med god forvaltningsskik informerer tilbudsgiveren herom,  

 således at vedkommende får mulighed for at foretage en tilpasning  

 af sit tilbud til den del af opgaven, som institutionen udfører  

 selv.
 Hvis en privat ønsker at udarbejde et uopfordret  

 tilbud, skal institutionen i det omfang, det følger af lovgivningen og  

 god forvaltningsskik, være behjælpelig med at afgive de  

 oplysninger, der er nødvendige for udarbejdelsen af et tilbud.
 Opgaver, som institutionen i medfør af § 2,  

 stk. 2 og 3, har vurderet ikke er udbudsegnede, kan også udfordres  

 af en privat.
 Ad stk. 2.
 Beslutter en institution fortsat at udføre den  

 udfordrede opgave i eget regi, skal beslutningen forelægges den  

 overordnede myndighed efter § 13.
 Ad stk. 3.
 Hvis en kontraktindgåelse i forbindelse med et  

 uopfordret tilbud er omfattet af EUs udbudsregler, kan  

 statsinstitutionen ikke indgå en kontrakt uden et EU-udbud i  

 overensstemmelse med EUs udbudsdirektiver.
 Ad § 13, stk. 1.
Det må ikke være institutionen selv, der  

 beslutter afvisningen.
Afvisningen skal derfor altid forelægges en  

 overordnet myndighed.
En institutions overordnede myndighed er den  

 institution, hvortil der er klageadgang i medfør af de almindelige  

 regler om administrativ rekurs.
Forelæggelsespligten vil ikke  

 gælde, hvis den udfordrede institution selv er øverste  

 myndighed.
 Baggrunden for bestemmelsen er at skabe en statslig  

 parallel til den krævede behandling af private udfordringer på  

 det kommunale område, hvis formål er at løfte private  

 tilbud om udførelse af opgaver op på politisk niveau i  

 kommunalbestyrelsen.
 Ad stk. 2.
Forelæggelsen skal ledsages af et økonomisk  

 overslag over konsekvenserne af at antage det udfordrende tilbud.
Det  

 økonomiske overslag skal forelægges sammen med indstillingen om  

 en afvisning.
Institutionens indstilling om afvisning kan herudover inddrage  

 ikke-økonomiske forhold.
 Hvis institutionens økonomiske overslag viser, at  

 det vil være mest økonomisk fordelagtigt at fortsætte med  

 at løse opgaven i eget regi, kan tilbuddet afvises.  

 Efterfølgende udfordrende tilbud på udførelse af den  

 pågældende opgave vil være omfattet af reglerne om  

 udfordringsret.
Et økonomisk overslag er ikke et kontrolbud, og der  

 stilles ikke de samme betingelser til udarbejdelsen af et økonomisk  

 overslag som til et kontrolbud.
Den statslige institution skal foretage et  

 overslag over institutionens samlede omkostninger og i den forbindelse  

 bestræbe sig på at medtage rimelige og sædvanlige  

 omkostninger for opgavens udførelse.
Sigtet med overslaget er alene at  

 give de overordnede myndigheder et godt og informativt grundlag for at  

 vurdere, om det private tilbud samlet set er økonomisk mere  

 fordelagtigt end institutionens egen opgaveudførelse.
Overslaget kan  

 tage udgangspunkt i reglerne for prissætning af statslige ydelser i  

 Finansministeriets Økonomi-Administrative Vejledning (www.oav.dk).
Ved beregning af overslag over institutionens omkostninger  

 skal indregnes alle kortsigtede, langsigtede, direkte og indirekte  

 omkostninger samt eventuelle omkostninger, der ikke udgiftsføres i  

 institutionen.
Udfordringsbuddet kan tillægges de eventuelle  

 midlertidige følgeomkostninger, som institutionen vil pådrage  

 sig ved at acceptere udfordringsbuddet.
 Ad stk. 3.
 Institutionen kan foretage en opgaveafgrænsning, som  

 fastslår, at en række forskellige opgaver har en sådan  

 sammenhæng, at de skal varetages af samme leverandør.
Som eksempel kan nævnes en tiltrådt samlet  

 varetagelse af rengøringsfunktionen inden for et ministerområde.  

 I et sådant tilfælde vil det ikke være muligt at afgive et  

 uopfordret tilbud på rengøring i en enkelt af de omfattede  

 institutioner.
Der kan dog gives et tilbud på den samlede  

 rengøringsopgave.
 Hvis opgaveafgrænsningen er tiltrådt af den  

 overordnede myndighed, har institutionen mulighed for at forelægge  

 sagen om fortsat at udføre opgaven i eget regi for den overordnede  

 myndighed uden at foretage et økonomisk overslag over  

 omkostningerne.
 Ad § 14.
For at undgå sagsbehandling og forelæggelse af  

 en række mindre og måske useriøse tilbud er der givet en  

 række undtagelsesbestemmelser, således at institutionen selv kan  

 afvise et uopfordret tilbud med henvisning til disse bestemmelser.
Det  

 betyder, at institutionen kan afvise uden forelæggelse for en  

 overordnet myndighed og uden udarbejdelse af et økonomisk  

 overslag.
 Bestemmelsen er fakultativ og er således ikke til  

 hinder for, at institutionen kan beslutte at få varetaget en opgave af  

 en ekstern leverandør på baggrund af et tilbud eller en  

 tilbudsgiver, der er omfattet af en af de i § 14 nævnte  

 undtagelsesbestemmelser.
 Ad nr. 1.
Institutionen kan afvise et privat udfordringstilbud, hvis  

 tilbuddet ikke overstiger 500.000 kr.
Beløbet pristalsreguleres  

 ikke.
Den fastsatte tærskelværdi skal ikke  

 følge kalenderåret, men en rullende et-årsperiode.
Den  

 fastsatte værdi sænkes ikke, selv om tilbuddet kun  

 vedrører løbende ydelser for en del af en rullende  

 et-årsperiode.
 Ved tilbud på levering af løbende ydelser  

 anslås tilbuddets værdi på grundlag af den årlige  

 udgift.
 Ad nr. 2.
 Hvis en tilbudsgiver ikke lovligt kan udføre  

 opgaven, kan institutionen selv afvise et udfordringstilbud.
Et udfordrende tilbud kan således afvises af  

 institutionen selv i tilfælde, hvor den omhandlede opgave ikke vil  

 kunne udføres i overensstemmelse med lovgivningens regler for privates  

 og offentliges udførelse af den pågældende opgave.
Som  

 eksempel kan nævnes tilfælde, hvor det af tilbuddet  

 fremgår, at opgaveudførelsen vil indebære en  

 tilsidesættelse af arbejdsmiljøretlige regler.
 Tilbud, hvor det alene er en del af opgaven, som  

 tilbudsgiveren ikke vil kunne udføre lovligt, kan institutionen  

 også selv afvise.
 Ad nr. 3-5.
En udfordret institution kan afvise et udfordringstilbud i  

 de tilfælde, hvor tilbudsgiver ikke kan sandsynliggøre, at denne  

 har den fornødne tekniske, finansielle og økonomiske  

 formåen.
Dette svarer til kravene i EU-direktiverne.
 Det samme gør sig gældende, hvis  

 tilbudsgivers virksomhed er under konkursbehandling eller begæret taget  

 under konkursbehandling; hvis tilbudsgivers virksomhed er gået i  

 betalingsstandsning, eller der er åbnet forhandlinger om tvangsakkord;  

 eller hvis tilbudsgiver har indgivet begæring om  

 gældssanering.
 Endvidere gælder det, at et udfordringstilbud kan  

 afvises, hvis tilbudsgiveren har forfalden gæld til det offentlige  

 på over 100.000 kr., jf. principperne i lov om begrænsning af  

 skyldneres muligheder for at deltage i offentlige udbudsforretninger og om  

 ændring af visse andre love (lov nr. 1093 af 21. december 1994).
Endelig kan et udfordringstilbud afvises med henvisning  

 til, at en tilbudsgivers personlige karakter gør denne uegnet til at  

 løse opgaven.
Som eksempel kan nævnes tilfælde, hvor en  

 tilbudsgiver er dømt for et strafbart forhold, der rejser tvivl om  

 tilbudsgivers faglige hæderlighed.
 Ad nr. 6.
Institutionen kan afvise et tilbud, hvis det forekommer at  

 være unormalt lavt i forhold til ydelsen.
Hvis institutionen på  

 dette grundlag afviser et tilbud, har institutionen pligt til at angive  

 begrundelsen over for tilbudsgiveren.
 Ad nr. 7.
 En tilbudsgiver har ikke krav på at få et  

 udfordringstilbud behandlet, hvis institutionen inden for de sidste 2  

 år har behandlet et med hensyn til pris og indhold tilsvarende bud.
Det vil ikke være tilstrækkeligt, at  

 institutionen inden for de 2 år har afvist at behandle et tilsvarende  

 privat udfordringstilbud.
Institutionen skal have foretaget en  

 realitetsbehandling af tilbuddet, dvs. foretaget en sammenligning af  

 omkostningerne ved at antage tilbuddet med omkostningerne ved institutionens  

 egen opgaveudførelse, ligesom institutionen skal have taget stilling  

 til, om institutionen fortsat skal udføre den opgave, det private  

 udfordringstilbud vedrører.
 Det gælder endvidere, at hvis tilbuddet ligger under  

 institutionens tidligere beregnede omkostningsoverslag, skal institutionen  

 realitetsbehandle tilbuddet.
 Ad § 15.
Reglerne for privates udfordringsret regulerer ikke, hvor  

 hurtigt den udfordrede institution skal behandle et udfordringstilbud.  

 Institutionen bør imidlertid som offentlig myndighed følge  

 principperne for god forvaltningsskik, hvilket indebærer, at  

 institutionen har pligt til at behandle et indkommet tilbud så hurtigt,  

 som forholdene tillader det.
I de fleste tilfælde vil en sådan  

 frist ligge inden for to måneder.
