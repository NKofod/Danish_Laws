Nr BTB 111 Betænkning over Forslag til folketingsbeslutning om kvinderepræsentation i  

 visse bestyrelser, fonde og lignende   

 Nr B 111 1986-87, 1. samling Afgivet af det politisk-økonomiske udvalg Afgivet: 19870519 Udvalget har behandlet beslutningsforslaget i nogle møder og har herunder stillet spørgsmål til statsministeren, som denne har besvaret skriftligt.
Herefter indstiller »udvalget§ beslutningsforslaget til »vedtagelse uændret§.
Udvalget skal med hensyn til sammensætningen af det i beslutningsforslaget omhandlede udvalg opfordre statsministeren til ud over de relevante ministerier, som ministeren selv peger på i sit svar til udvalget som relevante ministerier for udvalgets arbejde, også at medtage Industriministeriet på grund af hele teknologiudviklingen, og fordi lovgivningen om banker, sparekasser og fonde ressortmæssigt hører til dette ministerium, Ministeriet for Offentlige Arbejder, som under sit arbejdsområde har de store samfundsmæssige investeringer i infrastrukturforhold, samt Finansministeriet som ministerium med reference til økonomisk planlægning og finansiering.
Udvalget ønsker med en sådan sammensætning af udvalget at opfordre til ud over Statsministeriet og Ligestillingsrådet at gøre kvindegræsrodsrepræsentationen så bredt dækkende som muligt, herunder med repræsentation fra erhvervskvinders organisationer samt Danske Kvinders Nationalråd, kvinder fra Forvaltningshøjskolen, kvinder, som har forsket i kvinders manglende repræsentation i beslutningsprocesserne i det danske samfund, og Kvindeligt Arbejderforbund.
Med hensyn til arbejdets omfang ønsker udvalget at pointere, at en nærmere gennemgang af, i hvilket omfang det er forbundet med juridisk og/ eller økonomisk ansvar at være medlem af bestyrelserne, er uafhængig af hovedsigtet med beslutningsforslaget, som er at øge kvinderepræsentationen i visse bestyrelser, fonde og lign.
Udvalget ønsker derudover gennemgang, oversigt og forslag til revision af lovgivning og bestemmelser, som kan øge kvinders reelle adgang til ligelig repræsentation.
Her tænkes på bestyrelser med et generelt samfundsmæssigt ansvar, bestyrelser for statsejede aktieselskaber, delvist statslige selskaber eller private aktieselskaber med betydelige statsmidler.
Endvidere ønskes en afsøgning af fonde og styrelser, som helt eller delvis modtager statslige midler.
Udvalget mener, at det vil være hensigtsmæssigt med en tidsfrist for arbejdets afslutning, f.eks. så vidt muligt inden 1. februar 1988.
Et »mindretal inden for flertallet§ (Socialdemokratiets medlemmer af udvalget) ønsker som forslagsstillerne at understrege nødvendigheden af at sætte skub i ligestillingen mellem kvinder og mænd overalt i samfundet.
Danmark har brug for kvinders deltagelse i alle beslutningsprocesser.
Enhver bestyrelse, stor som lille, som disponerer over samfundsmæssige økonomiske ressourcer, disponerer over arbejdspladser og over vor hverdag.
Derfor skal kvinders interesser også tilgodeses.
I det danske landbrugssamfund var man i særlig grad fælles om og tæt ved beslutninger af betydning for dagligdagen.
Industrialiseringen gav kun kvinder muligheden for at få den ene fod indenfor på arbejdsmarkedet og i beslutningsprocessen.
De beslutninger, som i disse år tages mange steder med henblik på at omstille dansk erhvervs- og samfundsliv til det højteknologiske samfund, må mere beslutsomt inddrage den kvindelige del af befolkningen.
Disse beslutninger træffes af bestyrelser for banker, broer, boliger, medier og erhvervsområder med langsigtede beskæftigelsesmæssige perspektiver.
Beskæftigelse, forsørgelse, sociale forpligtelser er noget, som angår kvinder på samme måde, som vi hidtil har set det gælde for mænd.
De to køn vil hver på sin måde kunne bidrage til vor fælles fremtid.
Stetter (KF) Collet (KF) nfmd.
Ole Bernt Henriksen (KF) Grethe Fenger Møller (KF) Povl Brøndsted (V) Ivar Hansen (V) Bollmann (CD) Kofod-Svendsen (KRF) Svend Auken (S) Ritt Bjerregaard (S) Anker Jørgensen (S) Ivar Nørgaard (S) fmd.
Kaj Poulsen (S) Helle Degn (S) Rahbæk Møller (SF) Gert Petersen (SF) Estrup (RV) Partierne FP og VS havde ikke medlemmer i udvalget.
