I medfør af § 5, stk. 2, i lov nr. 480 af 24. juni 1992 om aktiveringsordning ved service til ældre og dagpasning af børn, som ændret ved lov nr. 210 af 28. april 1993, fastsættes:
Formål § 1.  Med lov nr. 210 af 28. april 1993 er  

 aktiveringsordningen ved hjemmehjælp og dagpasning af børn udvidet til at  

 omfatte samtlige områder inden for kommunens ældreservice.
I denne  

 bekendtgørelse fastsættes bestemmelser, der muliggør en kontrol af, at der er  

 sket en reel merbeskæftigelse, hvor staten af dagpengene har overført et  

 beløb til kommunen til delvis dækning af merudgifterne ved at beskæftige  

 ledige såvel efter den hidtidige aktiveringsordning ved hjemmehjælp og  

 dagpasning af børn som efter udvidelsen af 30. april 1993 ved  

 aktiveringsordning ved service til ældre og dagpasning af børn.
Reel merbeskæftigelse § 2.  Ved en reel merbeskæftigelse forstås en  

 forøgelse af antallet af beskæftigede på de i loven nævnte områder i den  

 enkelte kommune.
Der skal foregå en forøgelse af den faktiske beskæftigelse,  

 uanset hvad der måtte være besluttet tidligere i budgetter, planer m.v.  

 Tilsvarende vil kravet om merbeskæftigelse også kunne opfyldes uanset om  

 udvidelser eventuelt måtte være forudsat ved tidligere beslutninger.
 Stk. 2.  Merbeskæftigelsen skal beregnes i forhold til  

 den hidtidige beskæftigelse uden indregning af de beskæftigede, som kommunen  

 har fået tilskud til efter lov om aktiveringsordning ved hjemmehjælp og  

 dagpasning af børn eller efter aktiveringsordningen ved service til ældre og  

 dagpasning af børn.
 Stk. 3.  Opgørelsen af merbeskæftigelsen vil foregå for  

 henholdsvis hjemmehjælps-/ældreområdet under eet og området for dagtilbud  

 under eet.
 Stk. 4.  Kommuner, som udelukkende beskæftiger ledige i  

 den kommunale hjemmehjælpsordning, jf. kapitel 12 i lov om social bistand,  

 efter den hidtidige lov om aktiveringsordning ved hjemmehjælp eller efter den  

 nye lov om aktiveringsordning ved service til ældre kan vælge mellem 2  

 muligheder.
 Stk. 5.  Kommuner, som beskæftiger ledige i den  

 kommunale hjemmehjælpsordning og fra 30. april 1993 inden for det øvrige  

 ældreområde uden for det i stk. 4 nævnte område, opgør merbeskæftigelsen  

 efter de i § 4 nævnte bestemmelser.
 Stk. 6.  Kommuner, som beskæftiger ledige inden for  

 dagpasning af børn, opgør merbeskæftigelsen efter de i § 5 nævnte  

 bestemmelser.
 Stk. 7.  Kommuner, som i 1993 ikke beskæftiger ledige  

 med tilskud efter den hidtidige såvel som efter den gældende  

 aktiveringsordning, udarbejder ingen merbeskæftigelsesopgørelse.
Kommunernes opgørelser Hjemmehjælpsområdet § 3.  Opgørelsen omfatter det faktiske, gennemsnitlige  

 personaleforbrug i den kommunale hjemmehjælpsordning, jf. kapitel 12 i lov om  

 social bistand, omregnet til fuldtidsbeskæftigede på årsbasis.
Den omfatter  

 personer, der har været beskæftiget og lønnet/vederlagt inden for følgende  

 områder jf. dog stk. 2 og stk. 3:
 Stk. 2.  I opgørelsen af beskæftigelsen efter stk. 1 nr.  

 1) og 2) medtages ikke personale, som måtte være ansat i perioden umiddelbart  

 før ordningens ikrafttræden pr. 1. september 1992, med henblik på at kunne  

 overgå til beskæftigelse efter aktiveringsordningen pr. 1. september.
 Stk. 3.  I opgørelsen af beskæftigelsen efter stk. 1 nr.  

 3) medtages ikke beskæftigelse, som ligger ud over den i loven fastsatte  

 minimumsbeskæftigelse på 30 timer om ugen.
Hele ældreområdet § 4.  Opgørelsen omfatter det faktiske, gennemsnitlige  

 personaleforbrug inden for service til ældre omregnet til  

 fuldtidsbeskæftigede på årsbasis for personer, der har været beskæftiget og  

 lønnet/vederlagt inden for praktisk bistand i hjemmet, herunder  

 døgnberedskab, omsorgsarbejde, ældreboliger, herunder servicearealer,  

 integrerede plejeordninger, integrerede institutioner, plejehjem, daghjem,  

 dagcentre, beskyttede boliger og hjemmesygepleje i 1992 og 1993. I opgørelsen  

 medtages samtlige beskæftiget inden for de nævnte områder.
Således indgår  

 vikarer i ubesatte stillinger - men ikke øvrige vikarer.
 Stk. 2.  I opgørelsen af beskæftigelsen efter stk. 1  

 medtages ikke personale, som måtte være ansat i perioden umiddelbart før  

 ordningens ikrafttræden pr. 1. september 1992, med henblik på at kunne overgå  

 til beskæftigelse efter aktiveringsordningen pr. 1. september.
 Stk. 3.  Særskilt opgøres beskæftigede ledige i den  

 kommunale hjemmehjælpsordning efter aktiveringsordningen ved hjemmehjælp for  

 perioden september til og med december 1992 samt året 1993 samt beskæftigede  

 ledige ansat den 30. april 1993 og fremefter efter aktiveringsordningen ved  

 service til ældre omregnet til antal fuldtidsbeskæftigede for de områder  

 nævnt i stk. 1 under ældreområdet.
 Stk. 4.  I opgørelsen af beskæftigede efter stk. 3  

 medtages ikke beskæftigelse, som ligger ud over den i loven fastsatte  

 minimumsbeskæftigelse på 30 timer om ugen.
Dagpasning af børn § 5.  Kommuner, som har beskæftiget ledige pædagoger  

 og pædagogmedhjælpere efter aktiveringsordningen, opgør antal beskæftigede i  

 den kommunale dagpleje, daginstitutioner og private pasningsordninger, jf.  

 lov om social bistand §§ 64, 69 og 70 og ved skolefritidsordninger, jf. lov  

 om folkeskolen § 3, stk. 4.
Stk. 2.  Opgørelsen omfatter det faktiske  

 personaleforbrug omregnet til antal fuldtidsbeskæftigede på helårsbasis for  

 personer, der har været beskæftiget og lønnet/vederlagt inden for den  

 kommunale dagpleje, vuggestuer, børnehaver, integrerede daginstitutioner,  

 fritidshjem, legesteder, klubber, andre sociale fritidsforanstaltninger,  

 private pasningsordninger (puljeordninger) og skolefritidsordninger for  

 perioden januar til og med august 1992, samt året 1993. Der medtages  

 personale, som beskæftiges som dagplejere, pædagoger og pædagogmedhjælpere,  

 vikarer i ubesatte stillinger og lønnede praktikanter.
I opgørelsen medtages  

 dog ikke personale, som måtte være ansat i perioden umiddelbart før 1.  

 september 1992, med henblik på at kunne overgå til beskæftigelse efter  

 aktiveringsordningen pr. 1. september.
 Stk. 3.  Beskæftigede pædagoger og pædagogmedhjælpere  

 efter aktiveringsordningen ved dagpasning af børn omregnet til antal  

 fuldtidsbeskæftigede opgøres særskilt på dagpasningsforanstaltningerne nævnt  

 i stk. 2 for året 1993. I opgørelsen af beskæftigelsen medtages ikke  

 beskæftigelse, som ligger ud over den i loven fastsatte minimumsbeskæftigelse  

 på 30 timer om ugen.
 § 6.  Kommunerne udarbejder en oversigt over kommunens  

 udgifter til vederlag til de aktiverede og indtægter modtaget i tilskud fra  

 Direktoratet for Arbejdsløshedsforsikringen ved beskæftigelse af personer  

 omfattet af aktiveringsordningen for året 1993 opgjort for  

 hjemmehjælps-/ældreservice og dagtilbud for børn.
 § 7.  Opgørelserne over henholdsvis personaleforbruget  

 i den kommunale hjemmehjælp/ældreservice, jf. § 3 og § 4 og i dagpasning af  

 børn, jf. § 5 og kommunens udgifter og indtægter ved aktiveringsordningen ved  

 hjemmehjælps-/ældreservice samt ved dagpasning af børn, jf. § 6, forsynet med  

 revisionspåtegning af kommunens revision indsendes til Indenrigsministeriet  

 senest 16. maj 1994.
Indenrigsministeriets kontrol § 8.  Indenrigsministeriet kontrollerer på grundlag af  

 de reviderede opgørelser om kommunernes beskæftigelse af ledige efter  

 aktiveringsordningen har ført til en forøgelse i antallet af beskæftigede  

 inden for den kommunale hjemmehjælp/ældreservice og dagtilbud for børn, og om  

 der er grundlag for at kræve tilbagebetaling af udbetalte tilskud.
 Stk. 2.  Indenrigsministeriet kan til brug for  

 opgørelsen af, hvor meget en kommune skal tilbagebetale, kræve supplerende  

 dokumentation for merbeskæftigelsen.
 Stk. 3.  Opgørelserne sker efter retningslinier og  

 skemamateriale udarbejdet af Indenrigsministeriet.
 § 9.  Bekendtgørelsen træder i kraft den 15. juli  

 1993.
