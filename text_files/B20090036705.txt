Kapitel 1   Behandling af arbejdsskadesager i Arbejdsskadestyrelsen Kapitel 2   Behandling af arbejdsskadesager i Ankestyrelsen Kapitel 3   Behandling af sager efter § 81 i arbejdsskadesikringsloven og § 10 i erstatningsansvarsloven Kapitel 4   Ikrafttræden Bekendtgørelse om dokumenter uden underskrift eller med maskinelt gengivet underskrift I medfør af § 39 a i lov om arbejdsskadesikring, jf. lovbekendtgørelse nr. 154 af 7. marts 2006, som ændret ved lov nr. 186 af 18. marts 2009, og efter forhandling med indenrigs- og socialministeren fastsættes:
§ 1. Visse typer af dokumenter kan udstedes uden underskrift eller med maskinelt gengivet underskrift eller på tilsvarende måde efter reglerne i denne bekendtgørelse.
Disse dokumenter sidestilles i retlig henseende med dokumenter med personlig underskrift.
Kapitel 1 Behandling af arbejdsskadesager i Arbejdsskadestyrelsen § 2. Ved behandlingen af arbejdsskadesager i Arbejdsskadestyrelsen kan følgende dokumenter udstedes uden underskrift eller med maskinelt gengivet underskrift eller på tilsvarende måde:
1) Kvitteringsbreve 2) Rykkerbreve 3) Spørgebreve og spørgeskemaer til brug for sagsoplysningen 4) Oplysningsbreve til brug for sagsoplysningen 5) Breve med rent orienterende indhold, for eksempel om frister Kapitel 2 Behandling af arbejdsskadesager i Ankestyrelsen § 3. Ved behandlingen af arbejdsskadesager i Ankestyrelsen kan følgende dokumenter udstedes uden underskrift eller med maskinelt gengivet underskrift eller på tilsvarende måde:
1) Kvitteringsbreve 2) Rykkerbreve 3) Spørgebreve og spørgeskemaer til brug for sagsoplysningen 4) Oplysningsbreve til brug for sagsoplysningen 5) Breve med rent orienterende indhold, for eksempel om frister Kapitel 3 Behandling af sager efter § 81 i arbejdsskadesikringsloven og § 10 i erstatningsansvarsloven § 4. Ved behandlingen af sager efter § 81 i arbejdsskadesikringsloven og § 10 i erstatningsansvarsloven i Arbejdsskadestyrelsen kan følgende dokumenter udstedes uden underskrift eller med maskinelt gengivet underskrift eller på tilsvarende måde:
1) Kvitteringsbreve 2) Rykkerbreve 3) Spørgebreve og spørgeskemaer til brug for sagsoplysningen 4) Oplysningsbreve til brug for sagsoplysningen 5) Breve med rent orienterende indhold, for eksempel om frister Kapitel 4 Ikrafttræden § 5. Bekendtgørelsen træder i kraft den 18. maj 2009.
 Stk. 2. Bekendtgørelsen har virkning for dokumenter, der sendes på ikrafttrædelsesdagen eller senere, jf. § 3, stk. 5, i lov nr. 186 af 18. marts 2009 om ændring af lov om arbejdsskadesikring.
