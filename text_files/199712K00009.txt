Nr LSF 9 Forslag til Lov om ændring af lov om skibsregistrering og søloven  

 (Forenkling af anmeldelsespligt, om skorstensmærker og kontorflag og  

 registrering af anpartsselskaber uden bestyrelse) Fremsat af erhvervsministeren (Jan Trøjborg) den 8. oktober 1997 Vedtaget ved tredjebehandling den 25. november 1997 Lov nr. 886 af 03/12/1997 § 1 I lov om skibsregistrering, jf. lovbekendtgørelse nr. 272 af 11. april  

 1997, foretages følgende ændringer:
 1. I § 5 indsættes som stk. 7:
»Stk. 7. Erhvervsministeren fastsætter regler om, hvilke  

 oplysninger Skibsregistret af egen drift skal indhente i andre offentlige  

 registre.« 2. § 15, stk. 1, affattes således:
»De i Skibsregistret optagne rederier, der ønsker at benytte særlige  

 skorstensmærker eller kontorflag, kan indgive anmeldelse til  

 Patentdirektoratet, som fører et register over de anmeldte skorstensmærker og  

 kontorflag.
Erhvervsministeren fastsætter regler om ansøgning, registrering,  

 sletning m.v. af skorstensmærker og kontorflag samt regler om gebyrer for  

 indlevering af ansøgninger og for udskrifter af registret.« § 2 I søloven, lov nr. 170 af 16. marts 1994, som ændret ved lov nr. 205 af  

 29. marts 1995, lov nr. 394 af 22. maj 1996 og lov nr. 14 af 13. januar 1997,  

 foretages følgende ændringer:
 1. I § 1, stk. 2, indsættes efter litra e som nyt litra:
 »f. anpartsselskaber, der ikke har valgt en bestyrelse, når mindst to  

 tredjedele af direktionen er danske statsborgere, der er bosat her i  

 riget,».
 Litra f bliver herefter litra g.
 2. I § 1, stk. 3, ændres »litra f« til:  

 »litra g«.
 3. I § 103, stk. 2, ændres »litra a, e og f« til:  

 »litra a, e, f og g«.
§ 3 Stk. 1. Loven træder i kraft den 1. april 1998.
 Stk. 2. De rederier, der før denne lovs ikrafttræden har  

 registreret skorstensmærker og kontorflag, bevarer fortsat deres eneret til  

 disse.
§ 4 Stk. 1. Loven gælder ikke for Færøerne og Grønland.
 Stk. 2. Loven kan ved kongelig anordning sættes i kraft for  

 Grønland med de ændringer, der følger af de særlige grønlandske forhold.
 Stk. 3. § 2 kan ved kongelig anordning sættes i kraft for Færøerne  

 med de ændringer, der følger af de særlige færøske forhold.
Oprindeligt fremsat forslag § 1 I lov om skibsregistrering, jf. lovbekendtgørelse nr. 272 af 11. april  

 1997, foretages følgende ændringer:
 1. I § 5 indsættes som stk. 7:
» Stk. 7. Erhvervsministeren fastsætter regler om, hvilke  

 oplysninger Skibsregistret af egen drift skal indhente i andre offentlige  

 registre.« 2. § 15, stk. 1, affattes således:
»De i Skibsregistret optagne rederier, der ønsker at benytte særlige  

 skorstensmærker eller kontorflag, kan indgive anmeldelse til  

 Patentdirektoratet, som fører et register over de anmeldte skorstensmærker og  

 kontorflag.
Erhvervsministeren fastsætter regler om ansøgning, registrering,  

 sletning m.v. af skorstensmærker og kontorflag samt regler om gebyrer for  

 indlevering af ansøgninger og for udskrifter af registret.« § 2 I søloven, lov nr. 170 af 16. marts 1994, som ændret ved lov nr. 205 af  

 29. marts 1995, lov nr. 394 af 22. maj 1996 og lov nr. 14 af 13. januar 1997,  

 foretages følgende ændringer:
 1. I § 1, stk. 2, indsættes efter litra e som nyt  

 litra:
»f. anpartsselskaber, der ikke har valgt en bestyrelse, når mindst to  

 trediedele af direktionen er danske statsborgere, der er bosat her i  

 riget,» Litra f bliver herefter litra g.
 2. I § 1, stk. 3, ændres » litra f » til:  

 »litra g«.
 3. I § 103, stk. 2, ændres » litra a, e og f  

 » til: »litra a, e, f og g«.
§ 3 Stk. 1. Loven træder i kraft den 1. april 1998.
 Stk. 2. De rederier, der før denne lovs ikrafttræden har  

 registreret skorstensmærker og kontorflag, bevarer fortsat deres eneret til  

 disse.
§ 4 Stk. 1. Loven gælder ikke for Færøerne og Grønland.
 Stk. 2. Loven kan ved kongelig anordning sættes i kraft for  

 Grønland med de ændringer, der følger af de særlige grønlandske forhold.
 Stk. 3. § 2 kan ved kongelig anordning sættes i kraft for Færøerne  

 med de ændringer, der følger af de særlige færøske forhold.
Bemærkninger til lovforslaget Almindelige bemærkninger 1) Efter skibsregistreringsloven har rederier en særskilt anmeldelsespligt  

 til Skibsregistret, som også omfatter visse af de oplysninger, som allerede  

 er registreret i Erhvervs- og Selskabsstyrelsens register.
 Oplysninger om aktie- og anpartsselskabers tegningsregel og om  

 bestyrelsens og direktionens sammensætning skal i dag anmeldes til såvel  

 Skibsregistret som Erhvervs- og Selskabsstyrelsen.
Forslaget medfører, at Skibsregistret af egen drift tilvejebringer de for  

 registreringen nødvendige oplysninger, som allerede findes i andre centrale  

 offentlige registre, ved øget brug af on-line adgang hertil.
Der tænkes først  

 og fremmest på Erhvervs- og Selskabsstyrelsens registre.
Der sigtes således  

 mod, at man, hvor det kan gennemføres, ikke skal anmelde de oplysninger til  

 Skibsregistret, som allerede er registreret i et andet centralt offentligt  

 register.
 Forslaget medfører således, at de samme oplysninger ikke meddeles til  

 forskellige offentlige myndigheder.
2) Det er i dag muligt for rederier at anmelde skorstensmærker og  

 kontorflag til Skibsregistret.
Ved optagelsen i dette særlige register opnås  

 eneret til benyttelse af de anmeldte mærker og flag.
 Det er formålet med forslaget at overføre dette særlige register til  

 Patentdirektoratet, som registrerer bl.a. varemærker.
I de sidste 9 år er der kun anmeldt to skorstensmærker og kontorflag.
Der  

 er ikke noget væsentligt behov for at opretholde denne meget specielle  

 detailregulering i Skibsregistrets regi.
Allerede registrerede skorstensmærker og kontorflag vil fortsat bevare  

 deres gyldighed, idet det eksisterende register overføres til  

 Patentdirektoratet.
Overførslen sker gebyrfrit.
3) Efter anpartsselskabsloven stilles der ikke krav om, at  

 anpartsselskaber skal vælge en bestyrelse.
Bestemmelsen i Sølovens § 1 har  

 medført, at der skulle vælges en bestyrelse, såfremt et selskab skulle  

 registreres som ejer af et skib.
For at undgå denne administrative belastning  

 af erhvervslivet, sidestilles direktionen i anpartsselskaber med en  

 bestyrelse, når det gælder kravet om nationalitet og bopæl.
Erhvervsøkonomiske, miljømæssige, statsfinansielle og administrative  

 konsekvenser Forslaget vil give mulighed for en begrænsning af rederiernes  

 oplysningspligt til det offentlige.
Det skønnes, at forslaget om on-line adgang til andre registre vil medføre  

 en merudgift på ca. 200.000 kr. om året for betaling for brug af on-line  

 adgangen til Erhvervs- og Selskabsstyrelsens edb-informationssystem.
Såfremt  

 der også bliver mulighed for at trække på oplysninger fra andre registre, vil  

 der kunne blive tale om mindre merudgifter.
Forslaget skønnes ikke at have  

 miljømæssige eller administrative konsekvenser.
Forholdet til EU-retten Forslaget har ingen EU-retlige aspekter.
Høring Forslaget har været sendt i høring hos:
 Dansk Arbejdsgiverforening, Danmarks Rederiforening, Bilfærgernes  

 Rederiforening, Rederiforeningen af 1895, Rederiforeningen for mindre skibe,  

 Hotel- Restaurant- & Fritidserhvervenes Arbejdsgiverforening,  

 Amtsrådsforeningen i Danmark, Kommunernes Landsforening, Danmarks  

 Fiskeriforening, Skibsværftsforeningen, Skibs- og Bådebyggeriernes  

 Arbejdsgiverforening, Landsorganisationen i Danmark, Dansk  

 Navigatørforeningen, Radiotelegrafistforeningen af 1917, Maskinmestrenes  

 Forening, Specialarbejderforbundet i Danmark, Sømændenes Forbund i Danmark,  

 Metal-Søfart, Dansk Sø-Restaurationsforening, Restaurations- og  

 Bryggeriarbejderforbundet, Fiskernes Forbund, Søsportens Brancheforening,  

 Dansk Sejlunion, Finansrådet, Statsministeriet, Finansministeriet,  

 Udenrigsministeriet, Justitsministeriet, Skatteministeriet,  

 Forsvarsministeriet, Trafikministeriet, Fødevareministeriet og  

 Sølovsudvalget.
Bemærkninger til lovforslagets enkelte bestemmelser Til § 1 Til nr. 1 Forslaget giver mulighed for, at begrænse rederiernes anmeldelsespligt,  

 således at oplysninger, der allerede er anmeldt til et offentligt register,  

 ikke påny skal anmeldes til Skibsregistret.
Erhvervs- og Selskabsstyrelsen registrerer imidlertid ikke oplysninger om  

 bestyrelsesmedlemmer og direktørers nationalitet.
Det vil derfor ikke være  

 muligt for Skibsregistret ud fra de oplysninger, der kan trækkes fra  

 Erhvervs- og Selskabsstyrelsens edb-informationssystem, at kontrollere om  

 nationalitetskravene i søloven til et aktieselskab eller et anpartsselskab er  

 opfyldt.
Det vil derfor fortsat være nødvendigt, at rederierne indsender  

 enkelte specifikke oplysninger til Skibsregistret.
Til nr. 2 Forslaget indebærer, at kompetencen til at registrere skorstensmærker og  

 kontorflag flyttes fra Skibsregistret til Patentdirektoratet, idet der er  

 tale om beskyttelse af immaterialrettigheder på linie med varemærker.
Til § 2 Til nr. 1 Med forslaget bliver det muligt for anpartsselskaber uden bestyrelse at få  

 et skib registreret i Skibsregistret, idet direktionen nationalitets- og  

 bopælsmæssigt sidestilles med en bestyrelse.
Til nr. 2 og 3 Ændringen er en konsekvens af ændringen i nr. 1.
Skriftlig fremsættelse (8. oktober 1997) Erhvervsministeren (Jan Trøjborg):
 Hermed har jeg den ære for det høje Folketing at fremsætte:
 Forslag til lov om ændring af lov om skibsregistrering og søloven.  

 (Forenkling af anmeldelsespligt, om skorstensmærker og kontorflag og  

 registrering af anpartsselskaber uden bestyrelse).
(Lovforslag nr.
L 9).
 Forslaget er et led i regelforenklingsarbejdet og regeringens bestræbelser  

 på at lette de administrative byrder for erhvervslivet.
 Forslaget indeholder 3 elementer:
 For det første foretages en begrænsning af selskabers anmeldelsespligt til  

 Skibsregistret.
 Efter forslaget skal Skibsregistret selv indhente oplysninger om fx.  

 selskabers bestyrelse og tegningsregel i Erhvervs- og Selskabsstyrelsen, hvor  

 oplysningerne allerede er registrerede.
 For det andet overflyttes registrering af skorstensmærker og kontorflag  

 fra Skibsregistret til Patentdirektoratet.
 Baggrunden herfor er, at der ved registreringen sker en beskyttelse af  

 privatretlige interesser på linie med registreringen af varemærker.
 Endeligt ophæves Sølovens særkrav om, at anpartsselskaber, der ejer et  

 registreret skib, skal have en bestyrelse.
 Baggrunden herfor er, at anpartsselskabslovgivningens tidligere krav om,  

 at visse anpartsselskaber skulle have en bestyrelse, nu er ophævet.
 Med disse bemærkninger og idet jeg i øvrigt henviser til bemærkningerne  

 til lovforslaget, skal jeg anbefale lovforslaget til Folketingets velvillige  

 behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om skibsregistrering, jf. lovbekendtgørelse nr. 272 af 11. april  

 1997 foretages følgende ændringer:
 1. I § 5 indsættes som stk. 7:
» Stk. 7. Erhvervsministeren fastsætter regler om, hvilke  

 oplysninger Skibsregistret af egen drift skal indhente i andre offentlige  

 registre.« § 5. Anmeldelsen skal indeholde oplysninger om skibet og dets  

 ejer.
 Stk. 2. Anmeldelsen skal være ledsaget af de fornødne  

 bevisligheder for, at anmelderen er ejer af skibet, og det skal, bortset fra  

 anmeldelse af skibe under bygning, godtgøres, at betingelserne efter § 1, er  

 opfyldt.
 Stk. 3. Skibets byggeår og byggested, art og type skal angives.  

 Ved begæring om endelig registrering skal tillige dets navn og hjemsted i en  

 dansk havn anføres.
 Stk. 4. Et skibs navn kan kun registreres, hvis det tydeligt  

 adskiller sig fra andre registrerede skibsnavne.
 Stk. 5. Skibsregistrator skal nægte registrering af skibsnavne,  

 der griber ind i et af et andet rederi benyttet særpræget navngivningssystem.
 Stk. 6. Anmeldelse af navn kan finde sted, når der foretages  

 registrering af skib under bygning efter § 4, eller såfremt betingelserne for  

 foretagelse af sådan registrering er opfyldt.
 2. § 15, stk. 1, affattes således:
»De i Skibsregistret optagne rederier, der ønsker at benytte særlige  

 skorstensmærker eller kontorflag, kan gøre anmeldelse herom til  

 Patentdirektoratet, som fører et register over de anmeldte skorstensmærker og  

 kontorflag.
Erhvervsministeren fastsætter regler om ansøgning, registrering  

 udslettelse m.v. af skorstensmærker og kontorflag samt regler om gebyrer for  

 indlevering af ansøgninger og for udskrifter af registret.« § 15. De i skibsregistret optagne rederier, der ønsker at benytte  

 særlige skorstensmærker eller kontorflag, kan gøre anmeldelse herom til  

 skibsregistrator som fører et særligt register over de anmeldte  

 skorstensmærker og kontorflag.
 Stk. 2. Samtlige de i registret indførte mærker og flag skal  

 tydeligt adskille sig fra hverandre.
 Stk. 3. Ved optagelsen i registret opnås eneret til benyttelse af  

 de anmeldte mærker og flag.
§ 2 I søloven, lov nr. 170 af af 16. marts 1994, som ændret ved lov nr. 205 af  

 29. marts 1995, lov nr. 394 af 22. maj 1996 og lov nr. 14 af 13. januar 1997,  

 foretages følgende ændringer:
 1. I § 1, stk. 2, indsættes efter litra e som nyt  

 litra:
»f. anpartsselskaber, der ikke har valgt en bestyrelse, når mindst to  

 trediedele af direktionen er danske statsborgere, der er bosat her i  

 riget,» Litra f bliver herefter litra g.
 2. I § 1, stk. 3, ændres » litra f » til:  

 »litra g«.
 § 1. For at et skib kan anses som dansk og sejle under dansk flag,  

 må dets ejer være dansk.
Stk. 2. Som dansk ejer anses a. danske statsborgere, b. danske statsinstitutioner og kommuner, c. stiftelser og foreninger, hvis ledelse udelukkende består af danske  

 statsborgere, der er bosat her i riget, d. partrederier, hvoraf mindst to trediedele ejes af danske statsborgere,  

 og hvis bestyrende reder er dansk og har bopæl her i riget, e. aktieselskaber og andre selskaber med begrænset ansvar, der har valgt  

 en bestyrelse, når mindst to trediedele af denne består af danske  

 statsborgere, der er bosat her i riget, f. andre selskaber, hvori mindst to trediedele af deltagerne er danske  

 statsborgere, der er bosat her i riget.
 Stk. 3. Såfremt stiftelser, foreninger eller selskaber er  

 deltagere i partrederier eller de i stk. 2, litra f, nævnte selskaber, må  

 hver deltager opfylde betingelserne for at kunne anses som dansk ejer.
 3. I § 103, stk. 2, ændres » litra a, e og f  

 » til: »litra a, e og g«.
 § 103. For et skib, som ejes af partredere, skal der vælges en  

 bestyrende reder.
 Stk. 2. Som bestyrende reder kan vælges en person, et aktieselskab  

 eller et ansvarligt selskab, der opfylder de i § 1, stk.2, henholdvis litra  

 a, e og f, fastsatte betingelser.
