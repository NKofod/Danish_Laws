Cirkulæreskrivelse om retningslinier for  

 gruppevise udflugter m.v., der indebærer overnatning uden for  

 institutionen (Til kriminalforsorgens institutioner og politiet) Nedenstående retningslinier gælder for  

 udflugter m.v., der indebærer overnatning uden for kriminalforsorgens  

 institutioner, og gælder udflugter såvel til udlandet som inden  

 for landets grænser.
 Om udflugter generelt, herunder udflugter uden  

 overnatning, henvises til pkt. 94 i udgangsvejledningen.
 Det skal bemærkes, at udgang til udlandet kun kan  

 gives, såfremt ganske særlige omstændigheder taler derfor,  

 jf. § 14 i udgangsbekendtgørelsen og pkt. 94 i  

 udgangsvejledningen.
 Retningslinierne gælder tillige for  

 kriminalforsorgens pensioner.
1. Kompetence Fængslerne har kompetencen til at afgøre,  

 hvilke indsatte der skal deltage i sådanne udflugter.
Er der tale om  

 langtidsindsatte, skal sagen dog forelægges for direktoratets  

 klientkontor, jfr. udgangsbekendtgørelsens § 4, stk. 2 og § 5, stk.  

 2.
 Såfremt der er tale om en udflugt til udlandet, skal  

 der tillige gives underretning til det pågældende lands  

 politimyndighed.
2. Kriterier for deltagelse Som udgangspunkt skal der være tale om indsatte, der  

 har tilladelse til uledsaget udgang.
 Udflugter af flere døgns varighed bør  

 normalt forbeholdes indsatte med længerevarende straffe, som har udsigt  

 til endnu nogen tids afsoning efter tilbagekomsten til fængslet  

 (minimum 1-3 måneder).
 Indsatte, der har få eller ingen kontakter uden for  

 fængslet og sjældent får besøg eller udgang,  

 bør have fortrinsret.
 Selv om den indsatte har tilladelse til uledsaget udgang,  

 skal der foretages en nøje vurdering af misbrugsrisikoen, forinden der  

 gives tilladelse til deltagelse.
3. Indholdet af udflugten Det skal være en forudsætning, at udflugten  

 har en socialiserende og personlighedsopbyggende funktion.
Der bør  

 derfor stilles såvel fysiske som psykiske krav til de indsatte i  

 forbindelse med udflugten og i forberedelsen af denne.
Udflugten bør  

 således kunne medvirke til, at de indsatte f.eks. kan komme i bedre  

 fysisk form, og at de i kraft af et forpligtende samvær med de  

 øvrige indsatte samt personalet får mulighed for at lære  

 at fungere bedre sammen med andre mennesker.
 Der bør ved udvælgelsen af deltagere normalt  

 lægges vægt på dels "nytteværdien" for den  

 enkelte deltager, dels hensynet til at opnå en velfungerende gruppe.  

 Udflugterne bør ikke alene være et middel til at bryde den  

 daglige monotoni, men bør typisk være et pædagogisk middel  

 til at opnå tæt kontakt med den indsatte/gruppen, og til at de  

 indsatte opøves i ansvarlighed og selvdisciplinering.
 Udflugten skal være af væsentlig betydning for  

 den indsattes resocialisering.
 Især ved udflugter af flere døgns varighed  

 bør der normalt stilles krav til de indsatte om, at de forud for  

 udflugten skal deltage i et forberedelsesforløb af nogle  

 måneders varighed, ligesom der efterfølgende bør  

 være krav om deltagelse i et evalueringsforløb.
 Forberedelsesforløbet  kan eksempelvis indeholde et  

 fysisk træningsprogram samt et mere "fagligt" program  

 afhængigt af turens art.
Udflugter, som kan opfattes som luksusprægede eller  

 har ferielignende karakter, må ikke finde sted.
I denne vurdering skal  

 indgå udflugtens samlede karakter, herunder varigheden,  

 udflugtsmålet og de samlede omkostninger ved udflugten, uanset om de  

 indsatte selv afholder en del af udgifterne.
 Der kan ikke gives tilladelse til skiture og kanoture.
4. Deltagerantal Der bør som udgangspunkt deltage mindst 2  

 funktionærer og højst 8 indsatte.
5. Økonomi Ifølge udgangsbekendtgørelsens § 58 afholdes  

 udgifter til entré og lignende af den indsatte.
Der bør således være tale om en vis  

 medfinansiering fra de indsattes side.
Det kan f.eks. ske ved, at der stilles  

 krav om, at den indsatte i forberedelsesforløbet sparer et vist  

 beløb op pr. uge.
Endvidere medtages kost- og arbejdspenge for den  

 periode, som udflugten varer.
6. Forsikring af de indsatte Ulykkestilfælde Indsatte vil under midlertidigt ophold i udlandet  

 være omfattet af bekendtgørelse nr. 361 af 17. maj 2001 om  

 erstatning og godtgørelse til indsatte i kriminalforsorgens  

 institutioner og til dømte under udførelse af samfundstjeneste  

 for følger af ulykkestilfælde m.v., når disse ture  

 afvikles i Kriminalforsorgens regi og under Kriminalforsorgens ledelse.
Sygdom Indsatte, der er statsborgere i et EØS-land  

 (EU-landene, Liechtenstein, Norge og Island), vil være sikret ret til  

 akut sygehjælp under et midlertidigt ophold i en anden medlemsstat  

 på samme vilkår som opholdslandets borgere i medfør af  

 artikel 22a i EF-forordning 1408/71 om Social Sikring.
 Indsatte, der er statsborgere i lande udenfor  

 EØS-landene, og har bopæl i et nordisk land, er ifølge  

 artikel 9 i Nordisk Konvention om Social Sikring sikret ret til akut  

 sygehjælp under ophold i et andet nordisk land.
 De indsatte vil således i vidt omfang være  

 dækket ved ulykkestilfælde og sygdom under midlertidigt ophold i  

 udlandet.
 De indsatte bør dog orienteres om muligheden for,  

 at de selv tegner en egentlig rejseforsikring.
 Cirkulæreskrivelsen træder i kraft den 15.  

 marts 2002. Samtidig ophæves cirkulæreskrivelse af 2. maj 2001 om  

 retningslinier for gruppevise udflugter m.v., der indebærer overnatning  

 uden for institutionen.
