Fremsat den 19. november 2009 af Simon Emil Ammitzbøll (LA), Villum Christensen (LA) og Anders Samuelsen (LA) Forslag til folketingsbeslutning om at reformere styreformen i Københavns Kommune Folketinget pålægger regeringen at fremsætte de nødvendige lovforslag og foretage de fornødne administrative ændringer, der reformerer Københavns Kommunes styreform, således at kommunens ledelse samt beslutningskompetence fremover baseres på flertalsprincippet.
Bemærkninger til forslaget Københavns Kommunes styreform betyder i dag, at ansvars- og kompetencefordelingen er uklar og rodet.
Ved at basere styreformen på det flertalsprincip, som man allerede kender fra bl.a.
Folketinget, vil der kunne udpeges en konsistent og entydig ledelse samt skabes klarhed og orden i beslutningskompetencerne.
Demokratiet i kommunen vil blive styrket, og forskellige afdelinger vil alle referere til det politiske flertal, som borgerne har valgt ind i Borgerrepræsentationen.
Skriftlig fremsættelse Simon Emil Ammitzbøll (LA):
 Forslag til folketingsbeslutning om at reformere styreformen i Københavns Kommune.
(Beslutningsforslag nr.
B 58).
