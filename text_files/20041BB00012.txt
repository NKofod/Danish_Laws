Fremsat den 7. oktober 2004 af Anne Baastrup (SF),  

 Aage Frandsen (SF) og Villy Søvndal (SF) Forslag til folketingsbeslutning om bedre straffe Folketinget opfordrer regeringen til at udvikle bedre  

 straffe for at undgå tilbagefald til ny kriminalitet ved at arbejde efter  

 følgende retningslinjer:
 1)  

 	  

 I forbindelse med  

 førstegangskriminalitet skal der foretages en vurdering af boglige  

 færdigheder,  

 sociale kompetencer, mentale færdigheder, eventuelle psykiske lidelser m.v.,  

 som kan danne baggrund for en indsats over for den enkelte.
 2)  

 	  

 Fordeling af indsatte  

 på de forskellige typer afsoningsanstalter skal ske på baggrund af deres  

 konkrete personlige forhold.
3)  

 	  

 Indsatte skal have  

 ret til relevant behandling.
Narkomaner og alkoholikere skal ikke afsone  

 sammen  

 med andre.
For begge grupper skal der være muligheder for behandling af  

 misbruget, og der skal etableres ret til motivationskurser samt  

 behandlingsgaranti for begge grupper.
 4)  

 	  

 Prøveløsladelse skal  

 også efter to tredjedele tid kunne kombineres med efterfølgende  

 samfundstjeneste  

 eller vilkår som f.eks. pålæg om opholdssted, uddannelse, behandling m.v.
 5)  

 	  

 Som erstatning for de  

 nuværende, nedrivningsegnede lukkede fængsler etableres mindre, lukkede  

 fængselsenheder med plads til 20-30 personer.
 6)  

 	  

 Der etableres flere  

 pensioner svarende til Pensionen Skejby.
 7)  

 	  

 Uddannelsen af  

 fængselspersonalet skal forbedres, og der skal ske ansættelse af andre  

 personalegrupper  

 i fængslerne som f.eks. socialpædagoger.
 8)  

 	  

 Uddannelse skal have  

 prioritet forud for arbejde og skal belønnes særligt.
 9)  

 	  

 Før prøveløsladelsen  

 skal det sikres, at der foreligger en plan, som rent faktisk kan gennemføres,  

 med en relevant uddannelse eller realistisk mulighed for arbejde, og hvor  

 kommunen er forpligtet til at bistå under hele forløbet.
Bemærkninger til forslaget Beslutningsforslaget er en uændret genfremsættelse af B  

 202, 2003-04, fremsat den 29. april 2004. B 202 blev ikke 1. behandlet på  

 grund  

 af det sene fremsættelsestidspunkt.
Der henvises om B 202 til  

 Folketingstidende  

 2003-  

 04, A  

 8464 og  

 8467.
 Det er efter forslagsstillernes opfattelse en selvstændig  

 retspolitisk målsætning at forhindre gentagen kriminalitet.
I forbindelse med en sådan målsætning er det vigtigt at  

 være opmærksom på, at   

 	  

 mange indsatte kun  

 har ringe skolegang,   

 	  

 mange indsatte er  

 funktionelle analfabeter,   

 	  

 mange indsatte har  

 haft en elendig opvækst,   

 	  

 mange indsatte har  

 psykiske lidelser,   

 	  

 mange kriminelle  

 forhold på den ene eller anden måde er relateret til narkotika eller alkohol.
 Disse fakta skal indgå i udviklingen af bedre straffe.
Sanktioner, herunder straf, forebygger langtfra  

 kriminalitet.
Der skal mere til.
Efter forslagsstillernes opfattelse  

 forudsætter det en langsigtet indsats, hvor der især er fokus på  

 forebyggelse.
Det betyder imidlertid ikke, at et samfund kan undvære et  

 straffesystem, slet ikke.
Det er nødvendigt at straffe af hensyn til den  

 enkeltes forståelse af, at gerningen ikke var lovlig.
 Det er samtidig nødvendigt at straffe af hensyn til den  

 mere generelle præventive virkning, så andre kan se, at forbrydelser ikke  

 betaler sig.
 Endelig er det nødvendigt at straffe for at vise ofrene, at  

 samfundet tager en ulovlig handling alvorligt.
Ved udformningen af en straffepolitik er det derfor vigtigt  

 ikke blot at fokusere på straffens længde.
Nogle kriminelle aner ikke, om  

 straffen er 2, 4 eller 10 år.
De handler i affekt og spekulerer ikke på, at  

 handlingen er strafbar og kan betyde fængsel.
Det skal ikke betyde, at de  

 ikke  

 skal straffes, men det stiller større krav til, at man så rent faktisk bruger  

 den tid, de skal afsone, til noget fornuftigt.
Fængslerne skal ikke være et  

 sted, hvor kriminelle lærer at blive mere kriminelle.
 Derfor skal fængslerne indrettes helt anderledes med små  

 enheder, så der kan ske en adskillelse af de forskellige typer fanger, og  

 således  

 at der bliver bedre muligheder for individuelt og målrettet  

 resocialiseringsarbejde  

 ud fra den enkeltes konkrete situation med henblik på en kriminalitetsfri  

 fremtid.
 For andre typer af kriminelle er det risikoen for  

 afsløring, der i høj grad er en del af overvejelsen, når kriminaliteten  

 forberedes og udføres.
Det kræver forbedring af politiets opklaringsprocenter, og  

 at man bruger sanktioner, der gør indtryk.
For en virksomhedsejer, der har  

 sparet millioner på at omgå miljølovgivningen, er en bøde på få tusinde  

 kroner  

 ingen reel trussel.
For en narkoman, der lever på gaden, kan et  

 fængselsophold  

 ligefrem være tillokkende.
Og for en yngre kriminel kan et fængselsophold  

 være  

 adgangsbilletten til mere prestige i det kriminelle miljø.
 For den enkelte vil hurtig domfældelse og afsoning øge  

 forståelsen for, at der er en sammenhæng mellem gerning og konsekvens, og  

 betyde, at offeret og dennes pårørende får opfattelsen af, at samfundet tager  

 kriminaliteten alvorligt.
Bemærkninger til forslagets enkelte bestemmelser Ad 1) Fængslet tager de sidste! Det er overskriften på en  

 undersøgelse af, hvem der sidder i fængslerne.
Det karakteristiske billede  

 er,  

 at de indsatte hverken kan læse, skrive eller regne.
Lavede man en  

 intelligenstest på dem, ville det formentlig vise sig, at de fleste havde et  

 meget lavt intelligensniveau og ikke så få havde psykiske problemer eller  

 brug  

 for psykologisk hjælp.
 For at man kan straffe ordentligt, så straffen hjælper den  

 pågældende ud af en dårlig spiral og væk fra kriminalitet, er det vigtigt at  

 få  

 afklaret, hvilke ressourcer den pågældende måtte have, samt ikke mindst,  

 hvilke  

 problemer den pågældende har.
Ad 2) Det er vigtigt, at det er de indsattes individuelle,  

 konkrete forhold, herunder eventuelle problemer, som er afgørende ved  

 vurderingen  

 af, hvor afsoningen skal finde sted, for at kunne give den bedste behandling.
Ad 3) For den enkelte indsatte bør der være en ret til  

 behandling.
Det kan handle om at lære at styre sig selv  at bruge ord i  

 stedet  

 for muskler.
Det kan handle om at lære at læse, skrive og regne osv.
For en  

 meget stor gruppe af indsatte handler det om at få hjælp til at ophøre med  

 forskelligt misbrug enten i form af et motivationskursus mod ens misbrug  

 eller  

 i form af et egentligt behandlingstilbud.
Ad 4) Efter uproblematisk afsoning får de fleste indsatte  

 prøveløsladelse efter at have afsluttet to tredjedele af straffen.
I den  

 periode følges de sædvanligvis af Kriminalforsorgen i Frihed, som bistår med  

 antabusbehandling, rådgivning om arbejde eller uddannelse osv.
Med dette  

 forslag ønskes Kriminalforsorgen i Friheds palet udvidet med de forskellige  

 vilkår, der nu er åbnet op for med muligheden for at få prøveløsladelse efter  

 halv tid.
Ad 5) De store, lukkede fængsler er bygget efter en tankegang,  

 der blev udviklet i begyndelsen af 1800-tallet.
Med de ændringer, der  

 herefter  

 er blevet gennemført i kriminalforsorgen, er selve fundamentet for afsoningen  

 ændret.
Det handler ikke længere om at behandle den indsatte som et isoleret  

 menneske, men om at afgrænse straffen til blot en forhindring for den  

 pågældende i at være på fri fod.
Det indebærer, at tilværelsen under  

 afsoningen  

 skal være så tæt på det almindelige liv som muligt.
Men de gamle fængslers opbygning betyder, at man på de  

 almindelige afdelinger ikke sjældent har 100 mænd i et fællesskab, fordelt på  

 forskellige gange.
Det er ikke den rigtige måde at lære at leve et liv uden  

 kriminalitet på, at en førstegangskriminel kan afsone sammen med mennesker,  

 der  

 har begået alvorlig kriminalitet adskillige gange.
 Samtidig sætter det de ansatte i en vanskelig situation,  

 fordi det er svært at få den gode kontakt til en indsat, idet den indsatte  

 ikke  

 sjældent løber ind i repressalier fra de øvrige, fordi den indsatte anses for  

 at være en »overløber« eller »stikker«, eller hvordan det nu defineres, hvis  

 den indsatte taler med de ansatte.
 Målet må derfor være at få de almindelige fanger i de  

 lukkede fængsler til at afsone i mindre enheder.
Ad 6) Pensionen Skejby er den eneste pension i Danmark, hvor man  

 arbejder aktivt med afsonerne for at få dem til at forholde sig til deres  

 kriminalitet sammen med bofæller, som ikke er kriminelle.
Det giver en anden  

 form for konfrontation af forskellige værdier og får ikke sjældent afsonerne  

 til at se deres kriminalitet i et nyt lys samt får dem til at forstå, at der  

 er  

 andre måder at leve sit liv på end ved at begå kriminalitet.
Ad 7) Uddannelsen  

 af  

 fængselspersonalet er en uddannelse, der kombinerer praksis med teori.
Det er  

 en kortvarig uddannelse, som ikke svarer til de krav, der stilles, hvis man  

 vil  

 udvikle bedre straffe, som giver mindre tilbagefald til ny kriminalitet.
SF  

 foreslår derfor uddannelsen forbedret, samt at der i fængslerne ansættes  

 flere  

 forskellige typer uddannede, for at man i højere grad kan lære af de  

 forskellige fags praksis og erfaring.
Denne måde at tænke udvikling af et  

 område på er f.eks. sket inden for psykiatrien, hvor socialpædagoger og  

 lignende faggrupper ansættes på lige fod med plejepersonalet til gensidig  

 gavn,  

 herunder især til gavn for patienterne.
Disse erfaringer burde generelt kunne  

 overføres til fængslerne.
Ad 8) Som  

 nævnt er det  

 karakteristisk for de fleste indsatte, at de har en meget svag boglig  

 baggrund.  

 For mange er det svært overhovedet at turde kaste sig ud i et  

 uddannelsesforløb.
Derfor et det vigtigt, at der er en gulerod i form af  

 bedre  

 betaling, hvis man skal have de indsatte til at prioritere det under en  

 afsoning.
Ad 9) Det helt afgørende for, at en afsoning ikke alligevel  

 resulterer i ny kriminalitet, er, at der lægges en realistisk plan, som  

 gennemføres,  

 og hvor kommunen er forpligtet til, at den skal kunne gennemføres.
Denne plan  

 skal indeholde et udviklingsforløb, hvor endemålet er, at den tidligere  

 indsatte har en realistisk chance for at få et job.
Skriftlig fremsættelse Anne Baastrup  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om bedre straffe.
(Beslutningsforslag nr.
B 12).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
