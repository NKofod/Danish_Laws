Fremsat den 19. oktober 2004 af  

 Peter Skaarup (DF), Kristian Thulesen Dahl (DF),  

 Pia Kjærsgaard (DF) og Karina Sørensen (DF) Forslag til folketingsbeslutning om en vejledende folkeafstemning om den danske  

 regerings stilling til Tyrkiets ønske om medlemskab af Den Europæiske Union Folketinget pålægger regeringen at afholde en vejledende  

 folkeafstemning, hvor vælgerne skal besvare følgende spørgsmål med et ja  

 eller  

 et nej: »Bør den danske regering arbejde for at modvirke, at Tyrkiet optages  

 som medlem af Den Europæiske Union?« Bemærkninger til forslaget Formålet med forslaget Formålet med beslutningsforslaget er at pålægge regeringen at  

 afholde en vejledende folkeafstemning, der kan tjene som orientering for  

 regeringen om, hvorvidt den danske befolkning ønsker, at regeringen skal  

 arbejde for eller imod Tyrkiets optagelse som medlem af EU.
Forslaget pålægger dermed regeringen at fremsætte et lovforslag  

 om afholdelse af en vejledende folkeafstemning med følgende afstemningstema:  

 »Bør  

 den danske regering arbejde for at modvirke, at Tyrkiet optages som medlem af  

 Den Europæiske Union?« Baggrund og historik Mange danske vælgere  

 oplever en voksende afstand til de folkevalgte, bl.a. som følge af den  

 stigende  

 integration mellem EU-landene, der har medført, at flere beslutninger træffes  

 uden for Danmarks grænser.
Det kan føre til afmagt over for de beslutninger,  

 der træffes på såvel det politiske plan som af de administrative myndigheder.  

 Det bidrager desværre også til en manglende folkelig interesse i den  

 demokratiske proces og kan på længere sigt være medvirkende til, at det  

 demokratiske system ikke længere er i stand til at forny sig selv gennem  

 folkeligt engagement og involvering.
Mange har peget på brug af  

 folkeafstemningsinstituttet som en virksom måde til at få befolkningen til at  

 interessere sig for og deltage i den politiske proces, idet folkeafstemninger  

 ansporer folk til at tage del i de politiske beslutninger og tage et  

 medansvar  

 for samfundsudviklingen.
Allerede under forarbejderne til den nuværende grundlov forudsås  

 det, at der kunne blive behov for vejledende folkeafstemninger uden egentlig  

 grundlovshjemmel.
Alf Ross, der var datidens førende statsretsekspert, skrev  

 herom i et memorandum til grundlovsbetænkningen i 1953 (Betænkning nr.  

 66/1953  

 s. 176 ff.):
»Det kan tænkes, at der  

 opstår spørgsmål, som repræsentationen er betænkelig ved at afgøre i kraft af  

 sit almindelige mandat.
Den er måske selv i tvivl om, hvorledes sagen bør  

 afgøres, og betænkelig ved at påtage sig ansvar herfor.
Dette kan især tænkes  

 at  

 forekomme ved spørgsmål, der ikke står i typisk forbindelse med de interesser  

 og ideer, der i første række afspejler den politiske inddeling, og hvor  

 derfor  

 repræsentationens politiske sammensætning ikke med sikkerhed kan antages at  

 afspejle befolkningens indstilling netop til dette spørgsmål.
De politiske  

 partier er måske selv splittede«   »I sådanne tilfælde kan det være rimeligt  

 at  

 give repræsentationen adgang til at befri sig for ansvaret og gennem en appel  

 til folket at skaffe sig det fornødne grundlag for en afgørelse.« Netop ved en så vidtrækkende politisk overvejelse som den om  

 Tyrkiets eventuelle optagelse i EU er der, jf. nedenfor, tvivl og splittelse  

 inden for de forskellige politiske partier.
Ingen af de politiske partier er  

 hidtil gået til valg på et krav om, at Tyrkiet skal optages i EU.
Der er  

 derfor  

 gode argumenter for at inddrage befolkningen i afgørelsen om, hvilken  

 stilling  

 den danske regering skal indtage på Danmarks vegne.
Folkeafstemning med eller uden grundlovshjemmel Folketinget kan til enhver tid beslutte, at der skal afholdes en  

 vejledende folkeafstemning i Danmark.
Der er ingen begrænsninger i  

 emnekredsen  

 for vejledende folkeafstemninger.
Af de i alt 16 landsdækkende  

 folkeafstemninger, der har været afholdt her i landet, har to været  

 vejledende.  

 Der har her i landet været afholdt seks EU-relaterede folkeafstemninger.
Den  

 første var i 1972 om Danmarks medlemskab af EF.
Den anden var en vejledende  

 afstemning om Fællesakten i 1986, den tredje om Maastrichttraktaten i 1992,  

 den  

 fjerde i 1993 om Edinburghafgørelsen.
Den femte var om Amsterdamtraktaten i  

 1998, og den sjette var euroafstemningen i 2000. Foruden Danmark har kun seks  

 af de »gamle« EU-lande (EU-15) afholdt folkeafstemninger om EU-relaterede  

 emner, mens de ti lande, der opnåede medlemskab af EU i 2004, alle på nær  

 Cypern, har afholdt folkeafstemning om medlemskab af EU.
De fleste folkeafstemninger i EU-landene om EU-relaterede  

 spørgsmål har drejet sig enten om, hvorvidt et lands befolkning har ønsket  

 medlemskab, eller om man ønskede at afgive mere suverænitet til det  

 europæiske  

 samarbejde.
Det eneste tilfælde, hvor en befolkning i et EU-land har fået lov  

 til at tage stilling til, om samarbejdet skulle udvides til at omfatte andre  

 lande, var i 1972, hvor de franske vælgere skulle tage stilling til, om EF  

 skulle udvides med Storbritannien, Danmark og Irland.
Valgdeltagelsen ved  

 denne  

 afstemning var på 60,2 pct. 68,3 pct. stemte for, og 31,7 pct. stemte imod.
Politiske overvejelser Forslagsstillerne har den principielle opfattelse, at regeringen  

 bør modarbejde enhver beslutning i Det Europæiske Råd, som kan føre til, at  

 der  

 stilles Tyrkiet et medlemskab af EU i udsigt.
Forslagsstillerne mener, at  

 Tyrkiets samarbejde med EU må finde sted inden for rammerne af EUs  

 naboskabspolitik.  

 Forslagsstillerne ser helst, at den danske regering og EU meget klart lader  

 Tyrkiet forstå, at der ikke er grundlag for, at Tyrkiet kan have  

 forventninger  

 om at blive optaget som medlem af EU.
Uanset om optagelsesforhandlinger  

 indledes, bør det gøres klart for Tyrkiet, at de aldrig vil kunne føre til  

 det  

 resultat, Tyrkiet ønsker, nemlig EU-medlemskab.
 Det er dokumenteret, jf. nedenfor, at denne opfattelse deles af  

 en meget stor del af den danske befolkning og er den fremherskende opfattelse  

 blandt vælgerne hos  

 Dansk  

 Folkeparti, Socialdemokraterne, Venstre og Konservative og  

 også i andre partier.
Der skal ikke herske  

 tvivl om, at Tyrkiet selv gerne vil optages i EU.
Det er åbenbart, at Tyrkiet  

 kan have økonomiske fordele herved.
For EU derimod ville det være den sikre  

 vej  

 til økonomisk kaos og opløsning, og det er i sig selv grund nok til, at  

 Danmark  

 bør modarbejde optagelsen af Tyrkiet i EU.
 Den dybe uenighed mellem borgerne og de politikere, der ønsker  

 tyrkisk optagelse, kan  allerede hvis forhandlingerne sættes i gang mod  

 befolkningernes ønske, for slet ikke at tale om, hvis dette fører til aftaler  

 om tyrkisk medlemskab  lede til store spændinger i såvel den danske som  

 andre  

 europæiske befolkninger samt til spændinger i forholdet mellem flertallet af  

 borgerne  

 på den ene side og de folkevalgte på den anden.
Forslaget om at afholde en folkeafstemning skal ses i dette lys.  

 Danmark har en flot tradition for at afholde folkeafstemninger, når det  

 gælder  

 vigtige EU-relaterede spørgsmål.
Erfaringerne fra Frankrig viser desuden, at  

 en  

 befolkning i ét EU-land efter en udbytterig folkelig debat er ganske udmærket  

 i  

 stand til at træffe en velovervejet og fornuftig beslutning med hensyn til  

 andre landes eventuelle medlemskab af det europæiske samarbejde.
Argumenter mod optagelse af Tyrkiet i EU Forslagsstillerne vil i det følgende angive en række argumenter,  

 der taler mod optagelse af Tyrkiet i EU.
Disse argumenter har også  i  

 forskellig udformning  været fremført af en lang række prominente  

 politikere  

 og embedsmænd i Danmark og i udlandet.
1. Geografi Tyrkiet er ikke et europæisk land i geografisk henseende.
Kun en  

 lille del af Tyrkiet, nogle få procent af landets areal, er placeret på det  

 europæiske kontinent.
Tyrkiet hører til Mellemøsten, og dets befolkning er  

 ikke  

 europæere.
Lande som Rusland, Ukraine og Hviderusland er europæiske.
Det  

 virker  

 grundlæggende forkert og ulogisk at søge Den Europæiske Union udvidet med  

 ikkeeuropæiske lande.
2.  

 Økonomi Tyrkiet er i økonomisk henseende slet ikke udviklet i europæisk  

 forstand.
Landet er tilbagestående, det er et klassesamfund, og det er mere  

 korrupt end noget andet EU-land, inklusive de ti lande, der blev medlemmer  

 den  

 1. maj 2004.
Tabel nr. 1:  

 Økonomiske nøgletal BNP1 (KKS) Inflation2 (Pct.) Arbejdsløshed3 (Pct.) Beskæftigelsesfrekvens4 (Pct.) Beskæftigelsesfrekvens  

 for kvinder4 (Pct.) Tyrkiet 5.400 25,3 9,0 45,6 25,5 Danmark 25.800 2,0 5,6 75,1 70,5 EU-25 20.300 1,9 9,0 62,9 55,1 EU-15 22.400 2,0 8,0 64,4 56,0 Kilde: Eurostat. (1) fra 2001. (2) fra  

 2003  Tyrkiet data fra OECD. (3) fra 2003. (4) fra 2003  Tyrkiet  

 dog 2002.
Tyrkiets meget svage økonomi viser sig også i et meget lavt  

 bruttonationalprodukt (BNP). I ovenstående tabel er BNP pr. indbygger  

 omregnet  

 til den kunstige valutaenhed KKS (købekraftstandard), som anvendes for at  

 udligne indvirkningen af prisforskelle for sammenlignelige produkter og  

 tjenesteydelser i hvert land og dermed så vidt muligt nå frem til den reelle  

 levestandard i de betragtede lande.
Ifølge Eurostat var BNP pr. indbygger i  

 Tyrkiet  

 i 2001 5.400 KKS.
Gennemsnittet for EU-15 var på 22.400 KKS.
Inflationen i Tyrkiet var ifølge OECD i 2001 på 54,4 pct. mod 2  

 pct. i EU-15. Den gennemsnitlige inflation i de ti lande, der blev medlem i  

 2004, var omkring 6 pct.
Ifølge OECD Economic Outlook, juni 2004, faldt  

 inflationen i Tyrkiet i 2002 til 45 pct.
I 2003 udgør den 25,3 pct.
Et  

 fortsat  

 fald forventes, men dog stadig på et niveau langt over EU-medlemslandenes  

 niveau.
Arbejdsløsheden i Tyrkiet er tilsyneladende på niveau med  

 EU-gennemsnittet, men det skyldes, at en meget mindre del af den tyrkiske  

 befolkning deltager på arbejdsmarkedet, end det er tilfældet for  

 befolkningerne  

 i de europæiske lande.
Det kan dertil nævnes, at en meget stor del af den  

 tyrkiske arbejdsstyrke er beskæftiget inden for landbruget, nemlig omkring en  

 tredjedel af alle i beskæftigelse.
Til sammenligning kan det nævnes, at de  

 tilsvarende tal for de ti nyeste medlemmer af EU var på 12,4 pct. i 2003  

 ifølge  

 Eurostat.
I EU-15 var 4,0 pct. af arbejdsstyrken beskæftiget inden for  

 landbruget.
Dette gør det aldeles klart, at eventuelt tyrkisk medlemskab af  

 EU  

 vil føre til enorme landbrugsreformer i Tyrkiet, der vil kaste mange  

 millioner  

 landarbejdere ud i arbejdsløshed med risiko for deraf følgende social uro.
Beskæftigelsesfrekvensen angiver den andel af befolkningen  

 mellem 15 og 64 år, som er i arbejde ud af det samlede antal af de  

 15-64-årige.  

 Som det fremgår af ovenstående tabel, er den tyrkiske beskæftigelsesfrekvens  

 på  

 omkring 45 pct., mens gennemsnittet for EU-15 er på næsten 65 pct.
De mest  

 interessante tal er dog kvindernes beskæftigelsesfrekvens.
Så vidt det vides,  

 findes der intet land i verden, hvor kvinder har en højere  

 beskæftigelsesfrekvens end mænd.
I de nordiske lande har kvindernes  

 beskæftigelsesfrekvens tilnærmet sig mændenes, hvilket også ses af  

 ovenstående  

 tabel, hvoraf det for Danmark fremgår, at kvindernes deltagelse er på 70,5  

 pct.  

 mod et gennemsnit på 75,1 pct. for hele befolkningen.
Som det ses, er  

 kvindernes deltagelse på arbejdsmarkedet lidt lavere i de øvrige europæiske  

 lande.
Kvinders beskæftigelsesfrekvens siger noget om et lands syn på  

 kvinder.  

 Stor forskel på kvinders og mænds beskæftigelsesfrekvens indikerer, at der er  

 tale om en tilbage-stående kultur, hvor kvinder ikke har de rettigheder og  

 muligheder,  

 som de har i et moderne land.
Den ekstremt lave beskæftigelsesfrekvens for  

 kvinder i Tyrkiet indikerer, at kvinder bevidst holdes væk fra  

 arbejdsmarkedet.  

 Dette må siges at være i direkte modstrid med, hvad EUs medlemslande  

 står for  

 på ligestillingsområdet.
Der er intet, der peger i retning af, at Tyrkiet  

 nogen  

 sinde vil kunne leve op til EU-landenes standarder på ligestillingsområdet.
Endelig kan det også nævnes, at Tyrkiet gennem mange år har haft  

 et betydeligt underskud på statsbudgettet.
I 2003 var det ganske vist faldet  

 kraftigt, men udgjorde dog fortsat 8,8 pct. af BNP.
Til sammenligning var  

 underskuddet i EU-15 på 2,7 pct. af BNP, mens Danmark i 2003 havde et  

 overskud  

 svarende til ca. 0,3 pct. af BNP.
Det er vanskeligt at forestille sig, at  

 Tyrkiet kan vende underskuddet til positive tal i en overskuelig fremtid.
Det er således helt åbenbart, at Tyrkiets økonomi  set i  

 sammenligning med økonomien i landene i Europa  er meget  

 tilbagestående.
Dette  

 i sig selv gør enhver tanke om optagelse af Tyrkiet som medlemsland helt  

 urealistisk.
3. Administration Tyrkiet er utvivlsomt langt mere belastet af korruption end  

 EU-landene.
Transparency International er en uafhængig international  

 organisation, hvis formål er at bekæmpe økonomisk korruption på verdensplan.  

 Transparency fastsætter indekstal, der angiver udbredelsen af korruption.
Jo  

 mindre korruption, desto højere placering på listen.
Seneste oversigt er  

 »Transparency  

 International Corruption Perceptions Index 2003«.
Blandt de bedst placerede  

 lande med mindst korruption er Finland på en førsteplads, Danmark på en  

 tredjeplads og Sverige på en sjetteplads.
Andre placeringer er Tyskland som  

 nr.  

 16, Estland nr. 33, Italien nr. 35, Litauen nr. 41, Tjekkiet nr. 54 og  

 Letland  

 nr. 57. Polen er nr. 64 på listen over korrupte lande og dermed det værste af  

 de ti nye medlemslande i EU.
Tyrkiet er nummer 77 på listen og er således  

 langt  

 mere korrupt end de andre lande.
Graden af korruption i et land kan tolkes  

 som  

 et tegn på underudvikling, idet omfattende korruption indikerer mangler i det  

 administrative system.
Demokratiske lande er afhængige af en saglig, objektiv  

 og hæderlig administration  både på lokalt, regionalt og centralt  

 niveau.  

 Dette er en forudsætning for, at det demokratiske system kan reproducere sig  

 selv.
Hvis der er udbredt korruption i forvaltningen, medfører det, at  

 borgerne  

 mister tilliden til systemet.
Tyrkiets placering på korruptionslisten  

 indikerer,  

 at noget sådant kan ske  eller allerede er sket  i landet, og det  

 vil være  

 til gavn for yderligtgående kræfter.
4.  

 Grundrettigheder Det er fortsat et problem, at Tyrkiet ikke overholder almindelig  

 lov og ret.
Af den sammenfattende omtale af Tyrkiet i »Amnesty International  

 Report 2003« side 253, fremgår følgende (oversat fra engelsk af  

 forslagsstillerne):  

 Juridiske reformer førte til afskaffelse af dødsstraf for forbrydelser begået  

 i  

 fredstid og til ændringer i love, der begrænsede ytringsfriheden.
Imidlertid  

 havde mange samvittighedsfanger fortsat udsigt til rettergang eller  

 fængsling,  

 i særdeleshed for at udtrykke synspunkter om det kurdiske spørgsmål eller  

 højsikkerheds »F-type«-fængsler, eller for at udtale islamistiske  

 synspunkter.  

 Torturering i politiets varetægt er stadig udbredt og praktiseres systematisk  

 i  

 antiterrorafdelinger på politistationer i det sydøstlige Tyrkiet.
Der holdes  

 sjældent rettergang over gerningsmændene.
Dusinvis af drab udført af  

 sikkerhedsofficerer er blevet rapporteret; nogle af dem kan have været  

 ulovlige  

 henrettelser.
Det kan i den forbindelse bemærkes, at man ved fængsler af  

 F-typen forstår en type fængsler, der især er kendt for den bevidste  

 ødelæggelse af personligheden  via den såkaldt hvide tortur.
Metoden  

 går ud på  

 at anbringe fangerne i højsikkerhedsceller, der er indrettet således, at  

 fangerne berøves enhver stimulation af sanserne; bl.a. er vægge og udstyr  

 totalt  

 i hvidt.
Deraf navnet den hvide tortur.
5. Kultur Tyrkiet er præget af en kultur og nogle sociale normer, som  

 ligger så fjernt fra EUs, at dette i sig selv udelukker landet fra at  

 blive  

 medlem af EU.
Dette har senest afspejlet sig i en række lovforslag, som den  

 tyrkiske regering har fremlagt.
Frem til 1996 var utroskab strafbart i  

 Tyrkiet,  

 men denne lov blev ændret af den daværende regering.
Det tyrkiske  

 regeringsparti, AKP, med regeringsleder Tayyip Erdogan har bragt dette emne  

 på  

 banen igen, og et forslag om at strafbelægge utroskab med op til 2 års  

 fængsel  

 har været en del af den politiske debat i Tyrkiet i 2004.
Hidtil har tyrkiske sikkerhedsstyrker i visse tilfælde kunnet  

 beslutte, om en kvindelig mistænkt skal underkastes en undersøgelse for at  

 afgøre, om den mistænkte er jomfru.
Et af de forslag fra det tyrkiske  

 regeringsparti, der har været diskuteret, ville have ændret dette således, at  

 undersøgelser fremover kun måtte foretages, hvis en dommer beordrede det.
Ved  

 en tidligere lejlighed har den nuværende tyrkiske regering foreslået, at en  

 voldtægtsforbryder skulle kunne få straffen nedsat, hvis han giftede sig med  

 sit offer.
De ovenfor beskrevne lovforslag fra det tyrkiske regeringsparti er  

 kun nogle få eksempler på den store kulturelle afstand, der er mellem Europa  

 og  

 Tyrkiet.
Forslagene virker decideret stødende over for en moderne, nordisk  

 tankegang.
Selv om forslagene tilsyneladende er blevet taget af bordet i den  

 aktuelle debat i Tyrkiet, vidner deres fremkomst om en tankegang, der er  

 uforenelig med moderne samfundsopfattelse, som den kendes i de fleste  

 EU-lande.
6. Sekularisering Tyrkiet er et islamisk land.
Formelt er Tyrkiet et sekulariseret  

 samfund, men under den overflade er landet islamisk.
Det sekulariserede  

 Tyrkiet  

 opretholdes kun, så længe den uddannede elite og det tyrkiske militær har et  

 fast greb om udviklingen.
Disse har indset, at Tyrkiet må ændres  

 fundamentalt,  

 hvis demokratiet skal have en chance, men det store flertal i befolkningen og  

 landet er tilbagestående, og det varer i bedste fald århundreder at ændre  

 grundlæggende kulturelle vaner.
Tyrkiet er ganske vist sekulariseret, men at  

 hævde, at islam ikke betyder noget i det tyrkiske samfund, svarer til at  

 påstå,  

 at kristendommen ikke har nogen betydning i Europa.
Hvis EU-landene i  

 misforstået demokratisk ånd kræver demokratiske reformer i Tyrkiet, kan de  

 risikere at få det modsatte i form af et islamisk præstestyre.
Kemal Atatürk,  

 generalen, som i 1923 styrtede Osmannerriget og oprettede republikken  

 Tyrkiet,  

 sagde: »Der findes kun én civilisation, den vesterlandske.« Desværre lykkedes  

 det ikke for ham at få alle tyrkere overbevist om rigtigheden heraf, og de  

 islamiske kræfter står stærkt i Tyrkiet.
EU kan indgå forbedrede  

 handelsaftaler  

 med Tyrkiet, men at give landet medbestemmelsesret over de vesteuropæiske  

 landes fremtid vil dramatisk ændre samarbejdsvilkårene i Europa.
7. Okkupationsmagt Det er fortsat et stort og uløst problem, at Tyrkiet har  

 besættelsestropper i et af EUs nuværende medlemslande, nemlig Cypern.  

 Siden  

 Tyrkiet i juli 1974 invaderede den selvstændige republik Cypern, har tyrkiske  

 tropper besat 38 pct. af Cyperns areal, og siden har FN-tropper måttet  

 opretholde en stødpudezone mellem den tyrkiske besættelseszone og republikken  

 Cypern.
Tyrkiet har fortsat store troppekontingenter på Cypern, og det er et  

 overgreb, som i sig selv er nok til at forhindre Tyrkiets optagelse i EU.
8. Indvandring Der er overvejende sandsynlighed for, at et tyrkisk medlemskab  

 vil føre til en omfattende indvandring fra Tyrkiet til en række af de  

 nuværende  

 EU-lande.
Tyrkiet indgav formelt ansøgning om optagelse i EF i 1987, men fik  

 afslag.
Ifølge den daværende tyske forbundskansler, Helmut Schmidt, var  

 frygten  

 for en større tyrkisk indvandringsbølge en af  

 de væsentligste begrundelser for afslaget.  

 Over halvdelen af alle  

 tyrkere og personer af tyrkisk afstamning i EU er bosat i Tyskland.
Det var  

 også tilfældet i 1987. Helmut Schmidt vurderede på daværende tidspunkt, at  

 yderligere tyrkisk indvandring ville umuliggøre integrationen af de tyrkere,  

 som allerede var kommet til Europa, for slet ikke at tale om dem, der ville  

 komme til  

 (Berlingske Tidende den 28.  

 oktober 2000, »Hvor går grænsen i Europa?«, 2. sektion side 7). Denne  

 problematik er endnu mere udtalt i dag, hvor der allerede bor ca. 4 mio.  

 tyrkere eller personer af tyrkisk afstamning i EU.
Udvidelse og folkelig opbakning Det er forslagsstillernes opfattelse, at EU i de næste mange år  

 vil have store udfordringer med optagelsen af de ti lande, som opnåede  

 medlemskab af EU den 1. maj 2004. Med få undtagelser er disse lande økonomisk  

 mere tilbagestående end selv de fattigste lande i »EU-15«.
Og når det gælder  

 kompetente offentlige administrationer, halter mange af de nye medlemmer også  

 bag  

 efter de gamle EU-lande.
EU har aldrig tidligere optaget så mange nye  

 medlemmer, og der ligger et stort arbejde i at få EU til at fungere.
Det vil  

 skræmme de allerfleste europæere fra nye vovede udfordringer i mange år.
Man  

 må  

 huske på, at de vesteuropæiske lande aldrig før har været udsat for så  

 omfattende forandringer som i de seneste årtier.
Også Europa rammes af  

 globaliseringens negative side: øget konkurrence i form af billige produkter  

 udefra, udflytning af virksomheder, indvandring af store grupper  

 ikkeuddannede  

 mennesker, en kulturel trussel og terrortruslen.
Forslagsstillerne er af den  

 overbevisning, at udvidelsen med ti nye lande fra den 1. maj 2004 vil påføre  

 den svageste del af den europæiske arbejderklasse en alvorlig konkurrence, og  

 den vil koste de gamle EU-lande store beløb.
En optagelse af Tyrkiet inden  

 for  

 en årrække vil yderligere svække EU økonomisk og kunne risikere at knække  

 EUs  

 og medlemslandenes økonomier.
Europa-Kommissionen har ikke fremlagt beregninger for, hvor  

 meget det vil være nødvendigt at hæve EU-landenes bidrag til EU-budgettet,  

 såfremt Tyrkiet skulle blive fuldgyldigt medlem med alt, hvad det indebærer  

 af  

 økonomisk støtte.
Der er dog ikke nogen tvivl om, at det økonomisk meget  

 tilbagestående  

 Tyrkiet med dets 68 mio. indbyggere vil kunne kræve en strukturstøtte, der er  

 langt højere end, hvad de ti nye medlemslande har krav på i år 2013. Disse ti  

 lande har tilsammen en befolkning på ca. 75 mio. mennesker, men disse landes  

 økonomier er samtidig langt stærkere end den tyrkiske.
Spørgsmålet om tyrkisk medlemskab af EU har medført stærke  

 reaktioner, blandt både vælgere og politikere i alle EU-landene.
Ifølge  

 Ahtisaarirapporten (Report on the Independent Commission on Turkey, 2004) ser  

 det dog ud til, at de stærkeste reaktioner kommer fra de lande, der har flest  

 tyrkiske indvandrere.
Ifølge rapporten er der kun foretaget meningsmålinger  

 om  

 spørgsmålet i et fåtal af EU-landene.
Der er dog ingen tvivl om, at der er en  

 udbredt skepsis over for tyrkisk medlemskab i befolkningerne.
I rapporten  

 advares der mod, at dette kan føre til en splittelse mellem befolkningen og  

 de  

 folkevalgte: »Should the European Council approve accession negotiations in  

 December, a rift between government policy and public opinion could deepen in  

 some countries.  

 While this  

 devide would not directly affect the negotiations, it could develop into a  

 serious problem by the time an eventual accession treaty came to be  

 ratified.« I Danmark har der dog været foretaget flere meningsmålinger om,  

 hvorvidt Tyrkiet bør optages i EU.
Nedenfor er gengivet en meningsmåling  

 foretaget af Gallup for Ugebrevet A4.
Tabel nr. 2: Svar på  

 spørgsmålet: »Bør Tyrkiet optages i EU inden for en overskuelig årrække?« Alle DF V KF RV S SF+EL Ja 38 22 40 38 46 37 40 Nej 53 74 54 56 47 54 55 Ved ikke 9 3 6 5 7 9 5 Kilde: Ugebrevet A4 nr. 17, den 10. maj 2004.
Som det fremgår af målingen, er der stor folkelig modstand mod  

 at optage Tyrkiet i EU.
Selv blandt de mest EU-venlige partier er der større  

 modstand, end der er opbakning. 47 pct. af Det Radikale Venstres vælgere er  

 således imod, mens 46 pct. er for.
I alt siger 53 pct. af de adspurgte, at de  

 er imod tyrkisk optagelse.
Hvis vælgerne i forbindelse med en sådan  

 meningsmåling blev oplyst om prisen for tyrkisk medlemskab samt  

 konsekvenserne  

 for skatteopkrævningen i Danmark eller kvaliteten af velfærdsydelserne, ville  

 endnu flere formentlig være betænkelige ved at optage Tyrkiet som medlem af  

 EU.
Der er i september 2004 foretaget en ny meningsmåling, denne  

 gang af Rambøll Management for Jyllands-Posten.
Denne måling viser en mindst  

 lige så stærk modstand mod tyrkisk medlemskab af EU, idet kun 31 pct. af de  

 adspurgte  mod 38 pct. i den førnævnte undersøgelse  går ind for  

 medlemskab.  

 Modstanderne udgør i den nye undersøgelse 49 pct. mod 53 pct., mens ved  

 ikke-procenten er øget fra 9 pct. til 20 pct.
Inden for oppositionspartierne  

 S,  

 RV, SF, KD og EL er der i den nye undersøgelse 48 pct. modstandere og kun 36  

 pct. tilhængere, mens der blandt regeringspartiernes og Dansk Folkepartis  

 vælgere er målt 61 pct. modstandere og blot 27 pct. tilhængere af tyrkisk  

 medlemskab.  

 Der er så vidt vides ikke gennemført målinger, der har vist enten dødt løb  

 mellem tilhængere og modstandere eller flertal af tilhængere.
Modstanden må  

 således siges at være massiv, og det er den i øvrigt også i andre EU-lande.
Spørgsmålet om Tyrkiets  

 medlemskab af EU er således en sag, der rummer uhyre meget konfliktstof.
Ved  

 den debat, der nødvendigvis må føres af danske politikere i det danske  

 Folketing, er det en nyttig basisviden, at befolkningens flertal er imod  

 tanken  

 om, at Tyrkiet skal kunne indtræde i EU.
Forslagsstillerne mener, at  

 politikerne vil stå sig ved at lytte til befolkningen.
 Politiske udtalelser m.v.
En lang række politikere har  

 udtalt skepsis over for optagelse af Tyrkiet som EU-medlem.
På det seneste  

 har  

 også en række fremtrædende embedsmænd advaret mod at optage Tyrkiet, herunder  

 kommissæren for det indre marked, Frits Bolkestein, samt kommissæren for  

 fiskeri og landbrug, Franz Fischler.
Som eksempler på politiske udtalelser kan nævnes tidligere  

 statsminister Poul Nyrup Rasmussen, der til Politiken den 15. marts 2004  

 udtalte: »Der kommer til at gå mere end én generation, før vi ser dem som  

 medlemmer af EU.
Tyrkiet har stadig alvorlige problemer med  

 menneskerettigheder  

 og med deres retssystem.
Vi står over for en ret lang årrække, før de  

 problemer  

 er løst.« Den udtalelse foranledigede en del debat, hvorfor Poul Nyrup  

 Rasmussen i en række læserbreve uddybede sin holdning, således i et læserbrev  

 i  

 Jyllands-Posten den 19. marts 2004, hvoraf det fremgik: »I 1999 var jeg med  

 til  

 at give Tyrkiet status som kandidatland på topmødet i Helsinki.
Den  

 beslutning  

 vedstår jeg fuldt og helt.
Det perspektiv er stadig vigtigt.
Men jeg har ikke  

 tilrådet at give Tyrkiet en vurderingsdato og evt. forhandlingsstart allerede  

 i  

 år.
Der er en meget afgørende forskel på at få status som kandidatland til EU  

 og det, at EU og et land går i gang med reelle optagelsesforhandlinger.
Lad  

 os  

 dog erkende fakta: Tyrkiet er ikke klar.
Derfor har jeg sagt, at der kommer  

 til  

 at gå mange år, før vi ser det som fuldgyldigt medlem af EU.
Tyrkiet har  

 stadig  

 alvorlige problemer med menneskerettigheder, med ligestilling mellem mænd og  

 kvinder, med sit retssystem, med samfundsøkonomien, forholdet mellem  

 demokratiet  

 og militæret.
Og vi står over for en ret lang årrække, før de problemer er  

 løst.
Tyrkiets situation understreger, at vi i mange år har været for optaget  

 af, hvem der er medlem eller ikke medlem af EU.
Vi skal ikke skubbe Tyrkiet  

 fra  

 os.
I de kommende år må vi i stedet udvikle regionale samarbejder med de  

 arabiske lande ved Middelhavet mere.
Om handel, indvandring, socialt og  

 økonomisk samarbejde.
Vi skal gøre noget for landene omkring os i stedet for  

 kun at tænke på at fare derudad med en videre udvidelse.« Den tidligere statsminister  

 bekræftede sine holdninger flere gange under den seneste valgkamp til  

 Europa-Parlamentet, hvor han i et svar til MEP  

 Mogens Camre  

 om sine holdninger til tyrkisk medlemskab skrev:  

 »Tyrkiet kan godt blive medlem en dag, men der er ingen forhåndsgaranti  

 herfor   

 og det vil i givet fald tage mange, mange år, og det vil i så fald være et  

 helt  

 andet moderne Tyrkiet, end det vi kender i dag.« Tidligere indenrigsminister  

 Karen Jespersen har også talt imod tyrkisk medlemskab.
I et svar på et  

 læserbrev i Politiken den 29. maj 2004 skriver hun, at en konsekvens af  

 tyrkisk  

 medlemskab vil være stigende indvandring fra Tyrkiet pga. reglerne for  

 arbejdskraftens frie bevægelighed, samt at reglerne for familiesammenføring  

 ikke længere vil være gældende for tyrkere.
Hun advarer endvidere mod de  

 økonomiske omkostninger ved en sådan indvandring: »  

 Hidtil har indvandringen ikke styrket, men trukket fra  

 samfundsøkonomien.
Velfærdskommissionen peger på, at hvis indvandringen  

 skulle  

 løse de kommende årtiers økonomiske problemer, skulle indvandrerne have samme  

 kvalifikationer som danskerne, og de skulle undlade at tage deres familie med  

 (ellers er følgeomkostningerne for store).«  

 Hun advarer endvidere mod, at en sådan indvandring »  

 vil øge den opsplitning af samfundet i etniske  

 parallelsamfund, som vi i forvejen arbejder hårdt for at begrænse«  

 »samtidig  

 præges store dele af landet af en kultur og nogle sociale normer, der ligger  

 langt fra de nuværende EU-lande, hvilket også afspejler sig på det politiske  

 plan under den nuværende islamiske AKP-regering«.
Som eksempler nævner hun,  

 at  

 den tyrkiske regering har foreslået, »at en voldtægtsmand kan slippe for  

 straf,  

 hvis han gifter sig med sit offer.
Det afspejler et værdisæt, hvor familiens  

 ære er vigtigere end kvindens rettigheder.
Og nu er der en lov på vej, der  

 vil  

 give elever fra religiøse skoler adgang til alle højere uddannelser og dermed  

 til alle offentlige embeder.
De religiøse skoler er etableret for at uddanne  

 religiøse ledere og giver i dag kun adgang til at studere religion«.
Statsminister Anders Fogh Rasmussen  

 har fremsat modstridende udtalelser om Tyrkiets eventuelle medlemskab af EU.  

 I  

 bogen »I godtvejr og storm« fra 2000 udtaler han (side 226-227), at, »det er  

 nødvendigt at gøre sig overvejelser om, hvor stort og omfattende  

 EU-samarbejdet  

 kan være, samtidig med at det skal fungere som en effektiv og  

 beslutningsdygtig  

 organisation«.
Dette forklarede han, kunne opnås ved en model, som består i,  

 »at  

 der er en kerne af EU-lande, og udenom er der cirkler af lande med en  

 stærkere  

 eller løsere tilknytning til kernen«.
Herefter gjorde Anders Fogh Rasmussen  

 det  

 meget klart, at han ikke kunne forestille sig Tyrkiet som medlem af EU: »Jeg  

 kan ikke forestille mig Tyrkiet som medlem af EU.
Politisk, økonomisk og  

 kulturelt ville landet blive en fremmed fugl i samarbejdet, og et tyrkisk  

 medlemskab kunne gøre samarbejdet ustabilt.
Et tyrkisk medlemskab ville  

 udvide  

 EUs ydre grænse til Iran og Irak, og dermed vil vi bevæge os ind i  

 Mellemøstens  

 urocentre.« I en besvarelse af 20. november 2002 på spm. nr.
US 27 gav  

 statsministeren derimod udtryk for, at optagelsesforhandlingerne med Tyrkiet  

 kan påbegyndes, så snart landet opfylder Københavnskriterierne.
Frankrigs tidligere præsident Valéry  

 Giscard dEstaing har tidligere advaret mod tyrkisk medlemskab på grund  

 af den  

 store religiøse og kulturelle afstand mellem Tyrkiet og Europa, men på det  

 seneste har han også advaret om, at Tyrkiet vil få alt for stor indflydelse i  

 EU.
Dette skyldes for det første, at de ændringer, som den nye EU-forfatning  

 lægger op til, vil give de store lande mere indflydelse, end de har i dag.  

 Flere beslutninger vil fremover blive taget ved dobbelt flertal i  

 Ministerrådet.  

 Giscard dEstaing har udtalt, at »med de kommende regler i EU vil  

 konsekvenserne  

 af et tyrkisk EU-medlemskab blive meget større end med dem, der er i dag«  

 »hvis  

 man bringer et land ind, som alene tæller 16-17 procent af EUs samlede  

 befolkn  

 ing, vil det ændre EU fuldstændig«  

 (  

 Kristeligt Dagblad den 14.  

 september 2004, »Fransk advarsel mod tyrkisk EU-medlemskab« side 5).
Medlem af Europa-Kommissionen  

 Franz Fischler har i et brev til de andre medlemmer af Kommissionen advaret  

 mod  

 Tyrkisk medlemskab (Berlingske Tidende, 11. september 2004 side 12).  

 Fischlers  

 tre væsentligste begrundelser er for det første: »Tyrkiet er i bund og grund  

 ikke et europæisk land, og muslimske fundamentalister kan hurtigt vende den  

 demokratiske udvikling i landet.
Tyrkiet er langt mere orientalsk end  

 katolsk.  

 Der må være en alvorlig bekymring for, om Tyrkiet i det lange løb kan  

 forblive  

 sekulært demokratisk.« For det andet mener han: »En optagelse af Tyrkiet vil  

 sprænge EUs budget.
Den årlige omkostning alene på landbrugsområdet vil  

 blive  

 større end for de 10 nye medlemslande tilsammen.« For det tredje frygter han,  

 at optagelse af Tyrkiet vil ødelægge det fremtidige europæiske samarbejde.
I  

 den forbindelse gør han opmærksom på, at de to største støtter af tyrkisk  

 medlemskab er USA og Storbritannien, og skriver, at disse lande »ikke er  

 bekymret  

 for, om optagelsen af Tyrkiet vil svække Unionens politiske udvikling«.
Kommissæren for det indre  

 marked, Frits Bolkestein, udtrykte en stærk skepsis ved Tyrkiet som  

 medlemsland  

 af EU under en forelæsning på Leiden Universitet i Holland (Kristeligt  

 Dagblad  

 den 9. september 2004 side 5). Han udtalte: »Det vil blive enden på EU i dets  

 nuværende form, hvis et land med 68 millioner indbyggere, der måske vokser  

 til  

 83 millioner i 2010, lukkes ind.« Under forelæsningen citerede Bolkestein den  

 meget omstridte amerikanske historiker Bernard Lewis, som bl.a. har udtalt,  

 at  

 Europa vil være islamiseret ved udgangen af dette århundrede.
Kommissæren  

 mener, at tyrkerne helt skal ændre deres identitet, hvis landet skal med i  

 EU,  

 og udtalte, at »hvis tyrkerne lukkes ind, er befrielsen (fra osmannerne) ved  

 Wien i 1683 en spildt indsats«.
Bolkestein gjorde endvidere opmærksom på de  

 økonomiske konsekvenser, en optagelse af Tyrkiet vil få, og sagde, at det  

 ville  

 være umuligt at fortsætte med de nuværende landbrugsstøtte- og  

 strukturstøtteordninger  

 (Nyhedsbrevet »EUObserver.com« 7. september 2004). Endvidere påpegede han, at  

 hvis Tyrkiet optages, bør nogle af de lande, der ligger langt tættere på  

 Europa  

  både geografisk og kulturelt  også optages.
Han nævnte bl.a.  

 Ukraine og  

 Hviderusland, men sagde, at i løbet af 15 til 20 år kan vi have et EU med op  

 til 40 medlemmer.
Skriftlig fremsættelse Peter Skaarup  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en vejledende folkeafstemning om den danske regerings  

 stilling til Tyrkiets ønske om medlemskab af Den Europæiske Union.
(Beslutningsforslag nr.
B 17).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
