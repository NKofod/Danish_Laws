Kendelse fra Pressenævnet i sag nr.  

 37/1997 En mand har ved advokat  Henrik  Lindebod klaget til  

 Pressenævnet over en artikel bragt i Ekstra Bladet den 15. februar  

 1997, idet han finder, at god presseskik er overtrådt.
 Artiklen havde overskriften "FIK LOV TIL AT SLETTE  

 BEVISER" og følgende brødtekst: "Men Ekstra Bladets  

 afsløring førte i går alligevel til den første dom  

 i Danmark alene for besiddelse af børneporno".
 I artiklen hed det bl.a.:
 "Først blev den 33-årige [navn] den 6.  

 februar i fjor afsløret i Ekstra Bladet for i stor stil på  

 Internettet at avertere børneporno til salg via sin computer-base  

 hjemme fra bopælen i Thyborøn i Vestjylland.
 Men efter ét års politiefterforskning lod  

 retten i Lemvig i går den vestjyske computer-freak gå fri for  

 straf for handel eller forsøg på handel med børneporno  

 fra sit BBS - Bulletin Board System.
 Vestjyden blev kun idømt en bøde på  

 2.000 kroner - alene for at være i besiddelse af ét  

 enkelt børneporno-billede, som viser en gammel mand, der har anden  

 kønslig omgang end samleje med en pige på otte-ti år.
 Dermed er [navn] til gengæld den første  

 dansker, der er dømt efter straffelovens kun to år gamle  

 bestemmelse om, at det nu også er strafbart bare at have et billede af  

 børn, der deltager i samleje eller anden kønslig omgang,  

 liggende hjemme i skuffen.
 I reklamer på Internet for et år siden  

 fremviste [navn] ellers gladeligt purunge piger, der udnyttes til sex,  

 samtidig med, at han mod betaling af 120 kroner lovede uhindret adgang til  

 porno-billeder med piger helt ned i 12-14 års alderen.
 Dét nægtede [navn] hårdnakket i  

 retten:
- Jeg har aldrig solgt eller købt billeder med  

 børneporno.
Jeg byttede kun.
Hver gang jeg fik nye billeder, lagrede  

 jeg dem på en lukket liste efter beskrivelse og indhold - og kun til  

 eget brug.
LOVLIG BØRNEPORNO - Men kort efter starten i julen 1995 havde jeg et uheld  

 med computerens styresystem, som betød, at jeg måtte starte helt  

 forfra.
På dét tidspunkt kan der måske være  

 sket en fejl, så nogle af billederne er lagret på en forkert  

 liste.
Jeg var jo kun nybegynder, påstod [navn].
 Hans forsvarer, advokat  Henrik  Lindebod, sammenlignede  

 børnesex-billederne med Ekstra Bladets side 9-pige:
 - Det er billeder, som dette, Ekstra Bladet er så  

 forarget over, grinede forsvareren og viste et pænt billede af en  

 voksen, nøgen pige frem for retten.
 Senere hævdede forsvareren ligefrem over for Ekstra  

 Bladet, at det ham bekendt aldrig er bevist, at børn tager skade af at  

 medvirke i porno-optagelser.
 Og han undlod helt at kommentere anklagerens 27 udvalgte  

 billeder af mindreårige piger, der på [navn]s billeder poserer  

 for fotografen med vidt spredte ben i stærkt pornografiske  

 stillinger.
 - Desværre er straffelovens paragraf 235 skruet  

 sådan sammen, at det ikke er ulovligt at besidde dén slags  

 billeder af børn, så længe de ikke deltager i samleje  

 eller anden kønslig omgang, siger anklageren,  

 statsadvokatfuldmægtig  Jens  Dissing.
- Selv om det er ulovligt at handle med  

 pornobilleder, hvor børnene optræder alene, er det lovligt at  

 have dem hjemme i skuffen.
På dét punkt bør straffeloven  

 laves om.
 Anklageren er ikke i tvivl om, at mange af pigerne  

 på [navn]s i alt 5.582 computer-billeder - hovedsagelig porno - er  

 mindreårige børn.
 Men han kunne ikke bevise, at [navn] også  

 prøvede at sælge børnesex-billederne til sine i  

 alt 84 registrerede brugere over hele verden.
POLITIET SOV Selv om Ekstra Bladet anmeldte vestjyden til politiet  

 allerede dagen før, afsløringen blev offentliggjort i  

 avisen, nåede [navn] nemlig at slette 1.700 billeder fra computeren,  

 inden politiet beslaglagde den tre dage senere.
 Trods ihærdige anstrengelser er det aldrig lykkedes  

 politiet at hente de 1.700 billeder frem på skærmen igen.
- Jeg er helt sikker på, at han havde til hensigt at  

 sælge børnesex.
Men jeg kan kun gætte på, hvad der  

 var på de 1.700 billeder, han desværre nåede at slette,  

 siger anklageren.
- Af de 3.882 tilbageværende billeder har jeg  

 formentlig kontrolleret 200-300 billeder.
På mange af dem medvirker  

 unge piger, som ligner børn.
Men jeg fandt kun det éne, hvor  

 jeg ikke var i tvivl om pigens alder.
De øvrige piger kan være  

 både 12 og 18 år gamle.
[Navn] modtog dommen, men ønskede ikke at  

 kommentere den." Artiklen var ledsaget af et billede af klageren og hans  

 advokat med følgende billedtekst: "34-årige [navn] fra  

 Thyborøn (tv) nåede at slette 1.700 billeder, før  

 politiet tog sig sammen til at beslaglægge hans computer.
Hans  

 forsvarer, advokat  Henrik  Lindebod, er forarget over, at andre  

 forarges." Klageren har fremlagt Lemvig rets dom i sagen og har  

 anført, at klageren på grundlag af en politianmeldelse fra  

 Ekstra Bladet blev sigtet og senere tiltalt for overtrædelse eller  

 forsøg herpå af straffelovens § 235, stk. 1 og stk. 2. Tiltalte  

 blev ved Lemvig Rets dom af 14. februar 1997 frifundet for anklagen  

 vedrørende § 235, stk. 1.
Klageren har gjort gældende, at overskriften og  

 flere af artiklens afsnit reelt fremsætter en påstand om, og  

 giver offentligheden det indtryk, at der rent faktisk er sket  

 erhvervsmæssigt salg eller anden udbredelse af billeder omfattet af  

 straffelovens § 235, stk. 1. Artiklen giver derfor tillige det indtryk, at  

 klageren trods frifindelsen er skyldig i overtrædelse eller  

 forsøg på overtrædelse af bestemmelsen.
Retsreportagen er  

 således ikke objektiv.
 Klageren har videre gjort gældende, at det er  

 usagligt, når bladet i artiklen identificerer klageren med navn og  

 billede, idet det ikke kan have offentlighedens interesse, at klageren er  

 dømt for besiddelse af et enkelt billede, der vurderes at være  

 omfattet af straffelovens § 235, stk. 2.
Bladet har i en udtalelse anført, at bladets  

 medarbejdere, der afslørede klagerens virksomhed, inden politiet kom  

 ind i billedet, har et grundigt kendskab til forhistorien, og den skildres  

 loyalt i artiklen.
Artiklen lægger imidlertid ikke skjul på, at  

 anklageren kom til kort for så vidt angår dele af  

 tiltalepunkterne.
 Bladet har videre anført, at bladet ved gengivelsen  

 af klagerens navn og billede efterlever grundlovens § 65, stk. 1, hvorefter  

 der i retsplejen gennemføres offentlighed og mundtlighed i videst  

 muligt omfang.
 Bladet har endelig anført, at det er af stor  

 offentlig interesse at få at vide, hvem der har modtaget den  

 første dom i Danmark for besiddelse af børnepornografi.  

 Artiklen holder sig derfor inden for retsreportagens sædvanlige  

 rammer.
Følgende nævnsmedlemmer har deltaget i sagens  

 behandling: Per Sørensen, Aage Lundgaard, Kaare R.
Skou og Leif Max  

 Hansen.
 Pressenævnet udtaler:
 Pressenævnet finder, at det har særlig  

 offentlig interesse at få oplyst, at der er afsagt dom i den  

 første danske sag om besiddelse af børnepornografi.  

 Nævnet finder derfor ikke grundlag for kritik af, at bladet efter  

 dommen har identificeret klageren med navn og billede.
 Pressenævnet finder imidlertid, at flere af  

 artiklens afsnit reelt giver det indtryk, at klageren uanset frifindelsen har  

 foretaget erhvervsmæssigt salg eller anden udbredelse af  

 børnepornografiske billeder omfattet af straffelovens § 235, stk. 1.  

 Pressenævnet finder derfor, at omtalen af sagens forløb ikke er  

 fulgt op af et objektivt referat af sagens afslutning, og bladet har derfor  

 overtrådt god presseskik.
 Pressenævnet udtaler herefter sin kritik af Ekstra  

 Bladet.
 I medfør af medieansvarslovens § 49  

 pålægges det den ansvarshavende redaktør af Ekstra Bladet  

 at offentliggøre følgende:
 "Kendelse fra Pressenævnet.
 Ekstra Bladet bragte den 15. februar 1997 en artikel med  

 overskriften "FIK LOV TIL AT SLETTE BEVISER". I artiklen omtaltes en retssag,  

 der dagen før havde fundet sted i retten i Lemvig, hvor [navn] var  

 tiltalt for salg og besiddelse af børnepornografiske billeder.
 [Navn] har klaget til Pressenævnet, idet han finder,  

 at god presseskik er overtrådt i forbindelse med artiklen.
Pressenævnet udtaler i anledning af sagen, at det  

 har særlig offentlig interesse at få oplyst, at der er afsagt dom  

 i den første danske sag om besiddelse af børnepornografi.  

 Nævnet finder derfor ikke grundlag for kritik af, at bladet efter  

 dommen har identificeret klageren med navn og billede.
Flere af artiklens  

 afsnit giver imidlertid det indtryk, at klageren - uanset at han er frifundet  

 herfor - har foretaget erhvervsmæssigt salg eller anden udbredelse af  

 børnepornografiske billeder omfattet af straffelovens § 235, stk. 1.  

 Pressenævnet finder derfor, at omtalen af sagens forløb ikke er  

 fulgt op af et objektivt referat af sagens afslutning, og bladet har derfor  

 overtrådt god presseskik.
 Pressenævnet udtaler herefter sin kritik af Ekstra  

 Bladet.
 København, den 6. maj 1997.
Per Sørensen, Aage Lundgaard, Kaare R.
Skou og Leif  

 Max Hansen." Afsagt tirsdag den 6. maj 1997.
