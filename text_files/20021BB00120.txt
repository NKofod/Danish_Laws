Fremsat den 21. marts 2003 af Bodil Kornbek (KRF),  

 Mogens Nørgård Pedersen (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om tilskud til godkendelses- og kvalitetssikringsordninger  

 inden for vedvarende energi Folketinget opfordrer regeringen til senest den 1. januar  

 2004 at fremsætte de nødvendige lovforslag og administrative forskrifter med  

 henblik på at indføre statslige tilskud til godkendelses- og  

 kvalitetssikringsordningerne for solenergi og biobrændsler samt  

 typegodkendelsesordningen  

 for vindmøller med henblik på fortsat at sikre kvaliteten og fremme  

 eksportmulighederne for danske produkter   efter følgende retningslinjer:
 På vindmølleområdet  

 skal der gives tilskud til driften af den danske typegodkendelsesordning,  

 herunder  

 til at dække omkostninger i forbindelse med at vedligeholde standarder samt  

 udarbejde nye standarder og tekniske forskrifter.
 På biobrændselsområdet  

 skal der gives tilskud til en dansk prøvestation, der skal prøve  

 anlæggene,  

    

 dokumentere kvaliteten af  

 danske anlæg over for udenlandske myndigheder og arbejde for at påvirke nye  

 normer og regler til dansk fordel.
 På solvarmeområdet  

 skal der oprettes en rådgivningsfunktion, der dels kan assistere  

 fabrikanterne  

 i den udenlandske godkendelsesproces og dels rådgive i forbindelse med  

 udvikling og eksport af produkter.
 På solcelleområdet  

 skal der især gives støtte til at sikre leverandører af solceller og  

 hjælpeudstyr en hurtig forhåndsvurdering, inden udstyret eventuelt prøves i  

 udlandet.
 Der skal gives støtte  

 til kvalitetssikringsordningen, der kan halvere installatørgebyret.
Bemærkninger til forslaget Det er vigtigt, at de, der ønsker at investere i vedvarende  

 energi, kan være sikre på, at de produkter, de køber, opfylder grundlæggende  

 sikkerheds- og kvalitetskrav.
Ellers vil forbrugeren ikke investere i  

 vedvarende energi.
Danske vedvarende energiprodukter har hidtil været  

 kendetegnet ved en høj kvalitet bl.a. på grund af de effektive godkendelses-  

 og  

 kvalitetssikringsordninger, der har eksisteret.
Dette har været til gavn både  

 for de danske forbrugere, som har fået leveret kvalitetsprodukter, og de  

 danske  

 producenter, som bl.a. har opnået betydelige andele på eksportmarkederne  

 netop  

 på grund af det gode ry for høj kvalitet.
Fra sin tiltræden i 2001 har regeringen gennemført  

 omfattende besparelser inden for vedvarende energi.
Der blev sparet 186 mio.  

 kr. på UVE-ordningen (Udvikling af Vedvarende Energi og andre  

 energiøkonomiske  

 projekter) og 74 mio. kr. på energiforskning fra 2001-2002. I dag er det  

 statslige tilskud til godkendelses- og kvalitetssikringsordningerne for  

 solenergi og biobrændsler samt typegodkendelsesordningen for vindmøller  

 sparet  

 væk.
Forslagsstillerne er imod disse besparelser, der er udtryk  

 for en kortsigtet tankegang, hvor økonomiske besparelser her og nu  

 prioriteres  

 frem for hensynet til en langsigtet miljømæssig bæredygtig udvikling.
Selv om  

 regeringen er negativt indstillet over for vedvarende energi, må den som  

 minimum kunne støtte kvalitetssikringsordninger og godkendelsesordninger for  

 vedvarende energi.
Borgerne må selv bestemme, om de vil investere i  

 vedvarende  

 energi, men staten må være med til at sikre, at de produkter, der sælges på  

 markedet, opfylder de grundliggende kvalitetskrav.
Typegodkendelsesordningen for vindmøller Det er en forudsætning for at opstille vindmøller i  

 Danmark, at de opfylder visse sikkerhedsmæssige og kvalitetsmæssige krav  

 fastlagt i typegodkendelsesordningen.
Den konkrete godkendelse af vindmøller  

 betales af fabrikanterne.
Derudover arbejdes der som led i ordningen på  

 Forskningscenter Risø med at udvikle nye normer og standarder, der kan indgå  

 i  

 de danske regler og være medvirkende til en højere grad af harmonisering  

 mellem  

 godkendelsesordningerne for vindmøller i de forskellige lande.
 Desuden arbejdes der med løbende at opdatere den danske  

 godkendelsesordning og med at evaluere  

    

 erfaringer fra vindmøllers konstruktion og drift.
 Den danske godkendelsesordning er internationalt anerkendt  

 og har ifølge vindmølleindustrien været en væsentlig årsag til, at  

 fabrikanter  

 har kunnet opnå en markedsandel på op imod halvdelen af verdensmarkedet for  

 vindmøller.
 Såfremt danske vindmøllefabrikanter overtager hele  

 finansieringen af godkendelsesordningen, vil ordningen ikke have den samme  

 troværdighed, eftersom det er fabrikanternes møller, der skal godkendes.
Dette vil kunne give problemer for dansk eksport af  

 vindmøller og vil kunne få negative effekter for indtjening og beskæftigelse  

 i  

 vindmøllebranchen.
Hvis hele finansieringen overtages af vindmøllebranchen,  

 ventes det, at arbejdet med udvikling og typegodkendelse af husstandsmøller  

 helt bortfalder.
Dette vil betyde, at husstandsmøllerne med tiden vil  

 forsvinde, og at en potentiel eksportmulighed for disse små møller til  

 områder  

 af verden, hvor der ikke er udbygget elnet, vil gå Danmark forbi.
Godkendelses- og kvalitetssikringsordningerne for  

 solenergi og biobrændsler Under godkendelsesordningerne for solenergi og biobrændsler  

 prøves og vurderes anlæg og komponenter i forhold til en række krav til  

 driftssikkerhed, holdbarhed, miljøforhold og energimæssig effekt.
Med  

 kvalitetssikringsordningerne (KSO) for installatører sikres kvaliteten af de  

 opførte installationer gennem en certificering af installatørerne.
Efter regeringens besparelser på området forsøger  

 brancherne at videreføre kvalitetssikring af produkter og installationer  

 trods  

 de nye vilkår.
Der må dog forventes en væsentlig nedgang i tilslutningen til  

 disse ordninger og dermed fare for et kraftigt forøget antal dårlige  

 produkter  

 og forkert udførte installationer.
 Teknologisk Institut har over for forslagsstillerne oplyst  

 følgende om den aktuelle status for ordningerne:
Typegodkendelse af biobrændselsanlæg Godkendelsesordningen forsøges videreført på frivillig  

 basis, hvilket synes at have principiel opbakning fra en stor del af  

 fabrikanterne.
Alligevel er tilgangen af anlæg til godkendelse gået i stå  

 siden  

 nytår.
Kvalitetskontrollen hos fabrikanterne er afskaffet på grund af  

 manglende  

 finansiering.
Eksporten af kedler og brændere går trægt, bl.a. fordi  

 fabrikanterne  

 savner penge til af få godkendt de nyeste modeller.
Indtjeningen på  

 hjemmemarkedet svigter på grund af den stigende import fra Østeuropa.
Danmark  

 risikerer at miste sin indflydelse på kommende EU-standarder, fordi den  

 faglige  

 indsats savner finansiering.
Efter den statslige tilskudsordnings ophør stilles der ikke  

 længere miljø- eller energimæssige krav til anlæg solgt i Danmark.  

 Konsekvensen  

 er, at importen af billige og dårlige anlæg fra bl.a.
Polen og Tjekkiet er  

 stærkt stigende.
Konsekvensen er, at man lovligt kan udskifte et  

 velfungerende  

 oliefyr med f.eks. et dårligt polsk kulfyr, der kan fyres med biobrændsel.
Et  

 sådant anlæg mangedobler luftforureningen og bruger unødigt meget brændsel og  

 strøm.
Typegodkendelse af solvarmeanlæg Godkendelse på Teknologisk Institut er ophørt og  

 prøvningerne i praksis også   der kan stadig udføres prøvninger, men ikke  

 akkrediteret i henhold til de nye europæiske normer, hvilket kræves i  

 forbindelse med en ny europæisk mærkningsordning: Keymark.
Teknologisk  

 Institut  

 har ledet etableringen af denne europæiske produktgodkendelsesordning, som  

 forventes at slå igennem i løbet af et år eller to.
I forbindelse med  

 KSO-ordningen beskrevet nedenfor bliver der etableret en midlertidig dansk  

 produktgodkendelsesordning, der kan virke, til den europæiske ordning slår  

 igennem.
For opnåelse af Keymark-mærkning er danske fabrikanter  

 indtil videre henvist til at få deres produkter prøvet i udlandet.
Dermed vil  

 danske fabrikanter være dårligere stillet end deres udenlandske konkurrenter,  

 da de foruden at skulle omstille sig til en ny og mere omfattende godkendelse  

 også skal kommunikere på udenlandsk, transportere prøveemner over lange  

 distancer og betale for udenlandske inspektionsbesøg.
Typegodkendelse af solcelleanlæg Prøvninger og godkendelse kan udføres på Teknologisk  

 Institut, men efter bortfald af tilskudsordning har der ikke været prøvet  

 enkeltkomponenter.
Laboratorieakkrediteringen bliver ikke søgt fornyet.
Der  

 gennemføres stadig målinger af komplette anlæg i felten for diverse  

 projekter,  

 herunder SOL300 og de anlæg, som blev realiseret under det særlige 3-års  

 støtteprogram for solceller i byggeriet.
Kvalitetssikringsordningerne for  

 installatører Ordningerne for biobrændsler, solvarme og solceller er nu  

 slået sammen i en ordning finansieret af installatørforeningerne og  

 administreret af Teknologisk Institut.
Der forventes med det nuværende gebyr  

 en  

 tilslutning på 4-500 installatører mod tidligere 800-1.000 alene på  

 solvarmeområdet.
I denne ordning er der krav om anvendelse af typegodkendte  

 produkter, da installatørerne nødvendigvis skal vide, hvilke produkter de  

 trygt  

 kan anvende.
Økonomiske konsekvenser af beslutningsforslaget For vindmøllegodkendelsen foreslås der afsat et beløb på  

 3,8 mio. kr. pr. år.
Dette beløb dækker såvel driften af ordningen som  

 omkostninger i forbindelse med at udarbejde nye standarder og tekniske  

 forskrifter, som er en integreret del af godkendelsesgrundlaget.
 På biobrændselsområdet afsættes 2,5 mio. kr. pr. år til at  

 give tilskud til prøvning af biobrændselsanlæg, til at dokumentere kvaliteten  

 af danske anlæg over for udenlandske myndigheder og til at arbejde for at  

 påvirke nye normer og regler til dansk fordel.
 På solvarmeområdet afsættes 1 mio. kr. pr. år, der skal gå  

 til etablering af en rådgiverfunktion, der dels skal hjælpe fabrikanterne i  

 den  

 udenlandske godkendelsesproces og dels rådgive i forbindelse med udvikling og  

 eksport af produkter.
 På solcelleområdet afsættes der 1 mio. kr. pr. år, der især  

 skal bruges til at sikre leverandører af solceller og hjælpeudstyr en hurtig  

 forhåndsvurdering, inden udstyret eventuelt prøves i udlandet.
 For KSO-ordningen foreslås en halvering af  

 installatørgebyret, hvilket anslås at ville medføre en fordobling af antallet  

 af installatører, der deltager i ordningen.
 Beslutningsforslagets økonomiske konsekvenser kan i  

 oversigtsform sammenfattes således:
Oversigt over samlet tilskud til  

 typegodkendelse og kvalitetssikring Typegodkendelse:
Biobrændsler 2,5 mio. kr.
Solvarme 1,0 mio. kr.
Solceller 1,0 mio. kr.
Vindmøller 3,8 mio. kr.
KSO 0,5 mio. kr.
I alt 8,8 mio. kr.
Skriftlig fremsættelse Bodil Kornbek  

  

 (KRF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om tilskud til godkendelses- og  

 kvalitetssikringsordninger  

 inden for vedvarende energi.
(Beslutningsforslag nr.
B 120).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
