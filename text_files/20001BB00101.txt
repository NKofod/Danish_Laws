Fremsat den 30. januar 2001 af  

 Gyda Kongsted (V), Rikke Hvilshøj (V),&nbsp  

 ;Karsten Nonbo (V), John Vinther (KF)  

 og Pernille Sams (KF) Forslag til folketingsbeslutning om skattebegunstiget opsparing til boligformål Folketinget pålægger regeringen inden udgangen  

 af indeværende folketingsår at fremsætte de  

 nødvendige lovforslag og foretage administrative ændringer, der  

 genindfører en skattebegunstiget opsparing til boligformål,  

 hvorefter der ikke skal betales skat af renteafkastet, således at  

 især unge familier bliver bedre i stand til at kunne spare op til egen  

 bolig.
Bemærkninger til forslaget I en analyse af fremtidens boligbehov  

 udarbejdet af Byggeriets Arbejdsgivere fremgår det, at der i gennemsnit  

 vil blive efterspurgt godt 20.000 nye boliger om året i den kommende  

 40-års-periode.
Dette er væsentlig flere boliger, end der er  

 blevet opført under den seneste højkonjunktur i 90 erne, hvor  

 der i gennemsnit blev opført ca. 15.000 boliger om året.
Allerede i dag er der klare tegn på en stigende  

 boligmangel.
Det er især unge familier med børn, der i dag har  

 store vanskeligheder med at finde en egnet familiebolig, idet specielt  

 priserne på ejerboliger har en størrelse, der gør det  

 umuligt for mange unge familier at købe egen bolig.
 De unge familier har heller ikke de store  

 forhåbninger om at kunne leje en familiebolig, idet dette marked er  

 gået mere eller mindre i stå med lange ventelister til  

 følge.
 For at imødekomme denne efterspørgsel er det  

 afgørende, at der igen kommer gang i byggeriet af familieboliger.
I december 1993 nedlagde regeringen den skattebegunstigede  

 boligsparekonto, hvorved en person over 15 år kunne oprette en konto  

 med en spærret løbetid på mellem 3 og 10 år.
Den  

 årlige indbetaling skulle være mindst 1.200 kr. og højst  

 10.000 kr.
Staten præmierede opsparingen med en skattefri præmie  

 på 4 pct. p.a.
Beløbet kunne bruges til udbetaling på  

 helårsbolig (eje eller leje) eller til forbedringer af eksisterende  

 bolig.
Der henvises vedrørende lovændring i 1993 til lov nr. 442  

 af 30. juni 1993 og vedrørende Folketingets behandling heraf til  

 lovforslag nr.
L 321, 1992-93.
 Det foreslås derfor, at man genindfører den  

 skattebegunstigede boligsparekonto, således at en person maksimalt vil  

 kunne indskyde 30.000 kr. pr. år på kontoen og i alt højst  

 200.000 kr.
Skriftlig fremsættelse Gyda Kongsted (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om skattebegunstiget  

 opsparing til boligformål.
(Beslutningsforslag nr.
B 101).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
