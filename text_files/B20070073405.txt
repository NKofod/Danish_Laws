Bekendtgørelse  

 om overførsel af olielast mellem skibe på dansk søterritorium  

 (STS-operationer) I medfør af § 1, § 3, §  

 6, § 24, § 28 og § 32 i lov om sikkerhed til søs, jf. lovbekendtgørelse nr.  

 627  

 af 26. juli 2002 med senere ændringer og efter bemyndigelse fra økonomi- og  

 erhvervsministeren fastsættes:
 Anvendelsesområde  

 mv.
 § 1.  

  

 Bekendtgørelsen gælder for danske og udenlandske skibe, der overfører  

 olielast på dansk søterritorium (STS-operationer).
 Stk. 2.  

  

 Bekendtgørelse  

 medfører ingen begrænsning af andre bestemmelser i lovgivningen, som skal  

 iagttages i forbindelse STS-operationer.
 Stk. 3.  

  

 Bekendtgørelsen  

 finder ikke anvendelse ved overførsel af bunkersolie, der er beregnet til  

 drift  

 af det modtagende skib.
Administrative  

 forhold § 2.  

  

 Søfartsstyrelsen kan foretage kontrol af STS-operationer og af  

 STS-operatører med henblik på at sikre, at bestemmelserne i denne  

 bekendtgørelse efterleves.
 Stk. 2.  

  

 Såfremt  

 bestemmelserne i denne bekendtgørelse ikke overholdes, kan Søfartsstyrelsen  

 udstede  

 forbud mod, at STS-operationen gennemføres, eller en igangværende  

 STS-operation  

 kan kræves standset.
 Stk. 3.  

  

 Søfartsstyrelsen  

 accepterer afprøvninger, der udføres af anerkendte prøveinstitutter, herunder  

 prøveinstitutter i andre EU-medlemsstater, i EFTA-stater, som er  

 kontraherende  

 parter til EØS-aftalen, og i Tyrkiet, som giver passende og tilfredsstillende  

 garantier af afprøvningernes tekniske, fagmæssige og uafhængige art.
Stk. 4.  

  

 Når der i denne  

 bekendtgørelse stilles krav om, at certifikater eller andre dokumenter skal  

 kunne  

 forevises eller om anvendelse af checklister, accepteres tillige kopi af  

 dokumenter på elektroniske medier.
Hvis det pågældende dokument skal være  

 underskrevet, accepteres elektroniske dokumenter, som er forsynet med en  

 digital signatur med et sikkerhedsniveau svarende til eller højere end OCES  

 standarden.
I begge tilfælde skal det fornødne udstyr til visning af  

 dokumenterne  

 være til stede om bord i det berørte skib.
Definitioner § 3.  

  

 Følgende definitioner anvendes i denne bekendtgørelse:
 1)  

 	  

 »Olie«: Som defineret i MARPOL 73/78, med senere ændringer, anneks  

 I, regel 1, stk. 1.
 2)  

 	  

 »Olietankskib«: Et skib, som defineret i MARPOL 73/78, med senere  

 ændringer, anneks I, regel 1, stk. 5.
3)  

 	  

 »STS-operation«: En operation, hvorunder hele eller dele af en  

 olielast overføres fra et olietankskib til et andet olietankskib.
Operationen  

 omfatter såvel anløb og afgang af de involverede skibe som overførelsen af  

 selve lasten.
Operationer, hvor der foretages overførsel af olie imellem  

 skibe,  

 som er godkendt efter Søfartsstyrelsens  

 gældende bekendtgørelse om bunkring af skibe på dansk søterritorium,  

 anses dog ikke som STS-operationer, såfremt det overførte kvantum udgør  

 mindre  

 end  

 5000 m3,  

 og olien skal anvendes til andre skibes drift.
 4)  

 	  

 »Modtagende skib«: Et olietankskib, der modtager olie.
 5)  

 	  

 »Afgivende skib«: Et olietankskib, der afgiver olie.
 6)  

 	  

 »STS-operatør«: Den person eller den virksomhed, som forestår  

 vejledning og tilsyn med STS-operationen.
 7)  

 	  

 »Bunkersolie«: Brændselsolier og andre typer olieprodukter, der  

 skal anvendes til driften af det skib, hvortil olien overføres.
 8)  

 	  

 »Ship  

 to Ship Transfer Guide (petroleum)«: Den seneste udgave af  

 »Ship to Ship Transfer Guide (petroleum)«,  

 som er udstedt af International Chamber of Shipping (ICS) og Oil Companies  

 International  

 Marine Forum (OCIMF).
STS-operatøren § 4.  

  

 STS-operationer skal ske under vejledning og tilsyn af en STS-operatør,  

 som er godkendt af Søfartsstyrelsen.
Godkendelse meddeles kun til personer,  

 som  

 opfylder kvalifikationskravene i stk. 3 og 4, og til virksomheder, som råder  

 over et personale, som opfylder kravene i stk. 3 og 4.
Stk. 2.  

  

 Personer, som er  

 godkendt som STS-operatør, må ikke sætte andre personer til på deres vegne at  

 forestå vejledning og tilsyn med STS-operationer.
Virksomheder, som er  

 godkendt  

 som STS-operatør, må alene lade personale, som opfylder kravene i stk. 3 og 4  

 forestår vejledning og tilsyn med STS operationer.  

 Godkendte STS-operatører skal anvende et  

 kvalitetsstyringssystem, som sikrer, at dennes opgaver udføres i  

 overensstemmelse med denne bekendtgørelse.
Stk. 3.  

  

 Personer, som  

 vejleder og fører tilsyn med STS-operationer, skal 1)  

 	  

 have internationalt anerkendte kompetencer og erfaring svarende  

 til en seniorofficer på et tankskib, 2)  

 	  

 være i besiddelse af et gyldigt sundhedsbevis, 3)  

 	  

 have gennemført et træningsprogram i STS-operationer, der tager  

 udgangspunkt i anbefalingerne i »Ship to Ship Transfer Guide (petroleum)«, og 4)  

 	  

 have deltaget i et egnet skibshåndteringskursus med særlig fokus  

 på STS-operationer Stk. 4.  

  

 Den person, som vejleder  

 og fører tilsyn med en STS-operation, skal - på egen hånd eller under  

 overvågning af en trænet STS-operatør - have forestået vejledning og tilsyn  

 med  

 mindst en selvstændig STS-operation inden for de seneste 6 måneder.
 Stk. 5.  

  

 Ved ansøgning om  

 godkendelse som STS-operatør skal dokumentation for opfyldelse af de i stk.  

 2-4  

 nævnte betingelser indsendes til Søfartsstyrelsen.
 Stk. 6.  

  

 Godkendelsen eller en  

 kopi heraf skal på forlangende kunne forevises for de danske myndigheder.
Stk. 7.  

  

 En godkendelse meddeles  

 for en periode på op til 2 år.
Godkendelsen bortfalder, såfremt de i stk. 2-4  

 nævnte betingelser ikke længere opfyldes.
 Stk. 8.  

  

 Søfartsstyrelsen kan  

 tilbagekalde en godkendelse såfremt en godkendt STS-operatør medvirker i  

 STS-operationer, hvor der på grov måde eller gentagne gange sker overtrædelse  

 af bestemmelserne i denne bekendtgørelse.
Ledelse af  

 STS-operationen § 5.  

  

 Det påhviler skibsførerne i såvel det modtagende som det afgivende skib at  

 sikre, at STS-operatøren er godkendt af Søfartsstyrelsen.
 Stk. 2.  

  

 Det påhviler  

 skibsførerne i såvel det modtagende som det afgivende skib at sikre, at  

 operationen  

 kan ske uden risiko for skade på de ombordværende personer, de involverede  

 skibe, skibsfarten i området, samt at operationen planlægges med henblik på  

 beskyttelse  

 af havet mod forurening.
Slanger til  

 overførsel af olie ved STS-operationer § 6.  

  

 Anbefalingerne vedrørende slanger i »Ship to Ship Transfer Guide  

 (petroleum)« skal følges.
Derudover skal slangerne trykafprøves med flanger  

 og  

 bolte monteret i overensstemmelse med deres specifikation 1)  

 	  

 før de tages i brug, 2)  

 	  

 periodisk hver fjerde måned, og 3)  

 	  

 når slangen er blevet repareret eller udsat for usædvanligt store  

 belastninger.
Stk. 2.  

  

 Datoen for den  

 seneste trykafprøvning skal anføres på slangen.
En fortegnelse over de  

 udførte  

 eftersyn og trykafprøvninger af slangerne samt producentens specifikationer  

 skal kunne forevises på forlangende.
Forholdsregler for  

 STS-operationen § 7.  

  

 Overførsel af olielast mellem skibe skal udføres i overensstemmelse med  

 »Ship to Ship Transfer Guide (petroleum)«.
 Stk. 2.  

  

 Udover, hvad der  

 fremgår af ovennævnte anbefalinger, skal følgende forhold være opfyldt:
1)  

 	  

 STS-operationer må ikke finde sted under isforhold, 2)  

 	  

 det største skib skal ligge sikkert for anker, før det andet anløber.  

 I særlige situationer kan STS-operatøren og de 2 skibsførere dog i samråd  

 beslutte at lade det mindste skib ligge sikkert for anker, før det andet  

 anløber, 3)  

 	  

 det opankrede skib skal holdes i position af en slæbebåd agter i  

 forbindelse med anløb og afgang af det andet skib.
I særlige situationer kan  

 lodsen og de 2 skibsfører dog i samråd beslutte, at denne slæbebåd i stedet  

 fastgøres agter i det anløbende skib.
4)  

 	  

 anløb til det opankrede skib skal ske ved hjælp af slæbebåde, som  

 skubber det andet skib i position, 5)  

 	  

 slæbebådene skal have tilstrækkelig trækkraft til, at anløb og  

 frakobling af skibene kan gennemføres fuldt forsvarligt.
 6)  

 	  

 Såfremt STS-operationen kan udføres forsvarligt, mindst et af  

 skibene er godkendt som bunkersskib og dette har en bruttotonnage mindre end  

 8000, kan anvendelse af slæbebådsassistance reduceres, eller helt undlades.  

 Beslutning herom skal træffes af de 2 skibsførere i enighed og hvile på en  

 samlet vurdering af hele operationen, herunder skibenes størrelser, deres  

 manøvreevner, besætningernes erfaringer i STS operationer, vejrforholdene  

 samt  

 andre relevante forhold.
7)  

 	  

 alle relevante spygatter på det afgivende og på det modtagende  

 skib skal være lukket til, 8)  

 	  

 slangerne skal være sikkert forbundne, og en ansvarlig officer på  

 såvel det afgivende som det modtagende skib skal godkende sammenkoblingen på  

 eget skib.
Slangerne skal være anbragt på en sådan måde, at skibenes  

 bevægelser  

 ikke vil skade dem, 9)  

 	  

 på begge skibe skal det sikres, at alle ventiler er indstillet  

 korrekt samt at de rør på manifoldene der ikke anvendes under operationen er  

 forsynet med blændflanger.
 10)  

 	  

 spildbakkerne under manifoldene skal være drænet for vand m.v. inden  

 operationen påbegyndes.
 11)  

 	  

 udstyr til opsamling af mindre olieudslip i skibet som fastlagt i  

 OCIMFs ship Inspection Report (SIRE) Programme section 5, afsnit 6.14  

 skal  

 forefindes og være klar til brug i begge skibe.
12)  

 	  

 en liste over de nærmeste nationale instanser, der skal kontaktes i  

 tilfælde af en forureningsulykke, skal være umiddelbart tilgængelig på begge  

 skibe, 13)  

 	  

 en kopi af de checklister som indgår i »Ship to Ship Transfer Guide  

 (petroleum)«, skal opbevares om bord på de involverede skibe i mindst 2 år og  

 på forlangende kunne forevises for de danske myndigheder, og 14)  

 	  

 begge skibe skal have gode manøvreevner, så det er muligt at  

 adskille skibene i en situation, hvor et af skibene har mistet sit  

 fremdrivningsmaskineri.
Er dette ikke tilfældet, skal der under hele  

 STS-operationen være rådighed over et hjælpefartøj, der med kort varsel kan  

 assistere ved frakobling af de 2 skibe Forholdsregler  

 under olieoverførslen § 8.  

  

 Det skal i umiddelbar nærhed af det afgivende skibs manifold være muligt  

 at stoppe de pumper, der leverer olie (et nødstop).
 Stk. 2.  

  

 Niveauet i de tanke,  

 der fyldes, skal nøje overvåges under hele olieoverførslen.
Området, hvor  

 STS-operationen skal udføres § 9.  

  

 STS-operationen må alene finde sted i et område og under vejrforhold, som  

 er egnede til formålet.
Anmeldelse om en  

 STS-operationer § 10.  

  

 Mindst 48 timer før en STS-operation planlægges udført, skal det afgivende  

 skib informere Søværnets Operative Kommando om operationen, herunder om 1)  

 	  

 det afgivende skibs og det modtagende skibs navne, IMO-nummer og  

 kaldesignal, 2)  

 	  

 den oliemængde, der ønskes overført, 3)  

 	  

 nærmere detaljer om olieproduktet, 4)  

 	  

 stedet, hvor STS-operationen vil finde sted, 5)  

 	  

 tidspunktet, hvor STS-operationen påbegyndes, og det forventede  

 tidspunkt for afslutning af operationen, 6)  

 	  

 mægler for operationen, og 7)  

 	  

 den godkendte STS-operatør, jf. § 4 Straf og ikrafttræden  

 mv.
 § 11.  

  

 Overtrædelse af denne forskrift straffes med bøde eller fængsel i indtil 1  

 år.
Stk. 2.  

  

 Straffen kan stige  

 til fængsel i indtil 2 år, hvis der 1)  

 	  

 ved overtrædelsen er sket skade på liv eller helbred eller  

 fremkaldt fare herfor, 2)  

 	  

 tidligere er afgivet forbud eller påbud for samme eller  

 tilsvarende forhold eller 3)  

 	  

 ved overtrædelsen er opnået eller tilsigtet en økonomisk fordel  

 for den pågældende selv eller andre.
 Stk. 3. Det skal betragtes som  

 en særlig skærpende omstændighed, at der for unge under 18 år er sket skade  

 på  

 liv eller helbred eller fremkaldt fare herfor, jf. stk. 2, nr. 1.
 Stk. 4. Sker der ikke  

 konfiskation af udbytte, som er opnået ved overtrædelsen, skal der ved  

 udmåling  

 af bøde, herunder tillægsbøde, tages særligt hensyn til størrelsen af en  

 opnået  

 eller tilsigtet økonomisk fordel.
 Stk. 5.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 12.  

  

 Bekendtgørelsen træder i kraft den 4. juli 2007, jf. dog stk. 2.
 Stk. 2.  

  

 Bestemmelserne i § 4,  

 stk. 1, og § 5, stk. 1, træder i kraft den 1. november 2007.
 Stk. 3.  

  

 Bekendtgørelsen  

 gælder ikke i grønlandsk territorialfarvand.
