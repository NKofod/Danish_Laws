§ 1 I Bygge- og Boligstyrelsens cirkulære nr. 43 af 30. marts 1992 om  

 opgørelse af moms i forbindelse med sanerings- og byfornyelsesaktiviteter  

 foretages følgende ændringer:
 1. § 1, stk. 1, sidste pkt., affattes således:
 »Fra 1. januar 1992 anmeldes lånebehovet med fradrag af den moms, der  

 refunderes kommunen af den kommunale og amtskommunale momsudligningsordning,  

 beregnet på grundlag af den af Indenrigsministeriet fastsatte  

 momsandelsprocent for funktion 0.14 Sanering for det pågældende regnskabsår,  

 jf. bilag 1 til Indenrigsministeriets bekendtgørelse nr. 296 af 22. april  

 1992 om den kommunale og amtskommunale momsudligningsordning.«.
 2. § 8, stk. 1, nr. 1, sidste pkt., affattes således:
 »Fra 1. januar 1992 belaster disse lån rammen med de faktisk afholdte  

 udgifter med fradrag af den moms, der refunderes kommunen af den kommunale og  

 amtskommunale momsudlingsordning, beregnet på grundlag af den af  

 Indenrigsministeriet fastsatte momsandelsprocent for funktion 0.14 Sanering  

 for det pågældende regnskabsår, jf. bilag 1 til Indenrigsministeriets  

 bekendtgørelse nr. 296 af 22. april 1992 om den kommunale og amtskommunale  

 momsudligningsordning.«.
§ 2 Cirkulæret træder i kraft den 15. januar 1994.
