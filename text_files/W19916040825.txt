 En fond anset for omfattet af § 1, stk. 2, nr. 1 i lov om  

 erhvervsdrivende fonde, og at der ikke var grundlag for at henføre fonden  

 under lovens § 1, stk. 3.
 I skrivelse af 11. april 1990 har klagers advokat på vegne fond U klaget  

 over, at Erhvervs- og Selskabsstyrelsen i skrivelse af 19. marts 1990 (j.nr.  

 87-22.328) har meddelt, at styrelsen finder, at fonden er omfattet af lov om  

 erhvervsdrivende fonde § 1, stk. 2.
I.
Sagens baggrund.
I foråret 1978 stiftede tre organisationer med tilbagevirkende kraft fra  

 den 1. oktober 1976 »Den selvejende institution O«.
Af § 2 i  

 vedtægterne fremgår, at institutionens formål var at virke til gavn for  

 befolkningens almene sundhed ved optimering af .................... funktion  

 i den almene sundhedstjeneste - og til fremme af dette formål at udgive et  

 periodisk udkommende tidsskrift til medlemmerne af de 3 stiftende  

 organisationer.
I overensstemmelse hermed bestod ledelsen af en bestyrelse og  

 et redaktionsudvalg.
 I december 1984 blev den nævnte fond opdelt i 2 selvejende institutioner,  

 idet stifterne med virkning fra den 31. december 1984 stiftede »fond  

 T«, i det følgende kaldet »T« og »fond U«, i det  

 følgende kaldet »U«, som den fortsættende fond.
Af § 2 i vedtægterne for »T« fremgår, at fondens formål er at  

 virke til fremme af de .................... i sundhedstjenesten ved  

 udgivelsen af et eller flere tidsskrifter samt andre faglige publikationer  

 for medlemmerne i de stiftende organisationer.
Fonden ledes af en bestyrelse  

 udpeget af de stiftende organisationer.
Bestyrelsen nedsætter et  

 redaktionsudvalg.
»U's« formål er ifølge § 2 i vedtægterne for denne fond, at  

 virke til fremme af ...'s funktion i sundhedstjenesten til gavn for  

 folkesundheden, herunder primært ved at yde støtte til ....................  

 videnskabelige og forskningsmæssige opgaver i ....................,  

 uddannelse og efteruddannelse m.v.
Også denne fond ledes af en bestyrelse  

 udpeget af de stiftende organisationer.
 Herefter blev der indgået en aftale mellem »U« og »T«.  

 Aftalen har følgende indhold:
 »§ 1.
 (1) U er ejer af og har hidtil udgivet »....................«  

 herefter betegnet »Tidsskriftet«.
(2) U overdrager herved - på nedennævnte vilkår - retten til udgivelsen af  

 tidsskriftet til T.(3)Omfattet af overdragelsen er endvidere retten til brug  

 af den del af U's driftsinventar, aktiver, kartoteker, samlinger og andet  

 materiale, som er relateret til udgivelsen af tidsskriftet.
Parterne opretter  

 i forening en fortegnelse herover.
 (4) T erklærer at være nøje bekendt med tidsskriftet og alt af nærværende  

 aftale omfattet.
 § 2.
 (1) U er - efter T's påkrav - pligtige i rimeligt omfang at bistå T med  

 udgivelsen, dog længst indtil 1. juni 1985.
 (2) U er endvidere - efter parternes nærmere aftale herom - villig til i  

 rimeligt omfang og i en rimelig periode at bistå T med finansieringen af T's  

 udgivelse af tidsskriftet på vilkår, der er tilfredsstillende også for T.
 § 3.
 (1) Så længe nærværende aftale er løbende, er U pligtig til ikke direkte  

 eller indirekte at udgive eller være økonomisk interesseret i udgivelsen af  

 noget med tidsskriftet konkurrerende periodisk skrift.
 (2) T er - så længe nærværende aftale er løbende - berettiget og  

 forpligtet til at udgive tidsskriftet under dettes hidtidige navn.
 (3) Ved nærværende aftales ophør - og uanset årsagen hertil - går retten  

 til brugen af tidsskriftets navn tilbage til U, ligesom T samtidigt er  

 pligtig at ændre sit navn til et med tidsskriftets navn ikke-forveksleligt.
 (4) T er uberettiget til at søge tidsskriftets navn eller hermed  

 forvekslelige navne registreret.
 § 4.
 (1) T er pligtig at følge den linie og politik for tidsskriftet, både  

 m.h.t. dettes ydre fremtræden, hele layout, redaktion og indhold samt  

 annoncering, som U hidtil har fulgt, ligesom T er pligtig at lade  

 tidsskriftet udgive i samme intervaller som hidtil og til at lade fremstille  

 et tilstrækkeligt antal eksemplarer.
 (2) T er endvidere pligtig at følge den prispolitik - såvel overfor  

 abonnenter, købere af enkelte eksemplarer (løssalg) og særtryk samt  

 annoncører, som U hidtil har fulgt.
 (3) T's tilsidesættelse af foranstående anses for en væsentlig  

 misligholdelse.
(4) T er pligtig at vedligeholde alt af nærværende aftale omfattet på  

 absolut god og forsvarlig måde.
I fornødent omfang er T pligtig at foretage  

 nyanskaffelser, der da tilfalder U ved aftalens ophør.
 § 5.
 (1) U overlader som led i nærværende aftale T alle bestående aftaler med  

 annoncører om fremtidig annoncering.
 (2) T er pligtig at indtræde i alle sådanne aftaler og at friholde U for  

 enhver forpligtelse i medfør heraf.
 (3) T indtræder endvidere - og forpligter sig til at opfylde - alle U's  

 abonnementsaftaler, aftaler med leverandører og/eller øvrige aftaler, som U  

 har indgået vedrørende fremtidig numre af tidsskriftet, idet T friholder U  

 for enhver sådan forpligtelse.
 § 6.
 (1) Overdragelsen har virkning fra og med den 1. januar 1985 (blad nr.  

 1/1985), således at udgivelsen af dette og følgende numre sker alene for  

 regning T.
 (2) Med denne dato som skæringsdag foretages sædvanlig refusionsopgørelse  

 - omfattende alle indtægter og udgifter - således at alle indtægter og  

 udgifter til og med nr. 12/1984 tilkommer og påhviler U og derefter T.
 (3) I tilfælde af uenighed om opgørelsen af refusionsopgørelsen er  

 parterne enige om, at U's statsaut. revisor endeligt afgør enhver sådan tvist  

 med bindende virkning for begge parter.
 (4) Refusionsopgørelsens saldo erlægges kontant efter aftale.
 § 7.
 (1) Nærværende aftale kan gensidigt opsiges med 6 mdr.'s varsel til en 30.  

 juni eller en 31. december.
 (2) I tilfælde af gentagen eller væsentlig misligholdelse af en af  

 parternes her anførte eller klart forudsatte forpligtelser, kan den  

 ikke-misligholdende dog ophæve aftalen uden eller med et kortere af den  

 pågældende da fastsat varsel.
 (3) Parternes forpligtelser består uændret indtil den dag, hvor aftalen  

 ophører, herunder med pligt for T til at forberede kommende numre.
(4) I tilfælde af aftalens ophør har T nøjagtig de samme forpligtelser i  

 f.t.
U som foran og i § 9 og § 10 anført som U hermed - som overdrager - har  

 påtaget sig i f.t.
T.
 § 8.
 (1) Som vederlag til U for samtlige T i medfør af nærværende aftale  

 tillagte rettigheder og U pålagte forpligtelser betaler T en  

 omsætningsbestemt afgift som følger: 1985: 3%, 1986: 4%, 1987 til og med  

 1994: 5%.
 Ovennævnte afgift beregnes af T's omsætning defineret som  

 abonnementsindtægter, indtægter ved løssalg og salg af særtryk samt  

 annonceindtægter, alt excl. moms.
(2) Omsætningsafgiften beregnes bagud for hvert kalenderår, således at  

 afgiften betales senest den 1. april i det år, der følger efter det  

 kalenderår, hvoraf afgiften beregnes.
Afgiften betales første gang senest den  

 1. april 1986 for kalenderåret 1985.
 (3) Ved omsætning forståes i denne henseende T's fakturerede og til T  

 indbetalte beløb.
 § 9.
(1) T overtager en evt.
U påhvilende forpligtelse vedr. momsregulering.
 § 10.
 (1) T er forpligtet og berettiget til - uden udgift for U - at overtage  

 samtlige U's T bekendte forpligtelser overfor administrationspersonale og  

 redaktører samt forfattere.
 § 11.
 (1) Enhver uoverensstemmelse om nærværende aftales forståelse og  

 handlinger/undladelser i medfør heraf - intet undtaget - afgøres endeligt og  

 uden rekurs til domstolene ved voldgift.
(2) Såfremt parterne ikke i det enkelte tilfælde aftaler andet, gælder  

 reglerne i lov om voldgift.' I forbindelse med ikrafttrædelsen af fondsloven blev »Den Selvejende  

 Institution O« registreret i fondsregistret.
Ved delingen i 1984 blev  

 endvidere »T« registreret i erhvervsregistret i Erhvervs- og  

 Selskabsstyrelsen som erhvervsdrivende.
I 1987 blev fondsmyndighederne  

 opmærksomme på, at ændringen for så vidt angik den fortsættende fond  

 »U« ikke var registreret.
I denne forbindelse blev den ovenfor  

 refererede strukturomlægning oplyst overfor fondsmyndighederne med henblik på  

 godkendelse af vedtægtsændringerne i »U«.
Samtidig førte  

 behandlingen til den påklagede afgørelse af 19. marts 1990 om, at også  

 »U« måtte anses for erhvervsdrivende.
Afgørelsen er sålydende:
 » Vedr.: »U«.
 Erhvervs- og Selskabsstyrelsen bekræfter modtagelsen af fondens  

 årsregnskab for 1988 og udkast til årsregnskab for 1989.
 Det fremgår af de indsendte regnskaber, at fonden havde indtægter i form  

 af royalties på henholdsvis kr. 282.123,- og kr. 324.481,-.
Under henvisning hertil finder styrelsen, at fonden er erhvervsdrivende i  

 henhold til lov om erhvervsdrivende fonde § 1, stk. 2...' Ankenævnet har anmodet klager om at indsende regnskabet for 1984  

 vedrørende den oprindelige fond: »Den Selvejende Institution O«.  

 Regnskabet bekræfter, at fonden drev udgivervirksomhed.
Den ejede endvidere,  

 foruden inventar, fast ejendom, ...................., samt forskellige  

 finansielle anlægsaktiver.
 Regnskabets hovedtal er som følger:
Aktiver Regnskabet er forsynet med følgende note.
» Note til årsregnskabet for 1984 Institutionens navn og vedtægterne er ændret med virkning pr. 31/12 1984.  

 Navnet er ændret fra »Den selvejende Institution O« til  

 »U«.Vedtægterne er ændret således, at fondens formål fremover er at  

 virke til fremme af ...'s funktion til gavn for folkesundheden, herunder  

 primært ved at yde støtte til ...'s videnskabelige og forskningsmæssige  

 opgaver i ...................., uddannelse og efteruddannelse,  

 praksisudviklingsprojekter, sundhedspædagogiske og tilsvarende  

 foranstaltninger.' Af regnskabet for 1985 for »U« fremgår, at ejendommen er solgt  

 og at driften af udgivervirksomheden er udgået af regnskabet og erstattet af  

 »Royalty«.
 Hovedtallene er følgende:
Aktiver Regnskabet er forsynet med følgende note.
» Note Med virkning fra 1/1 1985 er retten til udgivelse af Tidsskriftet  

 overdraget til den nystiftede fond, T.
Som vederlag for de overførte  

 rettigheder modtager U royalty i form af en nærmere fastsat procent af  

 omsætningen i T.
Sammenligningstal for forrige regnskabsår er ikke medtaget i regnskabet,  

 idet fonden med virkning fra 1/1 1985 er ophørt med at drive erhvervsmæssig  

 virksomhed.« De følgende års regnskaber viser i hovedtal:
1986 Drift Indtægter II.
Klagerens begrundelse.
I en redegørelse af 9. juni 1989, som Erhvervs- og Selskabsstyrelsen havde  

 anmodet om, om baggrunden for vedtægtsændringerne har klagers advokat bl.a.  

 oplyst, at den oprindelige fonds aktiviteter bestod i dgivelse af  

 tidsskrifterne »....................« og  

 »....................« samt i støtte til forskningsprojekter  

 indenfor området .................... og uddannelse.
Ved omstruktureringen  

 fik man yderligere økonomiske muligheder for at støtte forskningsprojekter.  

 Bestyrelsen i den oprindelige fond skønnede, at varetagelsen af begge  

 funktioner indenfor samme regi ikke ville være hensigtsmæssig, da hvert  

 område krævede sin ekspertise.
Derfor skete opdelingen i 2 fonde, idet retten  

 til at udgive tidsskriftet ».....................« (samtidig) blev  

 overdraget og overladt til »T« mod vederlag i form af royalties.
De  

 driftsmæssige aktiviteter blev på denne måde samlet i »T«, som en  

 erhvervsdrivende fond, medens de almennyttige aktiviteter forblev i  

 »U«. Ændringen i forholdene skete således netop med henblik på  

 optimalt at sikre muligheden for opfyldelse af den oprindelige fonds formål.
I klageskrivelsen til Industriministeriets Erhvervsankenævn af 11. april  

 1990 har klagers advokat uddybet de ovennævnte synspunkter og bl.a. bemærket,  

 at vederlaget for overdragelse af udgivelsesretten blev fastsat som en  

 omsætningsbestemt royalty baseret på indtægter ved salg af abonnementer,  

 løssalg, særtryk og annoncer.
Udover royaltyindtægten (1988: 282.123 kr.,  

 1989 324.481 kr.) består »U's«, indtægt udelukkende af  

 renteindtægter og bidrag fra »T«. »U's« eneste aktivitet  

 er vurdering af eventuel støtte til forskningsprojekter.
Hverken  

 »U's« aktivitet eller dens indtægt er således udtryk for en  

 erhvervsmæssig aktivitet, som kan henføres til § 1, stk. 2 i lov om  

 erhvervsdrivende fonde.
Om en henvisning specielt til lovens § 1, stk. 2, nr.  

 1, har klagers advokat bemærket, at der ikke i loven, betænkningen om fonde  

 (970/82) eller i senere lovkommentarer er taget direkte stilling til, hvor  

 omfattende en virksomhed, der skal være tale om, for at en fond kan siges at  

 falde ind under denne beskrivelse.
Det fremgår dog, at det forudsættes, at  

 der er tale om en løbende virksomhed - efter loven og betænkningen tilfælde,  

 hvor »en fond overdrager varer eller immaterielle rettigheder, f.eks.  

 patenter, varemærker eller know how«.
Klagers advokat har særlig peget  

 på den anvendte flertalsform.
I det foreliggende tilfælde består  

 »virksomheden« af en enkeltstående disposition, der ligger år  

 tilbage.
Den omstændighed, at vederlaget erlægges over en periode, kan ej  

 heller være bestemmende for, om fonden er erhvervsdrivende.
Det pointeres  

 netop i de ovenfor angivne kilder, at det afgørende ikke er vederlaget.  

 Dertil kommer, at det løbende vederlag ligeså vel kunne være besluttet  

 kapitaliseret på overdragelsestidspunktet, således at fonden i stedet havde  

 oppebåret et engangsvederlag og heraf fået en løbende renteindtægt.
Det er  

 næppe tænkeligt, at fonden i så fald ville være blevet karakteriseret som  

 erhvervsdrivende.
III.
Erhvervs- og Selskabsstyrelsens redegørelse af 13. juni 1990 til  

 Industriministeriets Erhvervsankenævn.
 I den af Industriministeriets Erhvervsankenævn indhentede redegørelse har  

 Erhvervs- og Selskabsstyrelsen den 13. juni 1990 bl.a. bemærket:
»...Af nævnte overenskomst (overenskomsten mellem »U« og  

 »T«) fremgår det bl.a. at U i et rimeligt omfang og i en rimelig  

 periode er villig til at bistå T med finansieringen af T's udgivelse af  

 tidsskriftet (§ 2), at T har påtaget sig konkurrenceklausul (§ 3), at retten til brugen af tidsskriftets navn ved overenskomstens ophør går  

 tilbage til U (§ 3), at T er pligtig at følge den linie og politik for  

 tidsskriftet som U tidligere har fulgt (§ 4), at T er forpligtet til i  

 fornødent omfang at foretage nyanskaffelser, der ved aftalens ophør tilfalder  

 U (§ 4) og at aftalen gensidigt kan opsiges med 6 måneders varsel til en 30.  

 juni eller en 31. december (§ 7).
 Af overenskomstens § 8 fremgår det, at T som vederlag til U for samtlige T  

 i medfør af overenskomsten tillagte rettigheder og U pålagte forpligtelser  

 betaler en omsætningsbestemt afgift på 3 % i 1985, 4 % i 1986 og fra 1987 til  

 og med 1994 5 %. Afgiften beregnes af T's omsætning defineret som  

 abonnementsindtægter, indtægter ved løssalg og salg af særtryk samt  

 annonceindtægter, alt excl. moms.
 Overenskomsten viser således, at U har en klar interesse og en ikke  

 uvæsentlig indflydelse på udgivelsen af tidsskriftet.Ifølge fondens  

 årsregnskab for 1986 udgjorde indtægterne ved royalties kr. 165.053,68. I  

 1988 og 1989 (udkast) udgjorde indtægterne ved royalties h.h.v. kr. 282.123  

 og kr. 324.481.
 Efter styrelsens opfattelse er disse indtægter erhvervsindtægter i.h.t.  

 lov om erhvervsdrivende fonde § 1, stk. 2, nr. 1, således at fonden må  

 betragtes som erhvervsdrivende, selvom fonden ifølge sit formål nu er  

 almennyttig, jf. lovforslagets bemærkninger til bestemmelsen og ufr 1987 s  

 864).
Klagers advokat anfører i klageskrivelsen, at det af den sproglige  

 formulering i loven, betænkningen om fonde og lovkommentarerne skulle kunne  

 udledes, at der skal være tale om en løbende virksomhed.
Hertil skal  

 styrelsen bemærke, at overdragelse af immaterielle rettigheder, som fx.  

 navnerettigheden, udgiverrettigheden eller lignende normalt vil være  

 engangsoverdragelser, men alligevel omfattet direkte af § 1, stk. 2, nr. 1.
Styrelsen må således fastholde sin afgørelse af 19. marts 1990, hvorefter  

 fonden er betragtet som erhvervsdrivende i.h.t. lov om erhvervsdrivende fonde  

 § 1, stk. 2. Erhvervsdriften kan efter styrelsens praksis ikke anses for at  

 være af begrænset omfang jf. lov om erhvervsdrivende fonde § 1, stk. 3.' IV.
Klagerens afsluttende bemærkninger i skrivelse af 14. august 1990:
 »Under henvisning til udtalelse af 13. juni 1990 fra Erhvervs- og  

 Selskabsstyrelsen i ovennævnte sag skal jeg herved fremkomme med mine  

 bemærkninger til samme.
 Det er efter min opfattelse ukorrekt, når det i ovennævnte skrivelse  

 udtales, at »U« har en klar interesse i og en ikke uvæsentlig  

 indflydelse på udgivelsen af tidsskriftet'.
 Tidsskriftet er undergivet ledelsen af »T«, som er forskellig  

 fra ledelsen for »U«.
 Dertil kommer, at U ikke på nogen måde i medfør af overenskomsten mellem  

 de to fonde har mulighed for at påvirke driften af Tidsskriftet.
 T er således alene forpligtet til at drive virksomheden videre efter samme  

 principper, som da den blev drevet af den oprindelige fond.
 U har en økonomisk interesse i driften af Tidsskriftet, jfr. bestemmelsen  

 om royalties, men bestemt ikke en væsentlig indflydelse på udgivelsen af  

 samme.
 Erhvervs- og Selskabsstyrelsen anfører videre, at overdragelse af  

 immaterielle rettigheder »normalt vil være engangsoverdragelser, men  

 alligevel omfattet direkte af § 1, stk. 2, nr. 1«, i lov om  

 erhvervsdrivende fonde.
 Det bemærkes i denne forbindelse, at spørgsmålet om, hvorvidt sådanne  

 overdragelser er omfattet af loven jo netop er det, der er til behandling for  

 Erhvervsankenævnet.
 Erhvervs- og Selskabsstyrelsen kommer ikke nærmere ind på mine  

 betragtninger vedrørende den sproglige formulering, som klart refererer til  

 en flerhed af overdragelser, hvilke bemærkninger - i lighed med det øvrige i  

 klageskrivelsen anførte - fastholdes.
Det fastholdes således, at fonden ikke er erhvervsdrivende, så længe  

 driften af Tidsskriftet sker i T.' Ankenævnet har ved skrivelse af 28. januar 1991 anmodet Erhvervs- og  

 Selskabsstyrelsen om en udtalelse vedrørende erhvervsfondslovens § 1, stk. 2,  

 nr. 3 under henvisning bl.a. til de momenter, som styrelsen har lagt til  

 grund i henhold til lovens § 1, stk. 2, nr. 1. I skrivelse af 22. februar  

 1991 har Erhvervs- og Selskabsstyrelsen oplyst, at styrelsen ikke finder, at  

 betingelserne for at anse U for erhvervsdrivende i henhold til lovens § 1,  

 stk. 2, nr. 3, er opfyldt.
Ankenævnet har herefter forelagt svaret for  

 klageren i skrivelse af 20. marts 1991 med anmodning om en supplerende  

 udtalelse - samt foruden om indsendelse af regnskabet for 1984 vedrørende den  

 oprindelige fond - med følgende tilføjelse:
»Ifølge en note på U's regnskab for 1985 fremgår det at: »Med  

 virkning fra 1. januar 1985 er retten til udgivelse af Tidsskriftet  

 .................... overdraget til den nystiftede fond...«.
Af noten  

 fremgår det tilsyneladende, at fondens revisorer er gået ud fra, at retten  

 til udgivelse af Tidsskriftet for .................... er overdraget til eje.  

 Ankenævnet skal i den anledning anmode om at der indhentes en erklæring fra  

 revisorerne om, hvorledes noten skal forstås i sammenhæng med § 1, stk. 2 og  

 stk. 3 og § 4, stk. 4 i den indgåede aftale mellem U og T.' Klageren har uden yderligere bemærkninger ved skrivelse af 2. april 1991  

 fremsendt det nævnte årsregnskab og en erklæring fra klagers revisor af 26.  

 marts 1991. Erklæringen er sålydende:
 » Revisorerklæring vedrørende U's årsregnskab for 1985.
 Med henvisning til Industriministeriets Erhvervsankenævns skrivelse af den  

 20. marts 1991 til advokat .................... vedrørende note til U's  

 årsregnskab for 1985, skal vi herved erklære at, efter vor opfattelse, er der  

 ikke tale om overdragelse til eje.
Albertslund, den 26/3 1991 (revisors underskrift)» V.
Ankenævnet skal udtale:
Det fremgår af den oprindelige fonds fundats, at fonden havde til formål  

 at udgive et periodisk udkommende tidsskrift til fremme af befolkningens  

 almene sundhed ved optimering af ...'s funktion.
Af regnskabet for den  

 oprindelige fond for 1984 ses, at formålet blev opfyldt ved direkte drift af  

 en ikke ubetydelig udgivervirksomhed.
Fonden ejede desuden fast ejendom,  

 forskellige finansielle aktiver og havde en egenkapital på ca. 2,9 mill. kr.
Efter omdannelsen, jfr. 1985 regnskabet for »U« er ejendommen  

 afhændet og erstattet af andre finansielle aktiver.
Fonden har nu en  

 egenkapital på ca. 3,2 mill. kr. og driver ikke længere selv den direkte  

 virksomhed med udgivelse af tidsskrifter.
Men det følger efter ankenævnets  

 opfattelse af aftalen mellem »U« og »T« bl.a. § 1 (1), §  

 3, § 4 (4), § 7 (3) (4) sammenholdt med § 8 samt særlig erklæringen af 26.  

 marts 1991 fra revisorer, at »U« fortsat ejer udgivervirksomheden,  

 og at aftalen må antages at være en bortforpagtnings- eller udlejningsaftale  

 vedrørende denne foreløbig til udløb i 1994, selv om det ikke afspejles i  

 regnskaberne for »U«.
 Ankenævnet kan således ikke tiltræde de betragtninger, som klageren har  

 gjort gældende vedrørende betaling for overdragelse. »U« opfylder  

 stadig det almene formål i den oprindelige fond, men nu gennem løbende  

 indtægter ved bortforpagtning/udlejning af virksomheden.
 Af regnskaberne fremgår at »U« i »Royalty«, der må  

 ligestilles med en forpagtnings eller lejeindtægt, har oppebåret i 1985:  

 111.951 kr., i 1986: 165.053 kr., i 1988: 282.123 kr. og i 1989: 324.481 kr.  

 »U« har endvidere - uden at der er oplyst noget nærmere om  

 baggrunden herfor - i hvert af årene 1988 og 1989 modtaget 300.000 kr. i  

 bidrag fra »T«.
 Det tiltrædes herefter, at »U« er omfattet af  

 erhvervsfondslovens § 1, stk. 2, nr. 1 og endvidere, at der ikke er grundlag  

 for at henføre fonden under lovens § 1, stk. 3.
