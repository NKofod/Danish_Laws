Kendelse fra Pressenævnet i sag nr.  

 16/2000 En kvinde har klaget til Pressenævnet over en  

 artikel bragt i Lokal Posten Munkebo den 25. januar 2000, idet hun mener, at  

 god presseskik er tilsidesat.
Lokal Posten Munkebo bragte den 25. januar 2000 en artikel  

 med overskriften "Ungt Tyranni". Artiklen var ledsaget af et billede  

 af klagerens søn [S], der på billedet gør tegn ved at  

 række højre langefinger i vejret.
Af artiklen fremgår  

 bl.a.:
 "En klikke af unge, der egentlig burde sidde på  

 skolebænken.
 I stedet hænger de på bænkene i  

 ventesalen på Kerteminde rutebilstation.
 Sidste år var det alkoholikere og narkomaner, der  

 optog pladsen i ventesalen til stor gene for folk, der ventede på  

 rutebil.
 De blev i samarbejde mellem politi og kommune fordrevet.  

 Narkomanerne benyttede sig typisk af muren ved Thor kiosken.
 Resten valgte skurvognen ved marinaen.
De ordinære ventende er nu belemret med en flok  

 unge, der absolut ikke skal med rutebil.
De fordriver tiden med  

 højrøstet snak, som de ikke har lært i  

 søndagsskolen, ryger, drikker, skodder og spytter på gulvet.
I  

 et enkelt tilfælde blev der urineret foran passagerne.
- Jeg er her sammen med vennerne i dag, fordi jeg ikke  

 gider at gå i skole, fortalte [S] forleden.
Han kalder sig [udeladt]  

 til efternavn.
 - Vi skal have nogle smøger og måske  

 øl og lave noget rav i gaden.
 Han er en slags leder for en del af kliken, som  

 tæller omkring fire unge.
 Hans væbnere, to piger plus  Kasper og  Thomas er  

 med på spøgen og smøgen og anerkender ham tilsyneladende  

 som fører.
Det er et problem med denne gruppe unge, siger  

 børne- og kulturchef i Kerteminde,  Mogens  Christiansen." Klageren fik i en efterfølgende udgave af Lokal  

 Posten Munkebo indrykket et læserbrev, hvoraf det bl.a. fremgår,  

 at:
"Det hele kom sig af, at børnene var kommet fra  

 skole, havde ventet på en veninde fra Odense, og var på vej hjem,  

 men inden da sad de og varmede sig inde på rutebilstationen i  

 Kerteminde.
Her bliver de tiltalt af journalist  Henning  Bukhave, som sidder  

 og drikker spiritus med en anden voksen, tilsyneladende ventende på en  

 bus på selvsamme rutebilstation.
 Vores børn går i skole i henholdsvis Rynkeby  

 og Odense, så de har derfor deres daglige og lovlige gang på  

 rutebilstationen.
Det er ikke utidig indblanding.
Det er det derimod,  

 når man som  Henning  Bukhave udstiller os for egen regning, med et  

 billede af en 13-årig umyndig person uden forældretilladelse for  

 hele lokalsamfundet, og på denne måde med ét slag  

 påfører os lokalsamfundets store og altødelæggende  

 stempel på falsk grundlag.
Det er hverken menneskeligt fair eller  

 journalistisk etisk korrekt.
 Der står i artiklen at [S] skulle have sagt: "Jeg er  

 her sammen med vennerne i dag, fordi jeg ikke gider at gå i skole".  

 Dette er for det første ikke ret citeret og for det andet usandt.
[S] blev spurgt, hvorfor han sad der i stedet for at  

 gå i skole.
Nu var han jo lige kommet fra skole, og hans svar  

 lød: "Det er kedeligt at gå i skole, men det skal jo  

 gøres". Enhver skarpsindig læser kan se, at det giver en anden  

 mening.  Henning  Bukhaves citat, frit fortolket efter [S], insinuerer  

 tydeligvis, at [S] pjækker fra skole for kun at komme til at sidde  

 på rutebilstationens bænke.
M.h.t. fotografiet var [S] og de andre børn hele  

 tiden afvisende, men blev hele tiden adspurgt.
Pigerne løb udenfor  

 fordi de følte sig forulempede og desuden på ubehagelig vis  

 overbegloede af de to mænd.
Drengene blev siddende, og til sidst sagde  

 "du må da godt tage et billede af mig.
Skal jeg række  

 finger?" "Du må gøre, som du vil", svarende  Bukhave.
Hvad  

 kender en 13-årig til konsekvensen af at udtale sig til en etisk  

 ukorrekt journalist og lade sig fotografere til udstilling i hele  

 lokalsamfundet? En 13-årig er et barn.
Journalisten er den voksne og  

 burde komme og spørge mig, om billedet måtte trykkes.
Det ville  

 i hvert fald være det mest menneskeligt korrekte og sikkert også  

   og det skal jeg nok få undersøgt   det mest juridisk og  

 journalistisk korrekte.
I dette tilfælde ville det være på sin  

 plads, at [S'] navn blev renset i selvsamme avis, så det virkelig kan  

 ses, at journalisten er ked af sin handling, og nu overskuer konsekvensen  

 heraf." Else  Kjøller, der er lærer på [S']  

 skole,  Dorte  Laursen, der er mor til en af pigerne i artiklen,  Mogens  

  Christiansen, der er Kulturchef i Kerteminde kommune og journalisten  

  Henning  Bukhave, der har skrevet artiklen, fik i samme udgave af Lokal  

 Posten Munkebo ligeledes trykt læserbreve i anledning af sagen.
 Af  Henning  Bukhaves læserbrev fremgår  

 bl.a.:
"Problemet med unges adfærd i Kerteminde har i  

 længere tid været synligt gennem medierne.
Jeg har taget  

 udgangspunkt i en konkret situation på Kerteminde rutebilstation.
 Drengens mor mener i sit indlæg, at jeg skulle have  

 bedt om forældrenes tilladelse, før artiklen gik i trykken.
Artiklen havde måske fået en anden drejning,  

 hvis hun, da hendes søn kom hjem og fortalte om det, havde reageret og  

 kontaktet Lokal Posten for at høre, hvad det handlede om.
Manuskriptet  

 lå i over en uge, så der var tid til at finde ud af  

 sammenhængen.
Det kunne måske have forhindret  

 andenhåndsindtryk." Af  Mogens  Christiansens læserbrev fremgår  

 bl.a.:
"Jeg talte med journalisten i telefonen, og da jeg ikke er  

 synsk, kunne og ville jeg ikke drøfte enkeltpersoner med ham.
I  

 øvrigt kender jeg ikke de unge som en gruppe.
 Jeg fortalte ham om "en gruppe af unge mennesker i  

 Kerteminde" Det er derfor ikke ligegyldigt om bladet bruger ordet "den  

 gruppe" eller "en gruppe".
 Klageren har anført, at det er i strid med god  

 presseskik, når bladet bringer forkerte citater efter en samtale med  

 hendes søn, og at det er utrygt, når bladet bringer et fotografi  

 af en umyndig person uden tilladelse fra  

 forældremyndighedsindehaveren.
Klageren har endvidere anført, at det ikke kan  

 passe, at hun skulle have kontaktet bladet, jf. det forhold at journalisten i  

 sit læserbrev anfører, at hvis hun havde rettet henvendelse til  

 bladet, så havde artiklen fået en anden drejning.
Der er nemlig  

 flere lokalsprøjter i området, og journalisten havde kun sagt  

 til hendes søn, at han kom fra lokalsprøjten.
Endvidere havde  

 journalisten ikke vist sønnen, hvad han ville skrive, hvorfor det var  

 svært for hende at reagere.
 Indklagede har anført, at journalisten, der har  

 skrevet artiklen, står 100% inde for det, der står i  

 artiklen.
 Indklagede anfører endvidere, at man har vist  

 åbenhed over for alle i denne sag ved at bringe alle læserbrevene  

 i sagen, og at man har gjort dette på trods af, at der specielt i  

 klagerens læserbrev var ubehagelige personlige angreb på  

 journalisten til artiklen.
I sagens behandling har følgende  

 nævnsmedlemmer deltaget: Per Sørensen, Jørgen Grunnet,  

 Kaare R.
Skou og Ole Askvig.
 Pressenævnet udtaler:
 Indledningsvis bemærkes, at Pressenævnet ikke  

 har mulighed for at foretage en bevismæssig vurdering af, om klagerens  

 søn er blevet citeret korrekt i bladet.
Da artiklen imidlertid bringer nogle følsomme  

 udtalelser fra klagerens søn, der er umyndig, og da artiklen ledsages  

 af et let genkendeligt grænseoverskridende billede af klagerens  

 søn, burde bladet have sikret sig, at klageren accepterede artiklen og  

 billedet.
Da bladet ikke har gjort dette, finder Pressenævnet, at  

 bladet har overtrådt god presseskik og udtaler sin alvorlige  

 kritik.
Pressenævnet lægger endvidere til grund, at  

 det i artiklen ikke dokumenteres, at de beskrevne unge tilhører den  

 gruppe af unge, der er problemer med.
Artiklen bliver dermed krænkende  

 for klagerens søn og hans kammerater.
Også af den grund skal  

 Pressenævnet udtale sin alvorlige kritik.
 I medfør af medieansvarslovens § 49  

 pålægges det herefter den ansvarshavende redaktør af Lokal  

 Posten Munkebo at offentliggøre følgende:
 "Kendelse fra Pressenævnet.
Lokal Posten Munkebo bragte den 25. januar 2000 en artikel  

 med overskriften "Ungt Tyranni", hvori klagerens 13 årige søn  

 bl.a. var citeret for at have sagt, "Jeg er her sammen med vennerne i dag,  

 fordi jeg ikke gider at gå i skole" og "Vi skal have nogle  

 smøger og måske nogle øl og lave noget rav i gaden".  

 Artiklen var ledsaget af et billede af klagerens søn, der på  

 billedet gør tegn ved at række højre langefinger i  

 vejret.
Klageren var ikke blevet hørt i forbindelse med artiklen.
 Klageren har klaget herover til Pressenævnet, idet  

 hun anser god presseskik for tilsidesat.
 Pressenævnet har i anledning af klagen udtalt, at  

 Pressenævnet ikke har mulighed for at foretage en bevismæssig  

 vurdering af, om klagerens søn er blevet citeret korrekt i bladet.
Da artiklen imidlertid bringer nogle følsomme  

 udtalelser fra klagerens søn, der er umyndig, og da artiklen ledsages  

 af et let genkendeligt grænseoverskridende billede af klagerens  

 søn, burde bladet have sikret sig, at klageren accepterede artiklen og  

 billedet.
Da bladet ikke har gjort dette, finder Pressenævnet, at  

 bladet har overtrådt god presseskik og udtaler sin alvorlige kritik af  

 Lokal Posten Munkebo.
Pressenævnet lægger endvidere til grund, at  

 det i artiklen ikke dokumenteres, at de beskrevne unge tilhører den  

 gruppe af unge, der er problemer med.
Artiklen bliver dermed krænkende  

 for klagerens søn og hans kammerater.
Også af den grund skal  

 Pressenævnet udtale sin alvorlige kritik af Lokal Posten Munkebo.
 København, den 22. marts 2000.
Per Sørensen, Jørgen Grunnet, Kaare R.
Skou  

 og Ole Askvig." Afsagt den 22. marts 2000.
