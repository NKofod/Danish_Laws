Fremsat den 9. oktober 2002 af  

 Keld Albrechtsen (EL) og Line Barfod (EL) Forslag til folketingsbeslutning om åbne møder i Folketingets Europaudvalg Folketinget opfordrer præsidiet til at  

 fremsætte forslag om ændring af § 8, stk. 9, i Folketingets  

 forretningsorden med henblik på at sikre, at forslag til retsakter, som  

 på et eller flere trin behandles i åbne  

 ministerrådsmøder i EU, også behandles på en  

 åben del af de ordinære møder i Folketingets  

 Europaudvalg.
Bemærkninger til forslaget Venstres EU-ordfører, Charlotte  

 Antonsen, foreslår i Politiken den 9. august 2002 (1. sektion, side 9),  

 at Folketinget må følge i EUs fodspor og drøfte  

 forslag til ny EU-lovgivning for åbne døre: »Når vi har  

 kæmpet så hårdt for åbenhed i EU, så må  

 vi også være de første, der følger trop«.
 Dette er forslagsstillerne helt enige i, og med  

 udmeldingen fra Venstre samt udmeldingen fra Dansk Folkepartis Peter Skaarup  

 skulle der være gode chancer for, at noget sådant kan vedtages af  

 et flertal i Folketinget.
Beslutningsforslaget gælder altså kun de  

 sager, som  på et eller flere trin behandles for åbne døre  

 i EUs Ministerråd.
Dette forudsætter en aftale mellem  

 Folketinget og regeringen, som må udmøntes i en ny beretning fra  

 Folketingets Europaudvalg.
Forslagsstillerne har tidligere   første gang i  

 1996   foreslået en langt mere omfattende grad af åbenhed og  

 indsigt i Europaudvalgets behandlinger af EU-sager.
Blandt andet har vi  

 foreslået, at møderne i Europaudvalget blev transmitteret via  

 Folketingets højtaleranlæg, således at alle i Folketinget,  

 herunder journalister, eksperter m.v., kunne høre indlæggene  

 på samme måde som  i Folketingssalen.
Vi foreslog dette samtidig  

 med, at vi også erkendte, at der kunne være sager, hvor dette  

 ikke var rimeligt og kunne skade den danske regerings forhandlingsposition.
I  

 sådanne tilfælde kunne mikrofonerne blot slukkes under det  

 pågældende punkt.
Dette forslag kunne der desværre ikke  

 skabes tilslutning til.
Men for at være med til at styrke åbenhed og  

 indsigt i EU-processen stiller forslagsstillerne dette beslutningsforslag som  

 et skridt i den rigtige retning.
Forslagsstillerne er enige med Peter Skaarup  

 fra Dansk Folkeparti, når han i Politiken den 9. august (1. sektion,  

 side 9) i samme anledning konstaterer: »Det bedste ville være, at  

 europapolitikken blev afgjort i Folketingssalen.
Men åbne døre i  

 Europaudvalget er en klar forbedring«.
