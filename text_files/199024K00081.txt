Nr BTL 81 Betænkning over Forslag til lov om ændring af helligdagsloven   

 Nr L 81 1990-91, 2. samling Afgivet af Retsudvalget Afgivet: 19910411 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
 Herefter indstiller et flertal (Socialdemokratiets, Socialistisk  

 Folkepartis og Fremskridtspartiets medlemmer af udvalget) lovforslaget til  

vedtagelse uændret.
 Et mindretal (Det Konservative Folkepartis, Venstres,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) indstiller lovforslaget til forkastelse ved 3.  

 behandling.
Et flertal inden for mindretallet (Det Konservative Folkepartis, Venstres  

 og Kristeligt Folkepartis medlemmer af udvalget) kan tilslutte sig den  

 holdning, at lovgivning, der har mistet sin betydning, ikke bør opretholdes.  

 Flertallet finder imidlertid, at gode grunde taler for at bevare  

 helligdagsloven.
Loven er et naturligt led i et samfund baseret på kristne  

 værdier og kristent fællesskab og samtidig et udtryk for den respekt for vort  

 traditionelle kulturmønster, som flertallet ønsker at værne om.
Flertallet er endvidere af den opfattelse, at intet væsentligt argument  

 taler for at ændre den bestående lov.
Der har på intet tidspunkt i  

 befolkningen kunnet konstateres et behov for også at kunne deltage i  

 forlystelser i de kun 5 dage, lovens § 2 vedrører, og flertallet vil i den  

 forbindelse endvidere fremhæve, at eventuelle behov for at afholde konkrete,  

 velbegrundede arrangementer kan imødekommes gennem den allerede eksisterende  

 dispensationsordning.
