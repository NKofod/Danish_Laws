Bekendtgørelse om kontrol af elektriske installationer i  

  

 forsamlingslokaler I medfør af § 6, nr. 2, § 7, stk. 4,  

 § 11, § 14 og § 24, stk. 2 og 3, i lov om elektriske  

 stærkstrømsanlæg og elektrisk materiel, jf. lovbekendtgørelse nr. 990 af 8.  

 december 2003, fastsættes:
 § 1.  

  

 Den, der som ejer, lejer, forpagter eller på anden måde driver et  

 forsamlingslokale, som er beregnet til over 150 personer, skal sikre, at de  

 elektriske installationer, herunder nød- og panikbelysningsanlægget, og det  

 tilhørende elmateriel, i forsamlingslokalerne og de tilstødende adgangs- og  

 flugtveje, hver 12. måned kontrolleres af en autoriseret elinstallatør.
 Stk. 2.  

  

 Hvis der  

 ved kontrollen efter stk. 1 konstateres fejl i installationen eller det  

 tilhørende elmateriel, skal den, der driver forsamlingslokalet, sikre, at  

 fejlene rettes.
 Stk. 3.  

  

 Pligten i  

 stk. 1 omfatter også forsamlingslokaler, der enkeltvis er beregnet til  

 færre end 150 personer, når forsamlingslokalerne benyttes samlet af over 150  

 personer, og forsamlingslokalerne har fælles adgangs- og flugtveje.
 Stk. 4.  

  

 Sikkerhedsstyrelsen  

 kan på baggrund af en vurdering af personrisikoen eller hyppigheden af  

 foretagne ændringer i installationerne undtage enkelte forsamlingslokaler  

 eller  

 kategorier af forsamlingslokaler fra pligten i stk. 1.
 Stk. 5.  

  

 Ved  

 forsamlingslokaler forstås i denne bekendtgørelse: Teatre, biografer,  

 restaurationer, diskoteker, selskabslokaler, mødelokaler, koncertsale,  

 udstillingslokaler, idrætshaller og andre bygninger og lokaler, der anvendes  

 til lignende formål, med tilhørende gange og flugtveje, vestibule, køkken,  

 depotrum og andre lokaler med direkte tilknytning til det pågældende  

 forsamlingslokale.
 § 2.  

  

 Som  

 dokumentation for, at kontrol af installationen og det tilhørende elmateriel  

 er  

 gennemført og forholdene er fundet i orden eller eventuelle fejl er rettet,  

 udfylder og underskriver den autoriserede elinstallatør en attest efter  

 Sikkerhedsstyrelsens formular.
Stk. 2.  

  

 Den, der er  

 forpligtet til at sikre kontrollen efter § 1, stk. 1, gennemført,  

 skal opsætte attesten i forsamlingslokalet på et for publikum synligt sted og  

 indsende genpart af attesten til Sikkerhedsstyrelsen.
Indsendelse af genpart  

 kan dog undlades, såfremt den autoriserede elinstallatør, der har udført  

 kontrollen, foretager digital indberetning heraf til Sikkerhedsstyrelsen  

 efter  

 styrelsens retningslinjer.
 § 3.  

  

 Sikkerhedsstyrelsen fastsætter regler for omfang og indhold af den  

 autoriserede  

 elinstallatørs kontrol af installationen og det tilhørende elmateriel og  

 udarbejder formular til den i § 2 nævnte attest.
 § 4.  

  

 Udgifterne  

 i forbindelse med gennemførelse af kontrol efter denne bekendtgørelse  

 påhviler  

 den, som har pligt til at sikre kontrollen efter § 1, stk. 1,  

 gennemført.
§ 5.  

  

 Med  

 bøde straffes den, der 1)  

 	  

    

 i strid med § 1,  

 stk. 1, undlader at foranstalte kontrol, 2)  

 	  

    

 i strid med § 1,  

 stk. 2, undlader at sikre, at fejl i installationerne eller det  

 tilhørende  

 elmateriel rettes, eller 3)  

 	  

    

 i strid med § 2,  

 stk. 2, undlader at opsætte attest eller indsende genpart af attest til  

 Sikkerhedsstyrelsen.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 6.  

  

 Bekendtgørelsen træder i kraft den 1. januar 2004.
 Stk. 2.  

  

 Bekendtgørelse  

 nr. 632 af 30. juni 2000 om kontrol af elektriske installationer i  

 forsamlingslokaler ophæves.
