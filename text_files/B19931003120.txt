 I medfør af § 5, § 11, stk. 2, og § 28 i lov om skibes sikkerhed m.v., jf.  

 lovbekendtgørelse nr. 400 af 18. juni 1993, og efter bemyndigelse i  

 bekendtgørelse nr. 570 af 26. september 1988 fastsættes:
 § 1.  Forskriften finder anvendelse på  

 bunkringsfartøjer, dvs. mindre olietankskibe, som i havneområder forsyner  

 fiskeskibe og skibe af tilsvarende størrelse med brændselsolie.
 § 2.  Bunkringsfartøjer skal være forsynet med  

 åndedrætsværn med tilhørende reservefilter til beskyttelse af personer mod  

 oliedampe.
 Stk. 2.  Der skal forefindes et åndedrætsværn for hver  

 ombordværende person på bunkringsfartøjet.
 § 3.  Bunkringsfartøjer skal være forsynet med en  

 egnet stige således, at adgangen til de skibe, der skal forsynes med  

 brændselsolie, kan ske på en sikker og forsvarlig måde.
 § 4.  Bunkringsfartøjers forsyningspumper/ventiler  

 skal kunne startes og stoppe/åbnes og lukkes fra de skibe, der forsynes med  

 brændselsolie, via fjernbetjente arrangementer.
 § 5.  Bunkringsfartøjer, som forsyner mindre skibe  

 (skibe under 24 m.) med brændselsolie, skal ved fyldestudsen være forsynet  

 med et arrangement (ventafil), der afgiver en alarmtone under fyldningen og  

 som ophører med at lyde umiddelbart før den pågældende brændselsolietank er  

 fuld.
 § 6.  Overtrædelse af §§ 2-5 straffes med bøde eller  

 hæfte.
 § 7.  Forskriften træder i kraft den 1. november 1993.
 Stk. 2.  §§ 4 og 5 skal opfyldes senest den 1. januar  

 1994.
