Nr LSF 221 Forslag til Lov om apotekernes bruttoavance i 1992 Fremsat af sundhedsministeren (Ester Larsen) den 5. februar 1992 Vedtaget ved tredjebehandling den 14. maj 1992 Lov nr. 395 af 20/05/1992 § 1. Den mellem Danmarks Apotekerforening og Sundhedsministeriet indgåede aftale om fastsættelse af apotekernes bruttoavance for perioden 1. januar 1990-31. december 1991 forlænges til 31. december 1992, hvilket fastlægger apotekernes bruttoavance for 1992 til 1.647,5 mio. kr. i 1992-prisniveau.
 Stk. 2. Apotekernes overskud for 1992 fastsættes til 135 mio. kr.  

 i 1992-prisniveau.
 § 2. Såfremt bruttoavancen i 1992 forudses at afvige fra det i §  

 1, stk. 1, fastlagte beløb, regulerer sundhedsministeren efter forhandling  

 med Danmarks Apotekerforening løbende herfor gennem ændring i beregningen af  

 forbrugerpriserne på lægemidler.
 Stk. 2. Såfremt apotekernes overskud for 1992 forventes at afvige  

 mere end 3 mio. kr. fra det i § 1, stk. 2, nævnte beløb, regulerer  

 sundhedsministeren efter forhandling med Danmarks Apotekerforening herfor,  

 selv om den samlede bruttoavance hermed kan blive mindre end 1.647,5 mio. kr.
 Stk. 3. Apotekerne skal senest 15. februar 1993 til  

 Sundhedsstyrelsen indberette apotekets vareforbrug og bruttoomsætning i 1992.  

 Indberetningen skal være påtegnet af apotekets revisor.
 § 3. I lov nr. 279 af 6. juni 1984 om apoteksvirksomhed, som  

 senest ændret ved § 2 i lov nr. 194 af 23. marts 1992, indsættes i § 11,  

 stk. 1, efter nr. 3 som nyt nr. 4:
»4) pligt til efter nærmere af sundhedsministeren fastsatte  

 bestemmelser at levere oplysninger i maskinlæsbar stand til Den Offentlige  

 Sygesikring.« § 4. Loven træder i kraft ved bekendtgørelsen i Lovtidende.
 Stk. 2. Loven gælder ikke for Færøerne og Grønland.
Oprindeligt fremsat forslag § 1. Apotekernes bruttoavance ved salg af lægemidler og andre  

 varer m.v. fastsættes for 1992 til 1.578,5 mio. kr. og i 1993 1.548,5 mio.
 kr. i løbende 1992-prisniveau.
 Stk. 2. Med henblik på at nå den fastsatte bruttoavance nedsættes  

 de gældende avancer pr. 1. marts 1992 eller snarest derefter med 69 mio. kr.  

 og pr. 1. januar 1993 med yderligere 30 mio. kr., jf. apotekerlovens § 44.
§ 2. Bruttoavancen reguleres snarest efter udløbet af 1992,  

 såfremt det i henhold til Bilag A beregnede overskud for 1992 afviger mere  

 end 3 mio. kr. fra et fastsat overskud på 118,6 mio. kr.
Bruttoavancen  

 reguleres alene med den del af afvigelsen, der overstiger 3 mio. kr.
 Stk. 2. Sundhedsministeren gennemfører en eventuel regulering  

 efter stk. 1, ved en ændring i beregningen af forbrugerpriserne på  

 lægemidler. Ændringen gennemføres således, at den neutraliserer afvigelsen  

 efter stk. 1.
 Stk. 3. Apotekerne skal senest 15. februar 1993 til  

 Sundhedsstyrelsen indberette apotekets vareforbrug og bruttoomsætning i 1992.  

 Indberetningen skal være påtegnet af apotekets revisor.
 § 3. Er der ikke indgået en aftale med Danmarks Apotekerforening  

 ved udløbet af 1993, kan sundhedsministeren forlænge den i denne lov  

 fastsatte bruttoavance i op til 1 år.
Stk. 2. Såfremt der i 1993 viser sig væsentlige afvigelser i  

 forudsætningerne for fastsættelsen af bruttoavancen i stk. 1, kan  

 sundhedsministeren eller Danmarks Apotekerforening begære den i loven  

 fastsatte bruttoavance gjort til genstand for en forhandling.
Tilsvarende  

 gælder året 1994, såfremt sundhedsministeren i henhold til stk. 1 forlænger  

 den ved loven fastsatte bruttoavance.
 § 4. I lov nr. 279 af 6. juni 1984 om apoteksvirksomhed indsættes  

 i § 11, stk. 1, efter nr. 3) som nyt nr. 4):
»4) pligt til efter nærmere af sundhedsministeren fastsatte  

 bestemmelser at levere oplysninger i maskinlæsbar stand til Den Offentlige  

 Sygesikring.« § 5. Loven træder i kraft ved offentliggørelse i Lovtidende.
 Stk. 2. Loven gælder ikke for Færøerne og Grønland.
Bilag A Teknisk bilag vedrørende opgørelse af apotekernes beregnede overskud for  

 1992 Der er ved fastsættelse af bruttoavancen taget udgangspunkt i følgende  

 skøn:
* Beløbet forhøjes med apotekernes opgjorte merudgift i januar 1992 i  

 forbindelse med omlægning af arbejdsmarkedsbidrag til moms.
Det beregnede  

 overskud opgøres på grundlag af den faktiske bruttoavance for 1992 opgjort på  

 grundlag af bruttoomsætning, vareforbrug og rabatudgifter.
Herfra trækkes de  

 i dette bilag forudsatte omkostninger korrigeret for eventuelle afvigelser  

 mellem de forudsatte og de faktiske generelle pris- og lønstigninger.
 Lønudviklingen opgøres som udviklingen fra gennemsnit 1991 til gennemsnit  

 1992 i statens skalatrin 26, stedtillæg III i henhold til Finansministeriets  

 lønoversigter.
 Prisudviklingen opgøres som udviklingen i forbrugerprisindekset fra  

 gennemsnit 1991 til gennemsnit 1992.
 Udgifterne til pensionsbidrag reguleres på grundlag af de faktiske  

 udgifter.
Bemærkninger til lovforslaget Almindelige bemærkninger 1. Baggrunden for forslaget I henhold til apotekerloven (lov nr. 279 af 6. juni 1984) fastsættes  

 apotekernes detailavance ved salg af lægemidler af sundhedsministeren i form  

 af regler for beregning af avance og regler om tillæg, gebyrer, rabatter m.v.  

 Ved fastsættelsen af reglerne søges der opnået en samlet bruttoavance, der  

 dels kan dække udgifterne til opretholdelse af det landsdækkende  

 apotekervæsen med et rimeligt serviceniveau, dels kan give apotekerne et  

 rimeligt gennemsnitligt overskud.
Størrelsen af den samlede bruttoavance  

 forudsættes efter apotekerlovens § 45 fastsat ved aftale mellem  

 sundhedsministeren og apotekernes organisation (Danmarks Apotekerforening)  

 for en 2-årig periode.
Den gældende bruttoavanceaftale udløber den 31.  

 december 1991. Der har været ført forhandlinger mellem Sundhedsministeriet og  

 Danmarks Apotekerforening om en ny aftale for 1992 og 1993. Det har måttet  

 konstateres, at det ikke har været muligt at nå til enighed om en ny aftale.
Apotekerlovens § 46 anviser i et sådant tilfælde 2 mulige fremgangsmåder:  

 Sundhedsministeren kan enten forlænge den bestående aftale med indtil 1 år  

 eller fremsætte særligt lovforslag om fastsættelse af avancen.
En forlængelse  

 vil i den nuværende situation være klart utilfredsstillende for det  

 offentlige og medicinbrugerne, jf. nedenfor.
Regeringen har derfor fundet det  

 nødvendigt at fremsætte lovforslag om fastsættelse af bruttoavancen.
2. Udviklingen under den gældende aftale Siden vedtagelsen i 1984 af den gældende apotekerlov er der sket flere  

 nedsættelser af bruttoavancen.
Udviklingen i den første aftaleperiode  

 1985-1986 viste sig væsentligt gunstigere for apotekerne end forventet.
Det  

 resulterede i en nedsættelse af avancen i den efterfølgende aftaleperiode  

 1987-1988 med 105 mio. kr.
Der opnåedes ikke enighed om en ny aftale pr. 1. januar 1989.  

 Sundhedsministeren forlængede dengang den bestående aftale i 1 år.
Ved  

 indgåelse af den gældende aftale blev avancen pr. 1. januar 1990 nedsat med  

 35 mio. kr.
Det aftaltes dengang også, at avancen skulle nedsættes med  

 yderligere 15 mio. kr. den 1. januar 1992. Denne avancenedsættelse var  

 knyttet sammen med en omkostningslettelse på vagtbelastningen.
Der blev også  

 indgået en reguleringsaftale, som indebar en automatisk regulering af avancen  

 i 1991, såfremt nogle af forudsætningerne for indgåelse af den gældende  

 aftale ikke holdt i 1990. Reguleringsaftalen og vagtindskrænkningen gav  

 tilsammen anledning til en nedsættelse af avancen i foråret 1991 med ca. 42  

 mio. kr.
I august 1991 meddelte Sundhedsministeriet Danmarks Apotekerforening, at  

 ministeriet i henhold til den gældende bruttoavanceaftale krævede  

 genforhandling, fordi omsætningen af lægemidler var steget mere end forudsat.  

 Det gav anledning til en avancenedsættelse pr. 7. oktober 1991 på 160 mio.  

 kr.
Heraf udgør de 32 mio. kr. for meget opkrævet pensionsbidrag i 1991.
I den gældende aftale for 1990 og 1991 var tilsigtet et gennemsnitligt  

 årligt overskud pr. apoteker på 425.000 kr. i 1990-priser.
Apotekernes  

 overskud blev større end forventet i de 2 år.
Det gennemsnitlige overskud i  

 1990 blev ca. 491.000 kr.
I 1991 forventes et gennemsnitligt overskud på ca.  

 740.000 kr.
Den afgørende årsag til, at overskuddet i 1991 bliver så meget  

 større end forventet er den meget kraftige vækst i lægemiddelforbruget, der  

 har fundet sted efter afskaffelse af egenbetalingsgrænsen den 1. januar 1991.
Det er intentionen i apotekerloven, at stigninger i apotekernes  

 omkostninger som følge af pris- og lønstigninger i aftaleperioden kompenseres  

 af, at nogenlunde tilsvarende stigninger i omsætningen vil udløse en stigende  

 bruttoavance.
Aftalesystemet skal tilskynde den enkelte apoteker til  

 effektivisering og rationalisering af apoteksdriften.
Det er derfor forudsat  

 i apotekerloven, at rationaliseringsgevinster, der naturligvis vil påvirke  

 apotekernes overskud, kan beholdes i aftaleperioden.
Apotekerloven forudsætter endvidere, at opnåede rationaliseringsgevinster  

 indgår i forhandlingerne om en ny bruttoavanceaftale.
Stigningen i  

 omsætningen har i 1991 imidlertid langt oversteget almindelige pris- og  

 lønstigninger.
Derfor slår den øgede omsætning kraftigt igennem på  

 apotekernes overskud.
 Det er regeringens opfattelse, at erfaringerne fra den nuværende og  

 tidligere aftaleperioder viser, at fremtidige aftaler må indeholde  

 bestemmelser, der sikrer, at overskuddet ikke markant afviger fra det aftalte  

 som følge af ændrede forudsætninger.
3. Forløbet af forhandlingerne om en ny aftale Der har i november og december 1991 været ført en række forhandlinger  

 mellem Sundhedsministeriet og Danmarks Apotekerforening om en ny aftale for  

 1992 og 1993.
Der er herunder opnået enighed mellem parterne om nogle af de talmæssige  

 forudsætninger for en aftale.
Der er således enighed om, hvilke skøn over  

 omsætning, vareforbrug og rabatudgifter, der kunne lægges til grund for en  

 aftale.
 Det har imidlertid ikke været muligt at opnå en aftale på grund af  

 uenighed om, hvor store driftsudgifter (lønudgifter, andre former for  

 driftsudgifter og overskud), der skal betales over bruttoavancen og dermed af  

 lægemiddelpriserne.
Sundhedsministeriet har ved flere lejligheder i indeværende og tidligere  

 aftaleperioder forberedt apotekerne på, at Sundhedsministeriet vil stille  

 samme krav om rationalisering og effektivisering, som staten stiller til egne  

 institutioner.
Apotekerne er på grund af deres eneret på forhandling af  

 lægemidler beskyttet mod almindelig konkurrence.
Derfor er apoteker ikke  

 udsat for samme pres udefra til rationalisering og effektivisering, som andre  

 erhvervsdrivende er.
Gennemførelse af Sundhedsministeriets krav om  

 rationalisering og effektivisering skal sikre, at bruttoavancen udvikler sig  

 i underkanten af omkostningsudviklingen i samfundet i øvrigt.
På den baggrund  

 har Sundhedsministeriet som udgangspunkt stillet krav om en årlig reduktion  

 på 2,5 pct. af lønsummen og 2 pct. på andre driftsudgifter.
For at sikre, at apotekssektoren fortsat rationaliseres og effektiviseres  

 samt på baggrund af de betydelige overskud apotekerne tjener i indeværende  

 aftaleperiode, har regeringen ikke fundet det acceptabelt at forlænge den  

 gældende aftale, således som der er mulighed for.
Det har derfor været  

 nødvendigt at fremsætte dette lovforslag.
4. Forslagets indhold i hovedtræk Lovforslaget fastlægger apotekernes bruttoavance i den kommende 2-års  

 periode og den avancenedsættelse, der på grundlag heraf kan gennemføres den  

 1. marts 1992 eller snarest derefter og igen den 1. januar 1993.  

 Bruttoavancen er fastsat således at den giver dækning for apotekernes  

 forventede udgifter efter den af regeringen ønskede rationalisering og  

 herudover et efter regeringens opfattelse rimeligt overskud.
 Der henvises til bilag 1, hvor lovforslagets indhold sammenlignes med den  

 nuværende aftale og med driftsårene 1990 og 1991.
Forslaget rummer endvidere bestemmelser, der skal sikre, at overskuddet  

 ikke i perioden udvikler sig markant anderledes en forudsat som følge af  

 ændrede forudsætninger.
Der åbnes dog mulighed for, at apotekernes overskud  

 kan blive op til 3 mio. kr. større (ca. 10.000 kr. pr. apoteker) end  

 forudsat.
Herudover er der mulighed for at overskuddet kan blive større end  

 forudsat, såfremt et evt. meroverskud skyldes forbedret produktivitet udover  

 det forudsatte.
Omvendt vil overskuddet kunne blive mindre end forudsat,  

 såfremt apotekerne ikke rationaliserer i det omfang, der forudsættes i  

 lovforslaget.
5. Økonomiske og administrative følger Forslaget har begrænsede administrative og statsfinansielle konsekvenser.  

 Administrativt forudsætter lovforslaget en overvågning af  

 omsætningsudviklingen m.v. i samme omfang som hidtil.
Lovforslaget har derfor  

 ingen administrative konsekvenser i aftaleperioden.
For amtskommunerne vil forslaget medføre besparelser i udgifterne til  

 sygesikringens medicintilskud og til sygehuses og andre institutioners indkøb  

 af medicin fra private apoteker.
Besparelsen i forhold til en videreførelse  

 af de gældende avanceregler kan anslås til knap 30 mio. kr. for sygesikringen  

 i det første år og ca. 2 mio. kr. for sygehusene og andre institutioner i det  

 første år.
I aftalens andet år anslås besparelsen til yderligere godt 20 mio.  

 kr. for sygesikringen og yderligere ca. 1 mio. kr. for sygehuse og  

 institutioner.
 For primærkommunerne vil der blive tale om besparelser på tilskud til  

 medicin efter bistands- og pensionslovgivningen og på medicinindkøb til  

 institutioner (plejehjem og lignende).
 Besparelsen for amtskommunerne og primærkommunerne hjemtages ikke over  

 bloktilskuddene men tilfaldet umiddelbart kommunerne.
Bemærkninger til de enkelte bestemmelser Til § 1 Størrelsen af apotekernes bruttoavance i 1992 og 1993 fastsættes i stk. 1  

 til henholdsvis 1.578,5 mio. kr. og 1.548,5 mio. kr. i 1992-priser.
Beløbet  

 forudsættes at dække driftsudgifter for apotekerne på 1.459,9 mio. kr.  

 henholdsvis 1.429,9 mio. kr. i 1992 og 1993 samt et overskud på 118,6 mio.  

 kr. i begge årene i løbende 1992-priser.
 Nedsættelsen med yderligere 30 mio. kr. i 1993 udmønter regeringens  

 rationaliseringskrav til apotekssektoren i 1993. Stigningen i apotekernes  

 bruttoomsætning i 1993 kompenserer (erfaringsmæssigt godt og vel) apotekerne  

 for almindelige pris- og lønstigninger i periodens sidste år.
 Størstedelen af driftsudgifterne vedrører lønninger (955,0 mio. kr.), mens  

 resten fordeler sig på en række udgiftsområder.
Ved fastsættelse af størrelsen af de driftsudgifter, der kan afholdes over  

 forslagets bruttoavance, har regeringen taget udgangspunkt i den gældende  

 bruttoavanceaftale.
Disse udgiftsposter er PL-reguleret frem til 1992,  

 hvorefter udgiftsposterne er reduceret med de produktivitetskrav, staten  

 stiller til egne institutioner.
Disse krav er 2,5 pct. årligt på lønsummen og  

 2 pct. årligt på andre driftsudgifter.
Herudover har regeringen stillet  

 særlige krav til visse af posterne på apotekernes driftsregnskab, hvoraf  

 særligt skal fremhæves:
1) Fjernelse af det lægemiddelfinansierede kontingent til Danmarks  

 Apotekerforening på 12 mio. kr. fra apotekernes driftsregnskab.
Indtil sidste  

 aftaleindgåelse blev apotekernes samlede kontingentindbetalinger på dengang  

 18 mio. kr. eller ca. 60.000 kr. pr. apotek indregnet i driftsudgifterne.  

 Hermed blev udgiften lagt oven på lægemiddelpriserne.
I den gældende aftale  

 indledtes en afvikling af dette forhold.
Bruttoavancen blev beskåret med 6  

 mio. kr. fordelt med 3 mio. kr. i 1990 og 3 mio. kr. i 1991. Således  

 indregnes i dag 12 mio. kr. eller ca. 40.000 kr. pr. apotek i bruttoavancen.  

 Det er regeringens opfattelse, at kontingentet helt bør fjernes fra  

 apotekernes driftsregnskab.
Det er herved helt klart forudsat, at de  

 aktiviteter, som kontingentindbetalingerne i dag finansierer, ikke fremover  

 vil kunne finansieres over lægemiddelpriserne.
I det omfang  

 apotekerforeningen fortsat vil opkræve bidrag hos apotekerne til finansiering  

 af de hidtil kontingentfinansierede aktiviteter, vil udgifterne ikke kunne  

 opføres på apoteksregnskabet.
Det bemærkes i denne forbindelse, at Danmarks  

 Apotekerforening råder over en egenkapital på mere end 1 mia. kr.
2) Nedsættelse af forrentningsudgifterne svarende til det årlige  

 ekstraordinært høje vareindkøb i slutningen af året.
Apotekerne forøger  

 erfaringsmæssigt deres varelager ekstraordinært i slutningen af året.
Da det  

 er varelageret ultimo regnskabsåret, der lægges til grund for beregning af  

 apotekernes forrentningsudgift i det følgende regnskabsår, er apotekernes  

 forrentningsudgifter overvurderet.
I forslaget nedsættes forrentningsudgiften  

 på den baggrund skønsmæssigt med 9 mio. kr.
For så vidt angår forslagets driftsudgifter, jf.
Bilag A bemærkes  

 følgende:
Lønudgifterne Ved forslaget om en lønudgift på 955 mio. kr. er der taget hensyn til en  

 reduktion i arbejdsmængden som følge af bortfald af egenbetalingsgrænsen.
Der  

 er afsat midler til etablering af vagtordning i endnu 5 byer.
Beløbet  

 indeholder kompensation for det øgede antal receptekspeditioner efter  

 egenbetalingsgrænsens bortfald og for det ventede merarbejde ved generisk  

 substitution.
Endvidere er der taget hensyn til apotekernes  

 undervisningsforpligtelse overfor farmacistuderende fra 1992. Endelig er  

 regeringens krav om en rationalisering på 2,5 pct. indregnet.
 En lønsum på 955 mio. kr. sikrer, at apotekervæsenet fremover kan drives  

 sikkerhedsmæssigt og fagligt fuldt forsvarligt, og at det nuværende service-  

 og informationsniveau kan opretholdes.
 Forslagets øvrige driftsudgifter er således 319,3 mio. kr.
 Forslagets afskrivningsudgift er således 38,7mio. kr.
 Forslagets forrentningsudgift er således 54,2mio. kr.
Pensionsbidrag Indbetalingerne til apotekervæsenets pensionsordning skal svare til  

 udbetalingerne fra ordningen.
De forventede udbetalinger i 1992 er 92,7 mio.  

 kr.
Overskud Det foreslåede overskud på 118,6 mio. kr. svarer til ca. 395.300 kr. i  

 gennemsnit til hver af de 300 apoteker.
Udgangspunktet for fastlæggelsen af  

 dette beløb i lovforslaget har været apotekerlovens bemærkning om, at  

 apotekernes gennemsnitsindkomst det første år skal være lønramme 37 inkl.  

 generelle tillæg og et specielt tillæg på dengang 14.465 kr.
Det svarer til  

 ca. 395.300 kr. pr. 1. april 1992.
Ved bedømmelsen af det forudsatte overskud skal det tages i betragtning,  

 at apotekerne herudover har forrentningsfordele af momskreditter og skyldige  

 hensatte feriepenge svarende til et beløb på ca. 100.000 kr. pr. apoteker i  

 gennemsnit årligt.
Det må endvidere indgå i bedømmelsen af overskuddet, at  

 apotekerne i 1990 og i særdeleshed i 1991 har haft overskud, som langt har  

 oversteget det i aftalen forudsatte overskud.
Kun en meget lille del heraf  

 kan henføres til rationaliseringsgevinster.
Den gældende bruttoavanceaftale opererer med et gennemsnitligt overskud på  

 ca. 425.000 kr. i 1990-priser.
Det svarer til ca. 447.600 kr. i 1992-priser.  

 Den nuværende aftale forudsætter således et overskud, der ligger ca. 52.000  

 kr. over det i bemærkningerne nævnte gennemsnitlige overskud for den første  

 periode.
Dette er i overensstemmelse med apotekerlovens bemærkninger, hvoraf  

 det fremgår, at eventuelle rationaliseringsgevinster skal opgøres ved  

 slutningen af aftaleperioden, og at de skal indgå i forhandlingerne om  

 avancen for den kommende periode.
Apotekerne fik således forhøjet overskuddet  

 i aftaleperioden 1987 til 1989 med baggrund i rationaliseringsgevinster i den  

 foregående periode.
 Sundhedsministeriet har ikke kunnet konstatere, at apotekerne i den  

 gældende aftaleperiode har gennemført rationaliseringer, som kan danne  

 baggrund for et forhøjet overskud i den kommende periode.
Opgørelse af avancenedsættelsen Den fastsatte bruttoavance foreslås i stk. 2 realiseret i 1992 gennem en  

 nedsættelse af apotekernes avance med 69,0 mio. kr. på årsbasis.
Nedsættelsen  

 er beregnet således:
Avancenedsættelsen kan næppe realiseres før 1. marts.
Derfor kan  

 avancenedsættelsen på 69,0 mio. kr. på årsbasis ikke slå fuldt igennem i  

 1992. Kun 10/12 svarende til knap 57,5 mio. kr. slår igennem.
Imidlertid har  

 apotekerne i forbindelse med omlægningen af arbejdsmarkedsbidrag til moms  

 accepteret i januar 1992 at opkræve 22 pct. moms af kunderne og indbetale 25  

 pct. moms til Toldvæsenet.
Dette har sikret, at lægemiddelpriserne ikke  

 stiger i januar 1992 som følge af afgiftsomlægningen.
Baggrunden for denne  

 konstruktion er, at det af tekniske grunde ikke har været muligt for  

 importører og producenter at anmelde nye priser til Sundhedsstyrelsen i så  

 god tid, at de nye nedsatte priser har kunnet få virkning allerede fra 1.  

 januar 1992. Producenter og importører har imidlertid bekræftet over for  

 Sundhedsministeriet, at prisnedsættelserne vil finde sted, således at de får  

 virkning fra 1. februar 1992. Denne konstruktion har kostet apotekerne  

 skønsmæssigt 8 mio. kr.
Beløbet kan opgøres, når omsætningen i januar 1992 er  

 kendt.
Sundhedsministeriet har givet Danmarks Apotekerforening tilsagn om, at  

 disse penge leveres tilbage til apotekerne.
Det gøres i lovforslaget ved at  

 undlade at forhøje avancenedsættelsen med baggrund i, at den først kan finde  

 sted 1. marts 1992 og ikke 1. januar 1992 og ved at forhøje bruttoomsætningen  

 og bruttoavance i Bilag A med den opgjorte merudgift.
 Den foreslåede avancenedsættelse svarer til en prisnedsættelse på medicin  

 på ca. 1,2 pct. i 1992 og yderligere 0,5 pct. i 1993. Nedsættelsen vil komme  

 medicinforbrugerne, sygesikringen og medicinforbrugende offentlige  

 institutioner til gode.
 Den nærmere udformning af avancenedsættelsen vil i overensstemmelse med  

 apotekerlovens § 44 blive fastsat af sundhedsministeren efter indhentet  

 udtalelse fra Sundhedsstyrelsen, der i disse sager tiltrædes af 7  

 konsulenter, der repræsenterer de berørte organisationer på området.
Til § 2 Forslagets § 2 rummer de efter regeringens opfattelse nødvendige  

 bestemmelser til at sikre, at apotekernes overskud i den kommende 2-års  

 periode ikke i urimelig grad kommer til at afvige fra det forudsatte.
 Ved gennemførelsen af apotekerloven var det tanken, at de avancer, der  

 gennemføres på grundlag af avanceaftalerne, kunne være gældende i hele  

 aftaleperioden.
Apotekernes omsætning er imidlertid af størrelsesordenen 5,8 mia. kr.  

 Driftsudgifterne på omkring 1,46 mia. kr. og apotekernes tilstræbte overskud  

 på 118,6 mio. kr.
Overskuddet udgør således kun nogle få procenter af  

 omsætning og driftsudgifter.
Ganske små fejlskøn vedrørende omsætning eller  

 driftsudgifter kan derfor udløse ganske betragtelige ændringer i apotekernes  

 overskud.
Denne risiko var man opmærksom på ved lovens udformning.
Man  

 accepterede imidlertid ordningen, navnlig fordi man fandt, at den gav ikke  

 blot den enkelte apoteker, men også sektoren som helhed det nødvendige  

 incitament til at effektivisere og rationalisere driften.
 Udviklingen i de forløbne aftaleperioder har imidlertid vist, at det er  

 nødvendigt med bestemmelser, der gør det muligt at tilpasse avancerne i  

 perioden, såfremt det må konstateres, at forudsætningerne for de anlagte skøn  

 ikke holder stik.
Forslaget indebærer, at fejlskøn over forventet omsætning, vareforbrug  

 samt stigningstakten i priser og lønninger elimineres.
Kun fejlskøn, der  

 tilsammen slår igennem med mindre end 3 mio. kr. på apotekernes beregnede  

 overskud (ca. 10.000 kr. pr. apoteker), vil ikke give anledning til en  

 regulering af avancen.
Denne reguleringskalusul svarer i princippet til den klausul, parterne har  

 været enige om i den gældende avanceaftale.
Forskellen mellem lovforslagets  

 og den gældende avanceaftales reguleringsklausuler er indeholdt i stk. 2.  

 Reguleringsklausulen i den gældende bruttoavanceaftale regulerer alene  

 avancen fremover, således at den konstaterede forskel ikke videreføres.  

 Forslagets reguleringsklausul vil herudover i 1993 neutralisere virkningen af  

 en eventuel afvigelse i 1992 mellem det fastsatte overskud og det beregnede  

 overskud.
Det understreges, at reguleringsklausulen på ingen måde fratager  

 apotekerne incitamentet til at rationalisere og effektivisere.
Efter  

 forslaget (jf.
Bilag A) reguleres alene for eventuelle fejlskøn vedrørende  

 omsætning, vareforbrug samt pris- og lønstigninger.
Apotekernes realiserede  

 driftsudgifter indgår slet ikke i reguleringsklausulen.
Såfremt apotekerne  

 undlader at rationalisere i perioden, vil det alene give sig udslag i et  

 mindre overskud.
I reguleringsklausulen forudsættes lønstigninger på 2,23 pct. fra 1991 til  

 1992. Det svarer til den forventede lønstigning for en statstjenestemand  

 ansat i skalatrin 26, stedtillægsområde III.
Der er ved fastsættelsen af de  

 øvrige driftsudgifter forudsat en udvikling i forbrugerprisindekset fra 1991  

 til 1992 på 3,0 pct.
Til § 3 Ved denne bestemmelse opnår sundhedsministeren mulighed for at forlænge  

 den ved denne lov fastsatte bruttoavance i tilfælde af, at det ikke har været  

 muligt at nå til enighed med apotekerforeningen om en bruttoavanceaftale med  

 virkning fra 1. januar 1994. En lignende bestemmelse findes i apotekerlovens  

 § 46, stk. 1.
Bestemmelsen indeholder også en klausul, der åbner mulighed for efter  

 forhandling mellem parterne at ændre den i loven fastsatte bruttoavance,  

 såfremt der er sket ændringer i forudsætningerne for loven.
Det kan for  

 eksempel ske, hvis omsætningen udvikler sig meget anderledes end forudset.  

 Bestemmelsen svarer til lignende reguleringsklausuler i tidligere  

 bruttoavanceaftaler.
Det var med baggrund heri, Sunhedsministeriet begærede  

 genforhandling af aftalen i 1991. Denne genforhandling, som havde baggrund i  

 en stærkt øget omsætning, førte til en nedsættelse af bruttoavancen med 160  

 mio. kr.
Til § 4 Ved denne bestemmelse får apotekerne pligt til at levere EDB-oplysninger  

 til den offentlige sygesikring i maskinlæsbar stand.
Lovforslaget vil  

 indebære, at de resterende (ganske få) apoteker uden EDB-afregning med  

 sygesikringen må anskaffe EDB-anlæg, der kapacitetsmæssigt og programmæssigt  

 kan løse de overordnede informationsmæssige opgaver vedrørende  

 ordinationsmønstre og lægemiddelforbrug, der i stigende omfang stilles af de  

 budgetansvarlige myndigheder.
En sådan overordnet kortlægning vil desuden  

 medføre bedre muligheder for at påvirke lægernes ordinationsmønstre med  

 henblik på ordination af færre og billigere lægemidler, således at  

 patienternes og sygesikringens medicinudgifter begrænses.
Bilag 1 Oversigt over Lovforslagets indhold sammenlignet med nuværende aftale og  

 driftsårene 1990 og 1991 *** * Forventede regnskabstal.
Det skal ved vurdering af bruttoavancens  

 størrelse tages i betragtning, at arbejdsmarkedsbidraget er afskaffet og  

 driftsudgifterne dermed godt 37 mio. kr. lavere.
 * Alle tal er eksl. moms.
Efter 2. behandling den 12. maj 1992 § 1. Den mellem Danmarks Apotekerforening og Sundhedsministeriet indgåede aftale om fastsættelse af apotekernes bruttoavance for perioden 1. januar 1990-31. december 1991 forlænges til 31. december 1992, hvilket fastlægger apotekernes bruttoavance for 1992 til 1.647,5 mio. kr. i 1992-prisniveau.
 Stk. 2. Apotekernes overskud for 1992 fastsættes til 135 mio. kr.  

 i 1992-prisniveau.
 § 2. Såfremt bruttoavancen i 1992 forudses at afvige fra det i §  

 1, stk. 1, fastlagte beløb, regulerer sundhedsministeren efter forhandling  

 med Danmarks Apotekerforening løbende herfor gennem ændring i beregningen af  

 forbrugerpriserne på lægemidler.
 Stk. 2. Såfremt apotekernes overskud for 1992 forventes at afvige  

 mere end 3 mio. kr. fra det i § 1, stk. 2, nævnte beløb, regulerer  

 sundhedsministeren efter forhandling med Danmarks Apotekerforening herfor,  

 selv om den samlede bruttoavance hermed kan blive mindre end 1.647,5 mio. kr.
 Stk. 3. Apotekerne skal senest 15. februar 1993 til  

 Sundhedsstyrelsen indberette apotekets vareforbrug og bruttoomsætning i 1992.  

 Indberetningen skal være påtegnet af apotekets revisor.
 § 3. I lov nr. 279 af 6. juni 1984 om apoteksvirksomhed, som  

 senest ændret ved § 2 i lov nr. 194 af 23. marts 1992, indsættes i § 11,  

 stk. 1, efter nr. 3 som nyt nr. 4:
»4) pligt til efter nærmere af sundhedsministeren fastsatte  

 bestemmelser at levere oplysninger i maskinlæsbar stand til Den Offentlige  

 Sygesikring.« § 4. Loven træder i kraft ved bekendtgørelsen i Lovtidende.
 Stk. 2. Loven gælder ikke for Færøerne og Grønland.
