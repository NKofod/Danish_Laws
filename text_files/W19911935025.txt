 Ret til dagpenge ved barsel fra 4 ugers dagen før forventet fødsel og  

 indtil fødslen, uanset at lønmodtageren fortsat fulgte sit studium ved  

 seminarium.
Endvidere ret til dagpenge fra fødslen og indtil genoptagelse af  

 arbejde.
Retten til dagpenge bortfaldt dog for de dage, hvor lønmodtageren  

 efter fødslen havde deltaget i undervisning med 5 timer hver tirsdag.
 SAGSFREMSTILLING:
 Kommunen traf afgørelse om, at lønmodtageren ikke har ret til dagpenge i  

 forbindelse med forventet fødsel den 3. februar 1991, jf. dagpengelovens § 16  

 samt Socialministeriets bekendtgørelse nr. 153 af 5. marts 1990 § 16.
Kommunen har ved afgørelsen henvist til, at lønmodtageren i forbindelse  

 med forventet fødsel den 3. februar 1991 er gået fra til barsel fra  

 arbejdsgiveren den 4. januar 1991, hvorefter hun søger barseldagpenge fra  

 kommunen.
Under fraværet er hun tilmeldt som fuldtidsstuderende ved  

 seminarium som lærerstuderende, og hun fortsætter med dette frem til den 1.  

 februar 1991, hvorefter hun vil være hjemme hos barnet 14 dage - 3 uger, og  

 derefter vil hun deltage i undervisning 1 dag pr. uge.
 Studiet inden fødslen har indeholdt skolegang med 30 timer pr. uge.
 Endvidere har der været 2 praktikperioder uden løn.
 Praktikperioderne omfattede 17 skematimer samt forberedelse.
 Praktikperioden blev blandt andet gennemført i januar 1991.
 Fødslen fandt sted 16. februar 1991.
 Lønmodtageren har genoptaget studiet fra 1. april 1991 til 28. april 1991  

 med 5 timer hver tirsdag.
 Hun har påbegyndt arbejdet hos arbejdsgiveren pr. 27. april 1991 med 4 1/4  

 time ugentligt.
 AFGØRELSE:
 Dagpengeudvalget har på sit møde den 30. august 1991 truffet afgørelse om,  

 at lønmodtageren har ret til dagpenge fra 4. januar 1991 til 27. april 1991.  

 Dog bortfalder retten til dagpenge for de dage i fraværsperioden efter  

 fødslen, hvor pågældende har deltaget i undervisning, idet dagpengeretten  

 bortfalder for dage, hvor lønmodtageren deltager i undervisning af begrænset  

 omfang og med et erhvervsmæssigt formål, jf. dagpengelovens § 16 stk. 3, nr.  

 4), og Socialministeriets bekendtgørelse nr. 153 af 5. marts 1990 om dagpenge  

 ved sygdom eller fødsel, § 16 stk. 1, nr. 1).
 Det tilføjes, at barseldagpenge efter fødslen ikke kan udbetales som  

 nedsatte dagpenge.
 Ret til dagpenge ophører ved genoptagelse af arbejde.
 Dagpengeudvalget ændrer således kommunens afgørelse.
