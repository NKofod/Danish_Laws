Bekendtgørelse om, hvilke andre  

 instrumenter og kontrakter  

 fondsmæglerselskaber må udføre tjenesteydelser med  

 udover  

 de af bilag 1 til lov om fondsmæglerselskaber omfattede I medfør af § 1, stk. 5, i lov om  

 fondsmæglerselskaber, jf. lovbekendtgørelse nr. 787 af 19.  

 september 2002, fastsættes:
 § 1. Bekendtgørelsen finder anvendelse  

 på:
1)	fondsmæglerselskaber, som har opnået tilladelse til at  

 drive fondsmæglervirksomhed i henhold til § 5 i lov om  

 fondsmæglerselskaber, samt 2)	filialer af fondsmæglerselskaber med hjemsted i et land uden  

 for Den Europæiske Union eller lande, som Fællesskabet har  

 indgået aftale med.
 Stk. 2. De i stk. 1 nævnte virksomheder  

 benævnes i det følgende »fondsmæglerselskaber «.
 § 2. Fondsmæglerselskaber kan, udover de  

 tjenesteydelser, accessoriske tjenesteydelser og instrumenter der er omfattet  

 af bilag 1 til lov om fondsmæglerselskaber, udføre  

 tjenesteydelser med instrumenter og kontrakter som fastsat i §§ 3, 4 og  

 6.
 § 3. Fondsmæglerselskaber kan udføre  

 tjenesteydelser, jf. bilag 1, afsnit A, i bekendtgørelse af lov om  

 fondsmæglerselskaber med valutaspotforretninger, der ikke i  

 øvrigt er omfattet af bilag 1, afsnit B, nr. 8, eller afsnit C, nr. 7,  

 i lov om fondsmæglerselskaber.
 § 4. Fondsmæglerselskaber kan modtage og  

 formidle ordrer vedrørende anparter i interessentskaber og  

 kommanditselskaber med højst 10 deltagere.
 § 5. Fondsmæglerselskabet kan kun  

 udføre tjenesteydelser med de af §§ 3 og 4 omfattede  

 valutaspotforretninger og anparter i det omfang, tjenesteydelserne er  

 omfattet af selskabets tilladelse i henhold til § 5, stk. 1, i lov  

 om fondsmæglerselskaber.
 § 6. Fondsmæglerselskaber kan modtage og  

 formidle ordrer for investorers regning med tinglyste, negotiable pantebreve  

 i fast ejendom eller løsøre.
 § 7. Bekendtgørelsen træder i kraft den 7.  

 december 2002. Samtidig ophæves bekendtgørelse nr. 710 af 30.  

 september 1998 om, hvilke andre instrumenter og kontrakter  

 fondsmæglerselskaber må udføre tjenesteydelser med udover  

 de af bilag 1 til lov om fondsmæglerselskaber omfattede.
