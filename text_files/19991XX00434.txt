Skriftlig fremsættelse (5. april 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om væddemål i  

 forbindelse med heste- og hundevæddeløb.
(Lovforslag nr.
L 269).
 Forslag til lov om ændring af lov om  

 totalisatorspil. (Begrænsning til spil afholdt i tilknytning til  

 væddekampe).
(Lovforslag nr.
L 270).
 Forslag til lov om ændring af lov om visse spil,  

 lotterier og væddemål. (Midlertidigt bookmakerspil på  

 heste- og hundevæddeløb).
(Lovforslag nr.
L 271).
Hestevæddeløbssporten har i de senere  

 år haft stigende økonomiske problemer.
Hestesporten har derfor  

 indgået en aftale med Dansk Tipstjeneste A/S om, at Tipstjenesten  

 køber hestesportens spilleselskab og overtager rettighederne til at  

 udbyde spil på hestevæddeløb.
Regeringen ønsker at  

 medvirke til, at den lovgivning, der er nødvendig for aftalens  

 gennemførelse, bliver vedtaget.
Regeringen foreslår derfor, at Tipstjenesten  

 opretter et datterselskab, som skal foranstalte væddemål på  

 heste- og hundevæddeløb i stedet for hestesportens  

 totalisatorspil.
Det foreslås videre, at Tipstjenesten opretter en  

 fond, hvortil en væsentlig del af overskuddet fra datterselskabets  

 virksomhed overføres som betaling for købet af spilleselskabet  

 m.v.
Midlerne skal ifølge aftalen anvendes til renovering af  

 væddeløbsbanerne, forhøjelse af løbspræmier,  

 styrkelse af avlsarbejdet, uddannelse m.v.
 Tipstjenesten foreslås i en kort periode på 1½  

 år at få adgang til at udbyde bookmakerspil på heste- og  

 hundevæddeløb med henblik på hurtigt at tilføre  

 hestevæddeløbssporten midler.
 Endelig foreslås totalisatorloven  begrænset  

 til lokale totalisatorspil i forbindelse med de former for  

 væddeløb m.v., der hidtil har fået bevilling hertil, dvs.  

 duekapflyvninger, hundevæddeløb og cykelløb på  

 bane.
Lovforslagets sene fremsættelse skyldes, at visse  

 spørgsmål i relation til aftalen mellem hestesporten og  

 Tipstjenesten først nu er endeligt afklaret.
Da det er  

 væsentligt for hestesporten, at aftalen effektueres hurtigt,  

 ønskes lovforslaget vedtaget i indeværende folketingssamling.
 Idet jeg i øvrigt henviser til bemærkningerne  

 i lovforslagene, skal jeg anbefale lovforslagene til Tingets velvillige  

 behandling.
