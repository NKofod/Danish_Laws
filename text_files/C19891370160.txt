Vejledning om produktion, mærkning import m.v. af økologiske levnedsmidler Vejledningen er udarbejdet af en arbejdsgruppe nedsat af  

 Landbrugsministeriet med deltagelse af Det Økologiske Jordbrugsråd,  

 Landbrugsministeriet, Statskontrollen med Mejeriprodukter og Æg m.m.,  

 Levnedsmiddelstyrelsen og Veterinærdirektoratet.
Indholdsfortegnelse Indledning Med vedtagelsen af lov nr. 363 af 10. juni 1987 om økologisk  

 jordbrugsproduktion er fastsat lovgivningsmæssige bestemmelser til fremme og  

 udvikling af økologisk jordbrugsproduktion.
Det er en erklæret målsætning, at  

 økologiske produkter, der produceres (dyrkes og avles) på de autoriserede  

 jordbrugsbedrifter, skal kanaliseres til forbrugerne under bevarelse af deres  

 økologiske oprindelseskriterium, dvs. forhandles som økologiske  

 levnedsmidler.
 I medfør af loven har Landbrugsministeriet udstedt:
 - Bekendtgørelse nr. 830 af 15. december 1987 om økologisk  

 jordbrugsproduktion.
 - Bekendtgørelse nr. 16 af 12. januar 1989 om støtyte til økologisk  

 jordbrugsproduktion.
 - Bekendtgørelse nr. 311 af 12. maj 1989 om økologiske levnedsmidler.
Det er fastsat i loven, at der skal etableres en kontrol med produktion,  

 markedsføring, opbevaring, transport, distribution, mærkning og detailsalg af  

 økologiskee produkter.
Landbrugsministeriet har herefter udstedt ovennævnte  

 bekendtgørelse om økologiske levnedsmidler.
 Økologiske levnedsmidler skal som udgangspunkt overholde de krav, der i  

 medfør af den øvrige levnedsmiddellovgivning gælder for ikke-økologiske  

 levnedsmidler.
 I bekendtgørelsen fastsættes generelle regler for produktion og  

 forhandling af levnedsmidler, der markedsføres som økologiske, herunder  

 biodynamiske, samt for godkendelse af og tilsyn med virksomhederne.
 Det er formålet med denne vejledning at uddybe de generelle bestemmelser,  

 der er fastsat i bekendtgørelsen ognærmere redegøre for de kraav, økologiske  

 levnedmidler skal opfylde vedrørende sammensætning, forarbejdning, mærkning,  

 emballering m.v.
 Vejledningen henvender sig  dels  til virksomheder, der forarbejder  

 eller forhandler økologiske levnedsmidler  dels  til statslige og  

 kommunale myndigheder, der er inddraget i godkendelsen af og tilsynet med  

 sådanne virksomheder.
Forarbejdning af økologiske levnedsmidler Levnedsmidler, der skal sælges som økologiske eller indgå i sammensatte  

 økologiske levnedsmidler, skal stamme fra en af Statens Plantetilsyn  

 autoriseret økologisk jordbrugsbedrift.
 Økologiske levnedsmidler kan endvidere være importeret til Danmark, jfr.  

 kapitel 7, ligesom der ved forarbejdningen undtagelsesvis kan anvendes  

 ikke-økologiske levnedsmidler og ikke-økologiske tilsætningsstoffer af en art  

 og i en mængde, som angivet i kapitel 3.
2.1 - Forarbejdningsprocesser Ved behandling og tilvirkning af økologiske levnedsmidler skal anvendes  

 forarbejdningsprocesser, der i videst muligt omfang sikrer, at råvarerne  

 gennemgår en så skånsom behandling som muligt.
 Forarbejdning skal altid ske i overensstemmelse med »god  

 tilvirkningsmæssig praksis« og under anvendelse af de relativt mindst  

 energiforbrugende teknologier.
 Til sikring af ovenstående målsætning er der i tabel 2.1 angivet regler  

 for de forarbejdningsprocesser, der kan anvendes ved tilvirkning af  

 økologiske levnedsmidler.
--------------------------------------------------------------------~ Tabel 2.1 Liste over forarbejdningsprocesser, der kan anvendes ved  

 produktion af økologiske levnedsmidler Det skal til Tabel 2.1 bemærkes, at det ved tilvirkning af økologiske  

 levnedsmidler - med undtagelse af bagning af kager og andet bagværk  

 (levnedsmiddelgruppe 14) og ristning af kaffe - er et overordnet princip, at  

 levnedsmidlets centrumtemperatur  på intet tidspuntk må overstige 100  

 grader C.  Dette princip fremgår direkte af Tabel 2.1  

 »Varmebehandling«, men er også gældend for f.eks.  

 »Ekstraktion«, »Destillation«, »Koncentrering«  

 m.v.
 Veterinærdirektoratet kan efter ansøgning og i særlige tilfælde meddele  

 tilladelse til andre forarbejdningsprocesser, end de i tabel 2.1 anførte.
2.2 - Anvendelse af tilsætningsstoffer Generelle regler for tilsætningsstofanvendelse Ved tilsætningsstoffer forstås:
»Stoffer, som uden i sig selv at være levnedsmidler eller sædvanligt  

 anvendelse bestanddele af sammensatte levnedsmidler, er bestemt til at  

 tilsættes levnedsmidler for at påvirke deres næringsværdi, holdbarhed,  

 konsistens, farve, smag eller lugt eller i øvrigt med teknologiske eller  

 andre formål.« Det fremgår af ovenstående definition, at f.eks. gullerodssaft tilsat for  

 at farve et levnedsmiddel ikke er et tilsætningsstof, idet gulerodssaft er et  

 sædvanligt anvendt levnedsmiddel.
Derimod er betacaroten udvundet fra  

 gulerødder et tilsætningsstof.
 Økologiske levnedsmidler er som andre levnedsmidler underlagt de regler  

 for tilsætningsstoffer, som er fastsat i den til enhver tidd gældende  

 positivliste (pt: Fortegnelse over godkendte tilsætningsstoffer til  

 levnedsmidler - Levnedsmiddelstyrelsen, oktober 1988). I positivlisten er  

 opført de tilsætningsstoffer, som er tilladt anvendt til de forskellige  

 levnedsmiddelgrupper.
Tilsætningsstoffer af økologisk oprindelse I bekendtgørelse om økologiske levnedsmidler er det i § 3 fastsat, at  

 levnedsmidler, der skal sælges som økologiske, generelt ikke må indeholde  

 tilsætningsstoffer, som ikke er af økologisk oprindelse.
Såfremt  

 tilsætningsstofferne ikke findes eller kun vanskeligt kan skaffes i økologisk  

 form, er der mulighed for at meddele dispensation fra ovennævnte hovedregel -  

 se nærmere herom i kapitel 3.
 Et tilsætningsstof betragtes som værende af økologisk oprindelse, hvis det  

 er fremstillet ud fra økologiske råvarer (produkter fra økologisk  

 jordbrugsproduktion, jfr. bekendtgørelse om økologisk jordbrugsproduktion),  

 og der ved fremstillingen kun er anvendt de forarbejdningsprocesser, der er  

 accepteret til økologiske levnedsmidler, jfr. afsnit 2.1. Der kan endvidere  

 anvendes råvarer, der er importeret som økologiske.
 Der findes ikke i dag produktion af økologiske tilsætningsstoffer sted,  

 men flere af tilsætningsstofferne vil kunne fremstilles efter økologiske  

 principper.
Som eksempel på tilsætningsstoffer, der kan fremstilles økologisk, kan  

 nævnes organiske syrer som ascorbinsyre, eddikesyre, mælkesyre, citronsyre,  

 vinsyre og æblesyre.
Disse fremstilles ofte ved forgæring, idet denne proces  

 er blevet billigere end kemisk syntese.
 Man vil kunne oprense disse syrer ved vanddampdestillation,  

 udkrystallisation eller ekstraktion, således at  

 tilsætningsstofspecifikationerne, jfr. positivlistens afsnit B, overholdes.  

 Det vil stadigvæk være indenfor det økologiske begreb og samtidig i  

 overensstemmelse med de tilladte forarbejdningsprocesser.
 Ved vakuumdestillation kank man holde temperaturen under 100 grader C og  

 alligevel have en effektiv oprensningsprocedure, hvilket vil forbedre  

 mulighederne for renfremstilling betydeligt.
F.eks. arabisk gummi, johannesbrødkernemel og guargummi kan fremstilles  

 økologisk.
Også lecitin vil kunne fremstilles økologisk ved ekstraktion med  

 ethnol.
Ethanol kan fremstilles ved forgæring og destillation, ligesom det er  

 tilfældet for de organiske syrer.
Tilsætningsstoffer til økologiske levnedsmidler Det vil ofte - for at undgå unødig ressourcespild og bevare en høj  

 sundhedsmæssig kvalitet - være nødvendigt, også for økologiskee  

 levnedsmidler, at tage forskellige konserveringsmetoder i brug, ligesom  

 praktiske hensyn taler for anvendelse af fortykningsmidler til f.eks.  

 frugtgrød.
Det er derfor tilladt at anvende tilsætningsstoffer af økologisk  

 oprindelse, der f.eks. konserverer og gør levnedsmidlerne tykkere.
Derimod er  

 det imod de økologiske principper at anvende farvestoffer, smagsforstærkere  

 m.v.
--------------------------------------------------------------------~ Tabel 2.2.1 - Liste over økologiske tilsætningsstoffer, der kan anvendes i  

 økologiske levnedsmidler I tabel 2.2.1 ses en opstilling over de forskellige typer af økologiske  

 tilsætningsstoffer, der kan anvendes til økologiske levnedsmidler.
Der er i  

 tabellen refereret til inddelingen fra positivlisten.
 Det bemærkes, at gruppen af tilsætningsstofhjælpemidler er medtaget, idet  

 det kan være nødvendigt bl.a. at anvende bærestoffer for de acceptable  

 økologiske tilsætningsstoffer.
 For anvendelse af ikke-økologiske tilsætningsstoffer ved produktion af  

 økologiske levnedsmidler henvises til afsnit 3.3.
Generelle regler for enzymer, bakterie- og skimmelkulturer Enzymer, bakterier og skimmelkulturer anvendes hyppigt i  

 levnedsmiddelindustrien, f.eks. til saftfresmtilling, som starterkultur til  

 diverse kød- og mælkeprodukter og som starterkultur til surdej.
 Enzymer, bakterier og skimmelkulturer er tilsætningsstoffer, som kan tages  

 i anvendelse, hvis de senest 6 måneder, før de tages i brug, er anmeldt til  

 Levnedsmiddelstyrelsen.
En'ymer, bakterier og skimmelkulturer til økologiske levnedsmidler Det ere en accepteret økologiske fremstillingsmetode at forgære, syrne og  

 bruge enzymatiske processer.
På denne baggrund kan enzymer samt bakterie- og  

 skimmelkulturer anvendes ved fremstilling af økologiske levnedsmidler på de  

 vilkår, der fremgår af tabel 2.2.2.
--------------------------------------------------------------------~ Tabel 2.2.2 - Liste over vilklår for anvendelse af enzymer samt bakterie-  

 og skimmelkulturer i produktionen af økologiske levnedsmidler 1. Bakterie- og skimmelkulturer må ikke være genetisk  

 modificerede.
 2. Enzymer må ikke være fremstillet af genetisk  

 modificerede mikroorganismer.
 3. Enzymer må ikke være fremstillet ved kemisk  

 syntese.
--------------------------------------------------------------------~ I principet skulle mikroorganismerne for at opfylde kravet om at være af  

 økologisk oprindelse være dyrket på et medium af økologisk oprindelse.  

 Imidlertid vil også mikroorganismer, der er dyrket på et medium af  

 ikke-økologisk oprindelse, kunne anvendes i økologiske levnedsmidler.
Aromastoffer Aromastoffer kan  ikke  finde anvendes ved tilvirkning af  

 økologiske levnedsmidler, ligesom røgaromastoffer, jfr. bekendtgørelse om  

 røgaromastoffer til levnedsmidler, heller ikke kan anvendes inden for den  

 økologiske levnedsmiddelfremstilling.
For aromastoffer gælder samme princip som for farvestoffer.
Citronsaft kan  

 f.eks. anvendes til at give aroma i et økologisk levnedsmiddel.
Citronaroma  

 er derimod et tilsætningsstof og er derfor ikke tilladt.
Anvendelse af ikke-økologiske  

 levnedsmiddelingredienser og 3.1 - Generelle bestemmelser Økologiske levnedsmidler må som udgangspunkt hverken indeholde  

 ikke-økologiske levnedsmidler eller ikke-økologiske tilsætningsstoffer.  

Udover vand kan dog anvendes visse ikke-økologiske tilsætningsstoffer  

 samt visse ikke-økologiske levnedsmiddelingredienser, sidstnævnte i en mængde  

 på højst 10 pct. af færdigvaren.
 De ikke-økologiske levnedsmiddelingredienser og ikke-økologiske  

 tilsætningsstoffer bør tilstræbes valgt i en kvalitet, der i størst mulig  

 omfang opfylder betingelserne indenfor »det økologiske begreb«.
 Anvendelse af ikke-økologiske levnedsmiddelingredienser og ikke-økologiske  

 tilsætningsstoffer kan finde sted på de vilklår, der er anført i nedenstående  

 skema 3.1.
--------------------------------------------------------------------~ Skema 3.1 - Betingelser for anvendelse af ikke-økologiske  

 levnedsmiddelingredienser og ikke-økologiske tilsætningsstoffer 1. Ikke-økologiske levnedsmiddelingredienser (max. 10  

 pct. af færdigvaren) skal enten være pført i afsnit 3.2, eller der skal før  

 anvendelsen foreligge skriftlig dispensation fra Veterinærdirektoratet.
 2. Ikke-økologiske tilsætningsstoffer skal være opført  

 i afsnit 3.3. Såfremt andre af positivlistens tilsætningsstoffer ønskes  

 benyttet, skal der før anvendelsen foreligge en skriftlig dispensation fra  

 Veterinærdirektoratet (efter udtalelse fra Levnedsmiddelstyrelsen). Sådanne  

 dispensationer vil blive revurderet hvert 2. år.
3. Når der anvendes ingredienser eller  

 tilsætningsstoffer af ikke~ økologisk oprindelse, skal der ud for disse i  

 ingredienslisten stå: »ikke-økologisk«.
Bogstaverne skal være i  

 tilsvarende størrelse som anvendt til ingrediensen/tilsætningsstofferne.
 4. Der må ikke anvendes ikke-økologiske  

 levnedsmiddelingredienser eller ikke-økologiske tilsætningsstoffer, såfremt  

 tilsvarende økologiske levnedsmidler/tilsætningsstoffer er tilgængelige på  

 markedet.
--------------------------------------------------------------------~ 3.2 - Ikke-økologiske levnedsmiddelingredienser De i nedenstående tabel 3.2 anførte ikke-økologiske  

 levnedsmiddelingredienser, kan anvende i en  samlet mængde  på højst  

 10 pct. af det færdigtilberedte levnedsmiddel.
Anvendelse af kvantitativ større mængde ikke-økologisk levnedsmiddel vil  

 kunne accepteres efter ansøgning herom til Veterinærdirektoratet.
FHer tænkes  

 f.eks. på marmelade, der i henhold til varestandardbekendtgørelsen for  

 marmelade skal overholde visse grænseværdier for opløseligt tørstof.
Disse  

 grænseværdier kan ikke overholdes uden sukkertilsætning på mere end 10 pct.
 Der stilles ikke særlige kvalitetskrav til disse levnedsmiddelingredienser  

 udover de generelle betingelser, der er anført i afsnit 3.1 samt de krav, der  

 er i den almindelige levnedsmiddellovgivning i øvrigt:
--------------------------------------------------------------------~ Tabel 3.2 - Liste over ikke-økologiske levnedsmiddelingredienser, der kan  

 anvendes i en samlet mængde på op til 10 pct. af det færdigtilberedte  

 økologiske levnedsmiddel --------------------------------------------------------------------~ 3.3 - Ikke-økologiske tilsætningsstoffer De i nedenstående tabel 3.3 anførte ikke-økologiske tilsætningsstoffer,  

 kan tillades anvendt til fremstilling af økologiske levnedsmidler, såfremt  

 tilsætningsstofferne ikke eller kun vanskeligt kan fremskaffes i økologisk  

 form.
 Der stilles ikke særlige kvalitetskrav udover de generelle betingelser  

 anført i afsnit 3.1. samt i den almindelige levnedsmiddellovgivning i øvrigt.
--------------------------------------------------------------------~ Tabel 3.3 - Liste over ikke-økologiske tilsætningsstoffer, der kan  

 anvendes ved tilvirkning af økologiske levnedsmidler --------------------------------------------------------------------~ Tilsætningsstofferne må kun anvendes til de formål, der er angivet i tabel  

 3.3 og i de mængder, der er anført i »Fortegnelse over godkendte  

 tilsætningsstoffer til levnedsmidler (positivlisten)».
 Anvendes ikke-økologiske levnedsmiddelingredienser (jfr. tabel 3.2), kan  

 det tillades, at der fra disse overføres tilsætningsstoffer i proportional  

 mængde til det færdigtilberedte økologiske levnedsmiddel under forudsætning  

 af, at positivlistens bestemmelser i øvrigt overholdes - se nærmere herom i  

 positivlistens afsnit »Bemærkninger til afsnit A 1«.
Levnedsmidler, der kan tilvirkes og  

 forhandles som økologiske I overensstemmelse med de økologiske principper bør forarbejdningsgraden  

 af de salgsklare økologiskee madvarer være den mindst mulige.
 Med henblik på at bevare de økologiske levnedsmidlers kvalitet fra  

 producent til forbruger og for at skabe nogle rammer, der kan beskytte mod  

 vildledning af forbrugeren, er det af kontrolmæssige hensyn, som  

 administrativ praksis, fastlagt, at alene de levnedsmiddelgrupper, der er  

 anført i tabel 4 - under hensyntagen til bestemmelserne i kapitel 2 og 3 -  

 kan tilvirkes og forhandles som økologiske.
Tabel 4 er udarbejdet med udgangspunkt i de varetyper, der i dag  

 produceres som økologiske.
Veterinærdirektoratet kan efter konkret ansøgning  

 meddele tilladelse til, at levnedsmidler, der ikke er omfattet af tabel 4,  

 kan produceres og forhandles som økologiske.
--------------------------------------------------------------------~ Tabel 4 - Liste over levnedsmidler, der kan produceres og forhandles som  

 økologiske --------------------------------------------------------------------~ Mærkning af økologiske levnedsmidler 5.1 - Generelle mærkningsbestemmelser Økologiske levnedsmidler skal opfylde lovgivningens almindelige  

 bestemmelser for mærkning af færdigpakkede levnedsmidler, herunder krav til  

 mærkningen af anvendte tilsætningsstoffer, er indeholdt i bekendtgørelser,  

 der er udstedt af Sundhedsministeriet og Landbrugsministeriet.
 For en mere indgående beskrivelse af de enkelte mærkningsbekendtgørelser  

 henvises til »Vejledning om mærkning af færdigpakkede  

 levnedsmidler« - december 1982.
Mærkningsreglerne i de nævnte bekendtgørelser er i hovedtræk identiske,  

 idet de alle er udarbejdet på baggrund af samme EF-direktiv.
Som udgangspunkt  

 skal alle detailpakkede levnedsmidler, der er beregnet til først at brydes af  

 den endelige forbruger, være forsynet med følgende oplysninger:
- firmanavn og adresse, - varebetegnelse, - ingrediensliste, - nettoindhold, - dato for mindste holdbarhed.
 Udover firmanavn og adresse skal varens oprindelsessted angives, hvis en  

 manglende angivelse heraf ville kunne vildlede forbrugeren.
Om nødvendigt skal der udover holdbarhedsangivelsen være påført den  

 opbevaringsforskrift, der skal overholdes, for at sikre den anførte  

 holdbarhed.
For visse levnedsmidler er der fastsat krav om dato for  

 fremstilling samt pakkedato.
Der skal endvidere være påført en brugsanvisning, såfremt der ville være  

 en risiko for, at levnedsmidlet ikke måtte blive anvendt på den rette måde,  

 hvis brugsanvisningen mangler.
Der er i de enkelte bekendtgørelser krav om  

 yderligere mærkningsoplysninger, f.eks. autorisatonsnumre,  

 fremstillingsdatoer m.m.
5. 2 - Særlige mærkningsbestemmelser for økologiske  

 levnedsmidler Ved ikrafttræden af bekendtgørelse om økologiske levnedsmidler blev  

 »økologisk« en forbeholdt varebetegnelse, der alene kan bruges for  

 produkter, der stammer fra jordbrug autoriseret i henhold til  

 Landbrugsministeriets bekendtgørelse om økologisk jordbrugsproduktion, eller  

 produkter forarbejdet herudfra.
Levnedsmidler må ikke markedsføres med supplerende betegnelser, som f.eks.  

 »øko« - i betydningen økologisk - uden samtidig at være mærket  

 »økologisk«.
Levnedsmidler, der betegnes med  

 »biodynamisk«, skal som mindstekrav opfylde økologibekendtgørelsens  

 bestemmelser.
Der skelnes ikke i økologibekendtgørelsen mellem biodynamsike  

 henholdsvis økologiske levnedsmidler.
De yderligere kraav, som biodynamikere  

 stiller til de biodynamsike levnedsmidler, er ikke underlagt offentlig  

 kontrol.
 Der vil - efterhånden som konkrrete vildledningssager opstår og afgøres -  

 blive givet yderligere vejledende retningslinjer for afgrænsningen af den  

 forbeholdte varebetegnelse »økologisk«.
Anvendelse af økologimærket Levnedsmidler, der sælges som økologiske i henhold til bekendtgørelse om  

 økologiske levnedsmidler, kan mærkes med følgende æsrlige økologimærke:
++++++++++ mærke ++++++++++ Mærket (Ø'et og skriften) skal være positivt.
 På hvid eller lys baggrund trykkes mærket uden ramme.
Mærket skal være rødt.
Pantone 032 C eller sammentryk af 100 pct. gul og  

 100 pct. magenta i firfarvesæt.
 Alternativt skal mærket være sort.
 Proportioner mellem mærke og skrift må ikke ændres.
 I farvede flader eller fotos vises mærket positivt i hvidt rektangel med  

 samme regel som for mærket på hvid/lys bund:
++++++++++ mærke ++++++++++ Mærket kan anvendes til at identificere økologiske levnedsmidler for at  

 undgå forveksling samt til at henlede forbrugernes opmærksomhed på denne  

 varegruppe.
Mærket kan anvendes på emballerede varer (detail- og engrospakninger) og  

 på skilte ved større varepartier og ved salg af uemballerede varer samt i  

 forbindelse med reklamefremstød.
Endvidere kan mærket indgå i forbindellse  

 med f.eks. kødstempler.
 Mærket må anvendes iflere forskellige størrelser under hensyn til de  

 forskellige sammenhænge, hvori det benyttes.
 Mærket kan påtrykkes eller præges på emballagen eller på en etikette,  

 somer effektivt fastlimet til emballagen.
Mærket kan anvendes på såvel danske som importerede økologiske, herunder  

 biodynamiske levnedsmidler, jfr. kapitel 7, og eventuelt sammen med andre  

 mærker.
Det kan endvidere anvendes på økologiske levnedsmidler, for hvilke  

 der, jfr. kapitel 3, er tilladt indhold af ikke-økologiske ingredienser eller  

 tilsætningsstoffer.
 Mærket må ikke anvendes for »økologiske« levnedsmidler, der  

 falder ind under overgangsbestemmelserne, jfr. kapitel 10, og  aldrig i  

 forbindelse med salg af ikke-økologiske levnedsmidler.
 Det økologiske mærke må ikke anvendes på en sådan måde, f.eks. ved  

 skiltning, at det kan vildlede forbrugeren med hensyn til levnedsdmidlernes  

 økologiske oprindelse.
Mærkning af ikke-økologiske levnedsmiddelingredienser og ikke-økologiske  

 tilsætningsstoffer Anvendes ikke-økologiske levnedsmiddelingredienser eller ikke-økologiskee  

 tilsætningsstoffer, jfr. kapitel 3, skal dette fremgå af det færdigpakkede  

 levnedsmiddels mærkning.
Dette gøres ved, at der i ingredienslisten,  

 umiddelbart efter den ikke-økologiske ingrediens/det ikke-økologiske  

 tilsætningsstof med bogstaver af mindst tilsvarende størrelse, som  

 ingrediensen/tilsætningsstofer er skreevet i, anføres:
»IKKE-ØKOLOGISK« Emballering af økologiske levnedsmidler Ved emballering af økologiske levnedsmidler bør emballagematerialet vælges  

 blandt sådanne, hvis forarbejdning forurener mindst muligt.
Emballagen bør,  

 hvor dette er muligt, kunne genbruges.
Emballage, påtrykt eller prøget med  

 økologimærket, må kun genbruges til økologiske levnedsmidler.
 Endvidere bør der ved emballagevalget tages hensyn til, at bortskaffelsen  

 af den brugte emballage i videst muligt omfang bør kunne ske på en måde, der  

 ikke, eller i kun ringe grad, belaster det omgivende miljø.
Import af økologiske levnedsmidler Importerede levnedsmidler skal opfylde de krav, der er fastsat i den  

 danske levnedsmiddellovgivning - ansvaret herfor påhviler importøren.
 I § 5 i bekendtgørelse om økologiske levnedsmidler er derudover fastsat:
»Importerede levnedsmidler må kun sælges som økologiske, hvis der fra  

 en offentlig myndighed i producengtlandet foreligger attestation for, at  

 levnedsmidlerne er producerede efter regler, der svarer til reglerne i  

 Landbrugsministeriets bekendtgørelse nr. 830 af 15. december 1987 om  

 økologisk jordbrugsproduktion.« Denne bestemmelse om attestation af offentlig myndighed i afsenderlandet  

 gælder principielt uden undtagelsee for såvel levnedsmidler, der  

 videreforhandles uden at blive underkastet en forarbejdning som sådanne, der  

 forarbejdes eller indgår som ingrediens i et levnedsmiddel, jfr. dog kapitel  

 3, pkt. 3.2.
En lang række lande har imidlertid ikke udformet en lovgivning, der  

 regulerer økologisk jordbrugsprodukt underkastet kontrol af offentlig  

 myndighed.
Under henvisning til de vanskeligheder, det må forudses at skabe  

 ved en ufravigelig håndhævelse af villkåret om attestation af offentlig  

 myndighed, kan import af økologiske levnedsmidler,  der ikke dyrkes eller  

 avles i henhold til de danske regler om økologisk jordbrugsproduktion  

  (bekendtgørelse nr. 830 af 15. december 1987 om økologisk  

 jordbrugsproduktion), indtil videre ske på betingelse af:
at  det kan dokumenteres, at levnedsmidlerne er underkastet en  

 kontrol godkendt efter IFOAM's regler (International Federation of Organic  

 Agriculture Movements), at  importører af økologiske levnedsmidler anmelder virksomheden  

 til Veterinærdirektoratet.
Godkendelse af virksomheder 8.1 - Godkendende myndighed Økologiske levnedsmidler skal enten stamme direkte fra en bedrift, der er  

 autoriseret til økologisk produktion, eller hvis der er tale om sammensatte  

 eller forarbejdede levnedsmidler primært bestå af produkter fra sådanne  

 bedrifter eller være importeret i overensstemmelse med § 5 i bekendtgørelse  

 om økologiske levnedsmidler, jfr. kapitel 7.
Godkendelse, i henhold til bekendtgørelse om økologiske levnedsmidler § 4,  

 vedrører kun virksomheder, der forarbejder, engrosoplagrer, pakker eller  

 sælger økologiske levnedsmidler.
Primærbedrifterne er autoriseret i henhold  

 til bekendtgørelse om økologisk jordbrugsproduktion.
 Godkendelse, i henhold til bekendtgørelse om økologiske levnedsmidler § 4,  

 af virksomheder, der forarbejder, pakker, oplagrer eller detailsælger  

 økologiske levnedsmidler, skal meddeles af den myndighed, der i henhold til  

 levnedsmiddellovggivningen autoriserer/godkender den pågældende virksomhed.
Godkendelse, i henhold til bekendtgørelse om økologiske levnedsmidler, er  

 således et supplement til den i henhold til levnedsmiddellovgivningen i  

 øvrigt meddelte godkendelse/autorisation.
Det er en forudsætning for  

 meddelelse af godkendelse i henhold til bekendtgørelse om økologiske  

 levnedsmidler, at virksomheden er autoriseret/godkendt i henhold til  

 bestemmelser indeholdt i den øvrige levnedsmiddellovgivning.
 Forarbejdning, pakning, engrosoplagring og salg af økologiske  

 levnedsmidler må ikke påbegyndes, før godkendelses/autorisationsmyndigheden  

 har meddelt skriftlig tilladelse hertil.
Godkendelse til forarbejdning, oplagring og salg af økologiske  

 levnedsmidler meddeles på baggrund af en skriftlig ansøgning fra den  

 pågældende virksomhed.
Den fremsendte ansøgning skal, såfremt virksomheden  

 ikke kun forhandler færdigpakkede økologiske levnedsmidler, indeholde en plan  

 over virksomhedens indretning.
Den skal endvidere indehold en redegørelse  

 for, hvilke kontrolprocedurer virksomheden vil iværksætte for at sikre  

 fuldstændig adskillelse mellem økologiske og ikke-økologiske levnedsmidler.
8.2 - Vilkår for godkendelse Det skal gennem vilkårsfastsættelsen sikres, at produktion,  

 engrosoplagring og detailsagl af økologiske levnedsmidler kan ske på  

 betryggende vis i virksomheder, der også håndterer ikke-økologiske  

 levnedsmidler.
Vilkårsfastsættelsen skal således tilpasses den enkelte  

 virksomheds individuelle forhold.
Der må således ved forarbejdning og emballering sikres en fuldstændig  

 adskillelse mellem økologiske og ikke-økologiske levnedmidler.
Adskillelsen  

 kan sikres gennem anvendelse af forskellige lokaler til økologiske og  

 ikke-økologiske levnedsmidler eller i produktionsvirksomheder ved at sørge  

 for en tidsmæssig forskydning, så man ikke samtidig arbejder med både  

 økologiske og ikke-økologiske levnedsmidler.
Herudover kan der, afhængig af virksomhedens produktion, fastsættes krav  

 om faastlæggelse af et internt kontrolsystem, f.eks. omfattende  

 lagerjournaler, recepter, salgsopgørelser m.v., så det sikres, at varer, der  

 forhandles som økologiske, altid er af økologisk oprindelse.
I bilag 1 er  

 angivet et eksempel for omfang og indhold af et internt kontrolsystem.
Vilkårsfastsættelsen må under henvisning til ovenstående ske efter en  

 besigtigelse af virksomheden, hvorunder virksomheden redegør for de planlagte  

 kontrolprocedurer.
For nedenstående virksomhedskategorier bør godkendelsen  

 som minimumm indeholde følgende:
 Forarbejdningsvirksomheder:
 - Vilkår, der sikrer fuldstændig rummæssig/tidsmæssig adskillelse af  

 håndteringen af økologiske og ikke-økologiske levnedsmidler og  

 tilsætningsstoffer.
 - Vilkår om etablering af internt kontrolsystem, lagerjournaler,  

 produktionsjournaler, salgsjournaler m.v.
 Engrosvirksomheder:
 - Vilkår, der sikrer fuldstændig rummæssig/tidsmæssig adskillelse mellem  

 økologiske og ikke-økologiske levnedsmidler og tilsætningsstoffer.
 - I det omfang, der foretages pakning af såvel økologiske som  

 ikke-økologiske levnedsmidler og tilsætningsstoffer: Vilkår om etablering af  

 et internt kontrolsystem, produktionsjournaler, salgsjournaler m.v.
 Detailvirksomheder:
 - Såfremt der foretages forarbejdning af økologiske levnedsmidler og  

 tilsætningsstoffer, skal opstilles villkår, der sikrer fuldstændig  

 rummæssig/tidsmæssig adskillelse af håndteringen af økologiske og  

 ikke-økologiske levnedsmidler og tilsætningsstoffer.
 -Såfremt der foretages forarbejdning af økologiske levnedsmidler og  

 tilsætningsstoffer, skal der opstilles vilkår om etablering af internt  

 kontrolsystem, lagerjournaler, produktionsjournaler, salgsjournaler m.v.
 - Det må af vilkårfastsættelsen fremgå, at der ikke kan forhandles den  

 samme type levnedsmidel uemballeret i både økologisk og ikke-økologisk form,  

 jfr. bekendtgørelsens § 4, stk. 4.
Tilsyn og kontrolopgaver Tilsyn og kontrol med autoriserede jordbrugsbedrifter udøves af Statens  

 Plantetilsyn efter Landbrugsministeriets bekendtgørelse nr. 830 af 15.  

 december 1987 om økologisk jordbrugsproduktion.
 De økologisk avlede og dyrkede henholdsvis animalske og vegetabilske  

 produkter fra bedrifterne kan enten sægles direkte til forbrugerne  

 (stalddørssalt) eller tilføres forarbejdnings-, engros- og  

 detailforhandlingsvirksomheder, hvor produkterne kank videreforarbejdes eller  

 sælges direkte til forbrugerne.
Dyrkning af afgrøder i landbrug, gartnerier o.l. eller opdræt af husdyr,  

 fjerkræ o.l. kræver ikke autorisation i henhold til  

 levnedsmiddellovgivningen.
Jordbrugsbedrifter, autoriseret af Statens  

 Plantetilsyn, er derfor ikke underkastet tilsyn og kontrol i henhold til  

 levnedsmiddellovgivningen.
Undtaget fra ovennævnte regel er dog mælkeleverende besætninger, der  

 leverer mælk til konsummælkmejerier.
Sådanne mælkeleverrende besætninger  

 skal, uanset bedriften er autoriseret af Statens Plantetilsyn, fortsat være  

 godkendt efter lovgivningen om mælk og konsummælkprodukter.
Og tilsyn og  

 kontrol med mælk skal udøves efter de til enhver tid gældende instruktoriske  

 bestemmelser herom.
9.1 - Kontrol med stalddørssalg Salg direkte til forbruger ved stalddørssalg kan foretages i det omfang,  

 levnedsmiddellovgivningen i øvrigt giver mulighed for et sådant salg (æg,  

 mælk, frugter og grøntsager m.v.).
 Kun de af Statens Plantetilsyn autoriserede jordbrugsbedrifter kan sælge  

 produkterne som økologiske eller biodynamiske.
Da landbrug og gartnerier ikke - med ovennævnte undtagelse om mælk til  

 konsummælkprodukter - er underkastet tilsyn af offentlig myndighed i henhold  

 til levnedsmiddellovgivningen, føres der ikke rutinemæssigt tilsyn med  

 markedsføring af produkterne fra primærbedrifterne.
Tilsyn med, at kun  

 produkter fra autoriserede jordbrugsbedrifter forhandles som økologiske,  

 udøves derfor ikke rutinemæssigt.
Kontrollen må udøves ved  

 »overvågning«, herunder ved anmeldelser, reklame, annoncer o.l.
 Der vil regelmæssigt tilgå levnedsmiddelkontrolenhederne en ajourført  

 liste over de af Statens Plantetilsyn autoriserede økologiske  

 primærbedrifter.
 9.2 - Tilsyn og kontrol med forarbejdningsvirksomheder m.v.
Virksomheder, der har fået en godkendelse efter § 4 i bekendtgørelse om  

 økologiske levnedsmidler, underkastes tilsyn af den myndighed, som efter  

 levnedsmiddellovgivningen i øvrigt fører tilsyn med virksomheden.
Tilsynet  

 foretages normalt i tilslutning til det ordinære levnedsmiddeltilsyn.
 Ved tilsynet kontrolleres de særlige vilkår, der er fastsat i forbindelse  

 med virksomhedens godkendelse til produktion og forhandling af økologiske  

 levnedsmidler.
 Tilsynsmyndigheden har adgang til de lokaler i virksomheden, i hvilke  

 levnedsmidler forarbejdes, opbevares og forhandles, og det kontrolleres, om  

 der er den nødvendige adskillelse mellem økologiske og ikke-økologiske  

 produkter, såfremt en sådan forhandling i øvrigt er tilladt i forbindelse med  

 virksomhedens godkendelse.
Ved tilsynet er virksomhedens indehaver forpligtet til at meddele alle  

 oplysninger, der er nødvendige for kontrollens udøvelse.
Der lægges særlig  

 vægt på oplysninger om leverandører af økologiske levnedsmidler eller  

 råvarer, fakturaer og andre regnskabsoplysninger, der kan verificere  

 produkternes økologiske oprindelse og de mængdeforhold, i hvilke økologiskee  

 levnedsmidler forhandles.
 Såfremt tilsynsmyndigheden konstaterer overtrædelse af villkår for  

 godkendelse til forarbejdning og/eller forhandling af økologiske  

 levnedsmidler, eller tilsynsmyndigheden i øvrigt har begrundet tvivl om  

 produkternes økologiske oprindelse,  tilbagekaldes godkendelsen  

 omgående.  Den særlige mærkning med økologisk eller biodynamisk  

 oprindelse, herunder varemærket, skal herefter omgående fjernes fra  

 mærkningen.
Overgangsbestemmelser I økologibekendtgørelsens § 10, stk. 2 og 3, er anført  

 overgangsbestemmelser vedrørende salg af økologiske levnedsmidler.
 Overgangsbestemmelserne skal sikre, at de forarbejdede  

 »økologiske« levnedsmidler, der pr. 1. juni 1989 står i  

 detailbutikker, engroslagre eller hos producenter, og som hidtil er  

 producedret og forhandlet som »økologiske«, fortsat skal kunne  

 sælges som »økologiske« i en vis periode.
 I praksis betyder dette, at levnedsmidler, der er mærket økologisk uden at  

 opfylde vilklår fastsat i medfør af lov om økologisk jordbrugsproduktion, og  

 som er produceret før den 1. juni 1989,  fortsat vil kunne sælges som  

 økologiske indtil oktober 1991 - for levnedsmidler med en holdbarhed på over  

 18 måneder dog april 1993.
 De økologiske primærprodukter, der pr. 1. juni 1989 er i vækst, er ikke  

 inde i afsætningsledet og kan ikke, med mindre de kommer fra en autoriseret  

 jordbrugsbedrift, sælges som økologiske eller indgå i fremstilling af  

 levnedsmidler, der herefter sælges som økologiske.
Revision Denne vejledning om produktion, mærkning, import m.v. af økologiske  

 levnedsmidler vil blive revideret regelmæssigt - første gang senest den 1.  

 december 1990.
Retningslinjerne vedrørende tilsyn og kontrol vil blive uddybet i takt med  

 indhøstede erfaringer.
Levnedsmiddelgrupper, der kan produceres og forhandles  

 som økologiske, jfr. tabel 4, vil blivee udbygget i takt med, at behovet  

 herfor opstår.
 Anvendelse af ikke-økologiske levnedsmidler og ikke-økologiske  

 tilsætningsstoffer, jfr. kapitel 3, vil i det omfang, det er muligt, blive  

 søgt indskrænket.
Henvisninger 12.1 - Litteratur IFOAM  (International Federation of Organic Agriculture Movement)  

 - Basic Standards of Organic Agriculture - januar 1989.
12.2 - Love og bekendtgørelser 12.3 - Adresser Veterinærdirektoratet Rolighedsvej 25 1958 Frederiksberg C Levnedsmiddelstyrelsen Mørkhøj Bygade 19 2860 Søborg Bilag 1 Internt kontrolsystem for virksomheder, der forarbejder eller pakker  

 økologiske levnedsmidler Afhængig af virksomhedens produktion skal godkendelse i henhold til  

 økologibekendtgørelsens § 4 indeholde krav om etablering af et internt  

 kontrolsystem.
Omfanget af dette interne kontrolsystem afhænger af  

 virksomhedens art, men bør for nedenstående virksomhedskategorier indeholde  

 følgende elementer:
 Råvarer  kan registreres i et journal- eller kartoteksystem,  

 hvoraf det f.eks. kan fremgå:
 - Dato for modtagelse.
 - Varens navn.
 - Mængde.
 - Leverandør.
 - Batch nr.
 Eks.
 Produktionsjournalen  kunne omfatte følgende forhold:
 - Dato for produktion.
 - Produktionens art.
 - Produktionsmængden.
 - Anvendte råvarer (art og mængde).
 - Batch nr.
 Eks.
 Salgsjournalen  kunne udformes på følgende møde.
 - Dato for salg.
 - Varens navn.
 - Mængde.
 - Batch nr.
 - Modtager.
 Eks.
Bekendtgørelse om økologiske levnedsmidler I medfør af § 4, § 7, stk. 2 og § 9 i lov nr. 363 af 10. juni 1987 om  

 økologisk jordbrugsproduktion fastsættes:
 § 1.  Denne bekendtgørelse fastsætter betingelser for,  

 at levnedsmidler kan sælges som økologiske, herunder biodynamiske.
 Stk. 2.  Levnedsmidler, som nævnt i stk. 1, er udover  

 bestemmelserne i denne bekendtgørelse, omfattet af lovgivningens almindelige  

 og særlige bestemmelser for bl.a. tilvirkning, behandling, forhandling og  

 markedsføring af levnedsmidler og er underlagt den dermed forbundne kontrol.
 § 2.  Kun levnedsmidler, der hidrører fra eller er  

 fremstillet på basis af levnedsmidler fra en økologisk jordbrugsbedrift,  

 autoriseret i henhold til Landbrugsministeriets bekendtgørelse nr. 830 af 15.  

 december 1987 om økologisk jordbrugsproduktion, eller fra en virksomhed,  

 godkendt i henhold til nærværende bekendtgørelse, jfr. § 4, kan sælges som  

 økologiske, jfr. dog § 5.
 Stk. 2.  Landbrugsministeren kan fastsætte regler om et  

 særligt økologimærke, der kan anvendes til at identificere levnedsmidler, der  

 sælges som økologiske i henhold til denne bekendtgørelse.
 Stk. 3.  Veterinærdirektoratet og Statskontrollen med  

 Mejeriprodukter og Æg m.m. kan efter indhentet udtalelse fra Det Økologiske  

 Jordbrugsråd fastsætte yderligere krav, som økologiske levnedsmidler skal  

 opfylde, herunder krav til sammensætning, forarbejdning, mærkning,  

 emballering m.v.
 § 3.  Sammensatte eller forarbejdede levnedsmidler,  

 der skal sælges som økologiske, må ikke indeholde tilsætningsstoffer eller  

 levnedsmiddelingredienser, som ikke er af økologisk oprindelse, jfr. dog stk.  

 2.
 Stk. 2.  Veterinærdirektoratet og Statskontrollen med  

 Mejeriprodukter og Æg m.m. kan i særlige tilfælde og efter indhentet  

 udtalelse fra Det Økologiske Jordbrugsråd, og for tilsætningsstoffer tillige  

 efter indhentet udtalelse fra Levnedsmiddelstyrelsen, tillade, at der i  

 økologiske levnedsmidler anvendes ingredienser og tilsætningsstoffer, som  

 ikke er af økologisk oprindelse, såfremt de pågældende  

 levnedsmiddelingredienser henholdsvis tilsætningsstoffer ikke findes eller  

 kun vanskeligt kan skaffes i økologisk form.
 § 4.  Virksomheder, herunder detail- og  

 engrosforhandlingsvirksomheder, der ønsker at forarbejde eller pakke  

 økologiske levnedsmidler, skal godkendes hertil af den myndighed, der i  

 henhold til levnedsmiddellovgivningen iøvrigt godkender og udøver tilsyn med  

 den pågældende levnedsmiddelvirksomhed.
 Stk. 2.  Såfremt virksomheden også forarbejder eller  

 pakker levnedsmidler, der ikke er omfattet af denne bekendtgørelse, skal  

 ansøgningen indeholde plan over virksomhedens indretning samt redegørelse for  

 kontrolprocedurer til sikring af fuldstændig adskillelse mellem de  

 levnedsmidler, der er økologiske og de levnedsmidler, der ikke er økologiske.
 Stk. 3.  Godkendelsesmyndigheden kan iøvrigt kræve alle  

 oplysninger, herunder om forarbejdningsmetoder og produktets sammensætning,  

 som er nødvendige for at tage stilling til ansøgningen.
 Stk. 4.  Detailforhandlingsvirksomheder må ikke  

 forhandle den samme type levnedsmiddel uemballeret i både økologisk og  

 ikke-økologisk form.
 § 5.  Importerede levnedsmidler må kun sælges som  

 økologiske, hvis der fra en offentlig myndighed i producentlandet foreligger  

 attestation for, at levnedsmidlerne er produceret efter regler, der svarer  

 til reglerne i Landbrugsministeriets bekendtgørelse nr. 830 af 15. december  

 1987 om økologisk jordbrugsproduktion.
 § 6.  Tilsyn med overholdelse af denne bekendtgørelse  

 og af vilkår, fastlagt i medfør heraf, udføres af den myndighed, som i medfør  

 af levnedsmiddellovgivningen iøvrigt godkender og udøver tilsyn med den  

 pågældende virksomhed.
 Stk. 2.  Tilsynsmyndigheden har adgang til virksomheder,  

 hvor det er påkrævet af hensyn til kontrollen med overholdelsen af de i denne  

 bekendtgørelse fastsatte regler, og kan forlange rigtigheden af oplysninger  

 dokumenteret ved fremlæggelse af regnskabsmateriale, fakturaer og lignende.  

 Myndigheden er berettiget til at udtage prøver af virksomhedens produkter i  

 det omfang, tilsynet nødvendiggør det.
§ 7.  Godkendelses- og tilsynsmyndigheden kan efter  

 indhentet udtalelse fra Det Økologiske Jordbrugsråd fastsætte nærmere  

 bestemmelser om godkendelse og tilsyn m.v. i henhold til denne  

 bekendtgørelse.
For detail- og engrosforhandlingsvirksomheder, godkendt i  

 medfør af levnedsmiddelloven, og hvor godkendelse og tilsyn med  

 bestemmelserne i denne bekendtgørelse udøves af levnedmiddelkontrolenhederne,  

 fastsættes bestemmelserne af Veterinærdirektoratet, ligeledes efter indhentet  

 udtalelse fra Det Økologiske Jordbrugsråd.
 § 8.  Konstateres overtrædelser af betingelser fastsat  

 i forbindelse med en godkendelse, kan godkendelsen tilbagekaldes.
 § 9.  Afgørelser om tilbagekaldelse af en godkendelse,  

 kan inden 4 uger påklages til Landbrugsministeriet.
 Stk. 2.  Afgørelser, som nævnt i stk. 1, truffet af en  

 levnedsmiddelkontrolenhed, kan påklages til Veterinærdirektoratet.
 Stk. 3.  Andre end de i stk. 1 nævnte afgørelser kan  

 ikke påklages til Landbrugsministeriet.
 § 10.  Bekendtgørelsen træder i kraft den 1. juni  

 1989.
 Stk. 2.  Levnedsmidler, der ved bekendtgørelsens  

 ikrafttræden sælges som økologiske, men som ikke opfylder bestemmelserne i  

 bekendtgørelsen, kan fortsat sælges som økologiske indtil 1. oktober 1991,  

 jfr. dog stk. 3.
Stk. 3.  De levnedsmidler, der er nævnt i stk. 2, som  

 har eller må antages at have en holdbarhed på over 18 måneder, kan fortsat  

 detailsælges indtil 1. april 1993. 
Landbrugsministeriet, den 12. maj 1989  Laurits Tørnæs Inga Galamba Ingen.
