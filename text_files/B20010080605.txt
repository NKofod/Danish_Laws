Bekendtgørelse om fiskeri og  

 fredningsbælter i Ringkøbing Fjord, Stadil Fjord og Von  

 Å I medfør af §§ 30, 31, 32, § 121, stk. 4, og § 130, stk. 2, i  

 fiskeriloven, jf. lov nr. 281 af 12. maj 1999, og efter bemyndigelse,  

 fastsættes:
Anvendelsesområde § 1. Bekendtgørelsen finder anvendelse  

 på fiskeri:
1)	i Ringkøbing Fjord 2)	i Stadil Fjord 3)	i Von Å 4)	ved udløbet af Ringkøbing Fjord i  

 Nordsøen.
Regulering af visse redskaber § 2. Fiskeri i Ringkøbing Fjord med  

 ruseredskaber, herunder bundgarn, dog bortset fra kasteruser, er forbudt i  

 perioden 15. marts til 31. maj, begge dage inklusive.
 Stk. 2. Erhvervs- og bierhvervsfiskere kan efter  

 anmeldelse til pågældende fiskeriinspektorats stedlige afdeling,  

 i perioden nævnt i stk. 1, fiske med ruseredskaber, herunder bundgarn,  

 når overkanten af bundgarnshovedet og ved pæleruser uden  

 hovedgarn, radgarnet, sænkes mindst 30 cm under den til enhver tid  

 værende vandoverflade.
 Stk. 3. Erhvervsfiskere kan uden at foretage den i stk. 2  

 nævnte sænkning af dele af redskabet efter anmeldelse til  

 pågældende fiskeriinspektorats stedlige afdeling, i  

 Ringkøbing Fjords nordlige del, mellem Strandgaard i vest og Hebol  

 Toft i øst, fiske med bundgarn fra kysten og 200 meter ud, i perioden  

 15. marts til 15. april, begge dage inklusive, jf. dog § 6.
 Stk. 4. Erhvervsfiskere kan efter anmeldelse til  

 pågældende fiskeriinspektorats stedlige afdeling, i perioden  

 nævnt i stk. 1, uden at foretage den i stk. 2 nævnte  

 sænkning af dele af redskabet, fiske med sildebundgarn, såfremt  

 fiskeren har anmeldt og fået tildelt pladser senest i 1996. Der kan  

 maksimalt anmeldes 15 sildebundgarn.
 Stk. 5. Retten til en bundgarnsplads i henhold til andre  

 regler kan ikke fortabes i perioden nævnt i stk. 1, på grund af,  

 at der ikke sættes fiskende garn.
 § 3. Det er forbudt at anvende nedgarn, flydegarn  

 og lignende garnredskaber med en maskestørrelse mindre end 40 mm  

 (halvmaske) i perioden 15. marts til 31. maj.
Fredning af laks og ørred § 4. Det er forbudt at fiske efter, lande,  

 opbevare, sælge, udbyde til salg eller på anden måde  

 omsætte mod eller uden vederlag, laks og ørred fra  

 Ringkøbing Fjord, Stadil Fjord og Von Å.
 Stk. 2. Fangede laks og ørred skal straks  

 genudsættes i frit vand, så vidt muligt i levende tilstand.  

 Udsætningen skal ske på en sådan måde, at de ikke  

 genfanges af redskabet.
Fredningsbælter § 5. Ved udløbet af Ringkøbing Fjord  

 i Nordsøen fastsættes et udvidet fredningsbælte inden for  

 en afstand af 750 m fra udløbet af Hvide Sande kanalen mellem Nordre  

 og Søndre ledemole.
§ 6. Ved Von Å's udløb i  

 Ringkøbing Fjord fastsættes et udvidet fredningsbælte, der  

 i bredden ved åens udløb er 400 m og efter en længde  

 på 1.500 m er 200 m i bredden.
Fredningsbæltet begrænses af  

 følgende retningslinier:
 1)	Mod øst og vest: Linier afmærket med 2  

 båker på hver side af Von Å.
 2)	Mod nord: En linie - åens munding - der afmærkes  

 af 2 forbåker anbragt på henholdsvis den østlige og den  

 vestlige åbred ved Von Å's udløb.
 3)	Mod syd: En linie i Ringkøbing Fjord afmærket  

 med 2 båker udsat i båkelinierne.
 Stk. 2. Båkerne består af gule pæle med  

 gule kryds.
 Stk. 3. En kortskitse, der viser fredningsbæltet,  

 er trykt som bilag 1.
§ 7. Ved Von Å's udløb i Stadil Fjord  

 fastsættes et ændret fredningsbælte, der i bredden ved  

 åens udløb er 300 m og efter en længde af 1.200 m er 200 m  

 i bredden.
Fredningsbæltet er begrænset af følgende  

 retningslinier:
 1)	Mod øst og vest: Linier afmærket med 2  

 båker på hver side af Von Å.
 2)	Mod nord: En linie i Stadil Fjord afmærket med 2  

 båker udsat i båkelinierne.
 Stk. 2. Båkerne består af gule pæle med  

 gule kryds.
 Stk. 3. En kortskitse, der viser fredningsbæltet,  

 er trykt som bilag 2.
 § 8. Ved Skjern Å's udløb i  

 Ringkøbing Fjord fastlægges et fredningsbælte  

 afgrænset af følgende retningslinier:
 1)	Mod syd: En linie bestemt ved en gul stumptønde  

 forsynet med gul stage og gult kryds på 3 meter dybdekurven i  

 Ringkøbing Fjord overet med en båke på Høje Sande  

 og en på land.
 2)	Mod vest: En linie mellem gule stumptønder forsynet  

 med gul stage og gult kryds langs 3 m dybdekurven.
 3)	Mod nord: En linie bestemt ved en gul stumptønde ved 3  

 meter dybdekurven overet med 2 båker i land.
 4)	Mød øst: Af kystlinien.
 Stk. 2. Båkerne består af gule pæle med  

 gule kryds.
 Stk. 3. En kortskitse, der viser fredningsbæltet,  

 er trykt som bilag 3.
 § 9. Det er forbudt at fiske i de i §§ 5-8  

 nævnte fredningsbælter.
Stk. 2. Det er dog tilladt i det i § 5 nævnte  

 fredningsbælte at anvende stang og snøre i perioden 1. marts til  

 1. oktober.
Laks og ørred er i dette område fredet efter  

 reglerne i § 4.
 § 10. Øvrige fredningsbælter, fastsat  

 i generelle regler om fredningsbælter og vedtægten for fiskeri i  

 Ringkøbing og Stadil fjorde, gælder også for områder  

 omfattet af denne bekendtgørelse.
 Stk. 2. Der etableres ingen fredet  

 gennemgangsstrækning til fredningsbælterne nævnt i §§  

 5-8.
Straf og ikrafttræden § 11. Den der overtræder eller  

 forsøger at overtræde § 2, stk. 1-4, § 3, § 4 og § 9, straffes  

 med bøde.
 § 12. Bekendtgørelsen træder i kraft  

 den 1. oktober 2001 og gælder indtil den 30. september 2006.
