Bekendtgørelse om ændring af bekendtgørelse om udlændinges adgang her til landet § 1 I bekendtgørelse nr. 375 af 20. marts 2015 om udlændinges adgang her til landet foretages følgende ændring:
 1. § 24, stk. 1, nr. 4, affattes således:
»4) Personale på danske lastskibe i international trafik, der anløber dansk havn eller værft højst 25 gange inden for en forudgående periode på 12 måneder.
Personale på et sådant lastskib er herudover fritaget for krav om arbejdstilladelse, hvis lastskibet i samme periode udover 25 anløb til havn eller værft har op til 3 værftsophold.« § 2 Bekendtgørelsen træder i kraft den 11. maj 2015.
