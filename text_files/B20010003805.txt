Bekendtgørelse om de studerendes  

 råd ved Danmarks  

 Journalisthøjskole I medfør af § 5 a i lov nr. 505 af 12. juni 1996 om Danmarks  

 Journalisthøjskole, som ændret ved lov nr. 263 af 12. april  

 2000, fastsættes:
 § 1. De studerendes råd ved Danmarks  

 Journalisthøjskole repræsenterer de studerende og er  

 rådgivende for højskolens ledelse.
 § 2. Valg til de studerendes råd afholdes  

 hvert år i oktober måned.
 § 3. De studerendes råd består af 9 -  

 15 medlemmer.
Stk. 2. Alle ordinære studerende ved Danmarks  

 Journalisthøjskole er valgbare og har valgret til rådet.
Disse  

 studerende vælger 7 - 13 medlemmer af rådet.
Stk. 3. De studerende, der er indskrevet til dele af den  

 ordinære uddannelse efter reglerne om åben uddannelse, er  

 valgbare og har valgret til rådet.
Disse studerende kan vælge 2  

 medlemmer af rådet.
§ 4. De studerende udarbejder forslag til  

 vedtægter for rådet.
Vedtægterne skal vedtages med simpelt  

 flertal af de stemmeberettigede studerende, jf § 3, stk. 2 og  

 3.
 Stk. 2. Vedtægterne skal mindst indeholde bestemmelser  

 om:
 1)	Antallet af medlemmer.
 2)	Regnskabsaflæggelse, herunder om evt. kontingent.
 3)	Procedure for ændring af vedtægter.
 4)	Afholdelse af et årligt møde for alle stemmeberettigede  

 studerende, jf. § 3, stk. 2 og 3, hvor de faste dagsordenspunkter  

 er: aflæggelse af beretning, fremlæggelse af regnskab og  

 budgetforslag til godkendelse og afholdelse af valg, jf. § 2.
 Stk. 3. Det nedsatte råd fastsætter selv sin  

 forretningsorden og vælger en formand blandt medlemmerne.
 § 5. De studerendes råd udpeger en  

 repræsentant for de studerende til højskolens bestyrelse.
 Stk. 2. Rådet udpeger repræsentanter for de  

 studerende til alle råd og udvalg m.v., der nedsættes ved  

 højskolen, og som behandler spørgsmål, der  

 vedrører de studerende i almindelighed.
 Stk. 3. Der skal ikke udpeges repræsentanter for de  

 studerende til organer, hvor de studerendes deltagelse ville stride mod de  

 regler, hvorefter organet er nedsat.
 § 6. Danmarks Journalisthøjskole stiller  

 egnet lokale og adgang til kontorfaciliteter til rådighed for de  

 studerendes råd.
 § 7. Bekendtgørelsen træder i kraft 1. februar  

 2001.
