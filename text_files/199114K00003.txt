Nr BTL 3 Betænkning over Forslag til lov om ophævelse af lov om tilsyn med  

 begravelseskasser og ligbrændingsforeninger og om ændring af forskellige  

 lovbestemmelser   

 Nr L 3 1991-92, 1. samling Afgivet af Erhvervsudvalget Afgivet: 19911114 Udvalget har behandlet lovforslaget i nogle møder og har herunder stillet spørgsmål til industriministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialdemokratiets medlemmer) lovforslaget til vedtagelse uændret.
 Et mindretal (Socialdemokratiets medlemmer af udvalget) indstiller  

 lovforslaget til forkastelse ved 3. behandling, idet mindretallet er  

 af den opfattelse, at der bør opretholdes en eller anden form for tilsyn med  

 begravelseskasser og ligbrændingsforeninger.
