Landsskatteretskendelse vedr. beskatning af engangsbeløb,  

 modtaget som erstatning for placering af vindmøller på en landbrugsejendom, Klagen vedrører, om engangsbeløb  

 modtaget som erstatning for placering af vindmøller på landbrugsejendom er  

 skattepligtig som lejeindtægt efter statsskattelovens § 4, litra b, eller om  

 beløbet er skattepligtig efter ejendomsavancebeskatningslovens § 1, stk. 1.
Landsskatterettens afgørelse Indkomståret 2001 Personlig indkomst Skatteankenævnet har anset engangsbeløb,  

 der er udbetalt til ejerne af ejendommen B, som erstatning for placering af  

 vindmøller på ejendommen, for en skattepligtig lejeindtægt i henhold til  

 statsskattelovens  

 § 4, litra b.
Indtægten er fordelt over den aftalte lejeperiode på 30  

 år.(750.000 kr.  40.000 kr.) x 1/30 x 3 mdr., eller 5.916 kr.Klagerens  

 andel  

 heraf, 1/3 eller 1.972 kr.
 Landsskatteretten stadfæster  

 skatteankenævnets afgørelse.
Sagens oplysninger Ved skøde af 30. januar 2001 købte  

 klageren 1/3 af landbrugsejendommen B af C og D med overtagelsesdato 1.  

 januar  

 2001. Ejerne ejede herefter hver 1/3 af ejendommen.
Som lodsejere overdrog C og D ved aftale  

 af februar 1997 I/S E retten til at placere et vindkraftanlæg bestående af 4  

 vindmøller, 10 transformatorstationer med kabelforbindelse og veje på  

 ejendommen  

 matr. nr. xx.
Aftalen var gældende til 31. december 2005. I/S E betalte for  

 dispositionsretten en forskudssum på 40.000 kr.
Lodsejeren forpligtede sig  

 til  

 at indgå en aftale om 30 års ret til at anvende arealet til vindmøller.
I  

 forbindelse med etablering af vindkraftanlægget, og senest en måned efter at  

 vindmøllefundamentet var støbt, skulle I/S E betale 640.000 kr.
Den endelige  

 betaling omfattede vindkraftanlægget og skulle reduceres med den udbetalte  

 forskudssum.
Aftalen var uopsigelig fra lodsejerens side indtil 31. december  

 2004. I/S E, eller den selskabet havde overdraget sine rettigheder til, kunne  

 til enhver tid opsige aftalen uden varsel.
Aftalen blev tinglyst som en  

 servitut  

 på ejendommen.
Ved deklaration om etablering og drift  

 af vindkraftanlæg af 8. november 2001 gav de tre lodsejere en uopsigelig  

 tilladelse  

 til F A/S til på ejendommen at opstille et vindkraftanlæg bestående af 3 stk.  

 vindmøller med nødvendige transformatorer.
Lodsejerne gav F A/S adgang til  

 arealer til og omkring møllerne og transformatorstationerne samt vejadgang.  

 Adgangen skulle benyttes i såvel etableringsfasen som i driftsfasen.
Aftalen  

 trådte i kraft den 1. oktober 2001 og ophører uden varsel 30 år senere, dvs.  

 den 30. september 2031. Aftalen er uopsigelig fra lodsejers side, mens  

 aftalen  

 af F A/S kan opsiges når som helst til ophør uden varsel.
Ved aftalens udløb  

 eller ved endeligt ophør af anlæggets drift inden dette tidspunkt, skal  

 møllerne, transformerne, vejanlæg m.m. fjernes ved F A/S´s foranstaltning.
De  

 berørte arealer skal på F A/S´s bekostning retableres til landbrugsmæssig  

 drift.
Vejanlæg fjernes dog kun i den udstrækning, lodsejeren ønsker det.
For  

 retten til placering af møllerne og øvrige anlæg betalte F A/S en erstatning  

 i  

 form af et engangsbeløb efter nærmere aftale.
Deklarationen blev tinglyst  

 servitutstiftende på ejendommen.
 Deklarationen var i overensstemmelse med  

 Lokalplan for en vindmøllegruppe.
Den 6. september 2001 blev der indgået  

 en aftale mellem de tre lodsejere og F A/S om engangsbeløbets størrelse.
For  

 retten til placering af hvert af vindkraftanlæggene skulle F A/S betale  

 lodsejerne  

 250.000 kr., eller i alt 750.000 kr. for de tre vindkraftanlæg, i 30 år  

 regnet  

 fra den 1. oktober 2001, jf. deklarationens §§ 3 og 5. Det fremgår endvidere  

 af  

 aftalen, at F A/S allerede havde betalt et forskudsbeløb på 40.000 kr. som en  

 del af engangsbeløbet.
 Klageren har i regnskabet for  

 indkomståret 2001 opgjort avancen til 0 kr. i henhold til  

 ejendomsavancebeskatningslovens  

 regler efter følgende beregning:
Salg af vindmøller  3 stk., 30 årige,  

 leje 710.000 kr. : 3 236.666 kr.
Andel af anskaffelsessum -50.000 kr.
Genplaceres i køb af B 186.666 kr.
Skatteankenævnets afgørelse Engangsbeløb, der er udbetalt til ejerne  

 af ejendommen B som erstatning for placering af vindmøller på ejendommen, er  

 skattepligtig lejeindtægt i henhold til statsskattelovens § 4, litra b.
 Af ligningsvejledningen 2000 afsnit  

 E.J.2.2.4. fremgår:
Ifølge tidligere praksis, der har været  

 gældende fra 1985 er engangsbeløb, der udbetales til ejeren af en ejendom som  

 erstatning for placering af en eller flere vindmøller på ejendommen og for de  

 rådighedsindskrænkninger over ejendommen, som i forbindelse hermed pålægges  

 ejeren i henhold til en aftale gældende for 30 år, anset som vederlag for en  

 delafståelse.
Da der kan være tvivl om, hvorvidt der er hjemmel til den  

 tidligere praksis, har Told- og Skattestyrelsen besluttet at ændre praksis  

 fra  

 og med indkomståret 2000. Sådanne aftaler anses herefter som lejeaftaler, og  

 de  

 betalte beløb beskattes som personlig indkomst.
Beskatning af et engangsbeløb  

 fordeles over den aftalte lejeperiode. Der er for indkomståret 2000 ændret  

 praksis vedrørende beskatningen af engangsbeløb, som udbetales ved indgåelse  

 af  

 en aftale gældende for 30 år.
Sådanne aftaler anses herefter som lejeaftaler,  

 og de betalte beløb beskattes som personlig indkomst.
Beskatning af et  

 engangsbeløb fordeles over den aftalte lejeperiode.
Idet aftalen dækker  

 perioden 1. oktober 2001 til 30. september 2031, skal der medregnes for 3  

 måneder i 2001, eller 1.972 kr.
 Der er ikke tale om tilbagevirkende  

 kraft, da klageren overtog ejendommen pr. 1. januar 2001, og da udlejning  

 først  

 skete fra 1. oktober 2001, hvorimod ligningsvejledningens anvisninger af  

 Told-  

 og Skattestyrelsen blev ændret gældende fra 2000.
Klagerens påstand og argumenter Klagerens repræsentant har fremsat  

 påstand om, at beløbet modtaget som erstatning for placering af vindmøller på  

 ejendommen B er skattepligtig efter ejendomsavancebeskatningslovens § 1, stk.  

 1.
Til støtte for påstanden har  

 repræsentanten principalt bl.a. anført, at erstatningen for  

 rådighedsindskrænkningen  

 i forbindelse med placering af vindmøller på ejendommen er skattepligtig  

 efter  

 ejendomsavancebeskatningslovens § 1, stk. 1, idet der er tale om afståelse af  

 fast ejendom svarende til et servitutlignende forhold, jf.  

 ejendomsavancebeskatningslovens regler.
Der er tidligere praksis, hvorefter  

 erstatninger vedrørende fast ejendom anses for afståelse af fast ejendom,  

 også  

 selv om erstatningen kun dækker en tidsbegrænset periode.
Der er herved  

 henvist  

 til Landsskatterettens kendelse af 25. juni 1965, offentliggjort i LSR 1965  

 nr.  

 115, og Højesterets dom af 5. februar 1982.
 Det fremgår derfor også af  

 ligningsvejledningen 1985 afsnit H 2.6.7. Delafståelse, Vindmøller, hvor  

 følgende  

 er indsat for første gang, og ligningsvejledningen 1999 afsnit E.J.2.2.4.  

 Delafståelser, hvor følgende er indsat for sidste gang:
Engangsbeløb, der udbetales til ejeren  

 af en ejendom som erstatning for placering af en eller flere vindmøller på  

 ejendommen  

 samt for de rådighedsindskrænkninger over ejendommen som i forbindelse hermed  

 pålægges ejeren i henhold til en aftale gældende for 30 år anses som vederlag  

 for en delafståelse. Praksis har været gældende siden 1985,  

 jf.
SD 380-419-1752 af 22. oktober 1985. Der er dermed tale om en langvarig  

 praksis for beskatning af engangsbeløb, der udbetales til ejeren af en  

 ejendom  

 som erstatning for placering af vindmøller på ejendommen og for  

 rådighedsindskrænkninger  

 over ejendommen, som i forbindelse hermed pålægges ejeren i henhold til en  

 aftale gældende for 30 år.
Ifølge praksis anses engangsbeløbet som vederlag  

 for  

 en delafståelse af ejendommen og dermed for skattepligtigt efter  

 ejendomsavance-beskatningslovens regler.
Praksis er fulgt op af adskillige  

 kendelser  

 fra Landsskatteretten, jf. herved bl.a.
Landsskatterettens kendelse af 3.  

 november 2003, offentliggjort i SKM2004.185.LSR.
 Det fremgår af ligningsvejledningen 2000  

 afsnit E.J.2.2.4 Delafståelser, hvor følgende er indsat for første gang og  

 samtidig  

 erstatter det i ligningsvejledningen for 1985 til 1999 anførte:
Ifølge tidligere praksis, der har været  

 gældende fra 1985 er engangsbeløb, der udbetales til ejeren af en ejendom som  

 erstatning for placering af en eller flere vindmøller på ejendommen og for de  

 rådighedsindskrænkninger over ejendommen, som i forbindelse hermed pålægges  

 ejeren i henhold til en aftale gældende for 30 år, anset som vederlag for en  

 delafståelse.
Da der kan være tvivl om, hvorvidt der er hjemmel til den  

 tidligere praksis, har Told- og Skattestyrelsen besluttet at ændre praksis  

 fra  

 og med indkomståret 2000. Sådanne aftaler anses herefter som lejeaftaler, og  

 de  

 betalte beløb beskattes som personlig indkomst.
Beskatning af et engangsbeløb  

 fordeles over den aftalte lejeperiode. I forordet til ligningsvejledningen er  

 anført følgende: Vejledningen er udtryk for Told- og Skattestyrelsens  

 opfattelse af gældende praksis og er bindende for de lignende myndigheder,  

 medmindre vejledningens indhold klart ikke er i overensstemmelse med højere  

 rangerende  

 retskilder, det vil sige lovgivning, bekendtgørelser, cirkulærer,  

 domstolspraksis,  

 Landsskatterettens og Ligningsrådets praksis. Af praksis fremgår, at  

 Landsskatteretten har anset afståelsen af rettigheden til i en 30-årig  

 periode  

 at placere en vindmølle på ejendommen for afståelse af en rettighed over den  

 faste ejendom.
Praksisændringen er derfor uforenelig med den praksis, der  

 fremgår af retskilder på et højere trin i retskildelæren.
Praksis på området  

 har været så entydig, at der ikke har været tvivl om hjemlen til den  

 hidtidige  

 praksis.
Det er således tvivlsomt, om Told- og Skattestyrelsen kan ændre  

 praksis, set i forhold til den tidligere præcisering af reglerne i SD  

 380-419-1752 af 22. oktober 1985 og Landsskatterettens efterfølgende  

 kendelser,  

 idet den ændrede praksis, som anført i ligningsvejledningen 2000, ikke ses at  

 have den fornødne præjudikatsværdi.
Lovregler på skatteområdet kan kun  

 vedtages  

 af Folketinget.
En ændring af praksis skal derfor ske ved lov.
Told- og  

 Skattestyrelsen har derfor ikke haft kompetence til at ændre praksis med  

 fremtidig virkning ved at ændre Ligningsvejledningen 2000 afsnit E.J.2.2.4.  

 Praksisændringen er derfor ulovhjemlet.
Der er herved bl.a. henvist til  

 Landsskatterettens kendelse af 17. september 1999 i sagen 641-1847-0209,  

 Landsskatterettens kendelse af 18. september 2003, offentliggjort i  

 SKM2003.443.LSR, og Landsskatterettens kendelse af 28. august 2003,  

 offentliggjort i SKM2003.447.LSR.
Landsskatteretten anerkendte i  

 SKM2003.447.LSR, at Told- og Skattestyrelsen ikke kan ændre en langvarig  

 praksis, der har været fulgt af Landsskatteretten.
Såfremt Skatteministeriet  

 ønskede at ændre praksis, måtte dette ske ved lov.
Klageren kan støtte ret på  

 denne kendelse, idet der har været en langvarig praksis siden 1985 for, at  

 erstatning for placering af vindmøller m.v. på ejendommen er omfattet af  

 ejendomsavancebeskatningsloven.
Told- og Skattestyrelsen har endvidere i  

 forbindelse med praksisændringen anført: Da der kan være tvivl om,  

 hvorvidt  

 der er hjemmel til den tidligere praksis, har Told- og Skattestyrelsen  

 besluttet  

 at ændre praksis fra og med indkomståret 2000. Praksisændringen er  

 således  

 sket på baggrund af tvivl.
Told- og Skattestyrelsens tvivl må antages at være  

 opstået med baggrund i artiklen Beskatning af Vindmølleprojekter  

 i TfS  

 2000.694, hvor Michael Svanholm og Jan Steen Hansen anfører, at hvis der er  

 tale om en tidsbegrænset lejeaftale eller servitut, er der ikke hjemmel til  

 at  

 kvalificere aftalen, som en ejendomsafståelse.
Praksis på området er  

 imidlertid  

 så entydig, at der ikke kan være tvivl om hjemlen til den hidtidige praksis.  

 Det fremgår da også af Landsskatterettens kendelse af 26. oktober 2004, at  

 den  

 tidligere praksis ikke var lovstridig, hvilket Told- og Skattestyrelsen  

 tilsluttede sig.
Der må derfor have været lovhjemmel for den hidtidige  

 praksis,  

 hvorfor begrundelsen om tvivl for at ændre praksis ikke længere kan bruges.  

 Gorm Lund har endvidere i artiklen Begrænsede rettigheder over fast  

 ejendom i  

 TfS 2001.414 anført: Told- og Skattestyrelsens holdninger er alt for  

 unuanceret.
De kontrakter om overdragelse af vindmøllerettigheder og  

 vindmøllegrunde,  

 der ligger til grund for beskatningen, er meget individuelt udformet, og  

 praksis bør afspejle dette.
Ved vurderingen af, om der er tale om ejendomsafståelse  

 eller udlejning må der således ses på deklarationen af 8. november 2001. Der  

 er  

 tale om afståelse af en middelbar ejendomsrettighed over den faste ejendom  

 ved  

 en aftale, der er benævnt deklaration, og som er tinglyst servitutstiftende  

 på  

 ejendommen.
F A/S betegnes ikke i deklarationen som lejer.
F A/S har i  

 deklarationens § 7 ret til at overdrage den tinglyste rettighed over den  

 faste  

 ejendom til tredjemand, og F A/S har derfor ejerbeføjelser over det  

 overdragede.
Der er sket indskrænkning i klagerens ejerbeføjelser af mindst  

 samme  

 omfang, som når f.eks. elselskaber sætter elmaster op på en ejendom.  

 Deklarationen, der er tinglyst servitutstiftende, er i juridisk forstand en  

 erklæring om forpligtelser med hensyn til fast ejendom, og der er således en  

 byrde på ejendommen, der indskrænker ejerens bestemmelsesret.
Lodsejerne har  

 ifølge deklarationen indgået en bindende og uopsigelig aftale.
Aftaleperioden  

 er 30 år og må derfor anses som en varig rådighedsindskrænkning.
For retten  

 til  

 placering af vindmøllerne med tilhørende anlæg betales et engangsbeløb, som  

 betegnes erstatning.
Erstatningen er betaling for en varig og ikke en  

 midlertidig rådighedsbegrænsning, som efter praksis beskattes som  

 ejendomsavance.
Det forhold, at engangsvederlaget betales for en 30-årig  

 periode, og at vederlaget ikke skal reguleres, selv om lejer ikke  

 bruger  

 retten længere, taler for, at der er tale om afståelse af fast ejendom og  

 ikke  

 udlejning, da det er normalt, at overdragelsessummer betales med  

 engangsvederlag, mens betaling for udlejning normalt foretages løbende.
Det  

 er  

 atypisk at betale en leje forud for en 30-årig periode.
Ved påtagelsen af  

 rådighedsindskrænkninger i forbindelse med placering af vindmøller på  

 ejendommen, sker der endvidere en konsumption af ejendommens værdi, idet  

 rådighedsindskrænkningen i tilfælde af salg af ejendommen vil påvirke  

 handelsprisen.
Indholdet i deklarationen af 8. november 2001 må derfor  

 fortolkes som afståelse af fast ejendom, og engangsbeløbet er dermed omfattet  

 af ejendomsavancebeskatningsloven.
 Til støtte for påstanden har  

 repræsentanten subsidiært bl.a. gjort gældende, at Landsskatteretten i  

 kendelse  

 af 26. oktober 2004 i sagen 2-4-1841-1226 fandt, at praksisændringen ikke  

 skulle gennemføres for aftaler indgået inden medio februar 2001, hvor  

 Ligningsvejledningen for 2000 blev offentliggjort.
I nærværende sag blev der allerede i  

 1997 indgået en køberetsaftale vedrørende placering af 3 vindmøller på  

 ejendommen.  

 Denne aftale løb til 31. december 2004, hvorefter aftalen kunne opsiges med  

 et  

 års varsel.
Efter aftalen kunne I/S E arbejde på at få lov til at placere 3  

 vindmøller på ejendommen.
Hvis man fik denne tilladelse og påbegyndte  

 støbningen  

 af fundament, skulle ejeren af ejendommen være indstillet på at indgå en  

 30-årig aftale om placering af vindmøllerne, og for denne aftale skulle der  

 betales ca. 600.000 kr.
I oktober 2001 indgik man herefter denne 30-årige  

 aftale.
Den endelige betaling blev på 750.000 kr.
 Aftalen fra 1997 er en form for  

 køberetsaftale, som I/S E udnyttede i 2001. Beskatningen  måske bortset  

 fra de  

 40.000 kr. man udbetalte i 1997  skal derfor gennemføres i 2001.
 Klageren købte sin andel af ejendommen  

 pr. 1. januar 2001. Både ved indrømmelsen af køberetsaftalen i 1997 og ved  

 købet af ejendommen kunne klageren ikke vide, at praksis ville blive ændret.  

 Derfor må klageren have en berettiget forventning om, at den tidligere  

 praksis  

 var gældende, således at engangsbeløbet beskattes i 2001 som  

 ejendomsavance.  

 Den beregnede  

 ejendomsavance ønskes herefter genanbragt.
Told- og Skattestyrelsens indstilling Den erstatning, som ejerne af ejendommen  

 har modtaget for placering af vindmøller m.v. på ejendommen B i henhold til  

 aftalen af 8. november 2001 om etablering og drift af vindkraftanlæg, og  

 dermed  

 i henhold til en aftale gældende i 30 år, er skattepligtig som lejeindtægt i  

 henhold til statsskattelovens § 4, litra b.
Grundejerne har for en begrænset periode  

 stillet et stykke jord til rådighed for F A/S til opstilling af 3 vindmøller  

 med transformere på ejendommen B.
Aftalen er tidsbegrænset til 30 år.
F A/S  

 skal ved aftalens udløb fjerne vindmøllerne, transformerne og vejanlæg m.v.  

 og  

 retablere arealerne til landbrugsmæssig drift uden udgift for ejerne.
F A/S  

 kan  

 ikke udøve almindelige ejerbeføjelser over det overdragede areal.
Der er  

 således tale om et lejeforhold og ikke en delafståelse af fast ejendom.
Den tidligere praksis byggede på  

 administrativ praksis, jf. herved SD 380-419-1752 af 22. oktober 1985, og  

 Told-  

 og Skattestyrelsen har derfor været berettiget til at ændre administrativ  

 praksis med fremtidig virkning.
Den tidligere praksis har været forkert og er  

 nu ændret til en rigtig praksis.
 Da deklarationen om etablering og drift  

 af vindkraftanlæg er indgået mellem de tre lodsejere og F A/S den 8. november  

 2001 og dermed efter udgivelsen af ligningsvejledningen for indkomståret  

 2000,  

 har klageren ikke en berettiget forventning om, at engangsbeløbet i 2001  

 beskattes i henhold til ejendomsavancebeskatningslovens regler.
Landsskatterettens bemærkninger og  

 begrundelse To retsmedlemmer, herunder  

 retsformanden, finder, at det beløb, der er modtaget som betaling for  

 placering  

 af vindmøller m.v. på ejendommen B i henhold til aftalen af 8. november 2001  

 om  

 etablering og drift af vindkraftanlæg, som er gældende i 30 år, er  

 skattepligtig  

 som lejeindtægt i henhold til statsskattelovens § 4, litra b.
Der er herved lagt vægt på, at  

 grundejerne for en begrænset periode har stillet et stykke jord til rådighed  

 for F A/S til opstilling af 3 vindmøller med transformere på ejendommen B, at  

 aftalen er tidsbegrænset til 30 år, og at F A/S ikke kan udøve almindelige  

 ejerbeføjelser over det overdragede areal.
Der er således tale om et  

 lejeforhold vedrørende fast ejendom, hvorefter beskatning skal ske efter  

 reglen  

 i statsskattelovens § 4, litra b.
 Det fremgår af ligningsvejledningen for  

 1985  1999 inkl., at engangsbeløb, der udbetales til ejeren af en  

 ejendom som  

 erstatning for placering af en eller flere vindmøller på ejendommen samt for  

 de  

 rådighedsindskrænkninger over ejendommen, som i forbindelse hermed pålægges  

 ejeren i henhold til en aftale gældende for 30 år, anses som vederlag for en  

 delafståelse.
Dette er ændret i ligningsvejledningen  

 for indkomståret 2000 og efterfølgende år.
Herefter beskattes engangsbeløb,  

 der  

 udbetales til ejeren af en ejendom som erstatning for placering af en eller  

 flere  

 vindmøller på ejendommen samt for de rådighedsindskrænkninger over  

 ejendommen,  

 som i forbindelse hermed pålægges ejeren i henhold til en aftale gældende for  

 30 år, som en lejeindtægt i henhold til statsskattelovens § 4, litra b.  

 Herefter beskattes udlejning af vindmøllegrunde som andre lejeaftaler, d.v.s.  

 som personlig indkomst, og engangsbeløbet fordeles over den aftalte  

 lejeperiode.
 Den tidligere praksis byggede på  

 administrativ praksis, jf. herved SD 380-419-1752 af 22. oktober 1985, og  

 Told-  

 og Skattestyrelsen har derfor været berettiget til at ændre administrativ  

 praksis med fremtidig virkning.
 Da deklarationen om etablering og drift  

 af vindkraftanlæg er indgået mellem de tre lodsejere og F A/S den 8. november  

 2001 og dermed efter udgivelsen af ligningsvejledningen for indkomståret  

 2000,  

 har klageren ikke en berettiget forventning om, at engangsbeløbet i  

 indkomståret 2001 beskattes i henhold til den tidligere gældende praksis og  

 dermed efter ejendomsavancebeskatningslovens regler.
 Engangsvederlaget, der er modtaget som  

 betaling for placering af vindmøller m.v. på ejendommen B, er en  

 skattepligtig  

 lejeindtægt i henhold til statsskattelovens § 4, litra b, og beløbet skal  

 periodiseres over den aftalte lejeperiode.
 Disse medlemmer stemmer derfor for at  

 stadfæste afgørelsen for indkomståret 2001.
Et retsmedlem bemærker, at den tidligere  

 gældende praksis ikke er ændret ved lov, men alene ved en ændring i  

 Ligningsvejledningen  

 for indkomståret 2000 og efterfølgende år.
Engangsbeløbet må derfor kunne  

 beskattes som ejendomsavance ved indkomstopgørelsen for indkomståret 2001 i  

 overensstemmelse  

 med den tidligere gældende praksis.
Dette medlem stemmer derfor for at ændre  

 afgørelsen for indkomståret 2001 i overensstemmelse med den nedlagte påstand.
 Der træffes afgørelse efter  

 stemmeflertallet, og afgørelsen for indkomståret 2001 stadfæstes derfor.
