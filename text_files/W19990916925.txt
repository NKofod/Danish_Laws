 2 medlemmer af nævnet, herunder formanden, fandt, at det var  

 kritisabelt, at det ikke fremgik af programmet, at slankemidlets  

 brugsanvisning fremhæver, at resultatet er betinget af omlæggelse  

 af spisevanerne.
2 medlemmer fandt ikke anledning til at kritisere, at brugsanvisningen  

 ikke var omtalt i udsendelsen.
Da der ikke var enighed blandt nævnets  

 medlemmer, var formandens stemme afgørende.
 God presseskik var overtrådt, og mediet blev pålagt at  

 offentliggøre et resumé af kendelsen.
Kendelse fra Pressenævnet i sag nr.  

 21/1998 Oluf Mørk A/S har ved advokat K.L.
Németh  

 klaget til Pressenævnet over udsendelsen Rapporten bragt i Danmarks  

 Radio på DR 1 den 9. december 1997, og over udsendelsen "Status 97"  

 bragt i Danmarks Radio på DR 1 den 20. januar 1998, idet firmaet  

 finder, at god presseskik er tilsidesat.
 En samtidig indgivet klage over omtale af udsendelsen  

 på DR-Online behandles særskilt.
 Klageren har under sagen tillige klaget over, at  

 udsendelsen er blevet genudsendt, og har herunder oplyst, at udsendelsen i  

 alt er blevet bragt 5 gange i perioden frem til den 16. februar 1998.  

 Herudover er klip fra udsendelsen indgået i programmet "Status 97", der  

 er blevet sendt 3 gange i perioden 20.   29. januar 1998.
 I den oprindelige udsendelse blev foretaget en kritisk  

 gennemgang af de metoder til begrænsning af fedme, som pensioneret  

 overlæge, dr. med.  Flemming   Quaade har været med til at  

 udvikle.
 Forud for udsendelsen blev bragt flere "trailere". Heri  

 hed det bl.a.:
"J.O.Jersild: "Nupo   danskernes slankemiddel nr. 1. Man  

 skulle blive tynd af at spise det her.
Men nu viser det sig, at man i  

 længden kan blive tyk af at spise Nupo.
Alligevel så skulle det  

 her være garanteret videnskabeligt af   en læge.
 Flemming  Quaade: Jeg har en konto i Schweiz, og den har  

 jeg sammen med  Saddam  Hussein.
J.O.J.: Du modtager penge hver gang, nogen køber en  

 pakke nede i Brugsen? F.Q.: Det vil give folk det indtryk, at jeg hypper mine  

 egne kartofler.
J.O.J.: Så derfor ønskede du ikke at omtale  

 det her for mig? F.Q.: Nej." Tirsdags-oversigten mandag den 8. december 1997 kl. ca.  

 22.40:
"Speak: Efter Tak Skæbne kl. 20 handler det om  

 fupslankemidler i Rapporten, det er 20.30." Umiddelbart inden udsendelsen:
"Speak:  Jens  Olaf  Jersild går tæt på  

 danskernes slankekure, nærmere bestemt slankepulveret Nupo.
Om lidt  

 afsløres en hemmelig kontrakt." I udsendelsen hed det bl.a.:
" Jens  Olaf  Jersild: Man skulle blive slank af  

 slankepulveret Nupo.
På pakningen står der, at produktet er  

 videnskabeligt godkendt af slankeeksperter.
Imidlertid viser det sig, at man  

 risikerer at blive tykkere af slankemidlet.
Lægerne.
Kan vi stole på dem, når de  

 siger, at noget er bevist, at noget er sundt og sikkert.
Tag nu Danmarks  

 slankemiddel nr. 1, Nupo pulveret her.
Der står, at det er  

 videnskabeligt dokumenteret, men hvordan kan vi vide, om den her videnskab  

 ikke er købt og betalt, om pulveret overhovedet virker, og at det i  

 hvert fald ikke er farligt? Unavngiven kvinde: Da jeg holdt op med Nupo, der tog jeg  

 ca. 15 kg på inden for de næste 3 måneder.
J.O.J.: Der står Hvidovre-Kuren Nupo Slank.
Der  

 burde jo stå, at det her bliver man tyk af.
 Unavngiven mand: Jeg har en konto i Schweiz sammen med  

  Saddam  Hussein.
Anden unavngiven kvinde: De får ødelagt deres  

 liv.
Lad være.
Nu har jeg ødelagt 15 år af mit liv.
Speak: Rapporten er på vej ind til den mand i  

 Danmark, der ved mest om fedme.
Det er han i hvert fald kendt for.   Og  

 berømt er han for at have udviklet slankepulveret Nupo.
Manden hedder  

    Flemming  Quaade.
Her er   Flemming  Quaade   fotograferet i 1980.  

 Overlæge på Hvidovre Hospital og på vej med det  

 epokegørende pulver.
Siden dengang så har  Flemming  Quaades    

 kostbare slankepulver stået på supermarkedets hylder.
Det kan  

 købes mange steder: Apoteker, Matas-forretninger; det er det mest  

 solgte slankemiddel i Danmark.
Nupo er det eneste slankepulver i Danmark, som  

 har ord for at være afprøvet videnskabeligt.
Udviklet på  

 Hvidovre Hospital af landets mest ansete fedmeforskere med  Flemming  Quaade  

   i spidsen.
Rapporten er før gået tæt på  

 slankemidler   det skete i et TV-program den 14. oktober i år.
For nogen tid siden så undersøgte Rapporten  

 en masse slankemidler i Danmark, og vi afslørede, at det meste af det  

 her, det virker slet ikke   det er fup og svindel.
Det var der mange  

 fabrikanter, der var kede af, vi sagde.
Men der var en fabrikant, der blev  

 glad for udsendelsen: Nupo.
Nupo var nemlig slet ikke med i udsendelsen.
De  

 blev så glade, at de faktisk indrykkede en annonce om sig selv:  

 "Så du TV i går.
Verden vil bedrages   Vi vil ikke være  

 med" siger altså Nupo om Nupo.
I annoncen her står, at Nupo er  

 ikke udviklet for at tjene penge.
Og der står også, at det skulle  

 være det eneste slankemiddel i Danmark, som der er videnskeligt bevis  

 for virker.
Da vi lavede den første udsendelse, så havde  

 Rapportens journalister allerede i et stykke tid været i gang med at  

 undersøge Nupo.   Undersøge, om det med pengene nu også  

 er rigtigt, og undersøge, hvor videnskabelig, videnskaben bag det her  

 egentlig er.
Det er et arbejde, der har ført os mange år tilbage  

 i tid.
Historien begynder dengang, hvor der ikke var nogen, der  

 tog sig af de mennesker, der var fede.
Det var nemlig ikke et  

 forskningsområde, der gav prestige for læger.
Manden, som senere  

 skulle opfinde Nupo,  Flemming  Quaade, her som ung.
Han var en af de  

 første danske læger, som forskede i fedme.
I 1949 skrev han  

 denne afhandling, som bl.a. påviser, hvor psykisk svært det er  

 for et barn at være fed.
For det arbejde fik han fakultetets fineste  

 pris: En guldmedalje.
Igennem årene fortsatte  Flemming  Quaade   sin  

 forskning, og i 1968 introducerede han en ny radikal slankeoperation fra USA.  

 Her er en mand, der dengang fik den nye operation.
I dag så er han  

 invalid." Indslaget med omtale af den pågældende mands  

 operation og konsekvenserne heraf varede herefter ca. 6 minutter.
Derefter  

 fortsatte udsendelsen med et indslag om operation af mavesækken.
Dette  

 indslag varede ca. 5 minutter og indeholdt bl.a. et interview med den anden  

 kvinde, der var vist i indledningen til udsendelsen.
 Herefter fortsatte udsendelsen som følger:
"Speak: Nu handler det om slankepulveret Nupo.  Flemming  

  Quaades   store opfindelse, og så altså om 2 patienter i hans  

 private klinik derhjemme.
Rapporten må meget gerne interviewe dem.
Speak: Begge patienter har spist Nupo pulver i op til 1  

 år.
Nupo er et pulver, som man spiser i stedet for mad.
Pulveret skulle  

 indeholde alle de næringsstoffer, der er nødvendige for at  

 overleve, men kun meget få kalorier.
Interviewet følges  

 opmærksomt af  Flemming  Quaade.
Patienterne skal sørge for at  

 holde deres billeder af sig selv som fed opad, sådan så  

 fotografen kan få det hele med.
 Patient 1: Jeg kører stadigvæk på de  

 der 5 breve Nupo om dagen og så de 10 brikker, man skal spise.
 J.O.J.: Ja, som er den ekstra, rigtige mad, man kan  

 få.
Patient 1: Ja.
Og det kan du sagtens klare dig med.
 Speak: Men undersøgelser af den langsigtede  

 virkning af slankepulver viser, at det ikke slanker, mener læge  Birgit  

  Petersson, der som psykiater har beskæftiget sig med  

 vægtproblemer.
 Birgit  Petersson: Man har prøvet at lave en  

 efterundersøgelse udover 1 år for dem, som har været  

 på de forskellige slankekure, og der viser det sig, at mellem 95 og  

 100% af dem har taget mere på i vægt senere hen.
J.O.J.: Så burde der jo stå, altså der  

 står Hvidovre-Kuren Nupo Slank.
Så burde der jo stå, at det  

 her det bliver man tykkere af.
Birgit  Petersson: Ja, det burde der egentlig  

 gøre, at undersøgelser eller efterundersøgelser viser,  

 at på langt sigt, når du holder op, ja så bliver du  

 tykkere.
Man indstiller i virkeligheden sin krop på at sulte, og i det  

 øjeblik man så begynder at spise normalt igen J.O.J.: Efter at man har overstået sin slankekur,  

 tænker man.
 Birgit  Peterson: Ja, så får man jo så  

 en normal madmængde ind, som så bliver omsat, som om kroppen  

 stadigvæk sultede, og det medfører så, at man tager endda  

 meget hurtigt på igen, oftest ser man, at man tager mere på.
J.O.J.: Her er  Helle  Madsen, der har været  

 på Nupo-kur.
Først så tabte hun 10 kg.
Helle  Madsen: Da jeg holdt op med Nupo, da tog jeg ca.  

 15 kg på inden for de næste 3 måneder.
Og så  

 prøver man lidt forgæves igen.
J.O.J.: Det her er  Flemming  Quaades   egen  

 undersøgelse fremlagt internationalt.
Den viser, hvordan det er  

 gået patienter, han har haft i behandling med Nupo igennem 40  

 måneder, som det står her på engelsk.
Undersøgelsen  

 siger, at patienterne i gennemsnit har en vægt, der er higher  

 altså højere   efter at have været på Nupo-kur.
Men  

 tallene er ikke så gode, vel? Flemming  Quaade: Nej, det er de skam ikke.
 J.O.J.: De stiger i vægt, når de har  

 været på sådan en forholdsvis grov kur.
 F.Q.: De stiger i vægt   efter en hvilken som helst  

 kalorieindskrænkning, og holder den op, så stiger de igen.
 J.O.J.: Ja, de stiger til mere end de havde  

 før.
 F.Q.: Ja.
Speak:  Flemming  Quaade   medgiver altså, at man et  

 stykke tid efter en Nupo slankekur faktisk bliver tykkere, end man var,  

 før man begyndte at tage Nupo.
Men i Nupos avisannonce der står  

 der, at Nupo kan sikre vægttab.
Nupo er effektivt.
J.O.J.: De kan love, at man taber sig, hvis man bruger  

 Nupo.
Hvordan synes du, at sådan et budskab som det her er i forhold  

 til de tal, vi lige har haft fremme.
 F.Q.: Den der annonce den fortæller jo ikke, den  

 siger jo ikke noget om langtidsudsigterne.
J.O.J.: Ja, fordi de er så godt som altid lidt  

 nedslående, ikke? F.Q.: Jo, det er de for næsten alle.
Det er de.
Helle  Madsen: Jeg har ladet mig forføre af Nupo  

 på grund af, at du har vist forhold til, at der stod læger  

 bag." Udsendelsen afsluttedes med følgende tale:
"Speak: Her ligger firmaet Oluf Mørk.
Det er dem,  

 der sælger Nupo og har givet  Flemming  Quaade   procenter af  

 omsætningen.
De vil ikke udtale sig.
Det er også dem med  

 annoncen, "Verden vil bedrages.
Vi vil ikke være med". Men hvordan kan  

 man skrive, at Nupo er effektivt uden med et ord at nævne den store  

 debat om, at det også kan være farligt.
Hvordan kan man her i  

 annoncen slå på, at Nupo ikke er udviklet for at tjene penge,  

 når netop pengene spillede så stor en rolle, at man lavede en  

 hemmelig aftale om det.
Og hvordan kan man slutte af med at skrive, "Vi kan  

 holde, hvad vi lover", når langtidsstudier af slankepulver viser, at  

 folk tager på igen, ja nogle bliver endda tykkere, end de var  

 før kuren.
Hvordan kan man i det hele taget basere sig på  

 videnskab fra en læge, der får procenter af omsætningen.  

 Hvordan kan man alt det, med mindre man netop vil bedrage verden?" Udsendelsen den 20. januar 1998 var ligeledes en udgave af  

 Rapporten.
Der var tale om en opsamlingsudsendelse, hvor der blev vist klip  

 fra forskellige af de tidligere udsendelser, og udsendelsernes emner blev i  

 de fleste tilfælde fulgt op med oplysninger om det, der var sket i  

 sagen, efter at udsendelsen blev sendt.
 Heri hed det bl.a.:
 "I det næste program, som vi skal se klip fra, der  

 spurgte jeg  Flemming  Quaade, om han modtager penge fra Oluf Mørk  

 A/S, dem, der producerer og sælger Nupo.
(Herefter vises et klip fra programmet med omtalen  

 af  Flemming  Quaades   kontrakt samt  Jens  Olaf  Jersilds afsluttende  

 kommentar i programmet.) Ja, sådan sluttede programmet om Nupo og  Flemming  

  Quaade.
Efter programmet der indrykkede Nupo endnu en annonce, men denne  

 gang med kritik af Rapporten: Der findes mange former for journalistik.
Der  

 findes ikke et mere veldokumenteret slankepulver end Nupo, siger man  

 altså her.
Danmarks Radio har afvist kritikken og står ved  

 samtlige oplysninger i Rapportens program om Nupo.
Det er også en af  

 grundene til, at Danmarks Radio nu genudsender programmet.
Det sker onsdag  

 den 11. februar på DR1 kl. 20.00. Så kan man jo kigge med og  

 prøve at dømme selv." Klageren har anført, at indledningen til den  

 oprindelige udsendelse fremtræder, som om udsendelsen alene omhandlede  

 produktet Nupo.
Ikke desto mindre hidrørte udsagnet "Nu har jeg  

 ødelagt 15 år af mit liv" fra en kvinde, der havde  

 gennemgået en slankeoperation.
Klageren har videre anført, at det gentagne gange i  

 udsendelsen og i optakten til udsendelsen blev udtalt, at forbrugerne bliver  

 tykke/fede af at spise Nupo, hvilket ikke er korrekt.
Der er tale om, at man  

 med stor sandsynlighed tager på i vægt, når man har  

 afsluttet kuren med Nupo, hvis de tidligere kostvaner ikke ændres.  

 Udsendelsen undlod at omtale, at klageren selv i sin vejledning, der er  

 indlagt i Nupo-pakkerne, gør kunderne opmærksom på dette  

 forhold.
 Klageren har yderligere klaget over, at Danmarks Radio har  

 afvist at bringe en meddelelse fra klageren og dennes advokat i forbindelse  

 med genudsendelsen af udsendelsen.
 Klageren har desuden selvstændigt klaget over, at  

 udsendelsen blev genudsendt flere gange, og over et indslag i udsendelsen  

 "Status 97", hvor de fejlagtige udsagn om Nupo blev gentaget helt eller  

 delvis.
 Klageren har anmodet Pressenævnet om at kræve,  

 at Danmarks Radio til Pressenævnet udleverer de råbånd og  

 andet grundmateriale, der ligger til grund for udsendelsen.
 Klageren har i forbindelse med klagen fremlagt  

 følgende dokumenter:
 Oversigt over publikationer, der er resultat af 16  

 års randomiserede, kliniske afprøvninger, hvor Nupo har  

 indgået i diætbehandlingen.
Klaringsrapport fra Ugeskrift for Læger 1997, 159,  

 supplement nr. 2 vedr.
Receptfri produkter til slankeformål   2 af  

 klinisk diætist  Lis  Kristoffersen, klinisk diætist  Gitte  

  Stage  Hansen &  Theis  Andersen Råd og Resultater nr. 8,  udgivet af  

 Forbrugerstyrelsen i september 1997, med overskriften "Fede tider for  

 slankemidler".
Telefax dateret 20. november 1997 fra Oluf Mørk A/S  

 til journalist  Jens  Olav  Jersild, Danmarks Radio Foromtale på DR-Online af udsendelsen den 9.  

 december 1997 kl. 20.30.
 Telefaxskrivelse af 6. december 1997 fra Oluf Mørk  

 A/S til redaktør  Stefan  Samsøe-Petersen, Danmarks Radio.
 Kopi af tv-siderne fra Berlingske Tidende den 9. december  

 1997, hvoraf fremgår, at man ikke kan stole på det mest  

 anerkendte slankemiddel.
 Telefaxskrivelse af 9. december 1997 fra advokat K.L.  

 Németh til journalist  Jens  Olav  Jersild, Danmarks Radio.
 Telefaxskrivelse af 9. december 1997 fra advokat K.L.  

 Németh til redaktør  Stefan  Samsøe-Petersen, Danmarks  

 Radio.
 Telefaxskrivelse af 9. december 1997 fra advokat K.L.  

 Németh til journalist  Thomas  Gade, DR-Online.
 Telefaxskrivelse af 9. december 1997 fra advokat K.L.  

 Németh til generaldirektør  Christian  Nissen, Danmarks  

 Radio.
Telefaxskrivelse af 9. december 1997 fra  Stefan  

  Samsøe-Petersen til advokat K.L.
Németh.
Telefaxskrivelse af 9. december 1997 fra kontorchef  

  Martin  Melchior, Danmarks Radio til advokat K.L.
Németh Afskrift af udsendelsen den 9. december 1997 kl. 20.30  

 samt af trailere til udsendelsen.
 Telefaxskrivelse af 6. februar 1998 fra advokat K.L.  

 Németh til generaldirektør  Christian  Nissen og til  

 redaktør  Stefan  Samsøe-Petersen, Danmarks Radio.
 Afskrift af indslag i TV-Avisen den 3. februar 1998.
 Afskrift af indslag i Danmarks Radio, P3 den 3. februar  

 1998 kl. 8.19.
Kopi af artikel fra Politiken den 3. februar 1998 Udskrift af DR-Online, pressemeddelelse den 14. december  

 1997.
 Brugsanvisning for Nupo.
 Nupo   brikoversigt.
 Artikel fra Journalisten nr. 2, 28. januar 1998 med  

 overskriften "Dokumentar-dønninger".
 Danmarks Radio har i en udtalelse om sagen anført,  

 at Rapporten er en samfunds- og forbrugerorienteret dokumentarprogramserie,  

 der begyndte på DR 1 i september 1996. Danmarks Radio ser Rapporten som  

 et program, hvis opgave er at være borgerens "vagthund"  

 forstået på den måde, at programmet undersøger,  

 hvordan tingene fungerer   ikke hvordan tingene siges at fungere.
 Danmarks Radio har videre anført, at  

 lægefaglige spørgsmål er et vigtigt emne for Rapporten, og  

 at der er væsentlige grunde til, at udsendelser om kommercielle  

 produkter, som er forbundet med videnskabelig forskning, fortælles i et  

 sprog, der er forståeligt for forbrugerne og kontant i sin form.
Vedrørende udsendelsens indledning (anslag) har  

 Danmarks Radio anført, at dette var bygget op af 5 elementer, der  

 indbyrdes var adskilt af lyd- og billedklip, samt at såvel lyd som klip  

 i et anslag klart angiver, at der er tale om et kort brudstykke fra  

 programmet.
Anslaget kan derfor sammenlignes med de citater, som f.eks. den  

 skrevne presse bringer for at skabe en indledende interesse for den samlede  

 artikel, og at det, når det samlede produkt vurderes, klart  

 fremgår, hvad meningen er.
Opbygningen af anslaget er endvidere et fast  

 element i Rapporten, og seerne ved derfor, at citaterne ikke skal ses  

 løsrevet fra programmet.
 Danmarks Radio har om anslaget nærmere  

 anført, at alle elementer heri handlede om udsendelsens overordnede  

 tema, de slankekure, som professor  Flemming  Quaade   gennem årene har  

 lanceret i form af såvel operationer som slankeprodukter.
Vedrørende spørgsmålet om effekten af  

 Nupo har Danmarks Radio anført, at den del af programmet, der  

 omhandlede Nupo, havde fokus på langtidsvirkningerne af brug af et  

 pulverslankemiddel som Nupo, og at programmet ikke satte  

 spørgsmåltegn ved, om Nupo på kort sigt betyder  

 vægttab for brugerne.
Danmarks Radio har i den forbindelse  

 anført, at det fremgår af den tilgængelige videnskabelige  

 dokumentation, at patienter, der har været på en Nupo-kur, senere  

 i gennemsnit er tykkere, end de var, før kuren begyndte.
Danmarks  

 Radio søgte i den forbindelse gentagne gange inden udsendelsen at  

 få en udtalelse fra klageren.
 Danmarks Radio har vedrørende klagerens meddelelse  

 af 6. februar 1998 over for klageren anført, at Danmarks Radio efter  

 det presseretlige ansvarssystem ikke er forpligtet til at bringe en udtalelse  

 om verserende eller mulige klagesager.
 Vedrørende udsendelsen Status 97 har Danmarks Radio  

 anført, at det ikke fremgår, hvilken omtale i udsendelsen,  

 klageren finder, skulle være i strid med god presseskik.
Danmarks Radio har vedrørende genudsendelserne  

 anført, at genudsendelserne af denne udgave af Rapporten har fulgt  

 Danmarks Radios sædvanlige procedurer.
Samtlige Rapportens udsendelser  

 genudsendes, men derudover er antallet af genudsendelser styret af den  

 konkurrencesituation, som den første udsendelse var udsat for.
I det  

 foreliggende tilfælde sendte TV3 en meget populær sportskamp, og  

 i sådanne tilfælde er det helt normalt med en hurtig  

 genudsendelse på DR 1.
Danmarks Radio har endelig generelt anført, at  

 Danmarks Radio er berettiget til at omtale risici vedrørende  

 tilbagevenden til gamle spisevaner og risiko for hjerteproblemer og den  

 påviste risiko for stofskifteforandringer for forbrugerne.
Danmarks  

 Radio har i den forbindelse anført, at udsendelsen beskæftigede  

 sig med et emne af væsentlig betydning for en meget betydelig del af  

 befolkningen og dermed af stor interesse for offentligheden, samt at der  

 altid bør være vide rammer for erhvervsjournalistik, idet en  

 væsentlig opgave for medierne er at holde kritisk øje med,  

 hvorledes producenter markedsfører produkter til den almindelige  

 forbruger.
Danmarks Radio har i forbindelse med sagen fremlagt En helsides annonce for Nupo med overskriften "Verden vil  

 bedrages.
Vi vil ikke være med".
 En engelsksproget undersøgelse om genvinding af  

 vægt hos 314 behandlede overvægtige patienter, foretaget af  F.  

  Quaade   og  L.B.  Jensen.
 8 lægevidenskabelige artikler om  

 vægtspørgsmål.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou, og Erling Fugl.
 Pressenævnet udtaler:
Pressenævnet bemærker indledningsvis, at det  

 er mediet og ikke den enkelte journalist, der er indklaget for  

 Pressenævnet.
Det skal desuden bemærkes, at nævnet ikke har  

 mulighed for at pålægge et indklaget medie at udlevere  

 råbånd og andet grundmateriale.
Foromtaler og programannonceringer skal ligesom  

 indledningen til en udsendelse have dækning i den  

 pågældende udsendelse.
For så vidt angår  

 foromtalerne, finder Pressenævnet ikke grundlag for at kritisere, at  

 disse kun omtalte et enkelte af flere elementer i udsendelsen   nærmere  

 betegnet slankemidlet Nupo  , så længe de anvendte billeder og  

 citater knyttede sig til dette element.
Det findes heller ikke kritisabelt,  

 at de typer af slankeoperationer og slankemidler i form af pulvere, der  

 omtales i udsendelsen, samlet betegnes som fupslankemidler på den  

 måde, som det var tilfældet i programoversigten den 8. december  

 1997 kl. ca. 22.40. Derimod udtaler nævnet kritik af formuleringen i  

 programannonceringen umiddelbart før udsendelsen, fordi denne  

 måtte give seerne indtryk af, at udsendelsen alene drejede sig om  

 slankemidlet Nupo, hvorimod det ikke fremgik, at udsendelsen også ville  

 omtale slankeoperationer.
Det var derfor ikke muligt for seerne, der så  

 indledningen til udsendelsen, at opfatte, at den kvinde, der udtalte sig  

 unavngivet sidst i indledningen, ikke havde anvendt slankepulver, men derimod  

 havde gennemgået en slankeoperation.
 Vedrørende omtalen af virkningen af Nupo  

 bemærker Pressenævnet, at forholdene i forbindelse med slankekure  

 har stor samfundsmæssig interesse, og at det derfor er  

 nærliggende at undersøge, om produkterne også holder, hvad  

 de lover.
 Pressenævnet finder, at det gennem interviewene med  

 de to patienter i  Flemming  Quaades   klinik var gjort klart for seerne, at  

 man taber i vægt, mens man anvender Nupo, og at det af klippet med  

 læge  Birgit  Petersson   fremgik, at udsendelsen herefter  

 beskæftigede sig med, hvad der sker, når man ophører med  

 at bruge Nupo.
To medlemmer af Pressenævnet   Axel Kierkegaard  

 (formand) og Erling Fugl   finder, at det ikke fremgik tilstrækkeligt  

 klart, at baggrunden for den omtalte efterfølgende  

 vægtforøgelse var, at de pågældende ikke havde  

 omlagt deres spisevaner senest på det tidspunkt, da de holdt op med at  

 bruge Nupo.
Af de brugsanvisninger, der er indlagt i pakkerne med Nupo,  

 fremgår, at det er vigtigt, at man "har lagt sine gamle kostvaner  

 på hylden" for at undgå at blive overvægtig igen.
Denne  

 oplysning burde have fremgået af udsendelsen.
Disse to medlemmer anser  

 derfor ikke god presseskik for overholdt på dette punkt.
 To medlemmer af nævnet   Aage Lundgaard og Kaare R.  

 Skou   finder ikke anledning til at kritisere, at oplysningerne i  

 brugsanvisningen i Nupo-pakkerne ikke blev omtalt i udsendelsen, da Nupo ikke  

 selv lægger vægt på dem i det primære  

 salgsmateriale.
 Nævnets medlemmer er enige om ikke at udtale kritik  

 vedrørende sagens øvrige klagepunkter.
 Da der er stemmelighed, er formandens stemme  

 afgørende, jf. medieansvarslovens § 48.
 Pressenævnet udtaler derfor kritik af Danmarks Radio  

 vedrørende sagens to førstnævnte klagepunkter.
 I medfør af medieansvarslovens § 49  

 pålægges det herefter den ansvarshavende redaktør af  

 Danmarks Radio at offentliggøre følgende:
 "Kendelse fra Pressenævnet.
 Pressenævnet har udtalt kritik af udsendelsen  

 Rapporten, der blev bragt på DR 1 den 9. december 1997 og senere  

 genudsendt på såvel DR 1 som DR 2. Kritikken vedrører  

 omtalen af slankepulveret Nupo.
I udsendelsen foretog Rapporten en kritisk gennemgang af  

 de metoder til begrænsning af fedme, som pensioneret overlæge,  

 dr. med  Flemming  Quaade   har været med til at udvikle.
I  

 programannonceringen og indledningen til udsendelsen blev dog kun  

 slankepulveret Nupo omtalt.
 Producenten af Nupo, Oluf Mørk A/S, har klaget til  

 Pressenævnet over en række forhold i forbindelse med udsendelsen,  

 idet firmaet finder, at god presseskik er tilsidesat.
 Danmarks Radio har afvist kritikken af udsendelsen.
Pressenævnet har udtalt, at foromtaler og  

 programannonceringer ligesom indledningen til en udsendelse skal have  

 dækning i den pågældende udsendelse.
Nævnet udtaler i  

 den forbindelse kritik af formuleringen i programannonceringen umiddelbart  

 før udsendelsen, fordi denne måtte give seerne indtryk af, at  

 udsendelsen alene drejede sig om slankemidlet Nupo, hvorimod det ikke  

 fremgik, at udsendelsen også ville omtale slankeoperationer.
Det var  

 derfor ikke muligt for seerne, der så indledningen til udsendelsen, at  

 opfatte, at en kvinde, der udtalte sig unavngivet sidst i indledningen, ikke  

 havde anvendt slankepulver, men derimod havde gennemgået en  

 slankeoperation.
 Vedrørende omtalen af virkningen af Nupo  

 bemærker Pressenævnet, at forholdene i forbindelse med slankekure  

 har stor samfundsmæssig interesse, og at det derfor er  

 nærliggende at undersøge, om produkterne også holder, hvad  

 de lover.
 Pressenævnet finder, at det gennem interviews med to  

 patienter i  Flemming  Quaades   klinik var gjort klart for seerne, at man  

 taber i vægt, mens man anvender Nupo, og at det af klippet med  

 læge  Birgit  Petersson   fremgik, at udsendelsen herefter  

 beskæftigede sig med, hvad der sker, når man ophører med  

 at bruge Nupo.
To medlemmer af Pressenævnet   Axel Kierkegaard  

 (formand) og Erling Fugl   finder, at det ikke fremgik tilstrækkelig  

 klart, at baggrunden for den omtalte efterfølgende  

 vægtforøgelse var, at de pågældende ikke havde  

 omlagt deres spisevaner senest på det tidspunkt, da de holdt op med at  

 bruge Nupo.
Af de brugsanvisninger, der er indlagt i pakkerne med Nupo,  

 fremgår, at det er vigtigt, at man "har lagt sine gamle kostvaner  

 på hylden" for at undgå at blive overvægtig igen.
Denne  

 oplysning burde have fremgået af udsendelsen.
 Disse to medlemmer anser derfor ikke god presseskik for  

 overholdt på dette punkt.
 To medlemmer af nævnet   Aage Lundgaard og Kaare R.  

 Skou   finder ikke anledning til at kritisere, at oplysningerne i  

 brugsanvisningen i Nupo-pakkerne ikke blev omtalt i udsendelsen, da Nupo ikke  

 selv lægger vægt på dem i det primære  

 salgsmateriale.
 Nævnets medlemmer er enige om ikke at udtale kritik  

 vedrørende sagens øvrige klagepunkter.
 Da der er stemmelighed, er formandens stemme  

 afgørende, og Pressenævnet udtaler derfor kritik af Danmarks  

 Radio på de to nævnte punkter.
 København, den 6. maj 1998.
Axel Kierkegaard, Aage Lundgaard, Kaare R.
Skou og Erling  

 Fugl." Afsagt den 6. maj 1998.
