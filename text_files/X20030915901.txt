 Klager  

 har påstået indklagede tilpligtet at betale 350.466,25 kr. til klageren.  

 Indklagede har påstået frifindelse, subsidiært mod betaling af et af  

 voldgiftsretten fastsat mindre beløb.
 Efter  

 gennemgang af samtlige af klagers krav vedrørende entreprisen, tager  

 voldgiftsretten klagers påstand til følge med 309.341,25 kr., der er  

 skønsmæssigt fastsat af voldgiftsretten.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører AB 92 § 22, stk. 4.
Denne sag er behandlet af en voldgiftsret, der er nedsat af  

 Voldgiftsnævnet for bygge- og anlægsvirksomhed den 16. maj 2002, og som  

 består  

 af arkitekt m.a.a.
Kim Christiansen, ingeniør M.
IDA.
Søren Steen Møller og  

 landsdommer Ulrik Jensen som voldgiftsrettens formand.
 Klageren har påstået indklagede dømt til betaling af 350.466,25  

 kr. med procesrente fra den 21. marts 2001.
 Indklagede har påstået frifindelse, subsidiært mod betaling af  

 et mindre beløb efter voldgiftsrettens skøn.
Sagen drejer sig om klagerens eventuelle resttilgodehavende  

 efter opførelse af en 2 ½ etages beboelsesejendom med delvis kælder.
Klageren  

 var hovedentreprenør, og kravet er fordelt på 13 poster som angivet nedenfor.  

 Alle angivne beløb er uden moms.
 Sagen har været mundtligt forhandlet den 2. oktober 2002, og  

 under den mundtlige forhandling er der afgivet forklaring af  

 entrepriselederen  

 og X for klageren og formanden for indklagedes bestyrelse og et medlem i  

 indklagedes bestyrelse for indklagede.
 Parterne har procederet i sagen i overensstemmelse med deres  

 påstandsdokumenter.
 1. Vinterforanstaltning. 20.000 kr.
Det fremgår af  

 hovedentreprisekontrakten, at ved påbegyndelse den 13. marts 2000 kunne  

 byggeriet afleveres den 10. november 2000. Det er imidlertid oplyst, at  

 byggeriet efter 1 måneds arbejde måtte stilles i bero, indtil der blev  

 udstedt  

 byggetilladelse.
Byggeriet blev derfor først afleveret den 23. januar 2001.
Entrepriselederen, der  

 var entrepriseleder på byggeriet, har forklaret, at det på grund af  

 byggeriets  

 forsinkelse var nødvendigt at foretage en interimistisk lukning af bygningen.  

 Det skete med trærammer dækket med plastic, og udgiften hertil er klagerens  

 udgift til underentreprenøren, der udførte arbejdet.
Udgiften kunne være  

 blevet  

 dokumenteret, hvis beløbet var blevet bestridt størrelsesmæssigt tidligere  

 end  

 umiddelbart forud for den mundtlige forhandling.
Bestyrelsesformanden  

 har forklaret, at han er formand for indklagedes bestyrelse.
Vinterlukningen  

 blev foretaget, men det fremgår af byggemødereferatet fra den 6. december  

 2000,  

 at han har afvist kravet, hvilket skete på arkitektens foranledning.
Voldgiftsrettens bemærkninger:  

  

 Det må efter bevisførelsen lægges  

 til grund, at byggeriet på grund af forhold, som indklagede over for klageren  

 bærer ansvaret for, blev forlænget fra begyndelsen af november 2000 til  

 slutningen ag januar 2001. Vinterafdækningen var som følge heraf påkrævet til  

 varetagelse af indklagedes interesser.
Indklagede skal derfor godtgøre  

 klageren  

 udgifterne hertil, og da beløbet ikke størrelsesmæssigt er blevet bestridt  

 før  

 umiddelbart inden den mundtlige forhandling, er det tilstrækkeligt  

 dokumenteret  

 ved entrepriselederens forklaring.
 2. Vinterforanstaltninger i form af forceret udtørring. 20.000 kr.
Voldgiftsrettens bemærkninger:  

  

 Af de grunde, som er anført ovenfor,  

 må også denne udgift anses for afholdt i indklagedes interesse som følge af  

 forhold, som indklagede over for klageren bærer ansvaret for.
Indklagede skal  

 derfor også betale dette beløb.
 3.Lydglas og lydventiler i vinduer mod vej. 20.000 kr.
Entrepriselederen har  

 forklaret, at kravet herom fremgik af byggetilladelsen, der først blev  

 udstedt  

 under byggeriets gang.
Kravet fremgik ikke af udbudsmaterialet.
 Voldgiftsrettens bemærkninger:  

  

 Da kravet om de anførte  

 lyddæmpninger ikke fremgik af udbudsmaterialet, må udførelse anses som et  

 ekstraarbejde, som indklagede skal betale for.
 4. Pumpebrønd i elevatorgrube inkl. eltilslutning. 10.120 kr.
Entrepriselederen har  

 forklaret, at man ikke ud fra jordbundsundersøgelsen kunne slutte, at  

 pumpebrønden  

 var nødvendig.
Den var ikke omtalt i udbudsmaterialet, og indgik derfor ikke  

 i  

 klagerens tilbud.
Et bestyrelsesmedlem  

 har forklaret, at han er bestyrelsesmedlem i indklagede.
Han har ikke haft  

 noget med kontraktindgåelsen at gøre, men han kan ikke se, at pumpebrønden  

 har  

 nogen betydning.
 Voldgiftsrettens bemærkninger:  

  

 Da kravet om pumpebrønden ikke  

 fremgik af udbudsmaterialet, må etableringen heraf anses for et  

 ekstraarbejde,  

 som indklagede skal betale for.
 5. Murede gesimser på gavle. 6.700 kr.
 Entrepriselederen har  

 forklaret, at gesimserne ikke fremgik af udbudsmaterialet og først blev vist  

 på  

 de tegninger, der fremkom ved detailprojekteringen.
 Formanden for  

 indklagedes bestyrelse har forklaret, at gesimserne er lavet, men at det  

 kommer  

 som en stor overraskelse for ham, at der er tale om en udvidelse af  

 projektet.
 Voldgiftsrettens bemærkninger:  

  

 Da det må lægges til grund, at  

 gesimserne ikke fremgik af udbudsmaterialet, og at kravet herom først fremkom  

 i  

 forbindelse med detailprojekteringen, er der tale om et ekstraarbejde, som  

 indklagede skal betale for.
 7.  


  

 Oprettelse af telefonlinie  

 for elevator. 1.500 kr.
 Entrepriselederen har  

 forklaret, at udgiften er oprettelsesafgiften til telefonselskabet.
 Voldgiftsrettens bemærkninger:  

  

 Da oprettelsesafgiften må anses for  

 en udgift, der ikke indgår i entreprisesummen, skal indklagede godtgøre  

 klageren udgiften hertil.
 8.  


  

 Udvidelse af elevatordøre.  

 5.000 kr.
Entrepriselederen har  

 forklaret, at elevatordørene ikke var defineret nærmere i udbudsmaterialet.  

 Tilbudet omfatter derfor kun standarddøre.
I byggetilladelsen, som først blev  

 udstedt efter byggeriet var påbegyndt, blev der imidlertid stillet krav, som  

 gjorde, at dørene skulle tilpasses individuelt.
Voldgiftsrettens bemærkninger:  

  

 Som sagen er forelagt for  

 voldgiftsretten må det lægges til grund, at udbudsmaterialet ikke indeholder  

 særlige krav til elevatordørene.
Da opfyldelsen af de krav, der fremkom i  

 forbindelse med byggetilladelsen, derfor er et ekstraarbejde, skal indklagede  

 godtgøre klageren udgiften hertil.
 9.  


  

 Ekstra belysningsarmatur i  

 trapperum. 900 kr.
Entrepriselederen har  

 forklaret, at kravet om belysning foran elevatordøre blev stillet i  

 forbindelse  

 med ibrugtagningstilladelsen.
Der var intet anført herom i udbudsmaterialet.
 Voldgiftsrettens bemærkninger:  

  

 Da kravet om belysningsarmatur ikke  

 fremgik af udbudsmaterialet, må udførelsen anses for et ekstraarbejde, som  

 klagede skal betale for.
 10.  


  

 Ekstra belægning ved  

 affaldsskur. 2.250 kr.
 Formanden for  

 indklagedes bestyrelse har forklaret, at skuret blev flyttet i forhold til  

 anvisningerne i udbudsmaterialet, men det gav ikke anledning til udførelse af  

 ekstra belægning.
 Entrepriselederen har  

 forklaret at der efter flytningen af skuret blev stillet krav om belægning  

 foran skuret, hvilket ikke tidligere havde været krævet.
Voldgiftsrettens bemærkninger:  

  

 Efter entrepriselederens forklaring,  

 som støttes af det i øvrigt foreliggende, må det lægges til grund, at der i  

 forbindelse med flytning af skuret blev stillet krav om udførelse af ekstra  

 flisebelægning.
Da der derfor er tale om ekstraarbejde, skal indklagede  

 betale  

 herfor.
 12.  


  

 Lys i loftrum. 2.170 kr.
 Entrepriselederen har  

 forklaret, at lyset først gang blev omtalt i december 2000. Det var ikke  

 nævnt  

 i udbudsmaterialet.
 Bestyrelsesmedlemmet i  

 indklagede har forklaret, at arbejdet, som han går ud fra er blevet krævet i  

 byggetilladelse, er udført.
 Voldgiftsrettens bemærkninger:  

  

 Da kravet om belysning i loftsrummet  

 ikke fremgår af udbudsmaterialet, er der tale om et ekstraarbejde, som  

 indklagede skal betale for.
 13.  


  

 Udvidelse af fundamenter.  

 15.000 kr.
Entrepriselederen har  

 forklaret, at bygningen blev afsat, inden byggetilladelsen blev udstedt.
Da  

 kommunen stillede krav om placering af bygningen ved gadelinien, blev  

 fundamenterne udført væsentligt anderledes end angivet i udbudsmaterialet, og  

 kravet er prisforskellen mellem arbejdet i henhold til udbudsmaterialet og  

 arbejdet, som det blev udført efter arkitektens anvisninger.
 Voldgiftsrettens bemærkninger:  

  

 Da byggeriet blev udført anderledes,  

 end angivet i udbudsmaterialet, og da det ikke beror på klagerens forhold, at  

 byggeriet blev påbegyndt inden byggetilladelsen forelå, må arbejdet anses for  

 et ekstraarbejde, som indklagede skal betale for.
 14.  


  

 Stilstandsomkostninger,  

 tabt funktionærtid i forbindelse med arbejdets standsning 48.000 kr.
Entrepriselederen har  

 forklaret, at han var afsat til at udføre arbejdet som entrepriseleder i  

 byggeperioden.
Da arbejdet måtte standses på grund af manglende  

 byggetilladelse, var det ikke muligt umiddelbart at arbejde effektivt på  

 andre  

 byggepladser.
Voldgiftsrettens bemærkninger:  

  

 Det må efter entrepriselederens  

 forklaring lægges til grund, at det som følge af byggeriets standsning i en  

 periode ikke har været muligt at udnytte hans arbejdskraft effektivt.
Da  

 standsningen skyldes forhold, som klageren ikke bærer ansvaret for, skal  

 indklagede godtgøre klageren dennes tab som følge af standsningen.
Dette tab  

 findes dog ikke at kunne opgøres i overensstemmelse med klagerens påstand,  

 men  

 fastsættes skønsmæssigt af voldgiftsretten til 15.000 kr.
 15.  


  

 Renter som følge af for  

 sen betaling efter rateplanen. 128.833 kr.
Det fremgår af  

 hovedentreprisekontrakten, at rateplanen udgør en del af aftalegrundlaget, og  

 at der ydes entreprenøren betaling efter rateplanen, jf.
AB 92 § 22, stk. 4.  

 Efter byggeriets standsning blev den oprindelige rateplan ændret, således at  

 forfaldstiden for 2. og følgende rater blev udskudt 2 måneder, og rentekravet  

 er beregnet på grundlag af den ændrede rateplan.
Det fremgår endvidere af  

 sagen, at indklagede har stillet krav om opgørelse over byggeriets stade  

 inden  

 udbetaling af rater.
X har forklaret, at 1.  

 rate blev betalt rettidigt.
Da byggeriet gik i stå, blev tidsplanen forskudt  

 med 2 måneder, og rateplanen blev ændret tilsvarende.
Voldgiftsrettens bemærkninger:  

  

 Rentekravet er opgjort med  

 udgangspunkt i rateplanen, der ligesom tidsplanen blev ændret efter  

 byggeriets  

 forsinkelse.
Det følger herefter af AB 92 § 22, stk. 4, at betaling ikke var  

 afhængig af, hvad der på byggepladsen var ydet kontraktsmæssige arbejder og  

 materialer  

 for, men at betaling skulle ske efter betalingsplanen, som fulgte tidsplanen.  

 Voldgiftsretten tager derfor kravet, som ikke størrelsesmæssigt er bestridt,  

 til følge.
Da renterne er beregnet af ratebeløbene uden tillæg af moms,  

 tillægges momsen nu i overensstemmelse med klagerens påstand.
 Efter det, der ovenfor  

 om de enkelte krav, tager voldgiftsretten herefter klagerens påstand til  

 følge  

 med 309.341, 25 kr. med renter som påstået.
 Thi bestemmes:
 Indklagede skal inden  

 14 dage efter modtagelsen af denne kendelse til klageren betale 309.341,25  

 kr.  

 med procesrente fra den 21. marts 2001 samt sagsomkostninger med 20.000 kr.
 Indklagede skal  

 endvidere betale voldgiftsrettens omkostninger efter opgørelse og påkrav fra  

 Voldgiftsnævnet.
