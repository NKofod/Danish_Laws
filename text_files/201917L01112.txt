Ændringsforslag stillet den 14. august 2020 uden for betænkningen Ændringsforslag til 2. behandling af Forslag til lov om ændring af lov om forvaltning og administration af tilgodehavende feriemidler, SU-loven og lov om Arbejdsmarkedets Tillægspension (Førtidig udbetaling af feriemidler og udvidelse af Arbejdsmarkedets Tillægspensions opgavevaretagelse) [af beskæftigelsesministeren (Peter Hummelgaard)]:
Til titlen Af Lars Boje Mathiesen (NB):
 12) Titlen affattes således:
»Forslag til lov om ændring af lov om forvaltning og administration af tilgodehavende feriemidler, SU-loven, lov om Arbejdsmarkedets Tillægspension og pensionsbeskatningsloven (Førtidig udbetaling af feriemidler og udvidelse af Arbejdsmarkedets Tillægspensions opgavevaretagelse)«.
[Præcisering af lovforslagets titel som følge af ændringsforslag nr. 14] Til § 1 13) I det under nr. 6 foreslåede kapitel 5 a udgår § 15 a, stk. 4.
 Stk. 5 og 6 bliver herefter stk. 4 og 5.
[Konsekvens af ændringsforslag nr. 14] Ny paragraf 14) Efter § 3 indsættes som ny paragraf:
»§ 01 I pensionsbeskatningsloven, jf. lovbekendtgørelse nr. 238 af 12. marts 2020, som ændret senest ved lov nr. 814 af 9. juni 2020, foretages følgende ændring:
 1. Efter § 29 D indsættes:
»§ 29 E.
I det omfang at en førtidig udbetaling af ferietilgodehavende efter § 15 a i lov om forvaltning og administration af tilgodehavende feriemidler træder i stedet for ferie med løn eller feriegodtgørelse i feriekortordninger uden feriekasser, svares der en afgift på 38 pct. af udbetalingen.
Der svares ikke afgift af en førtidig udbetaling af ferietilgodehavende efter § 15 a i lov om forvaltning og administration af tilgodehavende feriemidler, i det omfang den træder i stedet for øvrig feriegodtgørelse.«« [Afgiftspligt af førtidige udbetalinger af feriepenge] Bemærkninger Til nr. 12-14 Såfremt Nye Borgerliges ændringsforslag nr. 6, der fremgår af betænkningen, ikke vedtages, foreslår Nye Borgerlige, at den førtidige udbetalinger af de 3 ugers feriepenge, der træder i stedet for ferie med løn eller feriegodtgørelse i feriekortordninger uden feriekasser, vil være afgiftspligtige med 38 pct., mens udbetalinger, der træder i stedet for øvrig feriegodtgørelse, vil være skatte- og afgiftsfri.
