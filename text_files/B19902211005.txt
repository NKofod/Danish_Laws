 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til tjener.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for Tjeneruddannelsen.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som tjener.
 Uddannelsens varighed og struktur m.v.
 § 4.  Uddannelsen varer i alt 3 år og 4 måneder.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Skoleundervisningen inklusive 1. skoleperiode  

 varer 55 uger.
Skoleundervisning veksler med praktikuddannelse som anført  

 nedenfor:
 Stk. 2.  Efter 4. skoleperiode afholdes svendeprøve, jf.  

 § 28.
Fritagelse for dele af uddannelsen § 6.  Gennemførelse af 2. skoleperiode i følgende  

 uddannelser giver fritagelse for 2. skoleperiode i tjeneruddannelsen:
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Den uddannede tjener skal have et grundlæggende  

 kendskab til køkken-, restaurant- og hotelbranchen samt en grundlæggende  

 viden om serviceydelser.
Den uddannede tjener skal have kendskab til salg og  

 gæstebetjening og skal kunne arbejde i såvel a la carte som  

 selskabsvirksomhed med selvstændighed og begyndende rutine.
Skoleundervisningen § 8.  Undervisningen, der under hele forløbet på en  

 helhedsorienteret måde skal omfatte både praktisk og teoretisk undervisning,  

 har som mål at give eleven de fornødne generelle og specielle  

 kvalifikationer, herunder forudsætning for at varetage de funktioner,  

 uddannelsen sigter imod.
Grundfag § 9.  Undervisningen omfatter følgende grundfag:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
 § 10.  Undervisningen i grundfag i 2. skoleperiode har  

 en vejledende uddannelsestid svarende til 11,2 uger og omfatter alle de fag,  

 der er nævnt i § 9, stk. 1. Alle de nævnte grundfag, undtagen nr. 6,  

 fremmedsprog (B), afsluttes i 2. skoleperiode.
Områdefag § 11.  Undervisningen i områdefag i 2. skoleperiode  

 har følgende mål, vejledende uddannelsestid og øvrige rammer for indholdet:
 Eleven skal gennem teoretisk og praktisk bearbejdning opøves i at  

 klargøre, fremstille og anrette enkle retter til servering i henholdsvis  

 restaurant, institution, fastfood-forretninger og cafeterier.
Vejledende uddannelsestid: 3,9 uger. (Restaurant 1,6 uger,  

 institution 1,6 uger og cafeteria/fastfood 0,7 uger.) Eleven skal gennem teoretisk undervisning og praktiske øvelser gøres  

 fortrolig med grundlæggende anretning, servering, emballering og distribution  

 i restaurant, cafeteria, institution og cateringvirksomheder.
 Vejledende uddannelsestid: 1,6 uger.
 Eleven skal teoretisk og i praksis kunne bearbejde:
 - Indkøbsfunktioner med varebestilling og varemodtagelse ud fra givne  

 opgaver.
 - Prisberegning med udregning af kostpriser på udvalgte eksempler.
 - Regnskab med enkle eksempler på indkøbs- og salgsregnskaber.
 - Markedsføring med orientering om markedsføringens grundlæggende  

 principper (intern/ekstern).
 Vejledende uddannelsestid: 1,6 uger.
 § 12.  Undervisningen i områdefag i 3. og 4.  

 skoleperiode har følgende mål, vejledende uddannelsestid og øvrige rammer for  

 indholdet:
Eleven skal bibringes viden om råvarer og tilberedningsmetoder for at  

 indøve en begyndende færdighed i gæsteforklaring af retter, som hyppigt  

 anvendes i danske restaurationsvirksomheder.
Der lægges vægt på partering og  

 anvendelse af okse, kalv, gris og lam, saucer, kartofler og garniturer,  

 tilberedningsmetoder i forbindelse med frokostretter, a la carte retter  

 (styk) og stegeretter (hel).
 Vejledende uddannelsestid: 0,6 uger.
Eleven skal bibringes grundlæggende viden om vinbegreber og vinhistorie,  

 betingelserne for vindyrkning, vinfremstilling, frugtvin, fransk vinlov,  

 serveringsregler, opbevaring, vinsmagning (fejl i vinen), etiketter, flasker  

 og banderoler.
Endvidere skal eleven opnå kendskab til diverse andre  

 drikkevarer.
 Vejledende uddannelsestid: 0,6 uger.
Eleven skal opnå praktiske færdigheder i restaurantarbejde, herunder  

 færdiggørelse og anretning af de mest almindeligt forekommende flamberings-  

 og trancheringsretter ved bordet.
Gennem praktiske øvelser i borddækning,  

 specialopdækning, blomsterdekoration og pyntning skal eleven have mulighed  

 for at udvikle kreativitet og selvstændighed.
 Vejledende uddannelsestid: 1,2 uger.
 Eleven skal opøves i hovedregning og talbehandling gennem teoretiske og  

 praktiske øvelser i kalkulation af drikkevarer og cocktails, beregning af  

 vinforbrug samt valuta-, procent-, brøk og forholdsregning.
 Vejledende uddannelsestid: 0,6 uger.
Eleven skal opøves i selvstændigt at kunne sammensætte forskellige menuer,  

 f.eks. dejeuner, diner, souper og a la carte (med og uden drikkevarer) under  

 hensyntagen til forskellige kulturer og religioner, specielle kostvaner,  

 egnsretter, traditioner og økonomi.
Endvidere skal der tages hensyn til  

 sæson, farver, tilberedning, smag, konsistens, anledning og klima.
 Vejledende uddannelsestid: 1,2 uger.
 Eleven skal opnå kendskab til forskellige former for betalingsmidler og  

 skal gennem teoretisk undervisning og praktiske øvelser oplæres i regler  

 herom, herunder legitimationsregler for modtagelse af de enkelte  

 betalingsmidler (betalingskort/stoplister, checks, rejsechecks, eurochecks og  

 vouchers).
 Vejledende uddannelsestid: 0,3 uger.
Eleven skal opnå kendskab til kommunikationens betydning for  

 samarbejdsrelationerne i en institution/virksomhed, herunder samarbejdets  

 betydning for salgs- og servicearbejdets kvalitet og for trivsel på  

 arbejdspladsen.
Eleven skal endvidere opnå indsigt i tilrettelæggelse og  

 gennemførelse af gæstebetjening.
Eleven skal opnå kendskab til, hvorledes  

 effektiv kommunikation og et godt samarbejde mellem afdelinger i en  

 virksomhed kan styrke salgs- og serviceindsatsen.
Følgende problemstillinger  

 behandles: Fagområder og -grænser, køn, miljø, kulturforskelle, stress,  

 menneskets udtryksmidler (kropssprog, mimik, sprog), etik, diskretion og  

 reklamationer.
 Vejledende uddannelsestid: 0,6 uger.
Specialefag § 13.  Undervisningen i specialefag i 3. og 4.  

 skoleperiode har følgende mål, vejledende uddannelsestid og øvrige rammer for  

 indholdet:
Eleven skal lære at skelne mellem vine og andre drikkevarer fra de enkelte  

 distrikter og lande, således at gæsten kan vejledes til det bedst mulige  

 valg.
Der lægges vægt på vine fra Frankrig, Italien, Portugal, Spanien og  

 Tyskland (med hovedvægten på vine fra Frankrig). Desuden behandles vine fra  

 andre europæiske lande, vine fra oversøiske lande, vinsmagning samt spiritus,  

 aperitifvine, alkoholfrie drikke og øl.
 Vejledende uddannelsestid: 1,7 uger.
 Eleven skal opnå viden om råvarer, tilberedningsmetoder og garniturenavne  

 for at indøve færdighed i gæsteforklaring af hyppigt forekommende retter i  

 det danske restaurantkøkken.
 Vejledende uddannelsestid: 1,2 uger.
konferencelære/av-hjælpemidler Eleven skal opnå indsigt i og forståelse for gæstens ønsker og  

 forventninger.
Desuden skal eleven trænes i en personlig og kvalificeret  

 fremtræden.
Eleven skal endvidere gennem teoretisk undervisning og praktiske  

 øvelser gøres fortrolig med klargøring til og gennemførelse af konferencer,  

 møder, kurser o.lign.
Der arbejdes med personlig udvikling og service,  

 gæstepsykologi, telefonbetjening, salgsteknik, ordremodtagelse,  

 lokaleklargøring og bordopstilling, av-hjælpemidler, afvikling, bestillings-  

 og afbestillingsregler.
 Vejledende uddannelsestid: 0,9 uger.
 Gennem praktiske øvelser i tranchering, flambering, opdækning og  

 bordpyntning skal eleven kunne udvise faglige færdigheder og kreativitet.  

 Herudover skal eleven kunne fremstille de mest almindeligt forekommende mixed  

 drinks og have kendskab til enkelte specialiteter (mixeologi) og skal desuden  

 kunne fremsætte alternative forslag uden alkohol.
 Vejledende uddannelsestid: 1,4 uger.
 Eleven skal opøves i brug af fagudtryk på engelsk, tysk og fransk inden  

 for såvel køkken- som restaurantområdet, sådan at vedkommende kan begå sig i  

 et internationalt miljø.
 Vejledende uddannelsestid: 0,6 uger.
Valgfag § 14.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Valgfagene i 2. skoleperiode har et omfang  

 svarende til en vejledende uddannelsestid på 1,7 uger.
 Stk. 3.  Valgfagene i 3. og 4. skoleperiode har et  

 omfang svarende til en vejledende uddannelsestid på 2,6 uger.
Undervisningsplan § 15.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Samlæsning § 16.  Der kan samlæses med receptionist-,  

 køkkenassistent- og kokke- og smørrebrødsjomfruelever.
Praktikuddannelsen § 17.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
 § 18.  Målet med praktikuddannelsen er, at eleven  

 opnår færdigheder i de arbejdsdiscipliner, der kræves inden for  

 uddannelsesområdet, herunder:
 § 19.  Ved praktikuddannelsens gennemførelse skal der  

 sikres eleven beskæftigelse med og opnåelse af færdigheder i de  

 arbejdsfunktioner m.v., der har været omfattet af de foregående skoleophold,  

 og som vil blive omfattet af efterfølgende skoleophold i overensstemmelse med  

 skolens undervisningsplan på en sådan måde, at skoleundervisningen og  

 praktikuddannelsen understøtter og supplerer hinanden.
 Stk. 2.  Praktikvirksomheden skal i de enkelte  

 praktikperioder afholde en samtale med den enkelte elev om dennes  

 arbejdsindsats og udvikling i praktikperioden.
§ 20.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 21.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 22, og afsluttende praktikerklæring er udstedt, jf. § 20, stk.  

 2, og når svendeprøve er bestået, jf. § 30, stk. 2.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, samt oplysning om den opnåede karakter ved  

 svendeprøven, jf. § 30, stk. 4.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 22.  Når alle skoleperioder i uddannelsen er  

 gennemført, og betingelsen i stk. 2 er opfyldt, udsteder skolen et skolebevis  

 til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelse skal være opfyldt for at  

 udstede skolebevis, jf. dog stk. 4: Eleven har opnået mindst karakteren 6 i  

 gennemsnit af alle afgivne karakterer i grundfag, områdefag og specialefag,  

 jf. § 27, stk. 4.
 Stk. 3.  Skolebeviset skal indeholde:
 Stk. 4.  Hvis betingelsen for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 25,  

 stk. 3.
 Stk. 5.  Hvis en elev ophører med skoleundervisningen  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
 § 23.  Senest ved afslutningen af sidste skoleperiode  

 i uddannelsen udsteder skolen eksamensbeviser for de grundfag eller valgfag,  

 som er afsluttet med eksamen.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 24.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 22.
Skolevejledning § 25.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelsen for udstedelse af  

 skolebevis, jf. § 22, stk. 2, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 26.  Ved karaktergivning anvendes 13-skalaen, jf. §  

 17 i eksamensbekendtgørelsen.
Skolens afsluttende bedømmelse § 27.  Skolen afholder eksamen i følgende grundfag:
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I hvert enkelt områdefag og specialefag giver  

 skolen ved afslutningen af den sidste skoleperiode en standpunktskarakter i  

 forhold til målene for undervisningen i disse fag, jf. §§ 11-13.
Stk. 4.  Skolen beregner en gennemsnitskarakter på  

 grundlag af karaktererne i alle grundfag, områdefag og specialefag.
Følgende  

 fag vægtes dobbelt ved beregningen:
 konferencelære/av-hjælpemidler.
 Stk. 5.  For valgfag foretages bedømmelse efter reglerne  

 om disse fag.
Svendeprøve § 28.  Efter sidste skoleperiode afholder Det faglige  

 udvalg for Tjeneruddannelsen en svendeprøve for tjenerelever.
Stk. 2.  Censorer (skuemestre) udpeges af det faglige  

 udvalg efter indstilling fra Centralforeningen af Hotelværter og  

 Restauratører i Danmark og Restaurations- og Bryggeriarbejder Forbundet.  

 Censorerne udvælges for et tidsrum af 2 år.
Censorerne skal opfylde  

 habilitetskravene efter eksamensbekendtgørelsen.
Udvalget udarbejder en  

 vejledning for skuemestrene om svendeprøvens forløb og udførelse.  

 Vejledningen findes på skolerne, hvor den skal være tilgængelig for eleverne.
Stk. 3.  Ved begyndelsen af sidste skoleperiode sender  

 praktikvirksomheden en indstilling til det faglige udvalg om elevens  

 deltagelse i svendeprøve.
Indstillingen foretages på en blanket udarbejdet af  

 det faglige udvalg.
Samtidig indbetaler virksomheden et gebyr til dækning af  

 udgifterne ved prøvens afholdelse.
 Stk. 4.  Eleven kan kun deltage i svendeprøven, hvis der  

 ved afslutningen af sidste skoleperiode er opnået en gennemsnitskarakter på 6  

 eller derover, jf. § 27 stk. 4.
Stk. 5.  Opgaverne til prøverne sendes af det faglige  

 udvalg forseglet til skolerne, der opbevarer prøverne på forsvarlig vis.  

 Umiddelbart inden prøvens påbegyndelse brydes seglet i overværelse af en  

 repræsentant for skolens administration, en elevrepræsentant og en  

 skuemester.
Udvalget bestemmer tidspunktet for prøvens afholdelse.
 § 29.  Svendeprøven i tjeneruddannelsen består af en  

 skriftlig, en mundtlig og en praktisk prøve.
 Stk. 2.  Den skriftlige prøve varer 150 minutter og  

 indeholder spørgsmål inden for følgende områder: Drikkevarer, gastronomi,  

 menusammensætning, gæstebetjening, fagudtryk, kommunikation og kalkulation.
 Stk. 3.  Den mundtlige prøve indeholder spørgsmål inden  

 for følgende områder: Fagudtryk, sprog, gastronomi, gæstebetjening,  

 drikkevarer, kommunikation, menulære og betalingsmidler.
 Stk. 4.  Den praktiske prøve består af følgende 2  

 opgaver:
 § 30.  Kriterierne, som lægges til grund for  

 svendeprøvebedømmelsen, er de mål for uddannelsen, der er nævnt i § 7.
 Stk. 2.  Der gives 1 karakter for den skriftlige prøve,  

 1 karakter for den mundtlige prøve og 2 karakterer for den praktiske prøve (1  

 karakter for hver af de praktiske opgaver). For at bestå skal eleven opnå en  

 gennemsnitlig karakter på minimum 6.
Stk. 3.  Hver skuemester giver 1 karakter, beregnet som  

 et gennemsnit af de karakterer, som er nævnt i stk. 2, med een decimal.
Den  

 endelige karakter fastsættes efter almindelige afrundingsregler.
Stk. 4.  Hvis eleven har opnået karakteren 6, 7 eller 8  

 (karaktersum 24-36) anføres »Bestået« på uddannelsesbeviset.
Hvis  

 eleven har opnået karakteren 9 (karaktersum 37-40) anføres »Bestået med  

 ros« på uddannelsesbeviset.
Hvis eleven har opnået karakteren 10  

 (karaktersum 41-45) anføres »Bronzemedalje« på uddannelsesbeviset.  

 Hvis eleven har opnået karakteren 11 eller 13 (karaktersum 46-52) anføres  

 »Sølvmedalje« på uddannelsesbeviset.
 Stk. 5.  Karakteren for de mundtlige og praktiske prøver  

 meddeles eleven umiddelbart efter prøvens afslutning.
 § 31.  Det faglige udvalg skal tilbyde elever, der  

 ikke består svendeprøven, en ny prøve, eventuelt efter supplerende  

 skoleundervisning eller praktikuddannelse.
 Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Ikrafttrædelses- og overgangsbestemmelser § 32.  Bekendtgørelsen træder i kraft den 1. januar  

 1991.
 § 33.  Elever, der har gennemført efg-basisuddannelsen  

 inden for levnedsmiddelområdet, er fritaget for 2. skoleperiode.
