 Ved kongelig Resolution af 2. Marts 1934 har Danmark ratificeret den i  

 København den 7. November 1933 indgaaede Konvention mellem Danmark, Finland,  

 Island, Norge og Sverige om Konkurs, efter at der ved Lov Nr. 35 af 14.  

 Februar 1934 var blevet meddelt Regeringen Bemyndigelse til ved kongelig  

 Anordning at sætte Konventionens Bestemmelser i Kraft.
 Konventionen har følgende Ordlyd:
 Hans Majestæt Kongen af Danmark og Island, Republikken Finlands Præsident,  

 Hans Majestæt Norges Konge og Hans Majestæt Kongen af Sverige, hvilke er  

 kommet overens om at afslutte en Konvention om Konkurs, har udnævnt til deres  

 befuldmægtigede:
 HANS MAJESTÆT KONGEN AF DANMARK OG ISLAND:
 For Danmark:
Sin Udenrigsminister, Dr. phil.
PETER ROCHEGUNE MUNCH; For Island:
Overordentlig Gesandt og befuldmægtiget Minister, Hr.
SVEINN BJØRNSSON; REPUBLIKKEN FINLANDS PRÆSIDENT:
Republikkens CHARGE D'AFFAIRES A.
I. i Københavns, Dr. phil.
RAGNAR NUMELIN; HANS MAJESTÆT NORGES KONGE:
Sin overordentlige Gesandt og befuldmægtigede Minister i København, Hr.  

 HANS EMIL HUITFELDT; HANS MAJESTÆT KONGEN AF SVERIGE:
 Sin overordentlige Gesandt og befuldmægtigede Minister i København, Hr.  

 OSKAR ANTON HERMAN EWERLØF; hvilke, behørigt befuldmægtigede, er kommet  

 overens om følgende Artikler:
 Artikel 1.
 Konkurs, der er erklæret i en af de kontraherende Stater, skal ogsaa  

 omfatte Skyldnerens Formue i de andre Stater.
 Med hensyn til saadan Formue skal, forsaavidt ikke andet i de følgende  

 Artikler er bestemt, anvendes de i førstnævnte Stat gældende Lovbestemmelser  

 om de Indskrænkninger, Konkursen medfører i Skyldnerens Adgang til at raade  

 over sin Formue, om hvad der hører til Boets Masse eller gennem Afkræftelse  

 kan inddrages i Massen, om Skyldnerens Rettigheder og Pligter under  

 Konkursen, om Bestyrelsen og Behandlingen af Boet, om Fordringshaveres og  

 andre Rettighedshaveres Ret til Fyldestgørelse i Konkursen, om Udlodninger,  

 om Akkord og anden Afslutning af Konkursen.
 Ejendele, som efter Lovgivningen i den Stat, hvor de findes, overhovedet  

 ikke kan tjene til Fyldestgørelse af Fordringshavere, kan ikke inddrages i  

 Boet.
 Artikel 2.
 Er der i en af Staterne erklæret Konkurs, som omfatter Formue i nogen af  

 de andre Stater, bør Konkursbestyrelsen uden Ophold kundgøre  

 Konkursbeslutningen gennem Indrykkelse i den offentlige Kundgørelsestidende i  

 denne Stat og bør overensstemmende med der gældende Lov ogsaa sørge for  

 Tinglysning og Indførelse i Grundbog, Skibsregister eller andet offentligt  

 Rigets.
Særskilt Meddelelse om Konkursen bør snarest mulig sendes til alle kendte  

 Fordringshavere i de andre Stater, medmindre Fordringen tages i Betragtning  

 uden Anmeldelse.
Fordringshavere i de andre Stater skal ligeledes underrettes  

 om Indsigelser, som rejses mod deres Fordringer.
 Artikel 3.
 Retterne i de kontraherende Stater skal efter Begæring af  

 Konkursbestyrelsen i en af de andre Stater sørge for Registrering af  

 Ejendele, som findes i vedkommende Stat, for midlertidig Bevaring af  

 Ejendelene og for Salg af Ejendele, som ikke hensigtsmæssig lader sig  

 opbevare.
 Forøvrigt kan en Konkursbestyrelse med Hensyn til Ejendele, som findes i  

 en anden Stat end den, hvor Konkursen er erklæret, begære Bistand af  

 Myndighederne i samme Udstrækning som en indenlandsk Konkursbestyrelse.
 Begæringen kan rettes umiddelbart til vedkommende Myndighed.  

 Omkostningerne kan, om fornødent, forlanges udredede forskudsvis.
 Skriftstykker, som er affattet paa Finsk eller Islandsk, skal være  

 ledsaget af bekræftet Oversættelse til Dansk, Norsk eller Svensk.
 Artikel 4.
Spørgsmaal om, hvorvidt Tinglysning eller Indførelse i Grundbog er en  

 Betingelse for, at Retshandler, som Skyldneren før Konkursen har indgaaet om  

 fast Ejendom med Tilbehør, skal have Gyldighed overfor Konkursboet, og  

 Spørgsmaal om Afkræftelse af saadanne Retshandler afgøres efter Loven i den  

 Stat, hvor Ejendommen er beliggende.
Det samme gælder Spørgsmaal om, hvorvidt  

 Tinglysning af Kokursen er nødvendig for at hindre, at Retshandler, som  

 Skyldneren under Konkursen foretager vedrørende saadan Ejendom, skal faa  

 Virkning for Boet.
De tilsvarende Spørgsmål vedrørende registreret Skib eller  

 Luftfartøj eller Part i saadanne afgøres efter Loven i Skibets eller  

 Luftfartøjets Hjemland.
 Er efter Loven i en af Staterne Tinglysning, Registrering eller anden  

 Kundgørelse Betingelse for, at Overdragelse eller Underpantsætning af andet  

 Løsøre end det i første Stykke omhandlede skal have Gyldighed overfor  

 Konkursboet, skal Loven i denne Stat anvendes paa Spørgsmaal om en saadan  

 Retshandels Ugyldighed eller Afkræftelse, saafremt Genstanden findes der ved  

 Konkursens Indtræden.
 Spørgsmaal om Konkursens Indvirkning paa en Ret som er erhvervet ved Udlæg  

 eller Udpantning, afgøres efter Loven i den Stat, hvor Forretningen er  

 foretaget.
 Artikel 5.
Spørgsmaal om Panthaveres Ret til under Konkursen at søge Fyldestgørelse i  

 Pantet afgøres efter Loven i den Stat, hvor Pantet findes ved Konkursens  

 Indtræden.
Denne Bestemmelse faar tilsvarende Anvendelse paa Spørgsmaal om  

 Fyldestgørelse gennem Tilbageholdelsesret.
 Konkursens Indvirkning paa Adgangen til at fortsætte Tvangsfuldbyrdelse i  

 Henhold til Udlæg eller Udpantning bestemmes ved Loven i den Stat, hvor  

 Forretningen er foretaget.
 Artikel 6.
 Fremgangsmaaden ved Salg af Ejendele der hører til Konkursboet, bestemmes  

 ved Loven i den Stat, hvor Ejendelene findes.
 Artikel 7.
Spørgsmaal om, hvorvidt en Fordring har Fortrinsret til Dækning af  

 bestemte Genstande, der ved Konkursens Indtræden findes i en anden af  

 Staterne, og Spørgsmaal om Rækkefølgen mellem særlige Fortrinsrettigheder,  

 Panterettigheder og andre Sikkerhedsrettigheder i saadanne Genstande afgøres  

 efter Loven i den Stat, hvor Genstandene findes ved Konkursens Indtræden.
De  

 her nævnte særlige Rettigheder gaar forud for almindelige  

 Fortrinsrettigheder.
Spørgsmaal, om Fortrinsret tilkommer Skatter og andre offentlige Afgifter,  

 som er paalagt i en anden af Staterne end den, hvor Konkursen er erklæret,  

 afgøres efter Loven i den Stat, hvor de er paalagt.
Spørgsmaal, om  

 Fortrinsret tilkommer Husleje, skal, naar Ejendommen ligger i en anden Stat  

 end den, hvor Konkursen er erklæret, afgøres efter Loven i den Stat, hvor  

 Ejendommen ligger.
Fortrinsretten omfatter alene Formuen i den Stat, hvor  

 Skatten eller Afgiften er paalagt eller Ejendommen ligger.
Er Fortrinsretten  

 særlig, bestemmes Rækkefølgen efter første Stykke; er den almindelig, skal  

 den gaa forud for andre almindelige Fortrinsrettigheder.
Om Rækkefølgen  

 mellem almindelig Fortrinsret for Skat og de særlige Rettigheder, som  

 omhandles i første Stykke, gælder, uanset den der indeholdte Bestemmelse,  

 Loven i den Stat, hvor Skatten er paalagt.
Iøvrigt afgør denne Konvention  

 intet om, hvorvidt Fyldestgørelse kan kræves i Konkursboet for Skatter og  

 Afgifter, som er paalagt i en anden af Staterne end den, hvor Konkursen er  

 erklæret.
 Artikel 8.
 Forsaavidt Anvendelsen af foranstaaende Bestemmelser afhænger af, hvor den  

 Formuegenstand befinder sig, skal en Fordring, der tilhører  

 Konkursskyldneren, anses for at være i den Stat, hvor Konkursen er erklæret.  

 Er Fordringen knyttet til et Gældsbrev eller andet Dokument, hvis Forevisning  

 er nødvendig for at gøre den gældende, anses den dog for at være i den Stat,  

 hvor Dokumentet findes.
 Registreret Skib eller Luftfartøj anses for at befinde sig i den Stat,  

 hvor det har Hjemsted, dog ikke ved Anvendelsen af Artikel 6.
 Artikel 9.
 Denne Konvention kommer ikke til Anvendelse paa Spørgsmaal om et  

 Konkursbos Ret eller Pligt til at indtræde i en af Skyldneren sluttet Aftale,  

 som ikke ved Konkursens Indtræden er helt oplyldt fra begge Sider.
 Artikel 10.
 Bestemmelserne om Anerkendelse og Fuldbyrdelse af Domme og Forlig i  

 Konvention af 16. Marts 1932 skal ogsaa finde Anvendelse paa Domme og Forlig  

 angaaende Afkræftelse og andet Bortfald af Rettigheder i Tilfælde af Konkurs,  

 som er erklæret i en af Staterne.
 En retskraftig Afgørelse, hvorved en Ret i en af Staterne stadfæster en  

 Akkord under Konkurs, skal have bindende Virkning ogsaa i de andre Stater.
 Disse Bestemmelser kommer til Anvendelse, uanset om Konkursen omfatter  

 Formue i en eller flerer af Staterne.
 Artikel 11.
 Paa Konkurs i Dødsboer kommer denne Konvention kun til Anvendelse,  

 saafremt Behandlingen af Dødsboer iøvrigt er ordnet ved en mellem Staterne  

 gældende Konvention.
 Artikel 12.
 Denne Konvention finder ogsaa Anvendelse paa offentlig Likvidation af  

 Banker, safremt Likvidationen efter Loven i den Stat, hvor Banken har sit  

 Sæde, udelukker Konkursbehandling.
 Den Kundgørelse, som Artikel 2 foreskriver, bør indeholde Tilkendegivelse  

 af, at Likvidationen er af en saadan Art, at den omfattes af Konventionen.
 Artikel 13.
Har Retten ved Konkursens Erklæring grundet sin Kompetence paa anden  

 Omstændighed end den, at Skyldneren har eller ved sin Død havde Bopæl i  

 Landet, eller at et Selskab, en Forening eller Stiftelse, som er taget under  

 Konkursbehandling, har sit Sæde i Landet, skal dette oplyses i  

 Konkursbeslutningen.
I saa Fald finder Konventionen ikke Anvendelse paa  

 Konkursen.
Denne vil kunne fortsættes, uanset om Konkurs senere erklæres i en  

 anden af Staterne.
 Artikel 14.
 Udtrykket »Konkursbestyrelse« omfatter i denne Konvention ogsaa  

 Konkursretten (Skifteretten) og Konkursdommeren.
 Artikel 15.
 En Tvangsakkordforhandling udenfor Konkurs, som er begyndt i en af  

 Staterne, udelukker Aabning af Konkurs og Tvangsakordforhandling i de andre  

 Stater og medfører der de samme Indskrænkninger i Adgangen til  

 Tvangsfuldbyrdelse som en indenlandsk Akkordforhandling.
 Leder Akkordforhandlingen til Stadfæstelse af Akkord, skal denne være  

 bindende ogsaa i de andre Stater.
 Bestemmelserne i Artikel 13 finder tilsvarende Anvendelse.
 Artikel 16.
 Er Begæringen om Konkurs eller om Akkordforhandling indgivet til Retten  

 forinden Konventionens Ikrafttræden, kommer Konventionen ikke til Anvendelse.
 Artikel 17.
 Konventionen skal ratificeres, og Ratifikationsdokumenterne skal deponeres  

 i det danske Udenrigsministeriums Arkiv, saa snart ske kan.
Konventionen træder i Kraft mellem de ratificerede Stater den 1, Januar  

 eller den 1. Juli, der indtræder, naar tre Maaneder er forløbet, efter at  

 mindst tre af Staterne har deponeret deres Ratifikationsdokumenter.
I Forhold  

 til senere ratificerende Stater træder Konventionen i Kraft den 1. Januar  

 eller den 1. Juli, der indtræder, naar tre Maaneder er forløbet efter  

 Deponeringen af Ratifikationsdokumentet.
 Enhver af Staterne kan i Forhold til hver af de andre opsige Konventionen  

 med en Frist af eet Aar til Ophør en 1. Januar eller en 1. Juli.
 Til Bekræftelse heraf har de respektive befuldmægtigede undertegnet  

 nærværende Konvention og forsynet den med deres Segl.
 Udfærdiget i København i et Eksemplar paa hvert af følgende Sprog: Dansk,  

 Finsk, Islandsk, Norsk og Svensk, og for det svenske Sprogs Vedkommende i to  

 Tekster, en for Finland og en for Sverige, den 7. November 1933.
 P.Munch.
 L.S.
 Danmarks Ratifikationsdokumnet deponeredes tilligemed de øvrige  

 kontraherende Staters Ratifikationsdokumenter i det danske  

 Udenrigsministerium den 29. Juni 1934.
 Hvilket herved bringes til almindelig Kundskab med Tilføjende, at  

 Konventionen træder i Kraft den 1. Januar 1935.
 Justitsministeriet, den 1. September  

 1934.
 Zahle.
 /Bilfeldt.
