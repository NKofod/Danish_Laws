Fremsat den 30. oktober 2003 af  

 Karen J.
Klint (S),  

 Sophie Hæstorp Andersen (S),  

 Mette Frederiksen (S), Pia Gjellerup (S),  

 Bjarne Laustsen (S), Lone Møller (S)  

 og Arne Toft (S) Forslag til folketingsbeslutning om nedsættelse af et »førkommissionsudvalg« vedrørende  

 folkekirkens fremtidige forhold til staten m.v.
 Folketinget pålægger regeringen inden udgangen af februar  

 2004 at nedsætte et tværgående og bredt sammensat udvalg, der skal iværksætte  

 en debat og sikre en opsamling af de temaer og aspekter, der vil være  

 relevante  

 at inddrage i forbindelse med stillingtagen til, om der er brug for et  

 eventuelt efterfølgende kommissionsarbejde om folkekirkens fremtidige forhold  

 til staten og folkekirkens rolle i samfundet i øvrigt.
Udpegning af medlemmer til udvalget og udarbejdelse af  

 udvalgets kommissorium forestås af kirkeministeren efter drøftelse med  

 partierne i Folketingets Kirkeudvalg Medlemmer til udvalget udpeges bredt og sådan, at  

 forskellige kirkelige organisationer og de forskellige niveauer i folkekirken  

 er repræsenteret.
Bemærkninger til forslaget Beslutningsforslaget er med enkelte ændringer og  

 tilføjelser en genfremsættelse af beslutningsforslag nr.
B 175 fra  

 folketingsåret 2002-03, jf.
Folketingstidende 2002-03, tillæg A side 7059 og  

 7061.
 Der er generelt en øget debat om folkekirkens og andre  

 trosretningers betydning såvel for den enkelte borger som for samfundet som  

 helhed.
 Der er i det kirkelige landskab et stigende ønske om, at  

 Folketinget tager stilling til, hvordan det vil efterleve grundlovens  

 paragraffer om folkekirken og andre trosretninger set ud fra et  

 fremtidsperspektiv, herunder om der er er behov for en egentlig kirkelig  

 forfatningslov eller andre lovinitiativer.
Kristeligt Folkeparti fremsatte også i folketingsåret  

 2002-03 et beslutningsforslag om nedsættelse af en kommission med henblik på  

 at  

 omlægge statens økonomiske støtte til folkekirken og undersøge den civile  

 registrering, jf. beslutningsforslag nr.
B 115, Folketingets forhandlinger  

 side  

 7707 og 10211, tillæg A side 6136 og 6141 og tillæg B side 1578. I samme  

 folketingsår fik kirkeministeren gennemført lov nr. 437 af 10. juni 2003 om  

 større økonomisk frihed, decentralisering af kompetence m.v., jf. lovforslag  

 nr.
L 163, Folketingets forhandlinger side 5683, 9742 og 10038, tillæg A side  

 4168 og 4196, tillæg B side 1369 og tillæg C side 491.
 Regeringens udvalg vedrørende overvejelser om at ændre på  

 de øremærkede statstilskud til folkekirken forventes at komme med sin rapport  

 i  

 efteråret 2003. Desuden er der p.t. følgende tiltag på området:
   

 	  

    

 Regeringen har  

 indskrevet noget om folkekirken i sit nye regeringsprogram.
   

 	  

    

 Kirkeministeren har  

 sendt flere lovforslag vedrørende forhold i folkekirken til høring.
   

 	  

    

 Kirkeministeren har  

 indbudt til en såkaldt borgerhøring om folkekirken.
   

 	  

    

 Mange organisationer  

 har internt påbegyndt en strukturdebat, som nu foregår i en konstruktiv  

 dialog  

 på tværs af de enkelte organisationer.
Mange organisationer har udtalt sig positivt om  

 forslagsstillernes beslutningsforslag, idet de gerne ser, at debatten ikke  

 kun  

 sker internt eller på tværs af organisationerne, men at der afsættes  

 ressourcer  

 til at sikre en landsdækkende debat, og ikke mindst, at der afsættes  

 ressourcer  

 til en systematisk opsamling, så flere menige medlemmer af folkekirken og  

 andre  

 interesserede kan inddrages i debatten.
Flere organisationer har forlods  

 givet  

 tilsagn om et konstruktivt samarbejde med det foreslåede udvalg.
 Enkeltpersoner fra folkekirkens forskellige niveauer har  

 ligeledes udtalt sig positivt om beslutningsforslaget og finder, at det  

 foreslåede udvalgsarbejde vil være en god arbejdsform for den videre proces.
 Det er forslagsstillernes opfattelse, at afklaring af de  

 fremtidige stukturforhold ikke alene skal ske i det af regeringen allerede  

 nedsatte udvalg om bloktilskud eller ved andre regeringsinitiativer om den  

 aktuelle lovgivning, idet der er brug for, at mange andre aspekter end lige  

 de  

 økonomiske relationer og den løbende decentralisering inddrages i en  

 langsigtet  

 ordning.
 Det er derfor forslagsstillernes holdning, at der skal være  

 en bred, tværgående og åben debat med koordineret opsamling af temaer,  

 forslag  

 m.v., før der tages stilling til eventuel nedsættelse af en kommission som  

 tidligere foreslået af Kristeligt Folkeparti, idet det ikke alene er  

 Folketinget, der skal afstikke de temaer, en eventuel kommission skal  

 behandle.
Det er forslagsstillernes forventning, at en sådan debat  

 vil afdække forhold og ønsker til forandring, som folkekirken selv kan tage  

 stilling til og eventuelt gennemføre.
Andre forhold vil givet kræve  

 lovinitiativer, hvis de skal gennemføres.
Vedrørende nogle forslag skal det  

 afvejes, om de kan rummes inden for grundlovens nuværende formulering.
 Det er disse forskellige forhold, forslagsstillerne ønsker  

 afdækket af det foreslåede udvalg med henblik på stillingtagen til, hvad der  

 skal komme ud af den igangværende debat om folkekirkens struktur og om andre  

 trosretningers forhold.
Sidste strukturkommission Den sidste strukturkommission kom (efter 7 år) i 1971 med  

 betænkning nr. 610 om »Folkekirken i det moderne samfund«.
Betænkningen kom  

 lige efter kommunalreformen, og der var dengang ikke opbakning til  

 gennemførelse af betænkningens forslag om ændringer.
 I 1980erne og 1990erne er der gennemført en næsten total  

 fornyelse af de kirkelige hovedlove.
 Forenklingsudvalget, nedsat af kirkeministeren, har i juni  

 2000 afgivet delbetænkning I, som efterfølgende er fulgt op med en række  

 forsøg  

 eller ændringer.
Interessen for folkekirken og dens strukturelle forhold har  

 således løbende været meget synlig, og der har været mange debatter om,  

 hvordan  

 folkekirken bedst kan være folkets kirke i det 21. århundrede.
Mange af disse  

 drøftelser har dog oftest fundet sted »inden for kirkens egne mure« eller på  

 en  

 måde, hvor personer, der ikke dagligt forholder sig til folkekirken, ikke har  

 fundet vej frem i debatten.
 Forslagsstillerne anerkender de tidligere debatter, men  

 ønsker med beslutningsforslaget at få bredt drøftelserne mere ud, og at der  

 sker en samtidig opsamling af de temaer og forhold, som trænger sig på enten  

 på  

 grund af kirkens egne ønsker om udvikling eller på grund af ændringer i  

 samfundsforholdene.
 Aktuelt er der især fokus på:
  

 	  

    

 om Folketinget lever  

 godt nok op til grundlovens bestemmelser om, at folkekirkens forhold skal  

 reguleres ved lov, og om de andre folkekirkelige paragraffer i grundloven  

 trænger til en ny formulering,   

 	  

    

 konsekvenserne af de  

 ændringer, der er iværksat efter Forenklingsudvalgets forslag,   

 	  

    

 ændringerne i  

 samfundet, hvor der er mange forventninger til, at frivillige organisationer  

 påtager sig et øget socialt ansvar,   

 	  

    

 de udfordringer, der  

 kan ligge i, at andre religioner/trosretninger i dag er en større del af  

 mange  

 menneskers hverdag, og hvad dette kan betyde for folkekirkens virke og ønsker  

 om mere lovgivning om andre religioner/religionsfriheden,   

 	  

    

 om der er forhold i  

 det europæiske eller andet internationalt samarbejde, som bør inddrages i den  

 danske debat,   

 	  

    

 folkekirkens  

 varetagelse af civilretlige opgaver såsom civil registrering og  

 begravelsesforhold.
Udvalgets opgave Det foreslåede udvalg skal som beskrevet ovenfor sikre, at  

 der etableres en bred debat, og at der sker en koordineret opsamling af  

 temaer,  

 forslag m.v.
Opsamlingen foreslås udgivet i et temakatalog, hvor forskellige  

 problemforhold konkretiseres i relation til hvert tema.
Udvalget skal ikke  

 komme med anbefalinger, men alene tydeliggøre de ønsker, der kommer frem i  

 debatten, og påpege nogle af de afledte konsekvenser, såfremt forslaget skal  

 søges gennemført.
Udvalget skal sikre, at debatten bliver landsdækkende ved,  

 at der afholdes minimum fire decentrale konferencer, der er tilrettelagt  

 sådan,  

 at menige medlemmer af folkekirken og medlemmer af menighedsrådene og andre  

 interesserede kan deltage.
Disse konferencer bør derfor afholdes uden for  

 almindelig arbejdstid.
 Udvalget bør samarbejde med forskellige interessenter om de  

 aktiviteter, der afvikles i forløbet, og der skal løbende udformes en  

 aktivitetsoversigt, der er let tilgængelig for alle interesserede.
 Udvalget bør afslutte sit arbejde inden begyndelsen af  

 folketingsåret 2005-06, hvorefter Folketinget tager stilling til, om der er  

 behov for en mere dybtgående strukturkommission, eller om folkekirkens  

 forhold  

 alene kan klares via almindelig lovgivning.
 Udvalget erstatter ikke den evalueringsgruppe,  

 kirkeministeren har givet tilsagn om at nedsætte til at følge  

 implementeringen  

 af lov nr. 437 af 10. juni 2003, men bør naturligvis samarbejde med denne.
Udvalgets sammensætning og organisering Forslagsstillerne anbefaler, at formanden bliver en person,  

 som har stor indsigt i det folkekirkelige område, og som er fortrolig med at  

 formidle det kirkepolitiske stof samt sætte det til debat.
 Repræsentanter for de enkelte organisationer udvælges  

 således, at de repræsenterer forskellige grupperinger/retninger inden for  

 folkekirken.
 Medlemmer af andre trosretninger eller repræsentanter for  

 borgere, der ikke ønsker en tilknytning til en trosretning, kan inddrages ad  

 hoc i arbejdet.
 Sekretariatet bør udgå fra en af de folkekirkelige  

 organisationer, der i kraft af sin størrelse i forvejen er vant til bære en  

 administration, kan forestå research og analysearbejde, lave oplæg,  

 tilrettelægge og afvikle konferencer og anden mødevirksomhed samt i forvejen  

 har tilstrækkelig viden om og indsigt i hele området til at sammenfatte  

 debatterne i temaer, der så igen  til den efterfølgende faglige og  

 politiske  

 proces  beskrives i en problematiserende form.
Ressourcer Forslagsstillerne anbefaler, at der på finansloven for 2004  

 afsættes 3 mio. kr. til udformning af debatoplæg, gennemførelse af debat og  

 fremstilling af temakataloget over de forhold, som der efterfølgende skal  

 tages  

 stilling til.
Skriftlig fremsættelse Karen J.
Klint  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af et »førkommissionsudvalg« vedrørende  

 folkekirkens fremtidige forhold til staten m.v.
(Beslutningsforslag nr.
B 27).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
