Cirkulæreskrivelse om løn- og ansættelsesvilkår for sejlende personale ved særstatusområde Christiansø Ref.:
 Personalestyrelsens bemyndigelse af 4. maj 2010.
 Erstatter:
 FPTBST 563-720 Cirkulære om løn- og ansættelsesvilkår for sejlende personale ved særstatusområde Christiansø af 01.05.2010.
1. GENERELT Nærværende cirkulære gengiver løn- og ansættelsesvilkår for sejlende personale ved særstatusområde Christiansø.
 Med hjemmel i Personalestyrelsens bemyndigelse (se reference), udgives hermed Forsvarets Personeltjenestes regulativ af 5. maj 2010 vedr. løn- og ansættelsesvilkår for afløsere for det sejlende personale ved særstatusområde Christiansø (regulativet).
 Regulativet har virkning fra 1. maj 2010.
 Ved afløsere forstås her alle gaster samt skippere, der sejler som afløsere.
1.1. Formål Cirkulæret har til formål at fastlægge løn- og ansættelsesforhold for sejlende personale, der er fastansat eller ansat som afløsere, ved Christiansø-administrationen.
1.2. Afgrænsning Personalet henføres til følgende kategorier:
1.3. Anvendelsesområde Cirkulæret med tilhørende regulativ er gældende for særstatusområde Christiansø.
2. SPECIFIKT 2.1. Fastansat personale Ansættelse sker ved individuel kontrakt på vilkår svarende til den til enhver tid gældende organisationsaftale for rengøringsassistenter og specialarbejdere m.fl. i staten mellem Finansministeriet og Fagligt Fælles Forbund.
2.2. Gaster og afløsere for skippere Ansættelse som afløser for skipper eller gast sker i henhold til regulativet.
Aflønning sker med timeløn.
3. SAGSBEHANDLENDE AFDELING Ved fortolkningsspørgsmål mv. vedrørende nærværende cirkulære og regulativ er Forsvarets Personeltjeneste, Overenskomst- og aftaleafdelingen sagsbehandlende afdeling.
4. IKRAFTTRÆDEN Nærværende cirkulæreskrivelse har virkning fra 1. maj 2010.
Forsvarsministeriet, den 13. juni 2014 Nicolai Wammen / Niels Bundsgaard Bilag 1 Regulativ om løn- og ansættelsesvilkår for afløsere for det sejlende personale ved særstatusområde Christiansø § 1. Anvendelsesområde mv.
 Dette regulativ fastsætter løn- og ansættelsesvilkår for afløsere for det sejlende personale ved særstatusområde Christiansø.
§ 2. Lønforhold Til afløsere for det faste personale ydes en timeløn på kr. 96,67 (NIV 01 OKT 1997).
§ 3. Tillæg Der ydes et tillæg på kr. 10,00 (NIV 01 OKT 1997) pr. time for funktionen som skipper.
 Stk. 2. Der kan endvidere ydes tillæg for bestemte funktioner eller kvalifikationer.
 Stk.3. Særlige indsatser mv. kan honoreres med engangsvederlag.
§ 4. Regulering Lønnen reguleres i overensstemmelse med den statslige reguleringsordning.
§ 5. Pension Christiansø-administrationen indbetaler pensionsbidrag for den ansatte.
 Stk. 2. Indbetalingen sker til en kollektiv pensionsordning, hvortil staten som arbejdsgiver indbetaler pensionsbidrag med hjemmel i en kollektiv overenskomst.
 Stk. 3. Hvis den ansatte ikke kan blive omfattet af en sådan pensionsordning, oprettes en individuel pensionsordning, der skal opfylde betingelserne i Finansministeriets cirkulære af 30. april 2005 om aftale om generelle krav til indhold af bidragsdefinerede pensionsordninger i staten mv. (ydelsessammensætning, tilbagekøb og overflytning i forbindelse med jobskifte).
 Stk. 4. Pensionsbidraget udgør 15 på pct. af lønnen efter §§ 2 og 3, stk. 1 og 2, hvoraf 1/3 anses for den ansattes eget.
 Stk. 5. Der foretages pensionsindbetaling fra 1. ansættelsesdag.
§ 6. Lønudbetaling Lønnen anvises månedsvis bagud.
§ 7. Arbejdstid Personalet er omfattet af Cirkulære om arbejdstid for tjenestemænd i staten, for tiden cirkulære af 27. juni 2008 (Perst. nr. 025-08).
§ 8. Ferie Ferieaftalen er gældende for ansættelsesforholdet.
§ 9. Sygdom Der oppebæres ikke løn under sygdom.
§ 10. Opsigelse af ansættelsesforholdet For opsigelse af de enkelte ansættelsesforhold finder § 27 i Fællesoverenskomst mellem Finansministeriet og Offentligt Ansattes Organisationer  Det Statslige Område af 15. oktober 2008 anvendelse.
§ 11. Overgangsbestemmelser Sejlende personale, der er ansat på ikrafttrædelsestidspunktet for regulativet, omfattes af regulativet pr. 1. juli 2010.
§ 10. Ikrafttræden Regulativet træder i kraft 1. maj 2010.
 Ballerup, 5. maj 2010.
 E.b.
