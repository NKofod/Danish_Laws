 Skattefri fusion nægtet ved tynd kapitalisering.
A/S M blev pr. 1. januar 1988 ejet af hele aktiekapitalen i de 3 datter  

 selskaber, A/S D 1, A/S D 2 og D 3 A/S.
Moderselskabet ejede pr. 31. december  

 1987 50 pct. af aktiekapitalen i hvert af aktiekapitalen i det sidstnævnte  

 selskab.
 A/S M ønskede at fusionere skattefrit med de 3 datterselskaber med  

 fusionsdato pr. 1. januar 1988. A/S M skulle være det fortsættende selskab.  

 Da moderselskabet ikke havde ejet mindst 2/3 af aktiekapitalen i  

 datterselskaber i 3 år forud for fusionsdatoen, krævede skattefri fusion  

 tilladelse efter fusionslovens § 3.
 Baggrunden for fusionen var, at den virksomhed, som datterselskaberne  

 tidligere drev, med virkning fra den 1. januar 1988 var solgt.
 I følge åbningsbalancen pr. 1. januar 1988 for det fortsættende selskab,  

 udgjorde gæld ved køb af de resterende aktier i datterselskaberne ca. 7 mio.  

 kr.
 Af A/S M's selvangivelser for skatteårene 1987/88 og 1988/89 fremgik det,  

 at den skattepligtige indkomst for hvert af årene var opgjort til 0 kr.
Amtsskatteinspektoratet, havde forelagt fusionssagen for  

 Statsskattedirektoratet.
Det var amtsskatteinspektoratets opfattelse, at der  

 kunne gives tilladelse i henhold til fusionslovens § 3, dog således at  

 sambeskatningsvilkåret i SD-cirkulære 1987-52, pkt. 2.4.2, fandt anvendelse.
 Statsskattedirektoratet fandt, at der ikke var grundlag for at give  

 tilladelse til skattefri fusion.
 Der var herved henset til, at der ved fusion måtte skønnes at kunne opnås  

 fradrag for renteudgifter, som under sambeskatning ville blive ramt af  

 sambeskatningsvilkår 2.4.2.
 Ligningsrådet nægtede herefter tilladelse til skattefri fusion.
