Cirkulære  

 om tildeling af Forsvarets Medalje § 1.  

  

 Forsvarets Medalje tildeles militært og civilt personel i forsvaret, der har  

 udført en for forsvaret fortjenstfuld indsats uden for Kongeriget Danmarks  

 grænser.
 Stk. 2.  

  

 Forsvarets  

 Medalje kan tillige tildeles andre danskere såvel som udlændinge, der har  

 ydet  

 en for dansk forsvar særlig fortjenstfuld indsats inden for eller uden for  

 Kongeriget Danmarks grænser.
 Stk. 3.  

  

 Tildeling  

 af medaljen foretages af forsvarschefen.
§ 2.  

  

 Medaljen præges i sølv og bærer på aversen statsvåbenets tre kronede løver  

 ledsaget af ni hjerter udfyldende hele aversens flade.
På reversen  

 indgraveres  

 sted og årstal indskrevet i en krans af egeløv.
 Stk. 2.  

  

 Medaljen  

 bæres i rødt krydsbånd med smalle hvide striber på venstre side af brystet  

 indplaceret i overensstemmelse med Ordenskapitlets afgørelse.
 Stk. 3.  

  

 Ved  

 gentagen tildeling forholdes således, at 2. gang påhæftes medaljens krydsbånd  

 et egeløv i sølv, og 3. gang påhæftes medaljens krydsbånd et egeløv i guld.  

 På  

 medaljens rand indgraveres sted og årstal.
 § 3.  

  

 Medaljen tildeles som personlig ejendom.
 § 4.  

  

 I  

 øvrigt overdrages de nærmere forhold vedrørende denne sag til  

 Forsvarskommandoen.
 § 5.  

  

 Cirkulæret  

 træder i kraft den 1/10 2005.
 Stk. 2.  

  

 Samtidig  

 ophæves Kundgørelse for Forsvaret B. 4-37 af 19/2 1992.
