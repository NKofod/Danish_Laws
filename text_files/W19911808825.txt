 Efter købet af en ejerlejlighed blev denne udlejet til klagerens søn.
 Lejligheden var af skyldrådet vurderet som ((PIL RIGHT))fri((PIL  

 LEFT)). Klageren påstod ejendomsværdien nedsat bl.a. under henvisning til den  

 erlagte købesum samt til, at lejligheden var udlejet til hans søn ved en  

 lejekontrakt.
Det var oplyst, at lejemålet var indgået den 1. november 1984 i  

 henhold til en standardlejekontrakt.
Under hensyn til, at betingelserne i  

 lejelovens § 84 d, hvorefter lejerforholdet kun omfattes af opsigelsesretten,  

 hvis lejeren ved lejeforholdets påbegyndelse var gjort bekendt med, at det  

 lejede er en ejerlejlighed, og at opsigelse kan ske efter § 83 a, ikke var  

 opfyldt, fandt retten, at lejeren måtte anses for beskyttet mod opsigelse  

 efter lejelovens almindelige regler.
Der var således ikke i familieforholdet  

 mellem ejer og lejer efter rettens opfattelse en sådan identitet, at dette i  

 sig selv bevirkede, at ejendommen kunne betragtes som værende fri.  

 Landsskatteretten nedsatte herefter ejendomsværdien med 50% i forhold til den  

 forudsatte ansættelse som »fri« ejerlejlighed.
 A klagede over den af skyldrådet ved 18.alm. vurdering pr. 1. januar 1986  

 foretagne ansættelse af ejendomsværdien for en ejerlejlighed med påstand om  

 nedsættelse.
 Ejerlejligheden havde et tinglyst areal på 76 m2, beliggende i en  

 moderejendom opført i 1895 indeholdende 4 ejerlejligheder.
 Til støtte for påstanden var bl.a. anført, at ejendommen blev købt den 20.  

 august 1984 for 400.000 kr., og at der i købesummen var inkluderet en del  

 løsøre.
 Endvidere gjorde klageren gældende, at altanen var udskiftet, og at  

 elevatoren i moderejendommen var blændet og ikke kunne benyttes.
 Skyldrådet havde under sagens behandling afgivet indstilling om  

 stadfæstelse af ejendomsværdien og havde som begrundelse herfor bl.a. anført:
»Ejerlejligheden er vurderet med udgangspunkt i  

 vurderingsforslagssystemet som »fri« ejerlejlighed.
Skyldrådet har  

 ved kendelse af 6. oktober 1987 stadfæstet ansættelsen da man skønner, at  

 ejerlejligheden bør vurderes som »fri« ejerlejlighed uanset, at den  

 er genudlejet til et familiemedlem efter overtagelsen den 20. august 1984  

 ....
Skyldrådet skønner, at ejendomsværdiansættelsen er i god overensstemmelse  

 med handelsværdien på vurderingstidspunktet uanset, at lejligheden er udlejet  

 og ikke umiddelbart kan frigøres fra lejemål.' I sine bemærkninger til skyldrådets indstilling anførte klageren videre  

 til støtte for sin påstand, at ejendommen ikke var en fri ejerlejlighed, idet  

 lejligheden var udlejet til hans søn.
 Klageren fremlagde kopi af standardlejekontrakt, indgået den 22. oktober  

 1984 med påbegyndelse af lejemålet den 1. november 1984.
 Landsskatteretten bemærkede, at ejendomsværdien i henhold til  

 bestemmelserne i vurderingslovens § 6, jf. § 9, stk. 1, og § 8, stk. 2, skal  

 ansættes til handelsværdien på vurderingstidspunktet af den faste ejendom i  

 dens helhed.
Efter de foreliggende oplysninger fandt retten at kunne lægge til grund,  

 at lejeforholdet var indgået på standardvilkår, hvor lejemålet alene kunne  

 opsiges i medfør af lejelovens §§ 82 og 83. Det var endvidere ikke i  

 lejekontrakten, jf. § 84, litra d, anført, at det lejede var en  

 ejerlejlighed, således at opsigelse kunne ske efter bestemmelsen i lovens §  

 83, stk. 1, litra a.
Lejeren måtte herefter anses for at være beskyttet mod  

 opsigelse efter lejelovens almindelige regler.
 Retten fandt endvidere at kunne lægge til grund, at der ikke i  

 familieforholdet mellem ejer og lejer var en sådan identitet, at dette i sig  

 selv bevirkede, at ejendommen kunne betragtes som værende en fri  

 ejerlejlighed i overensstemmelse med, hvad der efter det for  

 Landsskatteretten oplyste praktiseredes i boligretterne.
 Ejendommen blev herefter ansat som en ikke-fri ejerlejlighed, og der blev  

 ifølge praksis givet et nedslag på 50% i forhold til den forudsatte  

 ansættelse som fri ejerlejlighed på 500.000 kr., til 250.000 kr.
