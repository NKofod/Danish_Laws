Nr BTL 335 Betænkning over Forslag til lov om ændring af lov om social bistand, lov  

 om social pension og udlændingeloven (Hjælp til frivillig repatriering)   

 Nr L 335 1992-93, 1. samling Afgivet af Socialudvalget Afgivet: 19930618 Udvalget har behandlet lovforslaget i nogle møder og har herunder stillet  

 spørgsmål til indenrigsministeren, som denne har besvaret skriftligt.
Nogle  

 af udvalgets spørgsmål og ministerens svar herpå er optrykt som bilag til  

 betænkningen.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse uændret .
 Et mindretal (Det Konservative Folkepartis og Venstres medlemmer af  

 udvalget) indstiller lovforslaget til forkastelse ved 3. behandling og  

 bemærker:
 Mindretallet ser dog gerne en egentlig lov om repatriering i form af en  

 videreførelse af den eksisterende midlertidige ordning.
 I det øjeblik situationen i en flygtnings hjemland er ændret, så det er  

 muligt for flygtningen at vende tilbage, bør Danmark tilskynde til at gøre en  

 sådan tilbagevenden mulig.
Mindretallet undrer sig over, at der foreslås en væsentlig forhøjelse af  

 kontantbeløbet til hjælp til etablering i hjemlandet.
Beløbsstørrelsen er  

 ikke på nogen måde begrundet, ligesom der ikke tages hensyn til  

 udgiftsniveauet i hjemlandet.
Mindretallet kan desuden ikke støtte fortrydelsesretten på op til eet år,  

 som er indeholdt i lovforslaget.
Det er i forvejen muligt at tage ophold af  

 kortere varighed i hjemlandet, hvorfor der således er god mulighed for at  

 undersøge forholdene i hjemlandet.
Endelig finder mindretallet det uacceptabelt, at der i lovforslaget gives  

 mulighed for at medtage folkepension.
Det er principielt forkert at åbne for,  

 at Danmark skal forsørge personer, der bor i udlandet, fordi de i en periode  

 har haft opholdstilladelse i Danmark, men som ikke er danske statsborgere.
 Mindretallet frygter, at en konsekvens af den foreslåede  

 repatrieringsordning kan blive, at Danmark bliver et endnu mere attraktivt  

 land at flygte til.
Mindretallet kan i øvrigt henvise til lovforslag nr.
L 162 (om hjælp til  

 frivillig repatriering), som er fremsat af den tidligere regering.
 Et andet mindretal (Socialistisk Folkepartis medlem af udvalget)  

 vil ved 3. behandling af lovforslaget stemme hverken for eller imod  

 lovforslaget.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling og bemærker  

 i øvrigt:
Hjælp til frivillig repatriering lyder som et flot forslag og som en  

 mulighed for at få nogle af de mange udlændinge til at vende hjem.
Men det er  

 langt fra tilfældet.
 Ordningen vil nemlig have en række negative konsekvenser.
Hvis man er her i landet som flygtning, så skyldes det, at man er forfulgt  

 i sit hjemland.
Ellers er man ikke flygtning.
 Hvis der således er flygtninge her i landet, som kan vende tilbage, bør de  

 vende tilbage, uanset om der er en repatrieringsordning eller ej.
Det er således helt forkert, at de pågældende personer overhovedet er her  

 i landet.
Hvis de kan tage hjem på en repatrieringsordning, skal de slet ikke  

 være her, for så er grundlaget for det væk.
 Med andre ord erkender Folketinget med vedtagelsen af dette lovforslag, at  

 der er en række flygtninge her i landet, som slet ikke er ægte flygtninge.
 Bestemmelsen om, at der skal være en ventil i ordningen, således at  

 personen kan vende tilbage til Danmark, hvis det alligevel ikke gik at tage  

 hjem, er ligeledes fuldstændig håbløs og uigennemtænkt.
En sådan ordning vil bevirke, at en flygtning kan få rejsen betalt og  

 25.000 kr. i lommen for at rejse hjem til det land, hvor den pågældende  

 ifølge sin egen forklaring er forfulgt.
Her kan han eller hun så leve fedt  

 som turist i sit eget hjemland for så at vende tilbage til Danmark, når der  

 ikke er flere penge tilbage.
 I stedet for denne misforståede ide til hjemsendelse af de fremmede skulle  

 Folketinget hellere få lidt mere konsekvens i lovgivningen og hjemsende alle  

 dem, der ikke længere har grund til at være flygtninge.
Peder Sass (S) Bjarne Laustsen (S) Jørn Pedersen (S) Jan Petersen (S)  

 Grete Schødts (S) Taanquist (S) nfmd.
Lilli Gyldenkilde (SF) Bente Juncker  

 (CD) Pia Christmas-Møller (KF) Per Tærsbøl (KF) Grethe Fenger Møller (KF)  

 Else Winther Andersen (V) Eva Kjer Hansen (V) Bertel Haarder (V) Steffen  

 Kjærulff-Schmidt (FP) Dorit Myltoft (RV) Lysholm Christensen (KRF) fmd.  

Bilag Nogle af udvalgets spørgsmål til indenrigsministeren og dennes svar herpå:
 Spørgsmål:
»Hvad er begrundelsen for at foreslå et kontantbeløb på 5. 118 kr.  

 pr. person og et maksimum pr. familie på 25.000 kr.?» Svar:
Ifølge den hidtil gældende midlertidige ordning med hjælp til frivillig  

 repatriering ydes et beløb på indtil kr. 2.559 pr. person til hjælp til  

 etablering i hjemlandet.
Dette beløb svarer til det hidtidige nedsatte  

 grundbeløb efter bistandslovens § 37, stk. 2, 5. punktum.
Det har været ønsket at foretage en markant forøgelse af beløbet til hjælp  

 til etablering.
Formålet med fordoblingen af beløbet til kr. 5.118 er at give  

 de personer, der ønsker at repatriere, mulighed for at skabe et reelt  

 grundlag for tilværelsen i hjemlandet eller det tidligere opholdsland.
Dette  

 vil efter Indenrigsministeriets opfattelse være med til at øge mulighederne  

 for, at ordningen vil blive brugt, og at repatrieringen i det enkelte  

 tilfælde lykkes.
 Efter den gældende midlertidige ordning kan der maksimalt ydes kr. 10.000  

 pr. familie til hjælp til etablering i hjemlandet.
 Denne grænse er forhøjet til kr. 25.000, og det maksimale beløb pr.  

 familie er således øget forholdsmæssigt mere end beløbet pr. person.  

 Hensigten hermed er at tilgodese familier med børn.
 Spørgsmål nr. 2:
»Hvilke kriterier vil blive lagt til grund ved en vurdering af,  

 hvorvidt en person ikke selv har tilstrækkelige økonomiske midler? Er det  

 udgiftsniveauet i Danmark eller i hjemlandet?» Spørgsmål nr. 16:
»Hvordan vil det blive regnet ud hvilke mennesker, der er i en sådan  

 økonomisk trangssituation, at de er berettiget til repatrieringshjælp?» Svar:
 Socialministeriet har afgivet en udtalelse til brug for besvarelsen af  

 spørgsmålene, hvori det hedder, at det efter den foreslåede bestemmelse om  

 hjælp til repatriering i § 47 a i lov om social bistand, jf. forslagets § 1,  

 og efter den gældende bestemmelse om hjælp til flytning i § 47 i lov om  

 social bistand er en betingelse, at ansøgeren »ikke selv har midler  

 hertil«.
 Denne betingelse er uddybet i Socialministeriets vejledning om  

 kontanthjælp efter bistandsloven (nr. 49 af 5. marts 1987, som senest ændret  

 ved vejledning nr. 25 af 17. februar 1989). Af vejledningens pkt. 30 fremgår,  

 at ydelse af flyttehjælp forudsætter, at ansøgeren ikke selv har midler til  

 at bekoste flytningen, dvs. at udgifterne ikke kan afholdes hverken af  

 pågældendes og familiens løbende indtægter eller af midler, der med  

 rimelighed kan anses opsparet til dækning af flytteudgifter.
 Den foreslåede § 47 a bygger derfor på økonomiske vurderinger, som  

 kommunerne kender, og afgørende er ansøgerens indtægter og andre midler, der  

 med rimelighed kan anses opsparet til dækning af udgifter til flytningen.
Udgiftsniveauet i hjemlandet har ikke betydning.
Der henvises til  

 lovforslagets bemærkninger, side 5, højre spalte, 3. og 4. afsnit, hvoraf det  

 fremgår, at der ikke vurderes at være behov for at graduere ydelserne på  

 baggrund af leveforholdene i de lande, som flygtningene vender tilbage til.
 Indenrigsministeriet kan henholde sig til det af Socialministeriet  

 anførte.
 Spørgsmål:
»Hvor længe skal en person have opholdt sig i Danmark, før der kan  

 bevilges hjælp ifølge dette forslag?» Svar:
 De persongrupper, lovforslaget finder anvendelse på, er opregnet i  

 forslaget til § 47 a, stk. 1, i lov om social bistand, jf. lovforslagets § 1.
Det drejer sig navnlig om personer, der er meddelt asyl eller humanitær  

 opholdstilladelse, samt personer, der er meddelt opholdstilladelse som følge  

 af familiemæssig tilknytning til en sådan person.
For den sidstnævnte gruppe  

 gælder det, at der kun kan ydes hjælp til repariering, når de pågældende  

 vender tilbage til hjemlandet eller det tidligere opholdsland sammen med den  

 person, som de har den familiemæssige tilknytning til, der har dannet  

 baggrund for opholdstilladelsen.
 Efter lovforslaget stilles der ikke krav om, at opholdet her i landet skal  

 have haft en vis varighed, for at der kan ydes hjælp til repatriering.
Under hensyn til at forslaget navnlig tager sigte på flygtninge, må det  

 imidlertid forventes, at de personer, der repatrierer, i mange tilfælde vil  

 have opholdt sig længere tid i Danmark.
Ofte vil forholdene i de lande, som  

 disse personer er flygtet fra, kun langsomt ændre sig og dermed danne  

 grundlag for ønsket om at vende tilbage.
Retten til at medtage pension gælder efter forslaget til § 3 a, stk. 1 og  

 stk. 2, i lov om social pension de samme persongrupper som forslaget til  

 ændring af lov om social bistand.
Endvidere gælder de samme betingelser  

 vedrørende familiesammenførte.
Den pension, der kan medtages, er folkepensionens grundbeløb fastsat på  

 grundlag af bopælstiden her i riget.
Størrelsen af den pension, der kan  

 medtages, vil således være afhængig af varigheden af den pågældendes ophold  

 her i landet.
 Spørgsmål 4:
»Er det korrekt, at flygtninge har mulighed for at tage ophold af  

 kortere varighed i hjemlandet uden at miste deres opholdstilladelse i  

 Danmark?» Svar:
 En person, der er meddelt opholdstilladelse i Danmark som flygtning i  

 medfør af udlændingelovens §§ 7-8, kan fortabe denne opholdstilladelse i  

 medfør af de særlige regler i udlændingeloven herom.
 Der må her skelnes mellem ophør ved bortfald og inddragelse  

 af opholdstilladelsen.
 Det følger af udlændingelovens § 17, stk. 3, at en opholdstilladelse, der  

 er meddelt i medfør af §§ 7-8, først bortfalder, når udlændingen  

 frivilligt har taget bopæl i hjemlandet eller har opnået beskyttelse i et  

 tredjeland.
En flygtning vil ofte være betænkelig ved at vende tilbage til hjemlandet  

 eller tage bopæl i et tredjeland, hvis følgen er, at den pågældendes  

 opholdstilladelse her i landet bortfalder.
Bestemmelsen har tilsigtet at  

 mindske sådanne betænkeligheder.
Et ophold af kortere varighed i hjemlandet betyder således ikke, at  

 opholdstilladelsen bortfalder.
Dette sker kun, hvis betingelserne i § 17,  

 stk. 3, er opfyldt.
 Det bemærkes, at lovforslaget indeholder en særlig regel om bortfald af  

 opholdstilladelse for de personer, der er omfattet af forslaget, når de  

 vender tilbage til hjemlandet eller det tidligere opholdsland med henblik på  

 at tage varigt ophold der, jf. forslagets § 3.
 Reglerne om inddragelse af en opholdstilladelse fremgår af  

 udlændingelovens § 19.
 Efter § 19, stk. 2, kan en tidsbegrænset opholdstilladelse meddelt bl.a. i  

 henhold til §§ 7-8 inddrages inden for de første 3 år (tidligere 2 år), når  

 det grundlag, der er angivet i ansøgningen eller tilladelsen, var urigtigt  

 eller ikke længere er til stede.
 Enhver opholdstilladelse kan endvidere i medfør af § 19, stk. 3, inddrages  

 uden hensyn til varigheden af opholdet i landet, såfremt udlændingen har  

 opnået opholdstilladelsen ved svig.
 Direktoratet for Udlændinge har oplyst, at såfremt man kommer i besiddelse  

 af oplysninger om, at en flygtning, der kun har været kortvarigt i Danmark,  

 finder det forsvarligt at rejse til hjemlandet, vil dette give anledning til,  

 at man overvejer betydningen heraf.
 Ved denne vurdering vil varigheden af opholdet i Danmark, formålet med  

 besøget i hjemlandet og udviklingen i hjemlandet siden flygtningens  

 anerkendelse i Danmark være af særlig betydning.
 Indenrigsministeriet kan henholde sig til det af Direktoratet for  

 Udlændinge anførte.
 Spørgsmål 5:
»Hvor mange benytter sig af denne mulighed, jf. spørgsmål 4, og hvor  

 længe kan en person opholde sig i hjemlandet, uden at det har konsekvenser  

 for opholdstilladelsen i Danmark?» Svar:
 Direktoratet for Udlændinge har oplyst, at man ikke er i besiddelse af  

 statistiske oplysninger om, i hvilket omfang herboende flygtninge rejser til  

 deres hjemlande.
 Indenrigsministeriet er heller ikke i besiddelse af sådanne statistiske  

 oplysninger.
 Der henvises i øvrigt til besvarelsen af spørgsmål nr. 4.
 Spørgsmål nr. 6:
»Hvilke andre europæiske lande har lignende  

 repatrieringsordninger?» Spørgsmål nr. 7:
»Hvad er det konkrete indhold i øvrige europæiske landes lovgivning  

 om repatriering?» Svar:
 Indenrigsministeriet har gennem Udenrigsministeriet modtaget oplysninger  

 om repatrieringsordninger i visse europæiske lande.
I Norge blev der i 1992 vedtaget en repatrieringsordning, der  

 gælder flygtninge og personer med humanitær opholdstilladelse samt personer,  

 der er meddelt opholdstilladelse som følge af familiemæssig tilknytning til  

 sådanne personer.
Der er efter det oplyste tale om en prøveordning, som skal  

 evalueres i indeværende år.
Ordningen indeholder 2 hovedelementer: Individuelle ydelser fra  

 myndighederne til den repatrierende og specielle tiltag i hjemlandet.
De  

 individuelle ydelser omfatter et engangsbeløb på 4.500 norske kr. pr. person,  

 som skal være et økonomisk bidrag til at lette etableringen i hjemlandet.  

 Engangsstøtten er begrænset til 18.000 norske kr. pr. familie.
Endvidere er  

 dækning af udgifter til flybillet og rejse til det endelige bestemmelsessted  

 dækket af ordningen.
Rejsen arrangeres af IOM (International Organization for  

 Migration). Der er endvidere støtte på maksimalt 2.250 norske kr. pr. familie  

 til hjemsendelse af erhvervsrelaterede genstande.
Herudover omfatter ordningen dækning af udgifter til et års  

 sygeforsikring.
Denne del af ordningen administreres også af IOM.
 Der kan kun ydes støtte een gang, og støtten kan helt eller delvis kræves  

 tilbagebetalt, hvis det er åbenbart, at støtten er brugt i anden hensigt end  

 et seriøst forsøg på repatriering.
De specielle tiltag i hjemlandet med henblik på reintegrering er knyttet  

 til aftaler mellem de norske myndigheder og myndighederne i det land, hvortil  

 flygtninge m.fl. repatrierer.
Sådanne programmer planlægges og gennemføres  

 som særlige løsninger for enkelte lande eller områder.
 Det er det norske udlændingedirektorat, som er ansvarlig for iværksættelse  

 og administration af repatrieringsprogrammet.
 I Sverige kan Statens Invandrerverk træffe beslutning om bidrag til  

 flygtninge, som ønsker at forlade Sverige og bosætte sig i et andet land.
Det er en forudsætning for, at støtten kan ydes, at flygtningen godtgør,  

 at vedkommende vil kunne indrejse og tage ophold i det land, hvortil  

 vedkommende ønsker at indrejse.
Der kan endvidere alene ydes sådant bidrag,  

 såfremt flygtningen selv savner økonomiske midler til at betale rejsen.
 Støtten kan ud over til flygtninge ydes til ægtefæller og børn af  

 flygtninge og, såfremt der foreligger særlige grunde, til andre, der tilhører  

 flygtningens husstand.
Der gives bidrag til rejseomkostninger.
Endvidere ydes der støtte til  

 underhold under rejsen og de første døgn i det land, hvor flygtningen ønsker  

 at tage bopæl, samt omkostninger til bagagetransport og andet i forbindelse  

 med rejsen.
Dette beløb kan dog højst udgøre 1.500 svenske kroner pr. person.  

 Beløbet er maksimeret til 7.500 svenske kroner for en flygtning og dennes  

 husstand.
 Den belgiske regering har indgået en aftale med IOM, hvorefter  

 organisationen skal administrere en belgisk repatrieringsordning.
IOM skal samle og undersøge ansøgninger om tilskud til repatriering, som  

 man modtager via anerkendte frivillige organisationer.
IOM skal endvidere  

 træffe de nødvendige foranstaltninger for at organisere rejsen tilbage til de  

 repatrierendes oprindelsesland eller til et tredjeland, hvortil de pågældende  

 har opnået indrejsevisum.
 IOM skal endvidere forestå udbetalingen af de individuelle tilskud, der  

 kan ydes i forbindelse med repatrieringen.
 Der gives repatrieringshjælp til personer, som har frafaldet deres  

 asylansøgning, til personer, der er blevet meddelt afslag på asyl, samt til  

 personer, der befinder sig i Belgien, men som ønsker at forlade landet, og  

 som ligger samfundet til last.
 Ud over selve rejseomkostningerne, som er fastsat til en gennemsnitspris  

 på 35.000 belgiske franc pr. voksen, kan der ydes hjælp til ekstra  

 rejseomkostninger, transport af bagage m.v. med et beløb på 2.000 belgiske  

 franc.
Endvidere kan der ydes et beløb til etablering i hjemlandet eller det  

 tredjeland, hvortil den repatrierende ønsker at vende tilbage.
Dette beløb  

 udgør 10.000 belgiske franc pr. person, dog kun halvdelen for børns  

 vedkommende.
Herudover er der fastsat et administrationsgebyr for IOM på  

 3.000 belgiske franc pr. person.
Udgifterne ved ordningen betales af den belgiske stat.
Aftalen mellem  

 staten og IOM blev første gang indgået i 1983 og er siden forlænget.
Den hollandske regering har ligeledes indgået en aftale med IOM om  

 administration af en repatrieringsordning.
Ordningen er statsfinansieret.
Den hollandske repatrieringsordning indeholder 3 muligheder for frivillig  

 repatriering.
Personer med flygtningestatus kan repatriere til hjemlandet  

 efter regler, der er fastsat ved lov.
Asylansøgere, der legalt opholder sig i  

 Holland, kan ligeledes ydes støtte til repatriering.
Endvidere kan der som en  

 helt speciel mulighed ydes støtte til repatriering af personer, der opholder  

 sig illegalt i Holland.
Det er en forudsætning, at de pågældende henvender  

 sig frivilligt, og at de ikke er eftersøgt for kriminelle handlinger.
 Der ydes støtte til tilbagevenden til hjemlandet eller til etablering i et  

 tredjeland, hvortil den pågældende udlænding tillades indrejse.
Støtten ydes i form af flybillet til rejsen.
Endvidere ydes der støtte til  

 underhold i den første periode efter afrejsen fra Holland.
Støtten er  

 individuelt bestemt.
Der er fastsat maksimumbeløb for underholdsydelsens størrelse for  

 forskellige kategorier af repatrierende.
For personer, der har ansøgt om  

 opholdstilladelse eller om forlængelse, men hvis ansøgning der endnu ikke er  

 taget endelig stilling til, kan der ydes 1.250 gylden til enlige.
Til  

 familier med op til to børn kan der ydes 1.750 gylden.
Herefter ydes der for  

 hvert barn ud over de første to 200 gylden.
 For så vidt angår andre udlændinge ydes der til enlige 500 gylden, for  

 familier med op til 2 børn 700 gylden, og for hvert barn derudover 100  

 gylden.
Herudover ydes der støtte til gennemstrømning til tredjelande, navnlig USA  

 og Canada, for flygtninge med familie eller sponsorer der.
I disse tilfælde  

 betales der imidlertid kun for rejsen og flytningen, og der ydes ikke støtte  

 til etablering.
 Det er IOM's kontor i Holland, der varetager administrationen af  

 programmet.
I Storbritannien findes der efter det oplyste ingen ordning om  

 frivillig repatriering.
Imidlertid er der i henhold til part IV section 29 i  

 Immigration Act 1971 givet enkelpersoner mulighed for at søge bistand til  

 repatriering.
Denne ordning administreres på regeringens vegne af  

 International Social Service of The United Kingdom.
Det er en forudsætning for, at støtte kan ydes, at ansøgeren ikke er  

 britisk statsborger, og at ansøgeren, der skal være fast bosiddende i  

 Storbritannien, nærer ønske om at forlade landet for bestandigt.
Herudover  

 skal ansøgeren have begrænsede midler og selv være ude af stand til at  

 afholde de udgifter, der er forbundet med repatriering.
Man ser i den  

 forbindelse normalt bort fra en formue på under 3.000. Herudover fraregnes  

 yderligere et beløb på 1.500 for medfølgende ægtefælle samt 1.000 for hvert  

 medfølgende barn.
 Det skal endvidere være i den pågældendes interesse at vende tilbage til  

 hjemlandet samt være vedkommendes udtrykkelige ønske.
Der kan alene ydes hjælp til dækning af billetpris og rejseomkostninger i  

 forbindelse med afrejse fra Storbritannien, herunder afholdelse af udgifter  

 til transport af personlige ejendele i begrænset omfang.
Der er ikke mulighed  

 for etableringshjælp i destinationslande, og der kan alene ydes tilskud i  

 forbindelse med repatriering til et land uden for Europa.
Ordningen finder ikke rutinemæssigt anvendelse, men myndighederne vil i  

 konkrete tilfælde oplyse om ordningen.
Det er fortrinsvis personer fra de  

 Vestindiske Øer, nogle få fra Asien og enkelte fra Afrika, der gør brug af  

 ordningen.
 I Italien er der indgået et samarbejde mellem regeringen og IOM om  

 igangsætning af et repatrieringsprogram, der navnlig anvendes i relation til  

 flygtninge fra afrikanske lande, som ønsker at vende tilbage til  

 oprindelseslandet.
Ordningen omfatter hjemrejse pr. fly, flytteudgifter, udgifter til  

 sygeforsikring samt økonomisk assistance til etablering af især  

 håndværkervirksomhed.
Der ydes et beløb svarende til 15.000 dollars pr.  

 person til dette program.
 For at komme i betragtning til programmet skal ansøgeren være statsborger  

 i et udviklingsland, have boet i Italien i mere end 2 år samt være blevet  

 fagligt uddannet eller have erfaring fra det italienske arbejdsmarked.
I Frankrig er der pr. 1. august 1991 indført en generel  

 repatrieringsordning for flygtninge.
Ordningen er frivillig og administreres  

 af socialministeriets immigrationskontor i samarbejde med de lokale  

 amtsmyndigheder.
Omfattet af ordningen er personer, der har fået afslag på en ansøgning om  

 asyl eller anden form for opholdstilladelse.
Dette gælder dog ikke personer,  

 der opholder sig illegalt i landet, personer, om hvem der er truffet  

 beslutning om udvisning, eller personer, der er i besiddelse af  

 tilstrækkelige midler til at finansiere hjemrejsen.
Der kan kun ydes  

 repatrieringshjælp een gang til den samme person.
Beslutningen om ordningens  

 anvendelse tages efter en konkret vurdering, hvori ansøgerens sociale og  

 erhvervsmæssige situation inddrages, ligesom der sker en klarlæggelse af den  

 pågældendes risiko ved tilbagevenden til hjemlandet.
Der ydes hjælp til flybillet fra Frankrig til lufthavnen i hjemlandet for  

 ansøgeren og hans familie, og endvidere ydes indtil 1.000 franc til transport  

 af ejendele.
Der ydes endvidere kontantydelse på 1.000 franc pr. voksen samt  

 300 franc pr. mindreårigt barn.
Herudover gives der administrativ bistand med  

 organisation af rejsen og etablering i oprindelseslandet.
Denne hjælp ydes af  

 den franske ambassade efter ankomsten på bestemmelsesstedet i form af  

 kontakter til de lokale myndigheder, f.eks. med henblik på at opnå bolig og  

 arbejde.
 Interesserede skal henvende sig til de lokale amtslige myndigheder, men  

 det er immigrationskontoret, der organiserer repatrieringen.
Tyskland har en ordning med frivillig repatriering for  

 asylansøgere m.fl.
Ordningen gælder for asylansøgere, såfremt de trækker  

 deres ansøgning om asyl tilbage samt for andre flygtninge, der har ret til  

 ophold i Tyskland, herunder personer, der er meddelt asyl, hvis de giver  

 afkald på denne status.
Ordningen gælder endvidere personer, som har fået  

 afslag på asyl, såfremt de er i besiddelse af en gyldig opholdstilladelse  

 eller i øvrigt opholder sig lovligt i Tyskland.
Der er tillige mulighed for at opnå støtte til at rejse videre til et  

 andet land.
Denne mulighed gælder for de samme kategorier af udlændinge.
Der ydes støtte til rejseomkostninger, omkostninger til transport af  

 ejendele samt yderligere tilskud til udgifter forbundet med rejsen, herunder  

 udgifter til overnatning under rejsen.
For personer, der alene kan nå frem  

 til deres bestemmelsessted med bus eller tog, kan der i undtagelsestilfælde  

 ydes et særligt tilskud på 100 DM pr. voksen og 50 DM pr. barn til  

 befordringsudgifter fra lufthavn til det endelige bestemmelsessted.
Der kan  

 dog højst ydes 500 DM til dette formål.
Endvidere ydes der tilskud til  

 udgifter i forbindelse med forberedelsen af rejsen.
 Ordningen finansieres af forbundsmyndighederne og myndighederne i de  

 enkelte delstater.
 Indenrigsministeriet har ikke modtaget oplysninger om  

 repatrieringsordninger i de øvrige europæiske lande, men er naturligvis parat  

 til at indhente disse oplysninger, såfremt udvalget måtte ønske det.
 Spørgsmål:
»Hvad er de gennemsnitlige udgifter til flygtninge, der opholder sig  

 i Danmark?» Svar:
De gennemsnitlige udgifter til flygtninge, der opholder sig i Danmark, kan  

 opdeles i tre forskellige udgiftsperioder.
Hver udgiftsperiode er  

 karakteriseret ved hver sine udgiftskomponenter, hver sin persongruppe og  

 hver sine gennemsnitsomkostninger.
Den første periode, præasylfasen, består af tidsrummet fra den  

 enkelte asylansøgers indrejse i Danmark og indtil den pågældende meddeles  

 opholdstilladelse her i landet i medfør af udlændingelovens §§ 7-8 (asyl)  

 eller opholdstilladelse på andet grundlag.
I denne periode behandles de  

 pågældendes asylansøgninger.
Asylansøgerne, der opholder sig her i landet, mens asylansøgningen  

 behandles, får efter udlændingelovens § 42 a foreløbig udgifterne til deres  

 underhold dækket af Direktoratet for Udlændinge.
Direktoratet for Udlændinge  

 tilvejebringer og driver indkvarteringssteder for disse asylansøgere, hvilket  

 kan ske i samarbejde med Dansk Røde Kors.
 De personer, der har fået meddelt midlertidig opholdstilladelse i medfør  

 af lov nr. 933 af 28. november 1992 om midlertidig opholdstilladelse til  

 visse personer fra det tidligere Jugoslavien, betragtes i denne henseende som  

 hørende til præasylfasen, idet de pågældende efter lovens § 7 indkvarteres på  

 asylcentre, der tilvejebringes og drives af Direktoratet for Udlændinge.
Den anden periode, integrationsfasen, dækker perioden fra det  

 tidspunkt, hvor asylansøgeren meddeles opholdstilladelse i medfør af  

 udlændingelovens §§ 7-8, og de følgende 18 måneder.
I denne periode  

 undergives de pågældende et særligt integrationsprogram under Dansk  

 Flygtningehjælp i overensstemmelse med bestemmelserne i Socialministeriets  

 bekendtgørelse nr. 14 af 4. januar 1993 om bistand til udlændinge, der er  

 omfattet af bistandslovens § 134 a, stk. 1.
De personer, der har fået meddelt opholdstilladelse her i landet, er  

 omfattet af den sociale lovgivning og er ligestillet med danske statsborgere  

 for så vidt angår modtagelse af offentlige ydelser og hjælp.
Som led i  

 integrationsprogrammet foretager Dansk Flygtningehjælp udbetaling af visse  

 kontantydelser i overensstemmelse med bistandslovens regler.
De ydelser, som  

 ikke kan ydes af Dansk Flygtningehjælp, ydes efter bistandslovens regler af  

 opholdskommunen.
 Den tredje periode, kommunefasen, dækker perioden fra det  

 tidspunkt, hvor flygtningen har opholdt sig her i landet i 18 måneder og fået  

 afsluttet sit integrationsprogram, og til det tidspunkt, hvor flygtningen har  

 opholdt sig 61/2 år her i landet.
I denne periode er kommunerne i medfør af bistandslovens § 134 a  

 undergivet en særlig refusionsordning vedrørende de ydelser, som udbetales  

 til flygtningene i medfør af bistandsloven.
Det bemærkes herved, at en  

 person, der har fået meddelt opholdstilladelse efter §§ 7-8, er omfattet af  

 den sociale lovgivning på lige fod med danske statsborgere.
 Når en flygtning har opholdt sig mere end 6 1/2 år her i landet, vil  

 kommunernes eventuelle udgift til udbetaling af ydelser i medfør af  

 bistandsloven være underkastet de almindelige refusionsordninger, der gælder  

 for sådanne ydelser.
 Det skal endelig bemærkes, at overgangen fra integrationsfasen til  

 kommunefasen i 1992 er blevet gjort tidsmæssigt mere fleksibel, således at  

 kommunerne efter aftale med Dansk Flygtningehjælp kan overtage flygtningene  

 på et tidligere tidspunkt end 18 måneder efter opholdstilladelsens  

 meddelelse.
 Vedrørende gennemsnitsomkostningerne i præasylfasen.
I præasylfasen er den største udgiftspost indkvartering og underhold af  

 asylansøgere.
Udgiften afholdes af Indenrigsministeriet på en særlig  

 underkonto under Direktoratet for Udlændinge.
 Udgifterne fordeler sig på mad og forplejning på Røde Kors centre,  

 udgifter til lommepenge, udgifter til centerpersonale og udgifter til  

 centeretablering, dvs. husleje, ombygning m.v.
 Endvidere er der udgifter til sagsbehandling af asylsager og dertil  

 knyttede sager, herunder sager om humanitær opholdstilladelse i Direktoratet  

 for Udlændinge, Flygtningenævnet, Indenrigsministeriets departement,  

 Udenrigsministeriet og politiet, hvis udgifter afholdes af  

 Justitsministeriet.
 I det følgende medtages alene udgiften til indkvartering og underhold af  

 asylansøgere, idet opgørelsen af de øvrige udgiftsposter er forbundet med  

 betydelig usikkerhed.
Den samlede underholdsudgift udgjorde i 1992 610 mio. kr.
Det  

 gennemsnitlige antal overnattende personer pr. år udgjorde 5.819  

 (centerbelægstallet), hvilket betyder, at gennemsnitsudgiften pr. asylansøger  

 i præasylfasen kan beregnes til ca. 105.000 kr. i 1992.
 Opmærksomheden henledes på, at der i dette tal ikke er taget højde for de  

 asylansøgere, der i præasylfasen får tilladelse til privat indkvartering.
 Vedrørende gennemsnitsomkostningerne i integrationsfasen.
 Udgifterne til varetagelse af Dansk Flygtningehjælps integrationsprogram  

 afholdes hovedsageligt på en særlig konto under Indenrigsministeriet.  

 Udgifterne til de kontantydelser, som efter reglerne i bistandsloven  

 udbetales af Dansk Flygtningehjælp i integrationsperioden, finansieres af den  

 statslige bevilling til Dansk Flygtningehjælp.
 De samlede udgifter til Dansk Flygtningehjælp udgjorde i 1992 505,1 mio.  

 kr.
 Det gennemsnitlige antal flygtninge, der i 1992 har været undergivet  

 integrationsperioden i Dansk flygtningehjælp, udgjorde 5.942 flygtninge.  

 Dette tal er fremkommet ved, at Flygtningehjælpens opgørelse over antallet af  

 forsorgsmåneder i løbet af 1992 divideres med 12. 1 forsorgsmåned defineres  

 som 1 flygtning, som er undergivet forsorg i 1 måned.
 Flygtningehjælpens gennemsnitlige udgift pr. flygtning udgør herefter ca.  

 85.000 kr. i 1992.
I integrationsfasen under Dansk Flygtningehjælp afholder kommuner og  

 amtskommuner endvidere visse udgifter.
Det drejer sig hovedsagelig om de i  

 bistandsloven opregnede institutions- og serviceydelser, som ikke må udmåles  

 og udbetales af Dansk Flygtningehjælp, herunder udgifter til dagpleje og  

 daginstitutioner for børn.
Det drejer sig endvidere om udgifter til  

 undervisning af flygtningebørn samt udgifter til danskundervisning af voksne.
 De pågældende udgifter er ikke medregnet i det ovennævnte tal.
 Vedrørende gennemsnitsomkostningerne i kommunefasen.
 1) Den væsentligste udgift i forbindelse med flygtninge, der befinder sig  

 i kommunefasen, er kontanthjælp, revalideringsydelser og institutions- og  

 serviceydelser efter bistandsloven.
 De pågældende udgifter udbetales af kommunen, men er undergivet en særlig  

 refusionsordning i overensstemmelse med bestemmelserne i bistandslovens § 134  

 a for så vidt angår det tidsrum, hvor flygtninge befinder sig i kommunefasen.
 Statens udgifter til refusion af kommunernes bistandsydelser, der  

 udbetales til flygtninge i kommunefasen, udgjorde i 1992 ca. 1.400 mio. kr.
 Det bemærkes, at refusionsreglerne blev ændret med virkning fra 1. juli  

 1992. Forinden den 1. juli 1992 ydede staten 100 pct.s refusion, medens  

 staten efter dette tidspunkt som udgangspunkt yder 75 pct.s refusion, med  

 hensyn til institutions- og serviceydelser 100 pct.s refusion.
2) Ud over udgifter til flygtninge efter bistandsloven afholdes der  

 udgifter til flygtninge efter boligstøtteloven.
Efter boligstøttelovens  

 kapitel 11 er der fastsat særlige regler, der udvider flygtningenes ret til  

 at opnå pligtlån og frivillige lån.
Udgiften afholdes af kommunen med en  

 særlig refusionsordning fra staten for så vidt angår de flygtninge, der  

 befinder sig i kommunefasen.
 Statens udgifter i forbindelse med denne refusionsordning skønnes at være  

 ca. 122 mio. kr. i 1992.
 3) De samlede udgifter til de under pkt. 1) og 2) nævnte statslige  

 refusioner og tilskud til kommunernes udgifter i kommunefasen udgjorde  

 herefter ca. 1.522 mio. kr. i 1992.
 4) For at udfinde gennemsnitsomkostningerne pr. flygtning i kommunefasen  

 må de samlede statslige udgifter herefter divideres med det samlede antal  

 flygtninge med en opholdsperiode i Danmark på mellem 1 1/2 og 6 1/2 år siden  

 meddelelsen af asyl.
 Antallet af flygtninge er beregnet som antallet af udenlandske  

 statsborgere, der har fået tildelt et CPR-nummer og som stammer fra de 10  

 største flygtningenationer.
 Ud fra denne forudsætning udgør antallet af flygtninge i kommunefasen i  

 1992 28.183 personer.
 De statslige gennemsnitsudgifter pr. flygtning i kommunefasen i 1992 udgør  

 herefter ca. 54.000 kr.
5) Herudover er der en række særlige statslige og kommunale udgifter til  

 flygtninge, der har afsluttet integrationsfasen.
Kendetegnende for disse  

 udgiftsposter er imidlertid, at disse ikke er begrænset til flygtninge mellem  

 1 1/2 og 6 1/2 års ophold efter meddelelsen af asyl og således også omfatter  

 flygtninge, som ikke længere er i kommunefasen.
 De pågældende udgifter er derfor ikke blevet medtaget i det ovenfor nævnte  

 gennemsnitstal.
6) Undervisningsministeriet afholder udgifter til undervisningsmæssige  

 foranstaltninger for flygtninge, hvilket hovedsagelig drejer sig om  

 uddannelse af flygtninge på erhvervsskoler, videregående  

 uddannelsesinstitutioner, introduktionskurser, kurser for folkeskolens lærere  

 m.v.
Udgifterne hertil beløb sig til 66 mio. kr. i 1992.
7) Arbejdsministeriet afholder udgifter til arbejdsmarkedsuddannelsernes  

 flygtningekurser m.v.
Udgifterne hertil beløb sig til 54,6 mio. kr. i 1992, 8) Udgifterne til danskundervisning af voksne flygtninge efter lov nr. 355  

 af 4. juni 1986 med senere ændringer om undervisning af voksne indvandrere  

 finansieres af amtskommunerne og er for den del af udgiften, der vedrører  

 flygtninge, skønsmæssigt fastsat til 105,5 mio. kr. i 1992.
9) Endelig udbetales der i medfør af lov om kommunal udligning og  

 generelle tilskud til kommuner og amtskommuner to særlige tilskud til  

 kommunerne vedrørende flygtninge og indvandrere.
Det drejer sig dels om et  

 tilskud til kommunernes merudgiftsbehov vedrørende flygtninge og indvandrere,  

 der udgjorde ca. 199 mio. kr. i 1992, dels et tilskud til kommunernes  

 merudgiftsbehov vedrørende sociale udgifter til flygtninge på ca. 230,2 mio.  

 kr. i 1992.
Det bemærkes, at tilskuddet til kommunernes merudgiftsbehov vedrørende  

 sociale udgifter først blev etableret med virkning fra den 1. juli 1992 i  

 forbindelse med ændringen af de statslige refusionsregler for de kommunale  

 bistandsudgifter.
Det angivne tal på 232,7 mio. kr. i 1992 dækker således kun  

 over to kvartaler.
 10) De samlede udgifter til de under pkt. 6)-9) nævnte statslige  

 refusioner og tilskud til kommunernes udgifter i kommunefasen udgjorde  

 herefter ca. 655,3 mio. kr. i 1992.
 Spørgsmål:
»Hvordan kan en flygtningefamilie med 2 børn opnå ca. 250.000 kr.  

 årligt i sociale ydelser?» Svar:
 Indenrigsministeriet har til brug for besvarelsen af spørgsmålet indhentet  

 en udtalelse fra Socialministeriet.
 Det hedder heri, at en særlig hårdt socialt belastet flygtningefamilie med  

 to børn kan medføre ca. 250.000 kr. i sociale udgifter, alene fordi  

 udgifterne til sociale service- og institutionsydelser må regnes med, når de  

 sociale udgifter gøres op.
 Med spørgsmålet sigtes formentlig til lovforslagets økonomiske  

 bemærkninger, hvoraf det fremgår, at de årlige bistandsudgifter m.v. til  

 flygtninge udgør ca. 250.000 kr. til familier med 2 børn.
 Når en familie repatrierer, sparer det danske samfund konkrete udgifter på  

 en række udgiftsområder, og det er dem, der indgår i udregningen af de  

 økonomiske konsekvenser.
Ved opregningen af udgifterne til en flygtningefamilie med to børn er ud  

 over kontanthjælpen medregnet børnefamilieydelsen, boligsikring, udgifterne  

 til en plads i en børnehave fratrukket forældrebetaling og udgifterne til et  

 barn i folkeskole tillagt de særlige udgifter, som kommunerne modtager pr.  

 fremmedsproget elev.
Der er således tale om et forsigtigt skøn.
 Indenrigsministeriet kan henholde sig til det af Socialministeriet  

 anførte.
 Spørgsmål:
»Det bedes oplyst, om det er rigtigt, at der til et flygtningepar  

 automatisk beregnes kontanthjælp, som om der forudgående har foreligget et  

 indtægtsgrundlag baseret på 2 fuldtidsindkomster, uanset om dette ikke kan  

 dokumenteres.« Svar:
Indenrigsministeriet har til brug for besvarelsen af spørgsmålet indhentet  

 en udtalelse fra Socialministeriet, der har oplyst, at et flygtningeægtepar  

 får udmålt kontanthjælp efter bistandslovens § 37 efter samme regler, som  

 gælder for danske ægtepar.
For at være berettiget til kontanthjælp er det en  

 afgørende betingelse, at modtageren på grund af ændringer i sine forhold er  

 afskåret fra at skaffe det fornødne til sit eget eller familiens underhold.  

 Denne betingelse vil flygtninge typisk opfylde ved ankomsten her til landet.
Efter gældende regler udmåles behovet for løbende kontanthjælp efter § 37  

 til et ægtepar (pr. måned, niveau pr. 1. januar 1993) således: En grundydelse  

 på 2 gange 2.909 kr. + børnetillæg a 1.222 kr. pr. barn samt et boligtillæg  

 til dækning af enten husleje efter fradrag af tilskud efter boliglovgivningen  

 eller terminsydelser vedr. fast ejendom.
Boligtillægget omfatter endvidere  

 udgifter til vand, varme, gas, el og lignende løbende udgifter med  

 tilknytning til boligen.
 Efter 9 måneder nedsættes grundydelsen fra 2.909 kr. til 2.559 kr. pr.  

 voksen.
 Den samlede udmålte hjælp til dækning af en families behov varierer derfor  

 med antal børn og/eller boligtillæggets størrelse.
Er den udmålte hjælp mindre end eller lig med et grænsebeløb på 5.546 kr.  

 pr. voksen - for ægtepar det dobbelte, 11.092 kr. - er hjælpen lig med det  

 udmålte behov.
Har ægteparret indtægter, fradrages disse i hjælpen.
Overstiger det udmålte behov grænsebeløbet, beror det på de hidtidige  

 indtægter, om den udbetalte hjælp kan overstige grænsebeløbet, idet hjælpen  

 ikke kan overstige 90 pct. af hidtidige indtægter.
Selv om der eventuelt kan  

 udmåles mere, nedsættes hjælpen til 90 pct. af hidtidige indtægter.
Når  

 hjælpen er beregnet, skal der ligeledes ske fradrag for indtægter, jf.  

 bistandslovens § 38.
 Der er derfor kun brug for at kende tidligere indkomster - for flygtninge  

 eller danske - når den udmålte hjælp overstiger grænsebeløbet, og i sådanne  

 tilfælde skal ansøgeren over for kommunen dokumentere eller på anden måde  

 sandsynliggøre indtægtens størrelse.
Det bemærkes, at dette svar knytter sig til gældende regler om  

 kontanthjælp.
Ved L 313 er der stillet forslag om bruttoficering af  

 kontanthjælpen, hvilket bl.a. indebærer, at hjælpen skal udbetales med faste  

 skattepligtige beløb.
De foreslåede nye regler er ligeledes ens for danske  

 statsborgere og flygtninge.
 Indenrigsministeriet kan henholde sig til det af Socialministeriet  

 anførte.
 Spørgsmål:
»Hvorledes skal begrebet flygtninge defineres set i forhold til  

 2-års-reglen om permanent opholdstilladelse?» Svar:
 Ved flygtninge forstås personer, der er meddelt opholdstilladelse i medfør  

 af udlændingelovens §§ 7 eller 8 (asyl). Opholdstilladelse gives i medfør af  

 udlændingebekendtgørelsens § 22, stk. 1, med henblik på varigt ophold.
Efter udlændingelovens § 19, stk. 1, kan en tidsbegrænset  

 opholdstilladelse inddrages, når det grundlag, som er angivet i ansøgningen  

 eller tilladelsen, var urigtigt eller ikke længere er til stede, når  

 udlændingen ikke har fornødent pas eller anden rejselegitimation, eller når  

 udlændingen undlader at overholde de betingelser, der er fastsat for  

 opholdstilladelsen eller for en arbejdstilladelse.
Ifølge udlændingelovens §  

 19, stk. 2, finder denne bestemmelse dog ikke anvendelse på en udlænding, som  

 er omfattet af §§ 7, 8 eller 9, stk. 1 og 2, og som med henblik på varigt  

 ophold lovligt har boet her i landet mere end de sidste 3 år.
Tidsfristen i  

 bestemmelsen er ved lov nr. 482 af 24. juni 1992 ændret fra 2 år til 3 år.
 Anvendelsen af betegnelsen »flygtning« om en person er ikke  

 afhængig af, om den pågældende har boet her i landet mere end 3 år og derfor  

 ikke kan få inddraget opholdstilladelsen i medfør af udlændingelovens § 19,  

 stk. 2, men alene af, om den pågældende er meddelt opholdstilladelse i medfør  

 af udlændingelovens §§ 7 eller 8.
Lovforslaget om hjælp til frivillig repatriering finder anvendelse på  

 udlændinge, som er nævnt i forslaget til § 47 a, stk. 1, i lov om social  

 bistand, og under de betingelser, der er anført i denne bestemmelse.
Det  

 drejer sig bl.a. om personer, der er meddelt opholdstilladelse i medfør af  

 udlændingelovens §§ 7 og 8, jf. forslaget til § 47 a, stk. 1, nr. 1.
 Der stilles ikke noget krav til, hvor længe en flygtning skal have opholdt  

 sig her i landet, ligesom det heller ikke er afgørende, om en flygtnings  

 opholdstilladelse stadig vil kunne inddrages i henhold til udlændingelovens §  

 19, stk. 2.
 Spørgsmål:
»Det bedes oplyst, om alle sociale ydelser, herunder folkepension,  

 der medtages ved repatriering, skal være skattefri?» Svar:
 Den støtte, der efter den hidtidige midlertidige ordning ydes som hjælp  

 til frivillig repatriering, er skattefri.
Den hjælp, der skal ydes efter den foreslåede § 47 a i lov om social  

 bistand, foreslås som hidtil gjort skattefri.
Opretholdelse af skattefriheden  

 foreslås gennemført ved indføjelse af en bestemmelse herom i ligningsloven.  

 Dette vil ske i forbindelse med det af Skatteministeriet den 19. maj 1993  

 fremsatte forslag (l 283) til lov om ændring af personskatteloven og andre  

 skattelove (Skatteomlægning).
 Lovforslaget indeholder som et nyt element i forhold til den hidtidige  

 midlertidige ordning med hjælp til frivillig repatriering en begrænset ret  

 til at medtage folkepension.
Folkepension, der medtages ved repatriering, vil være skattepligtig efter  

 de almindelige skatteregler herom.
Det bemærkes i den forbindelse, at der i  

 relation til visse lande kan være indgået dobbeltbeskatningsaftaler.
 Spørgsmål:
»Ad svaret på spørgsmål nr. 9 Udvalget udbeder sig specificeringer af beløbsstørrelsen af de elementer,  

 der indgår i skønnet.« Svar:
 Indenrigsministeriet har anmodet Socialministeriet om en udtalelse i  

 anledning af spørgsmålet.
 Socialministeriet har angivet følgende taleksempel, der viser, hvilke  

 elementer der indgår i skønnet:
Familien består af to voksne og to børn, hvoraf det ene er 5 år og det  

 andet i skolealderen.
Det ene barn går i børnehave, det andet går i skole.  

 Forældrene betaler for børnehavepladsen.
Familien bor i lejebolig med en husleje med varme på 4.600 kr. pr. måned,  

 og kommer på kontanthjælp den 1. januar 1993. Der er i eksemplet ikke taget  

 hensyn til, at satserne stiger i løbet af året, og heller ikke til, at  

 hjælpen falder med 350 kr. pr. måned i årets sidste 3 måneder.
De angivne  

 takster er pr. 1. januar 1993.
 Udmåling af kontanthjælp:
 Boligudgift 48.000 kr.
 Varme m.m. 7.200 kr.
Grundydelse 2.909 for to personer i 12 måneder (2.909x12x2) 69.816 kr.
Børnetillæg for to børn i 12 måneder (1.122x2x12) 26.928 kr.
 Udmålt kontanthjælp 151.914 kr.
Familien kan få maksimum boligsikring på 25.548 kr., som fratrækkes for at udskille de rene kontanthjælpsudgifter.
Rene kontanthjælpsudgifter (runde tal) 126.000 kr.
 Boligsikring 25.500 kr.
 To børnecheck a 5.800 kr. 11.600 kr.
 Småbørnsydelse (0-6 år) 1.900 kr.
Børnehave 42.000 kr. i gennemsnit minus forældrebetaling på 12.000 kr. plus 12.000 kr. (skønnet) som følge af særlige udgifter til fremmedsprogede 42.000 kr.
Skole 33.000 kr. plus 16.000 kr. i særlige udgifter til fremmedsprogede 49.000 kr.
 Udgifter i alt 256.000 kr.
 Hertil kommer enkeltydelser efter bistandsloven.
 Indenrigsministeriet kan henholde sig til det af Socialministeriet  

 anførte.
