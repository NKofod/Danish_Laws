Fremsat den 11. december 2002 af  

 Jann Sjursen (KRF), Bodil Kornbek (KRF),  

 Mogens N.
Pedersen (KRF) og Tove Videb&aelig  

 ;k (KRF) Forslag til folketingsbeslutning om sikring af hensynet til barnets bedste i konfliktfyldte  

 forældremyndigheds- og samværssager Folketinget opfordrer regeringen til inden udgangen af  

 2003 at fremsætte de nødvendige lovforslag og administrative  

 forskrifter med henblik på at sikre, at der bliver taget hensyn til  

 barnets bedste i konfliktfyldte forældremyndigheds- og  

 samværssager, efter følgende punkter:
 1.	Det skal tydeligt fremgå af loven og forskrifter udstedt i  

 henhold til loven, at det er hensynet til barnets bedste, der skal være  

 grundlaget for alle afgørelser om forældremyndighed og  

 samvær.
2.	Et barn, der er i stand til at udforme sine egne synspunkter, skal  

 have ret til frit at udtrykke disse synspunkter i alle forhold, der  

 vedrører barnet.
Barnets synspunkter skal tillægges passende  

 vægt i overensstemmelse med dets alder og modenhed.
3.	Myndighederne må ikke tvinge børn til samvær mod  

 deres vilje.
Ved spørgsmål om anvendelse af tvangsfuldbyrdelse  

 skal der altid indhentes en forudgående børnesagkyndig  

 vurdering, og der skal altid tilkaldes en uvildig person til at varetage  

 barnets tarv under sagen.
Den uvildige person bør så vidt muligt  

 være en, som barnet i forvejen har tillid til.
4.	Forældre skal have pligt til at gennemføre samvær  

 med barnet, når der er tale om overvåget samvær.
Gentagen  

 misligholdelse skal kunne medføre, at man mister retten til  

 samvær, medmindre hensynet til barnet taler imod det.
 5.	En forælder, der ikke har haft kontakt til sit barn i 3  

 år, skal miste retten til at søge om samvær, medmindre  

 hensynet til barnet taler imod det.
 6.	Børn skal have samme retsbeskyttelse i samværssager,  

 som de har i anbringelsessager.
 7.	Forældre, der er blevet skilt, skal have bedre muligheder for  

 at indgå i støttenetværk med andre forældre.
 Indholdsfortegnelse:
Indholdsfortegnelse 2 Bemærkninger til forslaget 3 1. Formålet med forslaget 3 2. Baggrunden for forslaget 3 2.1. Opsummering 3 2.2. Lov om forældremyndighed og samvær 1996 4 2.3. Statsamtsjurister kritiserer lov og praksis 4 2.4. Kritik fra ngoer 4 2.5. FNs Børnerettighedskomité 4 2.6. Undersøgelse af samværsreglerne 4 3.
Hensynet til samværsforælderen i  

 samværslovgivningen 4 3.1. Forældres ret til samvær 4 3.2. Samvær uanset hidtidig forbindelse 4 3.3. Overvåget samvær som generelt tilbud 5 4.
Hensynet til barnets bedste i samværslovgivningen 5 4.1. Bevarelse af forbindelsen til begge forældre 5 4.2. Samværsret skal være underordnet barnets bedste 5 5.
Hvad er barnets bedste i samværssager? 6 6.
Kommunernes tilsyn med børn i samværssager 6 7.
FNs konvention om barnets rettigheder 6 7.1. Relevante bestemmelser i konventionen 7 7.2. Kritik fra Børnerettighedskomiteen 7 8.
Praksis 7 8.1. Ingen lempelse i praksis, men mere overvåget samvær 7 8.2. Afgørelser fra Civilretsdirektoratet vedrørende afslag  

 på samvær og ophævelse af fastsat samvær 8 8.2.1. Barnets modstand mod samvær 8 8.2.2. Højt konfliktniveau mellem forældrene 8 8.2.3. Lang tids adskillelse 9 8.3. Afgørelser vedrørende fogedrettens  

 tvangsfuldbyrdelse 9 8.3.1. Barnets modstand 9 Bemærkninger til forslagets enkelte punkter 9 Ad punkt 1 9 Ad punkt 2 10 Ad punkt 3 10 Ad punkt 4 11 Ad punkt 5 11 Ad punkt 6 11 Ad punkt 7 12 Bemærkninger til forslaget 1. Formålet med forslaget Formålet med beslutningsforslaget er at sikre, at  

 der i konfliktfyldte forældremyndigheds- og samværssager altid  

 tages udgangspunkt i det, der er det bedste for det enkelte barn.
Som  

 konfliktfyldte sager forstås i dette forslag de sager ved statsamterne  

 og Civilretsdirektoratet, hvor forældrene hverken er helt eller delvis  

 enige, og hvor der ikke er udsigt til en løsning af stridighederne ved  

 konfliktmægling, børnesagkyndig rådgivning eller  

 andet.
2. Baggrunden for forslaget 2.1. Opsummering Statsamtsjurister over hele landet udtrykker deres  

 bekymring over, at den nye lovgivning og praksis oftest sætter  

 forældrenes rettigheder i centrum.
Det er en kritik, der vedvarende har  

 lydt siden gennemførelsen af lov om forældremyndighed og  

 samvær.
Også FNs Børnerettighedskomité er  

 bekymret over den store vægt på forældrenes rettigheder  

 på bekostning af hensynet til barnets bedste.
Læs mere om  

 statsamternes kritik under de almindelige bemærkninger punkt 2.3 og om  

 kritikken fra FN under de almindelige bemærkninger punkt 7.2.
FNs børnekonvention beskriver  

 samværsretten som barnets ret og kræver hensynet til barnets  

 bedste sat i første række.
Alligevel er hovedreglen om  

 samværsret i den danske lovgivning beskrevet som forældrenes ret,  

 som der kun kan foretages indskrænkninger i, hvis det kan bevises, at  

 samværet skader barnet i alvorlig grad.
Se om børnekonventionen  

 under de almindelige bemærkninger punkt 7.1 og om hensynet til  

 henholdsvis samværsforælderen og barnet under de almindelige  

 bemærkninger punkt 3 og 4.
De høje beviskrav skyldes lovens stærke  

 formodning om, at det generelt er til barnets bedste at bevare kontakten til  

 begge sine forældre, selv om dette ikke er entydigt dokumenteret i  

 forskningen.
Derimod er det dokumenteret, at det er skadeligt for et barn,  

 hvis samværet og forholdet mellem forældrene er konfliktfyldt.  

 Lovens formodning om, hvad der generelt er det bedste for et barn, er derfor  

 ikke anvendelig i de konfliktfyldte sager.
Forslagsstillerne finder det i den  

 forbindelse særdeles positivt, at der nu gennemføres tilbud om  

 konfliktmægling i alle landets statsamter.
Se også de almindelige  

 bemærkninger punkt 5 om, hvad der er det bedste for børn i  

 samværssager.
På trods af intentionerne er der siden  

 ikrafttrædelsen af loven om forældremyndighed og samvær i  

 1996 ikke sket den tilsigtede lempelse i adgangen til at ophæve eller  

 afslå problematisk samvær.
Tværtimod er der tilsyneladende  

   ifølge Civilretsdirektoratet selv   sket en stramning ved, at der i  

 højere grad fastsættes overvåget samvær for at sikre  

 samværsretten (for forældrene). Se endvidere under de almindelige  

 bemærkninger punkt 8.1.
Det er forslagsstillernes grundlæggende holdning, at  

 forældrene har ansvar for og ret til at bestemme over deres egne  

 børn.
Men denne ret må vige, hvis forældrene skader  

 barnet.
I de konfliktfyldte samværssager har forældrene to  

 forskellige opfattelser af, hvad der tjener barnets bedste.
Derfor er det  

 nødvendigt, at statsamterne får bedre redskaber til at  

 træffe afgørelser, der tager udgangspunkt i, hvad der er det  

 bedste for det enkelte barn i den konkrete situation.
I stedet for at  

 gå ud fra en formodning om, at det også i de konfliktfyldte sager  

 er i barnets interesse at bevare forbindelsen til begge forældre,  

 medmindre andet kan bevises.
 Det landsdækkende tilbud om konfliktmægling i  

 samværssager må endvidere forventes at reducere antallet af  

 konfliktfyldte sager.
Chikane fra bopælsforælderen er uomtvisteligt  

 en uretfærdighed over for den anden samværsforælder, men  

 selv i disse situationer bør forældrenes rettigheder og  

 konflikter efter forslagsstillernes opfattelse vige til fordel for barnets  

 bedste.
Og i en chikanesituation kan det for barnet være meget  

 belastende at skulle gennemføre samvær med den anden  

 forælder, også selv om der er tale om overvåget  

 samvær.
2.2. Lov om forældremyndighed og samvær 1996 1. januar 1996 blev myndighedsloven ophævet, og i  

 stedet trådte lov om forældremyndighed og samvær i kraft.  

 Forarbejderne til den nugældende lov præsenterer to (potentielt)  

 modstridende hensyn: hensynet til barnets bedste over for hensynet til  

 samværsforælderens rettigheder.
Det er hensynet til barnets  

 bedste, der skal være det overordnede hensyn, men det sløres af  

 udsagn om rettigheder for samværsforælderen.
2.3. Statsamtsjurister kritiserer lov og praksis Statsamtsjurister har gjort opmærksom på, at  

 det i praksis ofte er forældrenes rettigheder, der er i centrum i  

 samværssager, for eksempel i Ugeskrift for Retsvæsen i 1997 (U  

 1997 B. 408), hvor kontorchef i Statsamtet Vejle Anders Bille skrev:  

»Lige fra  

 samværsretten lovteknisk blev indført i 1922, har det  

 været præciseret, at det er en ret for forældrene,  

 men at den skal fastsættes efter, hvad der skønnes bedst for  

 barnet (barnets tarv). Dette er i samme bestemmelse to hensyn, som ikke altid  

 harmonerer.
Tendensen de seneste år har været, at retten for  

 forældrene kraftigt overskygger hensynet til børnene   Nu  

 antages det at være altafgørende, at barnet bevarer forbindelsen  

 med begge biologiske forældre, næsten uanset hvad.«  Denne opfattelse er senere  

 støttet af kontorchef i Statsamtet Nordjylland (for eksempel i rapport  

 fra konference afholdt af Børns Vilkår på Christiansborg  

 den 7. april 2000 side 45 og i tv-udsendelsen »For fars skyld« sendt på DR 1 den 21. marts 2001).
 I Nyhedsbrev nr. 13, februar 2001, fra  

 Civilretsdirektoratet skriver to fuldmægtige ansat ved Statsamtet  

 København, at problemet med de »tunge sager « trænger sig mere og mere på, blandt  

 andet på grund af »den ændrede lovgivning og især praksis på  

 området, hvor samvær i dag stort set altid skal fastsættes,  

 og hvor der i dag er meget ringe mulighed for at afslå  

 samvær« (side  

 49).
Kontorchef Jesper Thumand fra Statsamtet Århus  

 udtalte i Politiken den 21. maj 2000, at »der skal ualmindelig meget til, at vi  

 nægter samvær, og det skal komme langt ud, før man skrider  

 ind.
Der er ingen tvivl om, at nogle børn ikke har det godt med det.  

 Men det skal åbenbart ses som en langsigtet proces.
At det er godt at  

 bevare forbindelsen med begge forældre, frem for hvad der er godt for  

 børnene her og nu.« 2.4. Kritik fra ngoer Lovgivningen har mødt kritik fra en lang  

 række af organisationer, heriblandt Børns Vilkår, Red  

 Barnet og Landsforeningen Børn og Samvær.
Organisationerne peger  

 på, at det ikke er det, der er barnets bedste, der altid er i centrum  

 af samværssagerne.
2.5. FNs Børnerettighedskomité FNs Børnerettighedskomité har på  

 baggrund af Danmarks anden periodiske rapport vedrørende opfyldelsen  

 af FNs konvention om barnets rettigheder i juni 2001 udtalt sin  

 bekymring over, at forældrenes rettigheder ofte bliver tillagt  

 større betydning end hensynet til barnets bedste (konventionens  

 artikel 3). Se endvidere de almindelige bemærkninger punkt 7.2.
2.6. Undersøgelse af samværsreglerne Efter udsendelsen »For fars skyld« sendt på DR 1 den 21. marts 2001 kaldte  

 forslagsstillerne den daværende justitsminister i samråd om  

 statsamternes og Civilretsdirektoratets praksis i konfliktfyldte  

 samværssager, herunder om denne praksis er i overensstemmelse med  

 børnekonventionen og intentionerne i lov om forældremyndighed og  

 samvær.
Under samrådet afviste justitsministeren, at der ikke  

 skulle være overensstemmelse mellem samværspraksis og lovens og  

 børnekonventionens intentioner.
Dog indvilligede ministeren i at tage  

 initiativ til en uvildig undersøgelse af samværspraksis.
Den ene del af undersøgelsen belyser regler og  

 praksis på samværsområdet og vil være færdig  

 omkring årsskiftet 2003/04. Undersøgelsens anden del belyser de  

 konsekvenser, som samværet har for de berørte børn.
Denne  

 del af undersøgelsen vil først kunne afsluttes i begyndelsen af  

 2004. Forslagsstillerne mener derfor, at det allerede nu er nødvendigt  

 at tage tvivlen og usikkerheden i statsamterne alvorligt ved, at Folketinget  

 præciserer intentionerne bag samværsreglerne.
3. Hensynet til samværsforælderen i  

 samværslovgivningen 3.1. Forældres ret til samvær I lov om forældremyndighed og samvær § 16  

 står der, at »barnets forbindelse med begge forældre søges bevaret ved,  

 at den, der ikke har barnet boende, har ret til samvær«.
Afgørelser om  

 samværsret kan tvangsfuldbyrdes af fogedretten, jf. retsplejeloven §  

 536.
3.2. Samvær uanset hidtidig forbindelse Den væsentligste ændring i lovgivningen  

 vedrørende samvær var, at der i videre omfang end hidtil skulle  

 lægges vægt på barnets kontakt med den forælder,  

 barnet ikke bor sammen med, selv om forældrene ikke tidligere havde  

 levet sammen eller kun i kortere tid (lovforslagets bemærkninger side  

 13, højre spalte, lidt over midten). Kontakten skulle i disse  

 tilfælde ske i takt med barnets alder og udvikling.
Dette understreges  

 også af, at en passus i den tidligere gældende lovgivning udgik:  

»Ved afgørelsen  

 tages der navnlig hensyn til den pågældendes hidtidige  

 forbindelse med barnet«  

 (myndighedslovens § 24, stk. 2, 2. punktum. § 24 svarer til den  

 gældende forældremyndighedslovs § 17).
 Civilretsdirektoratet skriver side 210 i Nyhedsbrev nr.  

 13, februar 2001, at det efter forarbejderne til loven ikke giver  

 tilstrækkeligt grundlag for ikke at fastsætte samvær, at et  

 barn ikke viser tegn på savn eller erindring vedrørende den af  

 forældrene, som barnet ikke bor hos.
 I Danmarks anden afrapportering august 1998 til FNs  

 børnerettighedskomité vedrørende opfyldelsen  af  

 børnekonventionen skrives der kort og godt om de nye  

 samværsretningslinjer, at de  »forbedrer mulighederne for den af  

 forældrene, der ikke har barnet boende, for at være sammen med  

 barnet« (punkt  

 104).
3.3. Overvåget samvær som generelt tilbud Efter de nye regler skal der endvidere i videre  

 omfang end tidligere anvendes overvåget samvær for at modvirke  

 samværschikane og i andre tilfælde for at vænne barnet til  

 den anden forælder (lovforslagets almindelige bemærkninger side  

 15). Overvåget samvær er nu gennemført som et generelt  

 tilbud over hele landet.
4. Hensynet til barnets bedste i samværslovgivningen 4.1. Bevarelse af forbindelsen til begge forældre Lovens udgangspunkt vedrørende fastsættelse  

 af samvær er en generel formodning om, at børn må antages  

 at have en interesse i at bevare forbindelsen til den forælder, som  

 barnet ikke bor sammen med, jf. forudsætningsvis § 16: »Barnets forbindelse med begge  

 forældre søges bevaret ved, at den, der ikke har barnet boende,  

 har ret til samvær. « Denne formodning giver myndighederne og den forælder, barnet  

 bor hos (bopælsforælderen), bevisbyrden for, at samvær  

 fastsættelse af samvær og udvidelse af omfang af samvær   i  

 det konkrete tilfælde ikke vil være i overensstemmelse med  

 barnets bedste, jf. § 17. Der skal således foreligge oplysninger, der  

 med vægt taler imod samvær, før der kan meddeles afslag  

 på samvær.
Af forarbejderne fremgår det, at det blandt  

 andet er et højt konfliktniveau mellem forældrene, der kan  

 begrunde et afslag af hensyn til barnets bedste (lovforslagets specielle  

 bemærkninger til § 17).
4.2. Samværsret skal være underordnet barnets bedste På trods af ordlyden af § 16 (forældres ret  

 til samvær) skal afgørelser om samværsret altid  

 træffes ud fra hensynet til barnets bedste.
Det fremgår blandt  

 andet af lovens § 17, stk. 1, 2. punktum, at afgørelsen om omfang og  

 udøvelse af samvær skal træffes efter, hvad der er bedst  

 for barnet.
Det samme gælder afgørelser om ændring af  

 samværsaftaler eller -afgørelser, afslag på  

 fastsættelse af samvær eller ophævelse af en aftale eller  

 afgørelse herom, jf. henholdsvis § 17, stk. 2 og 3.
 At det er hensynet til barnets bedste, der   uanset  

 formuleringen af lovens § 16   efter intentionen skal være det  

 bærende hensyn bag lovens bestemmelser om samvær, fremgår  

 af bemærkningerne til lovforslaget til den gældende lov.
 Her står generelt om hensynet til barnet:  

»  Statsamtet må  

 således ved afgørelsen om samvær tage hensyn til barnets  

 interesse i at have kontakt til begge forældre« (lovforslagets almindelige  

 bemærkninger side 13, højre spalte, lidt over midten). Og  

»  Statsamtet skal ved  

 afgørelsen af, hvilket omfang et samvær bør have, tage  

 hensyn til, hvad der er bedst for barnet« (lovforslagets almindelige bemærkninger  

 side 13, højre spalte, midten).  »  Udtrykket »samværsret« i den gældende lov foreslås  

 erstattet med »samvær«  

 for at nedtone rettigheder og pligter i forbindelse med  

 forældrekontakten og dermed fremhæve, at det centrale er at  

 bevare barnets forbindelse med begge forældre« (lovforslagets specielle bemærkninger side  

 24, venstre spalte, midten).
Om ophævelse af samvær af hensyn til barnets  

 bedste: »  Udvalget  

 foreslår derfor, at statsamtet fremover skal kunne afslå at  

 fastsætte samvær eller ophæve en afgørelse eller  

 aftale herom, hvis det er »påkrævet« af hensyn til barnet.
Selv om ordvalget kunne tyde på det  

 modsatte, er det meningen, at praksis herved skal kunne lempes.
Udvalget har  

 fundet, at kriteriet »påkrævet«
 er bedst dækkende for intentionerne, idet der  

 også i fremtiden skal meget til   dog ikke helt så meget som  

 tidligere   for at der kan træffes afgørelse om ophævelse  

 af samværet eller gives afslag på at fastsætte  

 samvær«  

 (lovforslagets almindelige bemærkninger side 14, venstre spalte,  

 næstsidste afsnit). » Stk. 3 vedrører afslag på og ophævelse af en aftale  

 eller afgørelse om samvær.
Efter bestemmelsen kræves det,  

 at afslaget eller ophævelsen er påkrævet af hensyn til  

 barnet.
Dette indebærer i forhold til gældende ret en lempelse i  

 adgangen til at træffe afgørelse om ophævelse af  

 samværet«  

 (lovforslagets specielle bemærkninger til § 17 side 24).
5. Hvad er barnets bedste i samværssager? En lang række tidligere undersøgelser har  

 vist, at et godt samarbejdsklima mellem forældrene er helt  

 afgørende for, hvordan (skilsmisse)børn trives. (»Samboskab,  

 Ægteskab og Forældrebrud«, Mai Heide Ottosen,  

 Socialforskningsinstituttet, 2000, side 134) Når forældre derimod har et dårligt  

 samarbejdsklima, har barnet ikke nødvendigvis gavn af samværet.
Selv om det er en udbredt antagelse, at  

 skilsmissebørn har bedst af at bevare en hyppig kontakt med begge  

 forældre, er dette ikke påvist eller dokumenteret.
De  

 eksisterende resultater er modstridende og umulige at drage entydige  

 konklusioner fra.
Hvorvidt et samvær er positivt for barnet,  

 afhænger af flere faktorer, for eksempel et nært og tæt  

 forhold til den pågældende forælder og konfliktniveauet  

 forældrene imellem (»Hvem beskytter barnet« af Helene Flendt og Lisbet Holst, 2000, side 91).
Statsamterne anerkender da også, at  

 forældrenes konfliktniveau er afgørende for barnets trivsel ved  

 samvær i de tunge sager: »Barnet trives med samværet, uanset det ene  

 eller det andet bliver resultatet, når blot forældrene accepterer  

 det aftalte/fastsatte samvær og har en rimelig omgangsform med  

 hinanden.
Dette synspunkt støttes af forskellige undersøgelser,  

 der er foretaget på området« (Nyhedsbrev nr. 13, februar 2001, fra  

 Civilretsdirektoratet, side 51).
6. Kommunernes tilsyn med børn i samværssager Hvis bopælsforælderen ansøger om det,  

 kan statsamtet ophæve eller begrænse samværet, for eksempel  

 hvis samværsforælderen ikke er i stand til at tage sig  

 forsvarligt af barnet.
Det fremgår af  »Notat om samarbejde, opgavefordeling og  

 udveksling af oplysninger mellem statsamter og kommuner i sager om  

 samvær og forældremyndighed « fra 2000, at et statsamt ikke har tilsynspligt  

 over for barnet, når der er truffet en afgørelse om  

 samvær, men kan fastsætte vilkår for udøvelsen af  

 samværet, for eksempel at det skal være overvåget.
Kommunernes pligter i forhold til truede børn  

 findes i loven om social service.
Kommunens tilsynspligt omfatter ikke kun  

 børn i »intakte «  

 familier, men også børn i skilsmissefamilier.
Kommunen har pligt  

 til at føre tilsyn med de forhold, som børn og unge lever  

 under, jævnfør § 6. Tilsynet skal føres på en  

 sådan måde, at kommunen så tidligt som muligt kan få  

 kendskab til tilfælde, hvor der må antages at være behov  

 for særlig støtte til et barn eller en ung under 18 år,  

 jf. § 33. Enhver har pligt til at underrette kommunen, hvis man får  

 kendskab til et barn eller en ung, der af forældre eller opdragere  

 udsættes for vanrøgt eller nedværdigende behandling eller  

 lever under forhold, der bringer dets sundhed eller udvikling i fare (§ 36).  

 Der gælder endvidere en særlig og udvidet underretningspligt for  

 pædagoger, lærere, læger m.fl., jf. § 35 og  

 bekendtgørelse nr. 1092 af 8. december 2000 om underretningspligt over  

 for kommunen efter lov om social service.
Underretningspligten er vigtig for  

 kommunens mulighed for at få øje på børn med  

 problemer.
En kommune, der bliver opmærksom på, at et barn eller  

 en ung kan have behov for særlig støtte, har pligt til at  

 undersøge barnets forhold, jf. § 38.
Hvis en kommune efter at have undersøgt et barns  

 forhold mener, at det har brug for støtte på grund af  

 eksempelvis samvær, kan kommunen tilbyde foranstaltninger efter lov om  

 social service § 40, stk. 2. Det kan blandt andet være at udpege en  

 personlig rådgiver for barnet eller den unge, familiebehandling eller  

 anbringelse uden for hjemmet.
Tilbuddet om anbringelse uden for hjemmet kan  

 ændres til tvang efter lovens § 42, stk. 1, hvis der er  

 åbenbar risiko for, at barnets eller den unges sundhed eller udvikling  

 lider alvorlig skade på grund af for eksempel omsorgssvigt, vold eller  

 andre overgreb.
 Hvis et barns eller en ungs øjeblikkelige behov  

 ikke kan afvente normal sagsbehandling, kan formanden for kommunens  

 børn og unge-udvalg træffe en foreløbig afgørelse  

 (formandsbeslutning) om for eksempel anbringelse uden for hjemmet, jf. § 45,  

 stk. 1. Afgørelsen skal snarest muligt og senest inden 7 dage  

 godkendes i børn og unge-udvalget, jf. § 45, stk. 3.
Hvis barnet eller den unge bliver anbragt uden for  

 hjemmet, ændrer det som udgangspunkt ikke ved en fastsat eller aftalt  

 samværsret.
Kommunen kan ikke ændre en afgørelse fra  

 statsamtet om fastsættelse af samvær.
Det er udelukkende  

 statsamtet, der har kompetence til det.
Imidlertid kan kommunen regulere  

 eller midlertidigt ophæve samværet ud fra hensynet til barnet og  

 formålet med anbringelsen, jf. § 57, stk. 2. Hvis barnet eller den unge  

ikke er anbragt uden for hjemmet, kan kommunen derimod kun vejlede  

 forældrene om samværet.
7. FNs konvention om barnets rettigheder Loven om forældremyndighed og samvær skal  

 fortolkes på en sådan måde, at den er i overensstemmelse  

 med FNs konvention om barnets rettigheder (børnekonventionen).
7.1. Relevante bestemmelser i konventionen Efter konventionens artikel 3, stk. 1, skal hensynet til  

 barnets bedste komme i første række for domstole,  

 forvaltningsmyndigheder og lovgivende organer.
Efter artikel 9, stk. 3, skal deltagerstaterne respektere  

 retten for et barn, der er adskilt fra den ene eller begge forældre,  

 til at opretholde regelmæssig personlig forbindelse og direkte kontakt  

 med begge forældre, undtagen hvis dette strider mod barnets tarv.
Det  

 er værd at bemærke, at det i modsætning til lov om  

 forældremyndighed og samvær § 16 her udtrykkeligt er barnets ret  

 til samvær   ikke forældrenes.
 Et barn skal så vidt muligt have ret til at kende og  

 blive passet af sine forældre, jf. artikel 7, stk. 1.
 Et barn, der er i stand til at udforme sine egne  

 synspunkter, skal ifølge artikel 12, stk. 1, også sikres retten  

 til frit at udtrykke disse synspunkter i alle forhold, der vedrører  

 barnet, ligesom barnets synspunkter skal tillægges passende vægt  

 i overensstemmelse med dets alder og modenhed.
 Staten har efter artikel 19, stk. 1, pligt til at  

 træffe alle passende lovgivningsmæssige og administrative  

 forholdsregler til beskyttelse af barnet mod alle former for fysisk eller  

 psykisk vold, skade eller misbrug, vanrøgt eller forsømmelig  

 behandling, mishandling eller udnyttelse, herunder seksuelt misbrug, medens  

 barnet er i forældrenes, værgens eller andre personers  

 varetægt.
7.2. Kritik fra Børnerettighedskomiteen Børnerettighedskomiteen har på baggrund af  

 Danmarks anden periodiske rapport udtrykt bekymring over, at  

 forældrenes rettigheder oftest vejer tungere end hensynet til barnets  

 bedste (artikel 3). Komiteen opfordrer Danmark til at anstrenge sig for at  

 sikre implementationen af princippet om barnets bedste i love m.v.  

 såvel som i retslige og administrative afgørelser, der  

 vedrører børn (CRC/C/15/Add.151).
 Komiteen har tidligere udtalt, at det ifølge  

 komiteen er forkert at sidestille barnets rettigheder med forældrenes.  

 Barnets bedste kommer først i alle situationer, også hvor barnet  

 er fanget i en kamp mellem forældrene (UNICEF: »Implementation Handbook  

 for the Convention on the Rights of the Child«, 1998, side 231).
8. Praksis 8.1. Ingen lempelse i praksis, men mere overvåget samvær I 2001 bestemte Civilretsdirektoratet i 7 pct. af sagerne  

 om statsamternes afgørelser om afslag på eller ophævelse  

 af samvær, at der alligevel skulle være samvær.
I 2000 var  

 det 13 pct., i 1999 29 pct., i 1998 17 pct. og i 1997 26 pct.
Direktoratet  

 omgjorde i 2001 7 pct. af de sager fra statsamterne, der gik ud på  

 fastsættelse af samvær mod den anden forælders protest  

 eller afslag på at ophæve et eksisterende samvær.
I 2000 og  

 1999 var det 4 pct., i 1998 var tallet 6 pct. og i 1997 5 pct. (Samvær  

 og børnesagkyndig rådgivning   årlig statistik fra  

 Civilretsdirektoratet).
Lovens intentioner var en lempelse af adgangen til at  

 ophæve eller give afslag på samvær.
Alligevel ser det ud  

 til, at Civilretsdirektoratet er mere tilbøjeligt til at give  

 samvær end til at afslå eller ophæve samvær.  

 Direktoratet har selv konstateret, at der på trods af lovens  

 intentioner ikke er sket en lempelse i adgangen til at ophæve  

 eller give afslag på samvær:
» Det fremgår af Civilretsdirektoratets statistik for  

 2001 om samvær, børnesagkyndig rådgivning og  

 konfliktmægling (juni 2002), at statsamterne i 2001 fastsatte  

 overvåget samvær i 68 pct. af de sager, hvor dette  

 spørgsmål blev rejst.
I 2000 var det 73 pct. og i 1999 75 pct.  

 af sagerne.
De hyppigste begrundelser i 2001 i sager, hvor der blev fastsat  

 overvågning, var barnets alder (44 pct.), særlige forhold hos  

 samværsforælderen (32 pct.), manglende kontakt (32 pct.),  

 samværet fastsat i overensstemmelse med forældrenes aftale (26  

 pct.) og særlige forhold hos barnet (20 pct.).
8.2. Afgørelser fra Civilretsdirektoratet vedrørende  

 afslag på samvær og ophævelse af fastsat samvær Civilretsdirektoratet gennemgik i september 2000  

 direktoratets nyere praksis vedrørende afslag på  

 samværsret.
Resultatet er trykt i Nyhedsbrev fra Civilretsdirektoratet  

 nr. 13, februar 2001, side 179 ff.
Nedenfor er beskrevet en række  

 afgørelser fra denne praksisgennemgang.
8.2.1. Barnets modstand mod samvær Sag nr. 10 (Nyhedsbrevet side 196): En far  

 søgte om samvær med sit otteårige barn efter manglende  

 kontakt siden barnet var fire år gammelt.
Efter rådgivning blev  

 der udfærdiget en udtalelse, der beskrev pigens holdning til  

 samværet således:
Sagen viser de høje beviskrav, der  

 stilles, før samvær kan afslås.
Det er ikke nok, at barnet  

 fuldstændig afviser kontakt med faderen, og at barnet desuden på  

 grund af moderen og stedfaderen kan komme i en alvorlig loyalitetskonflikt.  

 Sagen viser også brugen af overvåget samvær som en  

 måde at vænne et barn til samværsforælderen på.  

 Selv om hovedreglen om samvær skulle være udformet efter, hvad  

 der generelt anses for bedst for barnet, så er selv en konkret viden om  

 det modsatte tilsyneladende ikke nok til at fravige hovedreglen om ret til  

 samvær for den forælder, der ikke har barnet boende.
Sag nr. 24 (Nyhedsbrevet side 217 f.): Et barn  

 på otte år og ti måneder boede hos sin far.
Moderen  

 søgte samvær.
Statsamtet afslog at fastsætte samvær  

 under hensyn til modstanden mod samvær fra moderens nye mand og  

 på grund af barnets faste udtalelser om, at han ikke ville  

 besøge moderen.
Barnet havde endvidere sagt til den  

 børnesagkyndige rådgiver, at moderens nye mand slog ham.
Civilretsdirektoratet ændrede afgørelsen og  

 bestemte, at der i en periode skulle fastsættes overvåget  

 samvær.
Direktoratet lagde særligt vægt på barnets  

 alder på samtaletidspunktet og fandt ikke, at der forelå  

 oplysninger i sagen, der gjorde det påkrævet helt at  

 afskære kontakten af hensyn til barnet.
 Sagen viser, at overvågning bruges som redskab til  

 at vænne barnet til et samvær, som barnet ikke ønsker men  

 tværtimod bestemt afviser.
8.2.2. Højt konfliktniveau mellem forældrene Sag nr. 13 (Nyhedsbrevet side 200-201): En far  

 søgte samvær med sit fireårige barn, som han kun havde set  

 nogle få gange, da barnet var lille.
Barnet troede, moderens nye mand  

 var hans far.
Statsamtet anmodede den psykolog, der havde overvåget  

 samværene, om at komme med en børnesagkyndig erklæring.  

 Psykologen udtalte, at barnet ikke var bange for faderen, men at faderen  

 kunne være en hvilken som helst venlig person, der brugte al sin  

 opmærksomhed på barnet.
Alligevel frarådede psykologen  

 etablering af samvær på daværende tidspunkt, fordi barnet  

 var en følsom og sårbar dreng, der blev involveret i moderens og  

 hendes mands konflikter i forbindelse med faderens samvær, og at deres  

 reaktioner ville påvirke barnet for meget i negativ retning.
Statsamtet  

 afslog på denne baggrund for tiden at fastsætte samvær, men  

 Civilretsdirektoratet fandt det ikke tilstrækkelig godtgjort, at det af  

 hensyn til barnet var påkrævet at afslå at fastsætte  

 samvær på daværende tidspunkt.
Sagen viser blandt andet, at der ikke lægges  

 vægt på, at barnet allerede har en (social) far, som barnet  

 også opfatter som Sag nr. 17 (Nyhedsbrevet side 206): I en anden sag  

 ophævede statsamtet først samværet på baggrund af  

 udtalelser fra en psykolog, der havde undersøgt et nu otteårigt  

 barn gennem længere tids samtaler.
Det fremgik af psykologens  

 udtalelser, at barnets problemer skyldtes, at det var blevet kastebold mellem  

 forældrene.
Civilretsdirektoratet ændrede afgørelsen til  

 overvåget samvær i en nærmere bestemt periode, blandt andet  

 med følgende begrundelse:
Igen er det tilsyneladende de høje  

 beviskrav, der gør, at samværet ikke kan ophæves.
Det  

 virker endvidere, som om man via muligheden for overvåget samvær  

 strækker sig så langt som muligt for at tilgodese  

 samværsforælderens ret til samvær.
8.2.3. Lang tids adskillelse Sag nr. 19 (Nyhedsbrev nr. 13 side 210 f. og nr. 11 side  

 102 ff.): Statsamtet meddelte afslag på samvær med et fem et  

 halvt år gammelt barn, som faderen kun havde set en enkelt gang siden  

 fødslen.
Under den tidligere myndighedslov havde han tre gange  

 søgt om samvær.
Ud over den manglende kontakt mellem far og barn  

 begrundede statsamtet afgørelsen med, at barnet, siden det var lille,  

 havde levet i et stabilt familieforhold sammen med sin mor og hendes  

 samlever.
Civilretsdirektoratet ændrede statsamtets  

 afgørelse og fastsatte samvær, idet direktoratet blandt andet  

 skønnede, at moderens og hendes samlevers familieliv ikke havde  

 været af en sådan varighed, at etablering af samvær ville  

 gribe så forstyrrende ind i barnets liv, at der var det fornødne  

 grundlag for at fravige lovens udgangspunkt om fastsættelse af  

 samvær.
Direktoratet afviste endvidere moderens ønske om en  

 børnesagkyndig undersøgelse, fordi en legestue havde beskrevet  

 barnet som harmonisk (i en situation, hvor der vel at mærke ikke var  

 fastsat samvær endnu), og fordi sagens oplysninger i øvrigt gav  

 grundlag for dette.
Det var blandt andet oplyst, at faderen tidligere havde  

 fået et polititilhold i forhold til moderen, som han senere havde  

 fået en advarsel for at overtræde.
Men da der ikke var  

 tilført nye oplysninger hos politiet siden 1991 (ca. syv år  

 tidligere) kunne direktoratet ikke lægge til grund, at der aktuelt  

 bestod et konfliktfyldt forhold mellem forældrene.
 Østre Landsret stadfæstede direktoratets  

 afgørelse, da den ikke fandt grundlag for at tilsidesætte  

 direktoratets skøn, herunder også vedrørende beslutningen  

 om ikke at iværksætte en børnesagkyndig  

 undersøgelse.
Sagen viser endnu en gang, at der skal meget til for at  

 tilsidesætte hovedreglen om, at det generelt er bedst for barnet at  

 bevare forbindelsen til begge forældre, også selv om denne  

 antagelse om barnets bedste ikke har entydig støtte i  

 forskningsresultater.
Det er særlig interessant, at  

 Civilretsdirektoratet ikke vil lægge til grund, at der består et  

 konfliktfyldt forhold mellem parterne, fordi der i nogle år ikke er  

 tilført nye oplysninger vedrørende faderen hos politiet  

 på trods af tidligere trusler og polititilhold.
8.3. Afgørelser vedrørende fogedrettens  

 tvangsfuldbyrdelse 8.3.1. Barnets modstand T:FA 1999 side 241: I en sag fra 1999 mente Vestre  

 Landsret ikke, at to børns tarv ville blive udsat for alvorlig fare,  

 selv om det måtte antages, at samværet måtte gennemtvinges  

 ved magtanvendelse på grund af børnenes modvilje.
Begge  

 børn var under 12 år.
Landsretten henviste i sin  

 afgørelse til, at sagen vedrørte tre kortvarige,  

 overvågede samvær, og at formålet med samværet var at  

 give grundlag for en udtalelse fra en psykolog udpeget af statsamtet  

 vedrørende samværets videre forløb.
Fogedrettens kendelse  

 havde tidligere lagt vægt på en psykologs udtalelse om, at  

 børnene ville modsætte sig frivillig udlevering.
T:FA 1999 side 333: En anden sag vedrørte en  

 pige på 14 år.
Her tillagde man pigens klare modstand mod  

 tvangsudlevering til moderen betydning.
Ud over barnets klare modstand lagde  

 fogedretten også vægt på, at det ville være  

 formålsløst at gennemtvinge udlevering, når man tog  

 barnets alder og modenhed i betragtning.
Fogeden havde forud for  

 afgørelsen foretaget en samtale med barnet, hvor barnet havde givet  

 stærkt udtryk for, at hun ville løbe hjemmefra, hvis hun blev  

 tvangsudleveret til moderen.
Fogedrettens afgørelse blev senere  

 stadfæstet af Østre Landsret.
Bemærkninger til forslagets enkelte  

 bestemmelser Ad punkt 1 Hensynet til barnets bedste skal altid gå forud for  

 forældrenes rettigheder.
Dette kommer imidlertid ikke helt klart til  

 udtryk i lovteksten:
§ 16 tilgodeser barnets ret til to forældre ved at  

 give den ikke samboende forælder ret til samvær.
Som nævnt  

 ovenfor under punkt 5 er der dog ikke automatisk lighedstegn mellem barnets  

 bedste og bevarelse af barnets kontakt med begge forældre.
Det  

 bør fremgå af loven.
Det skal desuden præciseres, at  

 forælderens ret til samvær er sekundær i forhold til  

 hensynet til barnets bedste, når der ikke er overensstemmelse mellem  

 forælder- og børneinteresser.
Der skal med andre ord kun  

 tilkendes den samværsret, som er til barnets bedste. § 16 giver efter  

 sin nuværende formulering samværsforælderen en ret  

til samvær for at bevare barnets forbindelse med begge  

 forældre.
Efter § 12, stk. 2, 2. punktum, og § 13, stk. 1, 2.  

 punktum, skal det i sager vedrørende overførsel af  

 forældremyndighed ved eneforældremyndighed tillægges  

 vægt, om indehaveren af forældremyndighed uden rimelig grund  

 hindrer gennemførelsen af samvær (chikane). Problemet er her, at  

 man for at tilgodese retfærdighedshensyn over for  

 samværsforælderen kommer til at tilsidesætte hensynet til  

 barnets bedste.
På denne måde kommer man alt for let til at  

 straffe chikane ved at straffe barnet.
Desuden er det ikke  

 hensigtsmæssigt at fremhæve ét bestemt problem i  

 lovteksten, når der også er andre aspekter, der bør  

 vurderes ud fra hensynet til barnets bedste.
Formuleringen bør derfor  

 slettes.
Som nævnt i de almindelige bemærkninger afsnit  

 4.1 er det lovens formodning, at det er i barnets interesse at bevare  

 kontakten til begge forældre.
Denne formodning er dog ikke underbygget  

 af forskningen, når det gælder forældre med et  

 dårligt samarbejdsklima.
Derimod er det fastslået, at et godt  

 samarbejdsklima mellem forældrene er meget afgørende for,  

 hvordan skilsmissebørn trives.
 I børnekonventionen er det barnet, der har en  

 selvstændig ret til at bevare forbindelsen til begge forældre, og  

 ikke som i den danske lovgivning forældrene, jf.  

 børnekonventionens artikel 9, stk. 3.
Ad punkt 2 Forslaget er en yderligere præcisering af  

 børnekonventionens bestemmelse om høring af barnet i forhold  

 til tidligere ændringer af loven om forældremyndighed og  

 samvær.
Lovens § 29, stk. 1, giver børn over 12 år  

 ret til at blive hørt i sager om forældremyndighed og  

 samvær.
Fra den 1. januar 2002 skal også børn under 12  

 år høres, hvis barnets modenhed og sagens omstændigheder  

 tilsiger det, jf. § 29, stk. 2. Det fremgår af forarbejderne til stk.  

 2, at børn under 12 år i praksis blev indkaldt til samtale, hvis  

 man skønnede, at de havde den fornødne modenhed m.v.
Forslaget  

 var derfor begrundet med ønsket om at præcisere  

 børnekonventionens princip om børns ret til at blive  

 hørt i selve loven (L 3, forslagets almindelige bemærkninger  

 punkt 6 folketingsåret 2000-01).
Forslagsstillerne ønsker en yderligere  

 præcisering af børnekonventionens artikel 12 i lov om  

 forældremyndighed og samvær.
Det indebærer, at der ikke  

 fastsættes noget alderskriterium.
Ifølge  

 børnekonventionens artikel 12, stk. 1, skal alle børn  

 have ret til frit at udtrykke deres synspunkter i alle forhold, der  

 vedrører dem.
Den eneste betingelse er, at de skal være i stand  

 til at udforme deres egne synspunkter.
Dette gælder særligt i  

 enhver behandling ved dømmende myndighed eller forvaltningsmyndighed  

 af sager, der vedrører barnet, jf. artikel 12, stk. 2.
Desuden skal det i overenstemmelse med konventionen  

 præciseres, at barnets synspunkter skal tillægges passende  

 vægt i overensstemmelse med dets alder og modenhed, jf. artikel 12,  

 stk. 1. Her er heller ikke noget specifikt alderskriterium, men et Ad punkt 3 Ifølge retsplejelovens § 536 kan bestemmelser om  

 forældremyndighed og udøvelse af samværsret fuldbyrdes ved  

 anvendelse af tvangsbøder eller ved umiddelbar magtanvendelse.
I  

 praksis betyder det, at børn kan hentes og afleveres af fogeden   af  

 og til i følgeskab med politiet.
Det er voldsomt traumatiserende for  

 et barn at blive transporteret til en forælder under fysisk  

 magtanvendelse af fremmede personer.
Der bør derfor ikke anvendes  

 tvang i de tilfælde, hvor barnet aktivt modsætter sig.
Fogedretten har i dag mulighed for at indhente en  

 forudgående børnesagkyndig erklæring, hvis retten er i  

 tvivl, om magtanvendelsen vil udsætte barnets sjælelige eller  

 legemlige sundhed for alvorlig fare, jf. retsplejelovens § 536, stk. 1, 3. og  

 4. punktum.
Fogedretten kan også tilkalde en uvildig person, eventuelt  

 en repræsentant for kommunen, til at varetage barnets tarv under sagen,  

 jf. retsplejelovens § 536, stk. 2, 1. punktum.
Lovgivningen har således  

 lagt et stort ansvar over på fogeden, som dog ikke har  

 forudsætninger for at bedømme, hvornår et barns  

 sjælelige eller legemlige sundhed er i alvorlig fare.
Forslagsstillerne  

 ønsker derfor, at der altid indhentes en forudgående  

 børnesagkyndig erklæring i disse situationer, og at der  

 ligeledes altid tilkaldes en uvildig person til at varetage barnets  

 tarv under sagen.
Forslagsstillerne mener, at denne uvildige person så  

 vidt muligt bør være en, som barnet kender og har tillid til i  

 forvejen.
Det kan f.eks. være en skolelærer eller  

 pædagog.
 En obligatorisk ordning vil også være i bedre  

 overensstemmelse med børnekonventionens artikel 12, stk. 2, som  

 bestemmer, at børn især skal gives mulighed for at udtale sig i  

 enhver behandling ved dømmende myndighed eller forvaltningsmyndighed  

 af sager, der vedrører barnet, enten direkte eller gennem en  

 repræsentant eller et passende organ i overensstemmelse med de i  

 national ret foreskrevne fremgangsmåder.
Ad punkt 4 Nogle forældre dukker gentagne gange ikke op til en  

 aftale om overvåget samvær, og vel at mærke uden at det  

 får konsekvenser for fastsættelsen af fremtidigt samvær.  

 Dette betyder, at deres børn må sidde og vente på en  

 forælder, der ikke møder op.
Forslagsstillerne foreslår  

 derfor, at disse forældre skal miste deres ret til samvær,  

 medmindre hensynet til barnet taler imod det.
Ad punkt 5 Hvis en forælder ikke har haft kontakt til barnet i  

 lang tid, kan det få betydning for, om der overhovedet fastsættes  

 samvær.
I praksis træffes der normalt ikke afgørelse om  

 samvær, hvis der har været mere end 5 års manglende kontakt  

 mellem forælder og et større barn.
Der lægges desuden  

 vægt på, om den manglende kontakt skyldes  

 samværsforælderen selv.
Efter 5 års manglende kontakt vil barnet i nogle  

 tilfælde slet ikke kunne huske forælderen.
Nogle gange har barnet  

 fået en ny far eller mor, som barnet opfatter som sin Ad punkt 6 Børn i samværssager skal have samme  

 retsbeskyttelse som børn med forældre, der lever sammen.
Det  

 skal ske ved at give barnets hjemkommune en udvidet kompetence til at  

 regulere samvær, som er aftalt af forældrene eller fastsat af  

 statsamtet.
I dag kan kommunen kun regulere samvær, når barnet er  

 anbragt uden for hjemmet.
En kommune skal således gennem børn og  

 unge-udvalget kunne træffe en tvangsmæssig afgørelse om at  

 regulere samvær, der er aftalt af forældrene eller fastsat af  

 statsamtet, når barnet ikke er anbragt uden for hjemmet.
Kommunerne  

 skal kunne regulere samværet, hvis der er åbenbar risiko for, at  

 barnets eller den unges sundhed eller udvikling lider alvorlig skade på  

 grund af omsorgssvigt, vold eller lignende, jf. de almindelige betingelser  

 for tvangsanbringelser i lov om social service § 42, stk. 1. Det skal  

 være en betingelse, at barnets problemer ikke kan løses, uden at  

 samværet reguleres.
Kommunens regulering af samvær skal kunne gå  

 ud på fastsættelse af vilkår for samværet,  

 ændring af samværstidspunkt og -længde og midlertidig  

 ophævelse af samvær.
Et vilkår kan for eksempel være,  

 at samværsforælderen ikke må være påvirket af  

 alkohol under samværet, eller at samværet skal overvåges.
Kommunens børn og unge-udvalg træffer efter  

 de eksisterende regler beslutning om tvangsanbringelse og begrænsning  

 af samvær, når barnet er anbragt uden for hjemmet.
I udvalget  

 sidder en dommer, en pædagogisk-psykologisk sagkyndig og tre medlemmer  

 af kommunalbestyrelsen.
Det bør derfor være det samme udvalg,  

 der for fremtiden skal tage beslutning om regulering af samvær,  

 når et barn ikke er anbragt uden for hjemmet.
Regulering af  

 samvær bør ligesom ved anbringelse af børn uden for  

 hjemmet kunne ske som en foreløbig beslutning af formanden for  

 børn og unge-udvalget, når barnets øjeblikkelige behov  

 ikke kan afvente den normale beslutningsprocedure, jf. lov om social service  

 § 45. En foreløbig formandsbeslutning skal snarest og senest inden 7  

 dage godkendes af børn og unge-udvalget.
Hvis den bliver godkendt, har  

 beslutningen gyldighed i 1 måned.
Samværsforælderen bør have adgang til  

 vederlagsfri advokatbistand i forbindelse med en tvangsmæssig  

 afgørelse i børn og unge-udvalget om regulering af  

 samvær.
I dag har samværsforælderen ret til gratis advokat,  

 hvis kommunen vil afbryde forælderens forbindelsen til et anbragt barn,  

 jf. lov om social service § 60, stk. 4.
Lov om social service tager udgangspunkt i det, der er det  

 bedste for barnet, hvis der er en interessekonflikt mellem barnet og dets  

 forældre, jf. § 32, stk. 5. Kommunen har pligt til at føre  

 tilsyn med børns forhold i kommunen og skal gribe ind så tidligt  

 som muligt med den eller de mindst indgribende, men alligevel  

 formålstjenlige foranstaltninger, jf. § 6, § 32, stk. 2, § 33 og § 40,  

 stk.1, 2. punktum.
Kommunen er ikke afhængig af en henvendelse fra en  

 af forældrene for at kunne gribe ind.
Enhver har nemlig pligt til at  

 underrette kommunen, hvis man får kendskab til et barn, der bliver  

 udsat for vanrøgt eller nedværdigende behandling eller lever  

 under forhold, der bringer dets sundhed eller udvikling i fare, jf. § 36.
Statsamterne har ikke som kommunerne pligt til og heller  

 ikke mulighed for at rejse en sag om forældremyndighed eller  

 samvær uden at have fået en ansøgning fra en af  

 forældrene.
De vil derfor i nogle tilfælde reagere langsommere  

 end kommunerne, som kan tage initiativ til at undersøge en sag uden  

 forældrenes anmodning.
Da forældremyndigheds- og  

 samværssager er partssager, stilles der høje krav til beviserne  

 for, at et barn er truet.
Det er bopælsforælderens ansvar at  

 sandsynliggøre over for statsamtet, at barnet for eksempel har  

 været udsat for grænseoverskridende handlinger.
I loven om  

 forældremyndighed og samvær er det desuden mere uklart end i  

 loven om social service, hvem der skal tages mest hensyn til.
Her er barnets  

 og forældrenes rettigheder nogle steder blandet sammen.
Det  

 gælder for eksempel § 16, hvor barnets interesse i at bevare  

 forbindelsen med begge forældre er formuleret som en ret for den  

 forælder, der ikke bor sammen med barnet.
 Af hensyn til et hensigtsmæssigt samarbejde til  

 fordel for børnene bør kommunen orientere statsamtet, når  

 den træffer afgørelse om samvær.
Statsamterne skal stadig bevare kompetencen til at  

 træffe afgørelse om samværsret.
Dette forslag får  

 dog som konsekvens, at statsamtet skal respektere kommunens vurdering,  

 når det efterfølgende træffer afgørelse om  

 samvær.
Hvor kommunens beslutning har et midlertidigt præg, har  

 statsamtets som udgangspunkt normalt et mere varigt.
 Se i øvrigt under de almindelige bemærkninger  

 punkt 6.
Ad punkt 7 En amerikansk forløbsundersøgelse af  

 børn i skilsmissefamilier ( Forslagsstillerne ønsker derfor at give  

 forældrene bedre mulighed for at få et socialt netværk  

 efter en skilsmisse.
Dette kan for eksempel ske på initiativ fra et  

 ministerium.
Skriftlig fremsættelse Jann Sjursen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om sikring af hensynet  

 til barnets bedste i konfliktfyldte forældremyndigheds- og  

 samværssager.
(Beslutningsforslag nr.
B 61).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
