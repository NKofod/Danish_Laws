Betænkning afgivet af Miljø- og Planlægningsudvalget den 7.  

 maj 2003 Betænkning over Forslag til  

 folketingsbeslutning om opretholdelse af GMO-moratoriet [af  

 Keld Albrechtsen (EL) og Line Barfod (EL)] 1. Ændringsforslag Socialdemokratiets og Enhedslistens medlemmer af udvalget har  

 stillet 1 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 9. oktober 2002 og var til  

 1. behandling den 22. november 2002. Beslutningsforslaget blev efter 1.  

 behandling henvist til behandling i Miljø- og Planlægningsudvalget.
Møder Udvalget har behandlet beslutningsforslaget i 13 møder.
3. Indstillinger og politiske bemærkninger Et  

  

 flertal  

  

 i udvalget (S, DF, SF og EL) indstiller  

 beslutningsforslaget til  

  

 vedtagelse  

  

 med  

 det stillede ændringsforslag.
Socialdemokratiets, Dansk Folkepartis og Socialistisk  

 Folkepartis medlemmer af udvalget bemærker, at det efter disse partiers  

 opfattelse er meget vigtigt, at Danmark aktivt sikrer GMO-moratoriets  

 opretholdelse i EU, indtil Europa-Kommissionen har fremsat eller gennemført  

 forslag om ændring af miljøansvarsreglerne, så disse også indeholder  

 erstatning  

 og ansvar fra GMO-produktion.
Indtil dette sker, skal der ikke gives  

 tilladelse  

 til dyrkning eller markedsføring af GMOer i EU.
Baggrunden herfor er, at det nuværende forslag til direktiv om  

 miljøansvar indeholder nogle undtagelser, der berører GMOer.  

 Direktivforslaget  

 dækker eksempelvis ikke i dets nuværende form økonomiske skader hos landmænd  

 som følge af, at deres marker  

 »  

 forurenes  

 «  

 med GMO fra andre landmænds marker.
Det vil  

 især kunne medføre store økonomiske konsekvenser for økologiske landmænd.  

 Dertil kommer, at direktivforslagets anvendelsesområder ikke omfatter skader  

 på  

 alle naturtyper, men blandt andet er begrænset til skader på naturtyper og  

 arter omfattet af habitatdirektivet og fuglebeskyttelsesdirektivet.
Ud fra princippet om, at  

 »  

 forureneren  

 betaler  

 «,  

 ønsker Socialdemokratiet,  

 Dansk Folkeparti og Socialistisk Folkeparti således ikke, at GMO-moratoriet  

 ophæves, før disse mere dækkende erstatningsregler er omfattet af  

 Europa-Kommissionens direktivforslag.
På den baggrund støtter  

 Socialdemokratiet, Dansk Folkeparti og Socialistisk Folkeparti  

 beslutningsforslaget under forudsætning af, at det stillede ændringsforslag  

 vedtages.
Partierne kan dog ikke støtte de oprindelige bemærkninger til  

 beslutningsforslaget.
 Et  

  

 mindretal  

  

 i  

 udvalget (V, KF, RV og KRF) indstiller beslutningsforslaget til  

  

 forkastelse  

  

 og vil stemme imod det  

 stillede ændringsforslag.
 Venstres og Det Konservative Folkepartis medlemmer af udvalget  

 bemærker, at regeringen ser med stor alvor på GMO-spørgsmålet og flere gange  

 har tilkendegivet, at regeringen fortsat står bag det eksisterende  

 GMO-moratorium.
Venstre og Det Konservative Folkeparti bemærker endvidere, at  

 man er uforstående over for Socialdemokratiets tilslutning til  

 ændringsforslaget, idet den foregående regering ikke gav udtryk for, at en  

 ophævelse af GMO-moratoriet skulle være betinget af miljøansvarsregler, der  

 omfatter erstatning og ansvar for GMO-produktion.
Partierne minder i øvrigt  

 om,  

 at et flertal i  


  

 Folketinget i oktober  

 2002  forud for rådsmøde (miljø) den 17. oktober 2002  pålagde  

 regeringen at  

 fremsætte forslag til rådserklæring med opfordring til Kommissionen om at  

 fremlægge supplerende regler vedrørende miljøansvar, og at forslaget til  

 rådserklæring ikke blev vedtaget.
I samme forbindelse afviste Kommissionen at  

 udvide GMO-reguleringen i miljøansvarsdirektivet til at omfatte formue- og  

 personskader i forbindelse med GMO.
 Venstre og Det Konservative Folkeparti bemærker endelig, at det  

 er for tidligt at tage stilling til spørgsmålet om, hvad der skal ske efter  

 vedtagelsen af forordningen om sporbarhed og mærkning af GMO, da en  

 stillingtagen involverer en række juridiske, politiske og administrative  

 problemstillinger,  

 herunder forholdet til den eksisterende EU-moratoriekreds, WTO og USA  

  

  .
Det Radikale Venstres medlem af udvalget ønsker på linje med en  

 række andre partier en afklaring af erstatningsansvaret,  

 sameksistensproblematikken og en sikker mærkningsordning med hensyn til  

 GMO-produkter, før partiet ønsker at ophæve moratoriet.
Med hensyn til  

 erstatningsansvaret støtter partiet ligeledes, at det indarbejdes i EUs  

 lovgivning om miljøansvar.
Det Radikale Venstre ønsker imidlertid ikke at binde Danmark til  

 én enkelt løsningsmodel og dermed reelt deponere Danmarks beslutning om  

 moratoriet i Europa-Kommissionen.
Partiet stemmer derfor imod både  

 ændringsforslaget og beslutningsforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (S og EL), tiltrådt af et  

  

 mindretal  

  

 (DF og SF):
Til teksten 1)  

  

 Teksten affattes således:
»  

 Folketinget opfordrer  

 regeringen til at sikre opretholdelsen af det nuværende GMO-moratorium i EU,  

 indtil Europa-Kommissionen har fremsat eller gennemført forslag om ændring af  

 miljøansvarsreglerne, så disse omfatter erstatning og ansvar fra  

 GMO-produktion.  

 « Bemærkninger Til nr. 1 Ændringsforslaget medfører, at regeringen opfordres til at sikre  

 opretholdelsen af genmoratoriet i EU, indtil EU-Kommissionen har fremsat  

 eller  

 gennemført forslag om ændring af miljøansvarsreglerne, så de omfatter  

 erstatning og ansvar fra GMO-produktion.
Søren Gade (V)  

    

 Helga Moos (V)  

    

 Eyvind Vesselbo (V)  

  

  fmd.  

  

    

 Jens Vibjerg (V)  

    

 Jørn Dohrmann (DF)  

    

 Freddie H.
Madsen (DF)  

    

 Nina Berrig (KF)  

    

 Lars Barfoed (KF)  

    

 Mogens Nørgård Pedersen (KRF)  

  

  nfmd.  

  

    

 Inger Bierbaum (S)  

    

 Helge Mortensen (S)  

    

 Pernille Blach Hansen (S)  

    

 Svend Auken (S)  

    

 Torben Hansen (S)  

    

 Jørn Jespersen (SF)  

    

 Elsebeth Gerner Nielsen (RV)  

    

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 6 Bilagsnr.
