Meddelelse om sanktionspåstande mv  

 i sager om overtrædelse af lov om forbud mod salg af tobak og alkohol til  

 personer under 16 år, lov om restaurations- og hotelvirksomhed, lov om  

 detailsalg fra butikker mv, lov om næringsbrev til fødevarebutikker og lov om  

 røgfri miljøer Indholdsfortegnelse 1. Indledning I denne meddelelse fastsættes  

 retningslinjer om sanktionspåstande mv. i sager om overtrædelse af ·  

  

 lov om forbud mod salg af  

 tobak og alkohol til personer under 16 år (  

  

 afsnit 4  

 ) lov om restaurations- og hotelvirksomhed (  

  

 afsnit  

 5  

 ) lov om detailsalg fra butikker mv. (  

  

 afsnit 6  

 ) lov om næringsbrev til fødevarebutikker (  

  

 afsnit  

 7  

 ) lov om røgfri miljøer (  

  

 afsnit 8  

 ) I  

  

 afsnit 2  

 er der fastsat generelle  

 retningslinjer for nedsættelse af bøden til personer under 18 år og til  

 personer med særlig lav indtægt.
 For de områder, der indtil nu har været omfattet af  

 Rigsadvokatens vejledning om bødetakster i politisager (bødekataloget), der  

 er  

 udsendt i 1991, er bødepåstandene overført til denne meddelelse og forhøjet  

 under hensyn til løn- og prisudviklingen siden 1991. Om denne regulering  

 henvises til  

  

 afsnit 3.
 Ikrafttrædelse af  

 retningslinjerne i denne meddelelse samt ophævelse af tidligere udsendte  

 retningslinjer omtales i  

  

 afsnit 9.
Med henblik på eventuel ajourføring  

 af retningslinjerne i denne meddelelse skal statsadvokaterne og  

 politikredsene  

 til rigsadvokaturen indsende domme i sager om overtrædelse af de nævnte love,  

 der skønnes at være af generel eller principiel interesse, herunder domme,  

 hvor  

 bødeudmålingen afviger fra de retningslinjer, der er fastsat i meddelelsen.  

 Byretsdomme skal indsendes via statsadvokaten.
Indsendelse til statsadvokaten  

 skal ske så tidligt som muligt af hensyn til eventuel anke eller ansøgning om  

 anketilladelse.
Det er hensigten løbende at  

 foretage revision af denne meddelelse i det omfang, ny lovgivning eller  

 domspraksis giver anledning til udsendelse af nye retningslinjer for  

 anklagemyndighedens sanktionspåstande.
Der kan derfor forventes udsendt  

 rettelsesblade,  

 som i øvrigt også vil blive lagt på Rigsadvokatens hjemmeside og på  

 Anklagemyndighedens  

 Intranet.
2. Generelle  

 retningslinjer for nedsættelse af bøder 2.1. Indledning Ved lov nr. 218 af 31. marts 2004 om ændring af  

 straffeloven og retsplejeloven (Ændring af strafferammer og bestemmelser om  

 strafnedsættelse mv.) er der gennemført en modernisering af straffelovens  

 strafferammer mv.
I lovforslagets pkt. 3.9.1. er det nævnt, at  

 Rigsadvokaten efter vedtagelsen af lov nr. 475 af 31. maj 2000 om ændring af  

 færdselsloven (Bødefastsættelse) foretog en forenkling af de vejledende  

 retningslinjer for nedsættelse af bøder til personer med særlig lav  

 betalingsevne på færdselslovens område.
Der blev således indført en ordning  

 med  

 nedsættelse af bøder til det halve for personer mellem 15 og 18 år uden en  

 konkret vurdering af indtægtsforholdene og for personer med en indtægt, der  

 er  

 mindre end tre fjerdedele af dagpengebeløbet for en fuldtidsbeskæftiget.
 Der er i forslaget til loven under pkt. 3.9.3. om  

 Justitsministeriets overvejelser vedrørende bøder bl.a. anført følgende:
»Justitsministeriet har overvejet spørgsmålet om udmåling af  

 bøder til personer med særlig lav indtægt i lyset af den forenkling og  

 ændring  

 af bødepraksis efter færdselsloven, som er omtalt ovenfor under pkt. 3.9.1.  

 Rigsadvokaten har oplyst, at han er ved at revidere det vejledende  

 bødekatalog.  

 Rigsadvokaten vil i den forbindelse foretage en tilsvarende forenkling mv.  

 inden for hele det område, der er omfattet af det vejledende bødekatalog.« På dette grundlag fastsættes retningslinjer om  

 nedsættelse af bøder, der svarer til ordningen på færdselslovens område, jf.  

 nedenfor.
2.2. Bøder til unge under 18 år og til  

 personer med særlig lav indtægt Bøden til unge under 18 år  

 skal generelt nedsættes til  

 det halve beløb i overensstemmelse med retningslinjerne i afsnit 2.2.2. i  

 Rigsadvokatmeddelelse nr. 4/2000 om sanktionspåstande mv. i færdselssager.
 Nedsættelsen af bøden skal ske ved  

 anklagemyndighedens foranstaltning i forbindelse med udsendelse af  

 bødeforelæg  

 eller ved nedlæggelse af påstand om bøde.
 Bøden til personer med særlig lav indtægt  

 kan  hvis den sigtede  

 fremlægger den fornødne dokumentation for sine indtægtsforhold   

 nedsættes til  

 det halve beløb i overensstemmelse med retningslinjerne i afsnit 2.2.3. i  

 Rigsadvokatmeddelelse  

 nr. 4/2000 om sanktionspåstande mv. i færdselssager.
Opmærksomheden henledes på, at rigsadvokaturen  

 udsender rettelsesblade til Rigsadvokatmeddelelse nr. 4/2000 om  

 sanktionspåstande mv. i færdselssager med oplysning om det indtægtsbeløb, der  

 kan begrunde nedsættelse af bødestraffen.
Dette sker normalt i januar måned,  

 således at det nye indtægtsbeløb gælder for overtrædelser begået efter  

 årsskiftet.
 Det bemærkes, at det er  

  

 forholdene på  

 gerningstidspunktet, der er afgørende for en eventuel nedsættelse  

 både med  

 hensyn til sigtede under 18 år og sigtede med en særlig lav indtægt.
3. Forhøjelse  

 af de hidtidige bødetakster Som nævnt i afsnit 1 er de bødetakster for  

 overtrædelse af regler omfattet af denne meddelelse, der indtil nu har været  

 omfattet af bødekataloget, overført til denne meddelelse.
Der er samtidig  

 sket  

 en forhøjelse af bødetaksterne i overensstemmelse med løn- og prisudviklingen  

 siden 1991, hvor bødekataloget blev udsendt.
 Forhøjelsen af bødetaksterne i  

 bødekataloget er nævnt i de almindelige bemærkninger pkt. 2.3. i forslaget  

 til  

 lov nr. 445 af 9. juni 2004 om ændring af lov om euforiserende stoffer og  

 straffuldbyrdelsesloven, hvoraf det fremgår:
»Rigsadvokaten  

 er for tiden ved at foretage en generel revision af bødekataloget.
I den  

 forbindelse vil Rigsadvokaten som følge af den almindelige pris- og  

 lønudvikling siden sidste revision af bødekataloget i 1991 foretage en  

 regulering  

 af bødetaksterne, således at minimumsbøden fremover bliver forhøjet.
Dette  

 vil  

 tilsvarende gælde bøder, der meddeles efter lov om euforiserende stoffer.« Forhøjelsen af bødetaksterne for de områder, som  

 hidtil har været omfattet af bødekataloget, er som udgangspunkt sket med 38  

 procent, hvilket svarer til satsreguleringsprocenten (uden  

 tilpasningsprocenten)  

 i perioden 1992  2007, jf. lov nr. 373 af 28. maj 2003 om  

 satsreguleringsprocenten.
Forhøjelsen er dog samtidig foretaget således, at  

 bødepåstanden fastsættes til beløb, der er delelige med 100 kr.
Herudover er de laveste bøder efter en konkret  

 vurdering forhøjet til beløb på 500 kr., selv om dette medfører en  

 forhøjelse,  

 der overstiger 38 procent.
Dette er sket i lyset af den almindelige  

 økonomiske  

 udvikling i samfundet, og idet bøder, der er mindre end de nævnte beløb,  

 næppe  

 kan antages at have nogen reel præventiv virkning.
Der er endvidere lagt vægt  

 på, at der for personer med særlig ringe indtægt er mulighed for nedsættelse  

 af  

 bøden, jf. afsnit 2.
Visse bøder, der efter en forhøjelse på 38 procent  

 ville være på mellem 500 og 1.000 kr., er forhøjet til 1.000 kr., hvilket  

 således også indebærer en forhøjelse på mere end 38 procent.
Der er herved  

 lagt  

 vægt på, at der er tale om overtrædelser, som er begået i forbindelse med  

 udøvelse af erhverv.
4. Lov om forbud mod salg af tobak og alkohol  

 til personer under 16 år Ved lov nr. 213 af 31. marts 2004 om forbud mod salg  

 af tobak og alkohol til personer under 16 år, der trådte i kraft den 1. juli  

 2004, blev den hidtidige aldersgrænse på 15 år for butikssalg af alkohol  

 hævet  

 til 16 år.
Ved loven blev der endvidere indført et forbud mod salg af tobak  

 til  

 personer under 16 år.
Der er i bemærkningerne til lovforslaget til lov nr.  

 213  

 af 31. marts 2004 fastsat retningslinjer for bødepåstanden for overtrædelse  

 af  

 lovens bestemmelser.
Disse retningslinjer fremgår nedenfor.
 § 1 og § 2 i loven har følgende ordlyd:
 »§ 1. Tobaksvarer må ikke  

 sælges til personer under 16 år.
 Stk. 2. Ved tobaksvarer forstås:
 1) Varer, der er bestemt til  

 at ryges, indsnuses, suttes eller tygges, hvis de helt eller delvis er  

 fremstillet af tobak.
 2)  

 Varer, der fortrinsvis benyttes i forbindelse med tobaksrygning.
§ 2. Alkoholholdige  

 drikkevarer med en alkoholvolumenprocent på 1,2 eller derover må ikke sælges  

 til personer under 16 år fra butikker, hvor der foregår detailsalg.« Forbuddet mod salg af tobaksvarer til personer under  

 16 år  

 gælder alle steder, hvor der sælges tobaksvarer, dvs. både i butikker, der  

 har  

 detailsalg, og på restauranter, hoteller, barer mv.
Derimod gælder lovens  

  

 forbud mod salg af  

 alkoholholdige drikkevarer til personer under 16 år  

 kun butikker, hvor der  

 foregår detailsalg.
Dette skyldes, at der i restaurationsloven allerede er et  

 forbud mod udskænkning af alkohol til personer under 18 år, jf. nedenfor i  

 afsnit  

  

 5.5.
 Straffebestemmelsen findes i lovens § 5, der er  

 affattet således:
»§ 5. For  

 overtrædelse af §§ 1 og 2 straffes butiksindehaveren, restauratøren,  

 hotelværten, kantineindehaveren mv. med bøde.
Der skal ved udmålingen af bøde  

 tages særligt hensyn til, om butiksindehaveren, restauratøren, hotelværten,  

 kantineindehaveren mv. har gjort sig skyldig i grov eller gentagen  

 overtrædelse  

 af §§ 1 og 2. Bestemmelsen i straffelovens § 23 finder ikke anvendelse.
Stk. 2. Der kan pålægges  

 selskaber mv. (juridiske personer) strafansvar efter reglerne i straffelovens  

 5. kapitel.« Bestemmelsen indebærer, at hverken ansat personale  

 eller den unge kan straffes for henholdsvis at sælge eller købe tobak og  

 alkohol i strid med loven.
Det samme gælder en bestyrer, der ikke er  

 forpagter,  

 hvorimod en forpagter kan straffes efter bestemmelsen.
 Ifølge de specielle  

 bemærkninger til lovforslaget til lov nr. 213 af 31. marts 2004 gælder  

 følgende  

 retningslinjer for sanktionspåstandene for overtrædelse af lovens §§ 1 og 2:
1. gang 2.000 kr.
2. gang 5.000 kr.
3. gang 10.000 kr.
 Om strafpåstanden er der i øvrigt anført følgende:
» Det forudsættes, at en  

 overtrædelse af lovens § 1 eller § 2 i førstegangstilfælde som  

 udgangspunkt straffes med en bøde på 2.000 kr.
Dette svarer til den bøde, der  

 i  

 flere nyere domme afsagt af Københavns Byret er udmålt for bevillingshaveres  

 overtrædelse af restaurationslovens forbud mod på restauranter og andre  

 serveringssteder at servere eller lade servere alkohol for personer, der ikke  

 er fyldt 18 år.
Er der flere overtrædelser af § 1 eller § 2 til  

 samtidig bedømmelse, forudsættes det, at bøderne for de enkelte overtrædelser  

 sammenlægges ved modereret kumulation, jf. § 5, stk. 1, 2. pkt.,  

 hvorefter der ved udmålingen af bøden skal tages særligt hensyn til grovheden  

 af overtrædelsen.
I andengangstilfælde og i  

 tredjegangstilfælde af overtrædelse af lovens § 1 og § 2  

 forudsættes  

 bøderne udmålt til henholdsvis 5.000 kr. og 10.000 kr., jf. § 4,  

 stk. 1, 2. pkt., hvorefter der ved udmålingen af bøden skal tages  

 særligt hensyn  

 til gentagne overtrædelser.
Dette svarer til den bødestørrelse, der normalt  

 anvendes ved gentagne overtrædelser af forbudet i lov om butikstid mod salg  

 af  

 alkohol mellem kl. 20 og kl. 6. Også i disse tilfælde forudsættes bøden  

 væsentligt forhøjet ved modereret kumulation, hvis der foreligger flere  

 overtrædelser til samtidig pådømmelse.
De  

 angivne strafniveauer er vejledende og kan fraviges af domstolene i op- eller  

 nedadgående retning, hvis der i den konkrete sag foreligger formildende eller  

 skærpende omstændigheder.« Disse bødepåstande finder anvendelse for forhold begået 1.  

 juli 2004 eller senere.
5. Lov om  

 restaurations- og hotelvirksomhed mv. (restaurationsloven) Dette afsnit omhandler retningslinjer for  

 strafpåstande mv. i sager om overtrædelse af lov om restaurations- og  

 hotelvirksomhed (restaurationsloven), jf. lovbekendtgørelse nr. 786 af 9.  

 august 2005 med senere ændringer.
Ved lov nr. 487 af 9. juni 2004 om ændring af lov om  

 restaurations- og hotelvirksomhed blev der gennemført nye regler om  

 frakendelse  

 af næringsbrev som restauratør og hotelvært.
Disse nye regler er også omtalt  

 i  

 dette afsnit nedenfor.
 For så vidt angår overtrædelse af reglerne om røgfri miljøer, som blev  

 gennemført ved lov nr. 512 af 6. juni 2007, henvises til afsnit 8.
 5.1. Anvendelsesområde og straffebestemmelser mv.
 Anvendelsesområdet for restaurationsloven fremgår af  

 lovens § 1, stk. 1, der har følgende ordlyd:
 »§ 1.  

 Denne lov omfatter:
 Selvstændig  

 erhvervsvirksomhed ved servering af spise- og drikkevarer.
 Selvstændig erhvervsvirksomhed  

 ved modtagelse af overnattende gæster med mulighed for servering.
 Servering af spise- og  

 drikkevarer ved enkeltstående arrangementer, jf. § 22.
Udlevering af stærke drikke  

 til nydelse på eller ved forretningsstedet, jf. § 24.« Ved  

  

 stærke drikke  

 forstås i loven bl.a. vin  

 mv. med 2,5 pct. vol. alkohol eller derover, destillerede alkoholiske drikke  

 og  

 øl med 2,8 pct. vol. alkohol eller derover, jf. § 1, stk. 4.
 Det bemærkes, at ved lov nr. 606 af 24. juni 2005 om  

 detailsalg fra butikker mv. er detailsalg, dvs. salg direkte til forbrugeren,  

 af stærke drikke fra restaurationslokaler mv. blevet tilladt.
Overtrædelser af restaurationsloven  

 straffes efter § 37, stk.  

 1, med bøde.
Straffen kan under skærpende omstændigheder eller i  

 gentagelsestilfælde stige til fængsel indtil 4 måneder, jf. stk. 2.
 Det følger endvidere af restaurationslovens § 37,  

 stk. 3, at den, der nyder, køber eller på anden måde skaffer sig spise- eller  

 drikkevarer i strid med loven, straffes med bøde.
 Ifølge § 37, stk. 5, kan der pålægges selskaber mv.  

 (juridiske personer) strafansvar efter reglerne i straffelovens 5. kapitel.
Endvidere er der i § 37, stk. 6, hjemmel til at  

 pålægge restauratører, hotelværter, kantineindehavere og disses bestyrere  

 bødeansvar for overtrædelse af § 29, stk. 1, der begås af ansatte i  

 virksomheden, selv om overtrædelsen ikke kan tilregnes dem som forsætlig  

 eller  

 uagtsom (objektivt strafansvar). Er restauratøren mv. et selskab, kan der  

 pålægges selskabet bødeansvar.
Om § 29 henvises til afsnit 5.5. nedenfor.
5.2. Drift af virksomhed uden næringsbrev og  

 servering af stærke drikke uden alkoholbevilling Efter § 2, stk. 1, skal enhver, der driver erhverv  

 som nævnt i lovens § 1, til hvert forretningssted have næringsbrev som  

 restauratør og hotelvært.
Virksomheden må ikke påbegyndes, før næringsbrev er  

 udstedt, jf. § 2, stk. 4.
Endvidere følger det af lovens § 10, stk. 1, at  

 stærke drikke kun må serveres i virksomheder med alkoholbevilling.
Stærke  

 drikke er defineret i lovens § 1, stk. 4, jf. ovenfor.
 Der gælder dog undtagelser for kantiner og  

 enkeltstående arrangementer, jf. lovens kapitel 4 og 5.
 Overtrædelse af § 2, stk. 1, og § 10, stk. 1, dvs.  

 drift af en restauration mv. uden næringsbrev og servering af stærke drikke  

 uden alkoholbevilling, straffes i praksis med en bøde på 10.000 kr., jf.  

 TfK2002, s. 383/2.
Hvis der er tale om flere tilfælde eller drift over  

 en længere periode, kan bøden stige til mere end 10.000 kr.
Der henvises i  

 den  

 forbindelse til U2006.1335V, hvor en person blev straffet med en bøde på  

 30.000  

 kr. for i to perioder at have drevet virksomhed uden næringsbrev og  

 alkoholbevilling.
 5.3. Udlevering af stærke drikke fra butikker mv.
 Restaurationslovens § 24, stk. 1, har følgende  

 ordlyd:
»§  

 24. I og fra butikker og lignende forretningslokaler må der ikke udleveres  

 stærke drikke til nydelse på eller ved forretningsstedet, medmindre der til  

 forretningsstedet er udstedt alkoholbevilling.« Bl.a. med henblik på forenkling  

 af bødetaksterne er det rigsadvokaturens opfattelse, at der ved overtrædelse  

 af  

 denne bestemmelse bør nedlægges påstand om en bøde på 1.000 kr.
Der er herved  

 tale om en forhøjelse på mere end 38 procent i forhold til de tidligere  

 gældende bødetakster på 400 kr. (dag) og 600 kr. (nat), idet der er lagt vægt  

 på, at overtrædelsen begås i erhvervsforhold, og at den hidtidige sondring  

 mellem overtrædelser begået om natten og om dagen ikke forekommer nødvendig.
 Der gælder herefter følgende  

 retningslinjer for bødepåstanden i sager om overtrædelse af § 24, stk. 1:
Indehaver 1.000 kr.
Efter restaurationslovens § 37, stk. 3, kan den, der  

 nyder drikkevarer i strid med loven, straffes med bøde.
Da det er  

 forretningsindehaveren eller dennes personale, som må sørge for, at  

 restaurationslovens regler overholdes, vil det i almindelighed være  

 tilstrækkeligt at rejse tiltale mod denne, medmindre gæsten trods  

 forretningsindehaverens  

 opfordring har nægtet at forlade stedet.
I givet fald bør der over for gæsten  

 nedlægges påstand om en bøde på 500 kr.
 Bødepåstanden finder anvendelse for forhold begået  

 efter denne meddelelses ikrafttræden, jf. afsnit 9.
5.4. Manglende overholdelse af lukketiden I restaurationslovens § 28, stk. 1, 1. pkt., er det  

 fastsat, at restaurationer og andre serveringssteder, hvortil der er  

 offentlig  

 adgang, som udgangspunkt skal være lukket i tiden fra kl. 24 til kl. 5. Efter  

 bestemmelsens stk. 2 - 4 kan åbningstiden i visse tilfælde udvides.
 Der gælder følgende retningslinjer for bødepåstanden  

 i sager, hvor reglerne om lukketid er overtrådt:
Restauratør og bestyrer 1.000 kr.
Ansat 500 kr.
Efter restaurationslovens § 37, stk. 3, kan den  

 gæst, der befinder sig på en restauration mv. efter den almindelige lukketid,  

 straffes med bøde.
Da det er forretningsindehaveren eller dennes personale,  

 som  

 må sørge for, at restaurationslovens regler overholdes, vil det i  

 almindelighed  

 være tilstrækkeligt at rejse tiltale mod denne, medmindre gæsten trods  

 opfordring fra personalet har nægtet at forlade restaurationen mv.
I givet  

 fald  

 bør der over for gæsten nedlægges påstand om en bøde på 500 kr.
 Bødepåstandene finder anvendelse på forhold begået  

 efter denne meddelelses ikrafttræden, jf. afsnit 9.
 5.5. Servering i restaurationer mv. af stærke drikke  

 til personer under 18 år eller personer, der er berusede mv.
 Restaurationslovens § 29, stk. 1, har følgende  

 ordlyd:
»§ 29. I restaurationer og andre  

 serveringssteder er det forbudt enhver at servere eller lade servere,  

 herunder  

 gennem automater, stærke drikke for personer, der 1) ikke er fyldt 18 år,  

 eller 2) om hvem der er grund til  

 at antage, at de ved yderligere indtagelse af stærke drikke vil give  

 anledning  

 til fare for sig selv eller fare eller ulempe for andre.« Bestemmelsen i § 29, stk. 1, nr. 2, omfatter bl.a.  

 berusede personer.
Efter restaurationslovens § 37, stk. 6, gælder der  

 objektivt strafansvar for restauratører, hotelværter, kantineindehavere og  

 disses bestyrere, som kan pålægges bødeansvar for overtrædelse af § 29, stk.  

 1,  

 der begås af ansatte i virksomheden, selv om overtrædelsen ikke kan tilregnes  

 dem som forsætlig eller uagtsom.
Er restauratøren mv. et selskab, kan der  

 pålægges selskabet bødeansvar.
Efter forelæggelse for Rigsadvokaten gennemførte  

 Politidirektøren i København i 2003 en række prøvesager om overtrædelse af  

 restaurationslovens § 29, stk. 1, nr. 1, vedrørende udskænkning af stærke  

 drikke til personer under 18 år.
Ved dommene, der blev afsagt af Københavns  

 Byret den 15. oktober 2003, blev straffen til restauratøren i et  

 førstegangstilfælde fastsat til 2.000 kr., mens tjeneren (ansatte) blev  

 straffet  

 med en bøde på 1.000 kr., jf. herom Rigsadvokaten Informerer nr. 31/2004,  

 hvorved det blev tilkendegivet, at der skulle nedlægges påstand om bøder i  

 overensstemmelse  

 med dommene.
For så vidt angår gentagelsestilfælde er det anført  

 i bemærkningerne til forslaget til lov nr. 213 af 31. marts 2004 om forbud  

 mod  

 salg af tobak og alkohol til personer under 16 år, der nærmere er omtalt  

 ovenfor i afsnit 4, at bøderne for overtrædelse af forbudet mod salg af  

 alkohol  

 til personer under 16 år i førstegangstilfælde bør svare til den bødestraf,  

 der  

 er udmålt ved Københavns Byrets domme for overtrædelse af restaurationslovens  

 §  

 29, stk. 1, nr. 1. Det er ligeledes i bemærkningerne anført, at i anden- og  

 tredjegangstilfælde af overtrædelse af forbudet mod salg af alkohol til  

 personer under 16 år forudsættes bøderne udmålt til henholdsvis 5.000 kr. og  

 10.000 kr.
På denne baggrund er det min opfattelse, at der ligeledes i anden-  

 og tredjegangstilfælde om overtrædelse af restaurationslovens § 29, stk. 1,  

 nr.  

 1, bør nedlægges påstand om en bøde til restauratøren på henholdsvis 5.000  

 kr.  

 og 10.000 kr., mens bøden til den ansatte bør påstås fastsat til det halve.
 Der fastsættes herefter følgende retningslinjer for  

  

 bødepåstandene  

 for overtrædelse af restaurationslovens § 29, stk. 1:
1. gang Restauratør, bestyrer mv.
 2.000 kr.
Ansat 1.000 kr.
2. gang Restauratør, bestyrer mv.
 5.000 kr.
Ansat 2.500 kr.
3. gang Restauratør, bestyrer mv.
 10.000 kr.
Ansat 5.000 kr.
Det bemærkes, at der med henblik på forenkling er fastsat samme  

 bødetakst for overtrædelse af § 29, stk. 1, nr. 1 og nr. 2, selv om de  

 ovennævnte prøvesager alene vedrører overtrædelse af § 29, stk. 1, nr. 1, om  

 servering for personer under 18 år.
Der er herved også lagt vægt på, at  

 overtrædelsen begås i erhvervsforhold.
 Da formålet med  

 forbuddet i lovens § 29, stk. 1, navnlig er at beskytte henholdsvis unge  

 under  

 18 år og bl.a. berusede personer, vil der i almindelighed ikke være anledning  

 til at rejse tiltale mod gæsten for overtrædelse af bestemmelsen i  

 restaurationslovens  

 § 29, stk. 1, medmindre der foreligger særlige omstændigheder, f.eks.  

 forevisning af falsk legitimation eller lignende.
5.6. Overtrædelse af forbud mod ophold § 31 i restaurationsloven har følgende ordlyd:
 »§ 31. Politiet kan under  

 særlige forhold forbyde restauratører og hotelværter at lade personer under  

 18  

 år opholde sig som gæster i vedkommende virksomhed.
Stk. 2.  

  

 Politiet kan forbyde  

 personer, der søger fortjeneste ved prostitution, eller som i forbindelse med  

 restaurationsbesøg har begået en strafbar handling, at opholde sig som gæster  

 i  

 bestemte virksomheder.
Politiet kan tillige forbyde de pågældende  

 restauratører  

 at modtage disse personer som gæster.« Om udstedelse af forbud efter restaurationslovens §  

 31, stk. 2, henvises til Justitsministeriets cirkulæreskrivelse af 21.  

 december  

 2006, som indeholder en samlet gennemgang af reglerne om og praksis  

 vedrørende  

 politiets behandling af sager om meddelelse af forbud efter § 31, stk. 2.
 Efter § 37, stk. 1, nr. 3, straffes med bøde den,  

 der overtræder et forbud meddelt i henhold til bl.a. § 31, stk. 2. Under  

 skærpende omstændigheder eller i gentagelsestilfælde kan straffen efter stk.  

 1  

 stige til fængsel indtil 4 måneder, jf. § 37, stk. 2.
 Der har ikke tidligere været fastsat vejledende  

 bødetakster for overtrædelse af forbud efter § 31, stk. 2.
 Sager om overtrædelse af forbud efter § 31, stk. 2,  

 afgøres ofte med bødeforelæg, og bøderne er hidtil fastsat i niveauet 500 -  

 1.500 kr.
For at undgå slagsmål på restaurationer, værtshuse  

 og diskoteker mv. og for at undgå, at andre gæster føler sig utrygge, må det  

 anses for at være af væsentlig betydning, at politiet efter § 31, stk. 2, har  

 mulighed for at forbyde personer, som bl.a. har begået en strafbar handling,  

 at  

 opholde sig i bestemte restaurationer mv.
På denne baggrund og under hensyn  

 til  

 den økonomiske udvikling bør der ved førstegangsovertrædelser af § 31, stk.  

 2,  

 hvor der ikke foreligger skærpende omstændigheder, nedlægges påstand om en  

 bøde  

 på 1.500 kr.
Der er herved også lagt vægt på, at dette bødeniveau har været  

 anvendt ved Retten i Ålborg, og at en række politikredse hidtil har anvendt  

 en  

 bøde påstand på 1.000 kr.
Bødepåstanden på 1.500 kr. bør således anvendes,  

 hvis  

 overtrædelsen alene består i, at den pågældende indfinder sig i en  

 restauration  

 uden at være til gene for personalet eller andre gæster.
 Hvis der foreligger skærpende omstændigheder, f.eks.  

 hvis vedkommende er til gene for personalet eller andre gæster, uden at dette  

 er en overtrædelse af andre bestemmelser i straffeloven eller  

 restaurationsloven mv., bør bøden søges fastsat til 2.000 kr.
 Der gælder herefter følgende bødepåstande for  

 overtrædelse af restaurationslovens § 31, stk. 2:
Overtrædelse af forbud om ikke at opholde sig som  

 gæst i restauration 1.500 kr.
- under  

 skærpende omstændigheder 2.000 kr.
 Bøden bør søges forhøjet i gentagelsestilfælde,  

 således at bøden i 2. gangstilfælde forhøjes med 500 kr., og i tredjegangs-  

 og  

 senere tilfælde med 1.000 kr. i forhold til bøden i 1. gangstilfælde.
 I tilfælde, hvor der udover overtrædelse af et  

 forbud efter § 31, stk. 2, også foreligger andre overtrædelser, f.eks. af  

 restaurationsloven, skal der tillige rejses tiltale for disse overtrædelser.  

 En  

 samlet bøde for overtrædelserne skal herefter fastsættes ved modereret  

 kumulation.
 Bødepåstandene finder anvendelse på forhold begået  

 efter denne meddelelses ikrafttræden, jf. afsnit 9.
5.7. Forstyrrelse af den offentlige orden Efter restaurationslovens § 32, stk. 1, er det  

 forbudt at udvise støjende, voldelig, fornærmelig eller lignende adfærd, der  

 er  

 egnet til at forstyrre den offentlige orden eller medføre ulempe for andre  

 tilstedeværende eller omboende.
 Der gælder følgende retningslinjer for bødepåstanden  

 i sager om overtrædelse af § 32, stk. 1:
Uorden (støjende, fornærmelig eller lignende  

 adfærd) 600 kr.
Voldelig optræden uden personskade 800 kr.
Voldelig optræden med personskade 1.500 kr.
 Det bemærkes, at bødepåstanden for voldelig optræden  

 med personskade er forhøjet fra 1.000 kr. til 1.500 kr., således at den  

 svarer  

 til bødepåstanden for voldelig optræden efter ordensbekendtgørelsen, jf.  

 Rigsadvokatmeddelelse nr. 10/2005.
 Bødepåstandene finder anvendelse på forhold begået  

 efter denne meddelelses ikrafttræden, jf. afsnit 9.
5.8. Frakendelse af næringsbrev og alkoholbevilling Det følger af restaurationslovens 2, stk. 1, at  

 enhver, der driver erhverv som nævnt i lovens § 1, til hvert forretningssted  

 skal have næringsbrev som restauratør eller hotelvært.
I lovens § 7 a, der blev indsat ved lov nr. 487 af  

 9. juni 2004 og trådte i kraft den 1. juli 2005, er der fastsat  

  

 regler om  

 frakendelse af næringsbrev.
Bestemmelsen har efter den seneste ændring  

 ved  

 lov nr. 408 af 8. maj 2006 følgende ordlyd:
»§ 7 a.
Retten til at udøve  

 virksomhed i henhold til denne lov kan frakendes en person eller et selskab  

 mv.  

 (juridiske personer) ved dom for strafbart forhold, hvis den tiltalte  

 gentagne  

 gange eller under i øvrigt skærpende omstændigheder væsentligt har overtrådt  

 lovgivningen vedrørende skat og afgifter, pant på emballage, fødevarer,  

 arbejdsmiljøforhold, brandsikkerhed eller restaurationsdrift.
Frakendelse  

 efter  

 1. pkt. kan begrænses til et enkelt forretningssted.
 Stk. 2. Efter samme regel  

 kan der ske frakendelse af retten til at være stifter af, direktør for eller  

 medlem af bestyrelsen i et selskab med begrænset ansvar, et selskab, en  

 forening, som kræver særlig offentlig godkendelse, eller en fond, der driver  

 virksomhed omfattet af denne lov.
 Stk. 3. Frakendelse sker på  

 tid fra 1  5 år, regnet fra endelig dom.
Stk. 4.  

 Retten kan under behandlingen af de i stk. 1 og 2 nævnte sager ved kendelse  

 udelukke personen eller selskabet fra at udøve virksomheden, indtil sagen er  

 endeligt afgjort.
Det kan ved dommen i sagen bestemmes, at anke ikke har  

 opsættende virkning.« Om bestemmelsen er det i lovforslaget til lov nr.  

 487 af 9. juni 2004 anført:
»Lovforslaget  

 indeholder en mulighed for, at en fysisk eller juridisk person kan frakendes  

 retten til at udøve restaurationsvirksomhed, hvis den tiltalte gentagne gange  

 eller under i øvrigt skærpende omstændigheder væsentligt har overtrådt den  

 relevante særlovgivning.
Spørgsmålet om frakendelse pådømmes af domstolene,  

 der  

 ved deres vurdering kan lade f.eks. grovhed, hyppighed, varighed og  

 sundhedsrisici samt de regelsæt, der er overtrådt, indgå.
Også det  

 almindelige  

 proportionalitetsprincip, hvorefter overtrædelsernes art og den tidsperiode,  

 inden for hvilken de begås, skal stå i rimeligt forhold til den sanktion, der  

 kan komme på tale, kan indgå.
Der er således tale om en konkret vurdering,  

 der  

 alene kan foretages af domstolene « Der henvises i øvrigt til bemærkningerne til  

 lovforslaget (Retsinformation, lovforslag L 184, Folketinget 2003-2004).
Det bemærkes, at bestemmelsen i § 7 a er opbygget  

 efter samme principper som straffelovens § 79. Bestemmelsen i  

 restaurationsloven er dog mere vidtgående, fordi der ikke som i straffelovens  

 §  

 79 er et krav om, at det udviste forhold skal begrunde nærliggende fare for  

 misbrug af stillingen.
Endvidere finder § 7 a i restaurationsloven anvendelse  

 i  

 forhold til juridiske personer.
Bestemmelsen om rettighedsfrakendelse i § 7 a skal  

 ses i sammenhæng med § 6 c, stk. 1, hvorefter Erhvervs- og Selskabsstyrelsen  

 fører et elektronisk register over væsentlige overtrædelser af lovgivningen  

 vedrørende skat og afgifter, fødevarer, arbejdsmiljøforhold, brandsikkerhed  

 og  

 restaurationsdrift, som en næringsbrevsindehaver er straffet for.
Erhvervs-  

 og  

 Selskabsstyrelsen kan efter § 6 c, stk. 2, fastsætte, hvilke former for  

 overtrædelser af den omhandlede lovgivning der må anses som væsentlige.
 Af de specielle bemærkninger til § 7 a fremgår det,  

 at de i lovens § 6 c indeholdte oplysninger om væsentlige overtrædelser vil  

 kunne danne grundlag for frakendelse, men at det forudsættes, at de  

 pågældende  

 lovgivninger gentagne gange eller under i øvrigt skærpende omstændigheder  

 væsentligt er overtrådt.
 Der er på denne baggrund i § 15 i bekendtgørelse nr.  

 365 af 19. april 2007 om næringsbrev til visse fødevarevirksomheder og  

 restaurations- og hotelvirksomhed mv. fastsat, hvad der skal forstås ved  

 væsentlige overtrædelser i en restauration.
Efter  

  

 restaurationslovens § 19, stk. 1, kan en  

 alkoholbevilling meddelt efter lovens § 10 frakendes eller tilbagekaldes.  

 Afgørelse om frakendelse træffes af domstolene, mens afgørelse om  

 tilbagekaldelse træffes af bevillingsmyndigheden.
Bevillingsmyndighedens  

 afgørelse kan indbringes for domstolene, jf. bestemmelsens stk. 2.
 Sager, hvor påstand om rettighedsfrakendelse agtes  

 nedlagt, eller hvor en sådan påstand bør overvejes, skal forelægges  

 Rigsadvokaten inden tiltalerejsning og fremme af sagen til strafferetlig  

 afgørelse.
6. Lov om detailsalg fra butikker Lov nr. 606 af 24. juni 2005 om detailsalg fra  

 butikker mv., der trådte i kraft den 1. juli 2005, indeholder regler om bl.a.  

 butikkers åbningstider.
Ved loven blev de tidligere gældende regler i lov om  

 butikstid om forbud mod salg af alkohol i visse tidsrum ophævet, idet der dog  

 nu i medfør af anden lovgivning gælder særlige regler om salg af alkohol til  

 personer  

 under 16 år, jf. ovenfor i afsnit 4.
Det følger af § 1, stk. 1, at loven omfatter  

 butikker, hvorfra der foregår detailsalg.
Ved detailsalg forstås salg af  

 varer  

 direkte til forbrugere.
Hvis der fra de i § 1, stk. 1, nævnte butikker udover  

 detailsalg også foregår selvstændig erhvervsvirksomhed ved servering af  

 spise-  

 eller drikkevarer, finder bestemmelserne i lov om restaurations- og  

 hotelvirksomhed mv. anvendelse på denne del af virksomheden, jf. § 1, stk. 2.
Som nævnt indeholder loven regler om butikkernes  

 åbningstider.
Hovedreglen er, at der fra butikker, hvorfra der foregår  

 detailsalg, ikke må ske detailsalg fra lørdag kl. 17.00 til mandag kl. 6.00  

 samt på helligdage, grundlovsdag og juleaftensdag og efter kl. 15.00 på  

 nytårsaftensdag, jf. stk. 1. Bestemmelsens stk. 2 - 4 indeholder undtagelser  

 til hovedreglen, herunder om søndagsåbent og åbningstider i julen.
I § 2, stk. 2 - 5, og §§ 3 - 5 er der endvidere  

 fastsat undtagelser til de generelle lukketidsregler i § 2. Butikker, der  

 sælger særlige varer, herunder biler, lystbåde, benzin og planter, er således  

 ikke omfattet af reglerne i § 2, stk. 1, og må derfor holde åbent på andre  

 tidspunkter.
Det samme gælder særlige butikker, jf. § 4, og mindre  

 dagligvarebutikker, jf. § 5.
Overtrædelse af § 2, stk. 1, straffes efter lovens §  

 7, stk. 1, med bøde.
Der skal ved udmålingen af bøden tages særligt hensyn  

 til  

 størrelsen af en opnået eller tilsigtet økonomisk fordel.
Der er ikke på grundlag af forarbejder eller praksis  

 mulighed for at fastsætte bødetakster for overtrædelse af de nævnte  

 bestemmelser i lov om detailsalg fra butikker.
Der kan dog henvises til  

 U1990.68H, der vedrørte overtrædelse af tidligere gældende regler om salg af  

 varer, der ikke måtte sælges fra butikken.
I denne sag tiltrådte Højesteret,  

 at  

 bøden blev fastsat til et beløb svarende til 20  25 procent af den  

 ulovligt  

 opnåede bruttofortjeneste.
Bruttofortjenesten i sagen var 85.000 kr., og  

 bøden  

 blev fastsat til 20.000 kr.
Endvidere kan der henvises til U2000.1436V, hvor en  

 butiksejer blev straffet med en bøde på 10.000 kr. for at have været  

 ansvarlig  

 for, at butikken i næsten et år havde holdt åben på søn- og helligdage, selv  

 om  

 butikken ikke var beliggende i et havneområde.
Det fremgår ikke, hvordan  

 bøden  

 er fastsat  

.
Erhvervs- og Selskabsstyrelsen har givet udtryk for,  

 at bøden efter styrelsens opfattelse som udgangspunkt bør lægges på et  

 niveau,  

 der er på størrelse med fortjenesten ved overtrædelsen.
Styrelsen har herved  

 lagt vægt på, at sanktionsbestemmelsen i loven blev skærpet ved en lovændring  

 i  

 2000, jf. lov nr. 1260 af 20. december 2000. Fortjenesten er efter styrelsens  

 opfattelse omsætningen fratrukket de variable omkostninger ved at holde  

 åbent.
 Under hensyn til, at det i bemærkningerne til § 7 i  

 loven er anført, at principperne i den tidligere gældende  

 sanktionsbestemmelse  

 i lov om butikstid (lovændringen fra 2000) skal opretholdes, har  

 rigsadvokaturen ikke bemærkninger til, at anklagemyndigheden søger  

 bødeniveauet  

 fastlagt som anført af Erhvervs- og Selskabsstyrelsen.
7. Lov om næringsbrev til visse  

 fødevarebutikker 7.1. Næringsbrev til  

 fødevarebutikker Ved lov nr. 486 af 9. juni 2004  

 blev der indført regler om næringsbrev til fødevarebutikker.
Loven, der  

 trådte  

 i kraft den 1. juli 2005, finder anvendelse ved selvstændig  

 erhvervsvirksomhed  

 med detailsalg af fødevarer, jf. § 1, stk. 1. For så vidt angår  

 forretningssteder, hvortil der er udstedt næringsbrev i henhold til lov om  

 restaurations- og hotelvirksomhed, gælder reglerne i lov om restaurations- og  

 hotelvirksomhed.
 Det følger af § 3, stk. 1, at enhver, der driver  

 erhverv som nævnt i § 1, stk. 1, til hvert forretningssted skal have et  

 næringsbrev til fødevarebutik.
 Den, der driver virksomhed omfattet af loven uden at  

 have erhvervet det relevante næringsbrev efter § 3, efter at retten hertil er  

 bortfaldet efter § 10, efter at være frakendt retten hertil efter § 11, eller  

 efter at næringsbrevet er inddraget efter § 11 a straffes med bøde, jf. § 12,  

 stk. 1. Der kan pålægges juridiske personer strafansvar efter reglerne i  

 straffelovens 5. kapitel, jf. § 12, stk. 4.
Rigsadvokaturen har i juli 2006 efter drøftelse med  

 Erhvervs- og Selskabsstyrelsen tilkendegivet, at rigsadvokaturen finder, at  

 der  

 i normaltilfælde bør nedlægges påstand om en bøde på 10.000 kr., hvis  

 virksomheden  

 drives uden næringsbrev.
Der er herved lagt vægt på, at denne bødetakst  

 svarer  

 til bødetaksten for drift af virksomhed uden næringsbrev og servering af  

 stærke  

 drikke uden alkoholbevilling efter restaurationsloven, jf. ovenfor i afsnit  

 5.2.
 Denne bødepåstand har nu også støtte i forarbejderne  

 til fødevareloven, jf. lov nr. 1549 af 20. december 2006, hvorefter der skal  

 udmåles en bøde på 10.000 kr. til en virksomhed, som ikke er registreret hos  

 fødevaremyndighederne (Retsinformation, lovforslag L 28, Folketinget  

 2006/2007).
 Bødepåstanden finder anvendelse fra 1. juli 2005,  

 hvor lov nr. 486 af 9. juni 2004 trådte i kraft.
Erhvervs- og Selskabsstyrelsen vil, når der efter  

 styrelsens opfattelse, foreligger en overtrædelse af reglerne, foretage  

 politianmeldelse  

 af virksomheden.
I politianmeldelsen vil indgå en indstilling om bødens  

 størrelse.
Styrelsen vil i politianmeldelsen anføre, hvis der foreligger  

 skærpende eller formildende omstændigheder, som efter styrelsens opfattelse  

 bør  

 føre til, at der nedlægges påstand om en højere eller lavere bøde end 10.000  

 kr.
7.2. Rettighedsfrakendelse I lovens § 11 er der fastsat regler om frakendelse  

 af næringsbrev.
Bestemmelsen har efter den seneste ændring ved lov nr. 1549  

 af  

 20. december 2006 følgende ordlyd:
»§ 11. Retten til at udøve  

 virksomhed i henhold til § 1, stk. 1 og 2, kan frakendes en person eller et  

 selskab mv. (juridiske personer) ved dom for strafbart forhold, hvis den  

 tiltalte gentagne gange eller under i øvrigt skærpende omstændigheder  

 væsentligt  

 har overtrådt lovgivningen vedrørende skat og afgifter, pant på emballage,  

 fødevarer, arbejdsmiljøforhold eller brandsikkerhed.
Frakendelsen kan  

 begrænses  

 til at vedrøre et enkelt forretningssted og til enten at omfatte drift af  

 fødevarebutik eller fødevareengrosvirksomhed.
 Stk. 2. Efter samme regel  

 kan der ske frakendelse af retten til at være stifter af, direktør for eller  

 medlem af bestyrelsen i et selskab med begrænset ansvar, et selskab, en  

 forening, som kræver særlig offentlig godkendelse, eller en fond, der driver  

 virksomhed omfattet af denne lov.
 Stk. 3. Frakendelse sker på  

 tid fra 1-5 år regnet fra endelig dom.
Stk. 4. Retten kan under  

 behandlingen af de i stk. 1 og 2 nævnte sager ved kendelse udelukke personen  

 eller selskabet fra at udøve virksomheden, indtil sagen er endeligt afgjort.  

 Det kan ved dommen i sagen bestemmes, at anke ikke har opsættende virkning.« Om bestemmelsen er det i lovforslaget til lov nr.  

 486 af 9. juni 2004 anført:
»Lovforslaget  

 indeholder en mulighed for, at en fysisk eller juridisk person kan frakendes  

 retten til at udøve fødevarevirksomhed, hvis den tiltalte gentagne gange  

 eller  

 under i øvrigt skærpende omstændigheder væsentligt har overtrådt den  

 relevante  

 særlovgivning.
Spørgsmålet om frakendelse pådømmes af domstolene, der ved  

 deres  

 vurdering kan lade f.eks. grovhed, hyppighed, varighed og sundhedsrisici samt  

 de regelsæt, der er er overtrådt, indgå.
Også det almindelige  

 proportionalitetsprincip, hvorefter overtrædelsernes art og den tidsperiode,  

 inden for hvilken de begås, skal stå i rimeligt forhold til den sanktion, der  

 kan komme på tale, kan indgå.
Der er således tale om en konkret vurdering,  

 der  

 alene kan foretages af domstolene « Der henvises i øvrigt til bemærkningerne til  

 lovforslaget (Retsinformation, lovforslag L 183, Folketinget 2003-2004).
 Loven, herunder § 11, stk. 1, er ændret ved lov nr.  

 408 af 8. maj 2006 og ved lov nr. 1549 af 20. december 2006.
Ved lov nr. 408 af 8. maj 2006, der trådte i kraft  

 den 1. juli 2006, skete en udvidelse af § 11, stk. 1, til også at omfatte  

 overtrædelser af lovgivningen vedrørende pant på emballage.
Ved lov nr. 1549  

 af  

 20. december 2006, der trådte i kraft den 1. maj 2007, jf. bekendtgørelse nr.  

 370 af 17. april 2007, blev § 11, stk. 1, præciseret, således at frakendelse  

 kan begrænses til enten at omfatte drift af fødevarebutik eller  

 fødevareengrosvirksomhed.
Det bemærkes, at bestemmelsen i § 11 er opbygget  

 efter samme principper som straffelovens § 79. Bestemmelsen i lov om  

 næringsbrev til fødevarebutikker er dog mere vidtgående, fordi der ikke som i  

 straffelovens § 79 er et krav om, at det udviste forhold skal begrunde  

 nærliggende fare for misbrug af stillingen.
Endvidere finder § 11 anvendelse  

 i  

 forhold til juridiske personer.
Bestemmelsen om rettighedsfrakendelse i § 11 skal  

 ses i sammenhæng med § 7, stk. 1, hvorefter Erhvervs- og Selskabsstyrelsen  

 fører et elektronisk register over væsentlige overtrædelser af lovgivningen  

 vedrørende skat og afgifter, fødevarer, arbejdsmiljøforhold og  

 brandsikkerhed,  

 som en næringsbrevsindehaver er straffet for.
Erhvervs- og Selskabsstyrelsen  

 kan efter § 7, stk. 2, fastsætte, hvilke former for overtrædelser af den  

 omhandlede lovgivning der må anses som væsentlige.
 Af de specielle bemærkninger til § 11 fremgår det,  

 at de i lovens § 7 indeholdte oplysninger om væsentlige overtrædelser vil  

 kunne  

 danne grundlag for frakendelse, men at det forudsættes, at de pågældende  

 lovgivninger gentagne gange eller under i øvrigt skærpende omstændigheder  

 væsentligt er overtrådt.
 Der er på denne baggrund i § 13 i bekendtgørelse nr.  

 365 af 19. april 2007 om næringsbrev til visse fødevarevirksomheder og  

 restaurations- og hotelvirksomhed mv. fastsat, hvad der skal forstås ved  

 væsentlige overtrædelser i en fødevarebutik.
 Sager, hvor påstand om rettighedsfrakendelse agtes  

 nedlagt, eller hvor en sådan påstand bør overvejes, skal forelægges  

 Rigsadvokaten inden tiltalerejsning og fremme af sagen til strafferetlig  

 afgørelse.
8. Lov om røgfri miljøer Ved lov nr. 512 af 6. juni 2007, der træder i kraft  

 den 15. august 2007, er der gennemført nye regler om røgfri miljøer.
Efter  

 lovens § 2, stk. 1, finder reglerne anvendelse på arbejdspladser,  

 institutioner  

 og skoler for børn og unge, øvrige uddannelsesinstitutioner, indendørs  

 lokaliteter, hvortil offentligheden har adgang, kollektive transportmidler og  

 taxaer samt serveringssteder.
 Efter lovens § 4 er det ikke tilladt at ryge  

 indendørs i lokaliteter mv., der er omfattet af loven, medmindre andet  

 fremgår  

 af lovens bestemmelser.
 Det følger endvidere af lovens § 5, stk. 1, at den  

 enkelte arbejdsgiver skal udarbejde en  

  

 skriftlig rygepolitik, der skal  

 være tilgængelig for alle arbejdspladsens medarbejdere.
 For så vidt angår  

  

 serveringssteder  

 er der i §  

 21 og § 22 fastsat følgende særlige regler:
»§ 21. Det er ikke tilladt  

 at ryge indendørs på serveringssteder, jf. § 4 Stk. 2. Ved et serveringssted  

 forstås en lokalitet med servering af mad eller drikkevarer til indtagelse på  

 eller ved salgsstedet.
 Stk. 3. Det kan besluttes at  

 indrette rygerum og rygekabiner, hvor rygning kan finde sted.
Stk. 4. Der må ikke serveres eller  

 medbringes mad eller drikkevarer i rygerum eller rygekabiner på  

 serveringssteder.
Det enkelte serveringssted kan dog tillade, at gæsterne  

 selv  

 medbringer drikkevarer i rygerum og rygekabiner.
§ 22. Det kan besluttes, at rygning er  

 tilladt indendørs på små værtshuse og udskænkningssteder, der har alkoholbevilling, hvor der ikke serveres  

 egentlig mad, hvor serveringsarealet er  

 under 40 m2, og hvor der er borde og stole  

 på serveringsarealet.
Stk. 2. Små værtshuse og  

 udskænkningssteder, der befinder sig under samme tag som et andet  

 serveringssted, er omfattet af stk. 1, hvis der er selvstændig indgang til  

 værtshuset fra gaden, og hvis det for publikum fremstår som et selvstændigt  

 værtshus.« Lovens straffebestemmelse findes i § 26, der har  

 følgende ordlyd:
»§ 26. Med bøde straffes  

 den, der overtræder § 5 eller Stk. 2. Med bøde straffes den  

 arbejdsgiver, indehaver, restauratør, bestyrer og forpagter, der tillader  

 rygning indendørs i strid med reglerne i denne lov.
Stk. 3. Der kan pålægges selskaber mv. (juridiske personer)  

 strafansvar efter reglerne i straffelovens 5. kapitel.« Om straffen for overtrædelse af loven  

 fremgår følgende af lovforslagets bemærkninger:
 »Det forudsættes, at en overtrædelse af  

 lovens bestemmelser i førstegangstilfælde som udgangspunkt straffes med en  

 bøde  

 på 2.000 kr.
 Dette svarer til størrelsen af de bøder,  

 som flere bevillingshavere har fået for overtrædelse af restaurationslovens  

 forbud mod at servere alkohol for personer under 18 år på restauranter og  

 andre  

 serveringssteder.
 I andengangstilfælde og i  

 tredjegangstilfælde af overtrædelse af lovens bestemmelser forudsættes  

 bøderne  

 udmålt til henholdsvis 5.000 kr. og 10.000 kr.
De angivne straffeniveauer er vejledende  

 og kan fraviges af domstolene i op- og nedadgående retning, hvis der i den  

 konkrete sag foreligger formildende eller skærpende omstændigheder « Som det fremgår, omfatter lovforslagets  

 bemærkninger om straffastsættelse alle overtrædelser af loven.
 Der henvises i øvrigt til bemærkningerne  

 til lovforslaget  

 (Retsinformation,  

 lovforslag L 191, Folketinget 2006-2007).
 På denne baggrund fastsættes følgende retningslinjer  

 for bødepåstandene for overtrædelse af loven:
1. gang 2.000 kr.
2. gang 5.000 kr.
3. gang 10.000 kr.
 Bødepåstandene finder anvendelse på forhold begået  

 15. august 2007 eller senere.
9. Ikrafttræden og ophævelse af tidligere  

 udsendte retningslinjer Denne meddelelse træder i kraft den 1. august 2007,  

 bortset fra retningslinjerne i afsnit 8, der gælder fra 15. august 2007. Der  

 henvises endvidere til særlige ikrafttrædelsesbestemmelser i de enkelte  

 afsnit.
 For overtrædelser begået før  

 ikrafttrædelsestidspunkterne gælder de hidtil gældende retningslinjer.
 Samtidig  

  

 ophæves  

 :
Rigsadvokatmeddelelse nr. 1/1990 om lov om butikstid Rigsadvokatens vejledning om bødetakster i politisager (bødekataloget),  

 afsnit 6.2. om henholdsvis butikstid (s. 1 og 2) og næringsvæsen (s. 1 og 2).
 Rigsadvokaten Informerer nr. 31/2004.
På rigsadvokatens vegne Hanne Schmidt Rigsadvokaten, den 12. juli 2007 P.r.v.
