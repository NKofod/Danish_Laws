Fremsat den 4. november 2004 af  

 Morten Homann (SF),  

 Aage Frandsen (SF) og Villy Søvndal (SF) Forslag til Lov  

 om ændring af lov om almene boliger samt støttede private andelsboliger m.v.
(Øget beboerdemokrati for almene boligafdelinger) § 1 I lov om almene boliger samt støttede private andelsboliger  

 m.v., jf. lovbekendtgørelse nr. 626 af 30. juni 2003, som senest ændret ved  

 lov  

 nr. 489 af 9. juni 2004, foretages følgende ændring:
 1.  

  

 Efter  

 § 34 indsættes som ny paragraf:
 »  

 § 34 a.  

  

 Boligtagerne i en almen boligafdeling kan på et afdelingsmøde træffe  

 beslutning  

 om, hvilken almen boligorganisation, jf. § 1, der skal administrere den  

 pågældende almene boligafdeling.
Stk. 2.  

  

 Beslutning om at ændre, hvilken almen  

 boligorganisation der skal administrere den pågældende almene boligafdeling,  

 kræver stemmeflerhed blandt de stemmeberettigede af afdelingens boligtagere.  

 Opnår et forslag tilslutning fra et flertal på afdelingsmødet, men uden at  

 dette flertal udgør det fornødne stemmeflertal blandt boligtagerne, sendes  

 forslaget  

 til skriftlig urafstemning blandt afdelingens boligtagere.
Opnås absolut  

 flertal gennem en sådan urafstemning, er forslaget vedtaget.
 Stk. 3.  

  

 Ved skift af administrator har de afgivende  

 boligorganisationer krav på 6 måneders varsel til opsigelse til en 1. januar.
Stk. 4.  

  

 Forslag om skift af administrator kan tidligst  

 behandles 2 år efter afdelingens ibrugtagelse eller 2 år efter, at der sidst  

 er  

 gennemført skift af administrator.« § 2 Loven træder i kraft den 1. januar 2005.
Bemærkninger til lovforslaget Baggrund for lovforslaget Lovforslaget er en næsten uændret genfremsættelse af lovforslag nr.  

 L 184 fra folketingsåret 2001-02, 2. samling.
Se Folketingstidende 2001-02,  

 Folketingets forhandlinger side 5660 og tillæg A side 4935 og 4936.
Socialistisk Folkeparti ønsker at give det lokale demokrati i  

 boligforeningernes afdelinger friheden til i fællesskab at organisere det  

 daglige arbejde.
Med lovforslaget får den enkelte almene boligafdeling adgang  

 til frit at kunne vælge, hvilken almen boligorganisation der skal  

 administrere  

 den, uafhængigt af, hvilken organisation der har stået for opførelsen af det  

 pågældende byggeri.
I den nuværende lovgivning er dette kun helt undtagelsesvis  

 muligt, nemlig når den pågældende organisation kun har én almen boligafdeling  

 i  

 en given kommune.
Det helt generelle er, at boligafdelingerne er stavnsbundne  

 til for tid og evighed at skulle administreres af den almene  

 boligorganisation,  

 der har stået for opførelsen.
 Der er en række væsentlige gener forbundet med dette stavnsbånd  

 for beboerne i boligafdelingerne, f.eks.:
−  

 	  

 De almene  

 boligorganisationer har en absolut monopolstatus over for de afdelinger, de  

 selv har opført.
Ethvert konkurrenceelement med hensyn til pris og  

 kvalitetsforhold er udelukket.
Kun regelstyring og kontrolforanstaltninger  

 (af  

 begrænset effektivitet) sætter rammerne.
 −  

 	  

 Der er i praksis,  

 selv efter eventuel indførelse af almene bolignævn, kun meget langsommelig og  

 tung adgang til at gribe ind og omstøde administrative beslutninger, som  

 flertallet af beboerne i en afdeling er imod.
 −  

 	  

 I tilfælde af  

 uløselige samarbejdsproblemer mellem en afdelingsbestyrelse (eller et  

 mindretal  

 af afdelinger i en organisation) og forretningsfører/administration, er  

 afdelingsbestyrelsens eneste udvej i dag at trække sig fra  

 bestyrelsesarbejdet.
 Lovforslaget vil have en udtalt effekt over for de anførte  

 gener, idet den administrerende organisation bliver bragt i en  

 konkurrencesituation, hvor man må være bevidst over for, at beboerne kan  

 vælge  

 at skifte organisation for at opnå bedre serviceforhold og/eller lavere  

 administrationsomkostninger.
Lovforslagets indhold Det foreslås, at der i den gældende lov om almene boliger samt  

 støttede private andelsboliger m.v. tilføjes en ny bestemmelse, der giver den  

 enkelte almene boligafdeling ret til frit at kunne vælge, hvilken almen  

 boligorganisation der skal administrere den, uafhængigt af, hvilket selskab  

 der  

 har opført det pågældende byggeri.
Skriftlig fremsættelse Morten Homann  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om almene boliger samt støttede private andelsboliger m.v.  

 (Øget  

 beboerdemokrati for almene boligafdelinger).
(Lovforslag nr.
L 81).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
