Fastsættelse af beboelsesprocenten i ejendom, hvor marts lejen 1975  

 ikke var kendt.
Ved varsling af omkostningsbestemt leje blev udlejers  

 grundlag for fordeling mellem erhverv og beboelse tilsidesat.
I stedet  

 fastsattes fordelingen efter lejeværdi iflg. - lejevurdering fra 1966 med  

 visse korrektioner for fejl og senere foretagne ændringer.
 Vægtet areal.
Under sag om omkostningsbestemt leje kunne lejen pr. 1. marts 1975 ikke  

 oplyses.
Fordeling mellem erhverv og beboelse fastsat efter lejeværdi iflg.  

 lejevurdering fra 1966 med visse korrektioner for fejl og senere foretagne  

 ændringer.
 I huslejenævnets afgørelse hedder det:
 »Som tidligere administrator af ejendommen ... har U for nævnet  

 forelagt de for lejerne i henhold til reglerne om omkostningsbestemt husleje  

 varslede lejeforhøjelser, idet lejerne har protesteret mod forhøjelserne.
 Forhøjelserne er varslet til ikrafttræden den 1. oktober 1983 og 1. januar  

 1984. ...
 Da det ikke har været muligt at få oplysning om lejens størrelse pr. 1.  

 marts 1975, har nævnet - som allerede meddelt Dem i skrivelse af 26. januar  

 1984 - vedtaget - at fordele efter lejeværdierne.
 Nævnets bygningskyndige medarbejder har foretaget en kontrolopmåling,  

 ligesom nævnet har reguleret nogle af lejeværdierne under hensyn til de efter  

 1966/67 foretagne ændringer.
 Nævnet har nu vedtaget at lægge den i ovennævnte skrivelse anførte  

 fordelingsprocent mellem erhverv og beboelse samt de anførte lejeværdier til  

 grunde for afgørelsen.
Beboelseslejlighederne skal herefter bære 30,83% af budgetudgifterne.  

 ...« Lejevurderingsbeløbene kan derfor bruges til beregning af  

 fordelingsforholdet mellem beboelseslejemål og andet end beboelser i  

 ejendommen pr. 1.3.1975.
