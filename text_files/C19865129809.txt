Indledning Ændringer i lovgrundlaget Dette cirkulære erstatter indenrigsministeriets cirkulære af 15. maj 1964  

 angående giftrekvisitioner.
Cirkulæret er udstedt med hjemmel i lov nr. 212  

 af 23. maj 1979 om kemiske stoffer og produkter, § 26, stk. 4, hvorefter  

 miljøministeren kan fastsætte nærmere retningslinier for politiets påtegning  

 af giftrekvisitioner.
Politiets påtegning af giftrekvisitioner ved salg af gifte, har hidtil  

 været administreret efter retningslinier i indenrigsministeriets cirkulære af  

 15. maj 1964 angående giftrekvisitioner.
Dette angav dels nogle generelle  

 retningslinier for påtegning af giftrekvisitioner, dels nogle specielle for  

 visse typer af gifte.
Den 1. oktober 1980 trådte lov nr. 212 af 23. maj 1979 om kemiske stoffer  

 og produkter i kraft.
I medfør heraf udstedte miljøministeriet bl.a.  

 bekendtgørelse nr. 408 af 17. september 1980 om klassificering, emballering,  

 mærkning, salg og opbevaring af farlige kemiske stoffer og produkter og  

 bekendtgørelse nr. 410 af 17. september 1980 om bekæmpelsesmidler.
 Samtidig ophævedes lov nr. 118 af 3. maj 1961 om midler til bekæmpelse af  

 plantesygdomme, ukrudt og visse skadedyr samt om midler til regulering af  

 plantevækst og lov nr. 119 af 3. maj 1961 om gifte og sundhedsfarlige  

 stoffer.
 Bekendtgørelse nr. 408 er nu blevet afløst af bekendtgørelse nr. 82 af 21.  

 februar 1986 om klassificering, emballering, mærkning, salg og opbevaring af  

 farlige kemiske stoffer og produkter.
Regler for salg af gifte Reglerne om salg af gifte findes i den nugældende lovgivning i kapitel V i  

 bekendtgørelse nr. 82 samt i kapitel VI i bekendtgørelse nr. 410 for så vidt  

 angår salg af giftige bekæmpelsesmidler.
 De nye regler har kun medført mindre ændringer vedrørende salg af gifte,  

 hvilket er baggrunden for, at politiet har kunnet administrere  

 rekvisitionssystemet efter cirkulæret af 15. maj 1964.
Miljøministeren har dog fundet det hensigtsmæssigt at bringe de i  

 cirkulæret indeholdte forskrifter i overensstemmelse med de nugældende  

 regler.
Endvidere er ministeriet, bl.a. på baggrund af en rundspørge til  

 Foreningen af politimestre, Rigspolitichefen og Politidirektøren i København,  

 gjort bekendt med, at der i en række konkrete tilfælde hersker nogen  

 usikkerhed om omfanget, hvori politiet bør attestere giftrekvisitioner,  

 herunder om mulighederne for i en række tilfælde at henvise til mindre  

 farlige stoffer.
Ikke mindst det forhold, at der i dag findes et stort antal  

 stoffer, der kræves mærket som giftige (Tx og T stoffer) har skabt behov for  

 mere udbyggende forskrifter.
 På baggrund heraf angives i det følgende, dels generelt, dels specielt for  

 så vidt angår tilfælde, der i særlig grad kan give anledning til tvivl, visse  

 retningslinier for attestationen af giftrekvisitioner.
 Der gøres opmærksom på, at den nye bekendtgørelse nr. 82 af 21. februar  

 1986 ændrer reglerne for salg af gifte til undervisningsinstitutioner (se  

 afsnittet om, hvornår politiets påtegning ikke er nødvendig).
Generelle bestemmelser Formålet med giftrekvisitionssystemet er fortsat at begrænse salget af  

 gifte til private, idet rekvisitionen kun må påtegnes, såfremt det angivne  

 formål skønnes ikke at kunne opfyldes på rimelig måde med mindre farlige  

 midler.
Desuden er der med rekvisitionsordningen skabt en særlig procedure,  

 der i sig selv kunne have den psykologiske virkning, at brugernes  

 agtpågivenhed bliver skærpet.
Hertil kommer, at de sundheds- og miljømæssige  

 risici, der er forbundet med opbevaring og bortskaffelse af rester hos  

 private, er reduceret i og med, at der kun udleveres begrænsede mængder til  

 specielt angivne formål.
Endelig er det hensigten at forhindre potentielle  

 mordere eller selvmordere i at få adgang til gifte.
Hovedreglen er således,  

 at det ikke er forbudt at sælge giften til privatpersoner til fritids- og  

 hobbybrug.
Men myndighederne (politiet) er sikret adgang til fra sag til sag  

 at kunne vurdere, hvorvidt det oplyste formål skønnes at kunne tilgodeses med  

 andre stoffer og produkter end gifte.
Gifte Ved gifte forstås stoffer og produkter, der i overensstemmelse med  

 klassificeringsbekendtgørelsen er klassificeret som giftige (T) eller meget  

 giftige (Tx). Stoffer og produkter, der er klassificeret som  

 sundhedsskadelige, ætsende, lokalirriterende eller brandfarlige, er således  

 ikke omfattet af bestemmelserne i dette cirkulære.
Påtegning I henhold til de nugældende bestemmelser i klassificeringsbekendtgørelsen  

 må gifte kun sælges eller udleveres til personer over 18 år, der afleverer en  

 til bekendtgørelsens bilag 9 svarende særlig rekvisition (§ 24), som er  

 blevet påtegnet af politiet (§ 26, stk. 1). Rekvisitionen er kun gyldig for  

 et enkelt salg, selv om kun en del af den opgivne mængde sælges (§ 25).
 Af kontrolmæssige hensyn skal man henstille, at politiet opbevarer en  

 genpart af de af politiet påtegnede rekvisitioner i 5 år.
Hvornår er politiets påtegning ikke nødvendig? Politiets påtegning af giftrekvisitionerne kræves ikke ved salg og  

 udlevering af gifte til læger, tandlæger og dyrlæger til laboratorieforsøg,  

 for dyrlægers vedkommende endvidere ved disses personlige anvendelse af gifte  

 ved aflivning af dyr (§ 28, stk. 1).
Politiets påtegning har hidtil ligeledes været unødvendig, når giftige  

 stoffer er optaget på miljøstyrelsens liste over farlige stoffer med  

 anmærkningen »B«, og sælges til skoler, undervisningsanstalter og  

 anerkendte kurser udelukkende til brug i disses undervisningsvirksomhed.  

 Efter den nye bekendtgørelse nr. 82 af 21. februar 1986 er trådt i kraft,  

 udgår »B«-mærkningen.
Herefter vil politiets påtegning af  

 rekvisitioner generelt være unødvendig, når gifte sælges til højere  

 uddannelsesinstitutioner, teknika, gymnasieskoler og studenterkursus,  

 hf-kurser, lærerseminarier og tekniske skoler til brug i disse institutioners  

 undervisningsvirksomhed (§ 28, stk. 2).
 Endvidere er politiets påtegning ikke påkrævet på rekvisitioner for  

 giftige brugsfærdige reagenser, der bestilles på et rederis rekvisition til  

 et bestemt angivet skib i rederiets flåde til brug for maskinchefen eller  

 skibsføreren ved afprøvning, behandling og vedligeholdelse af tekniske  

 installationer m.m. (§ 29).
 Endelig kan færdig tilberedte farver til kunstnerisk brug, færdig  

 fremstillede skibsbundsfarver og færdig fremstillede væsker til fotografisk  

 brug sælges uden rekvisition (§ 30).
Hvornår skal politiet nægte påtegning? Politiet skal i en række tilfælde nægte påtegning af giftrekvisitioner.  

 Dette gælder:
1. Erhvervsmæssig anvendelse Rekvirenten skal her henvises til at indsende en meddelelse til  

 arbejdstilsynet på en formular svarende til det i bilag 10 til  

 klassificeringsbekendtgørelsen anviste.
Såfremt arbejdstilsynet ikke har  

 indvendinger, vil gifte kunne købes uden politipåtegnet rekvisition (jfr. §  

 23, nr. 2).
 Opmærksomheden henledes på, at også pelsdyravlere, der regelmæssigt  

 anvender gifte til aflivning af pelsdyr, fremover må betragtes som  

 erhvervsmæssige brugere og derfor er henvist til at indsende en meddelelse  

 til arbejdstilsynet.
2. Alternative midler Det angivne formål skønnes at kunne opfyldes på en rigtig måde med mindre  

 farlige midler (§ 27). Opmærksomheden henledes på, at tvivlsspørgsmål på  

 dette punkt kan forelægges kemikaliekontrollen, evt. ved telefonisk  

 henvendelse (01 - 69 70 88).
3. Bekæmpelsesmidler Midler som skal anvendes som bekæmpelsesmidler (§ 27). Midler til sådanne  

 formål er omfattet af lovens kapitel 7 om godkendelse af kemiske stoffer og  

 produkter til særlige formål.
 I et bilag til loven er anført de konkrete anvendelsesformål, hvortil kun  

 godkendte bekæmpelsesmidler må benyttes.
Ved bekæmpelse af sådanne dyr, planter og svampe m.v. skal rekvirenten  

 henvises til at anvende de af miljøstyrelsen godkendte midler.
Som bilag til  

 nærværende vejledning er lovens bilag gengivet.
I bekendtgørelse nr. 410 af 17. september 1980 er iøvrigt fastsat nærmere  

 retningslinier for salg af bekæmpelsesmidler, og disse stoffer er således  

 ikke omfattet af rekvisitionssystemet.
Eksempelvis kan anføres, at der ikke  

 må påtegnes rekvisition på strykninnitrat og thalliumsulfat til udryddelse af  

 muldvarpe og rotter, på pentachlorphenol til træbeskyttelse eller på DDT til  

 mølbekæmpelse.
4. Rekvirenten skønnes uegnet til at omgås gift Det må antages, at rekvirenten vil kunne forvolde skade på sig selv eller  

 sine omgivelser (§ 27). Påtegning bør undlades, såfremt rekvirenten på grund  

 af sindssygdom, åndssvaghed, beruselse, affekt, manglende udvikling o.lign.,  

 f.eks. på grund af tidligere konstateret uforsvarlig omgang med gifte, kan  

 befrygtes at volde skade på sig selv eller andre med den pågældende gift.
5. Receptpligtige lægemidler Rekvirering af gifte der tænkes anvendt til behandling eller bekæmpelse af  

 sygdomme hos dyr og mennesker.
Sådanne gifte vil oftest være et apotekerne  

 forbeholdt receptpligtigt lægemiddel efter sundhedsstyrelsens bestemmelser.
 Stoffer og produkter, der er undergivet receptpligt, skal ved salg med  

 henblik på anden anvendelse være mærket med fareklassen »Giftig« og  

 faresymbolet »T«, og er således omfattet af reglerne for salg af  

 gifte og kravet om politipåtegning af rekvisitionen forinden udlevering (se  

 eksempelvis under kaliumbromid). Dette gælder dog ikke, såfremt stofferne er  

 optaget på miljøstyrelsens liste over farlige stoffer med en anden  

 klassificering end »Giftig« eller »Meget giftig«.
 Såfremt politiet modtager anmodninger om påtegning af rekvisitioner på et  

 stof, der ikke er optaget på miljøstyrelsens liste over farlige stoffer,  

 således at man ikke ved, om stoffet er giftigt eller f.eks. er et  

 receptpligtigt lægemiddel eller politiet i øvrigt er i tvivl om, hvorvidt det  

 bør udleveres til det påtænkte formål, bør man forinden påtegning konsultere  

 kemikaliekontrollen.
 Politiet bør således i særlig grad være opmærksom på, til hvilket formål  

 giften ønskes anvendt.
 I det følgende omtales retningslinier for politiets administration i en  

 række konkrete tilfælde.
 Stoffet har tidligere være almindeligt anvendt til konservering og  

 udstopning af dyr og til desinfektion.
Ifølge Zoologisk Museum kan man ved præparering af dyr lige så godt  

 anvende enten en mættet saltopløsning eller en 5-10 pct. opløsning af sprit i  

 vand ved pensling af skindet.
Politiet bør derfor ikke påtegne rekvisitioner  

 på arsenik til det nævnte formål.
Iøvrigt kan henvises til autoriserede  

 konservatorer.
Politiet bør være opmærksom på, hvorvidt der er tale om konservering af  

 ulovligt ombragt vildt, samt om rekvirenten påtænker konservering i  

 erhvervsmæssigt øjemed.
Hertil kræves autorisation samtidig med, at der i  

 medfør af bekendtgørelser fra landbrugsministeriet og miljøministeriet findes  

 regler for hvilke arter, der må udstoppes i erhvervsmæssigt øjemed.
 Indenrigsministeriet har tidligere accepteret påtegning af rekvisitioner  

 på arsenikopløsninger til brug ved klorbestemmelse i badevand efter  

 OTA-metoden (Orthotoluedenarsenit-metoden). I dag anbefaler miljøstyrelsen  

 imidlertid brugen af DPD-metoden, hvori der anvendes mindre farlige stoffer.  

 Politiet bør derfor ikke påtegne rekvisitioner på arsenikopløsninger til  

 ovennævnte formål.
 Rekvisitionerne vil formentlig oftest være til pletrens eller  

 vulkanisering og bør på grund af stoffets farlighed ikke påtegnes, idet der  

 kan henvises til andre midler eller eventuelt til folk med erhvervsmæssig  

 tilladelse til at anvende midlerne (se i øvrigt side 2).
 Cyanforbindelser må ikke anvendes til aflivning af pelsdyr og  

 rekvisitioner til dette formål må ikke påtegnes, jfr. § 9 i miljøministeriets  

 bekendtgørelse nr. 349 af 16. juni 1977 om anvendelse af gifte og  

 sundhedsfarlige stoffer til specielt angivne formål.
Rekvisitioner på cyankalium til brug ved insektfangst må kun påtegnes af  

 politiet på betingelse af, at giften udleveres i glas indstøbt i et gipslag  

 med højst 50 gram af stoffet i hvert glas, jfr. ovennævnte bekendtgørelse §  

 10. Medens et glas med et indhold af 15-25 gram cyankalium vil være passende  

 til mindre insekter, kan det være nødvendigt at påtegne rekvisitioner på glas  

 med indtil 50 gram cyankalium til store sommerfugle.
Det årlige forbrug bør  

 dog ikke overstige 500 gram cyankalium, selv hvor der foretages omfattende  

 indsamlinger.
 Ifølge oplysninger fra Zoologisk Museum kan rekvirenten dog anbefales i  

 stedet for at anvende det mindre farlige, men lige så velegnede stof  

 eddikeæter (-ether) ved insektfangst. (Se også under punkt 16). Rekvisitioner  

 på cyankalium til forsølvning, forgyldning, forkromning eller aftrækning af  

 guld bør ikke påtegnes.
Rekvisitioner på flussyre til ætsning af glas og på flussyreholdige  

 rengøringsmidler og svejsepastaer bør ikke påtegnes.
Private bør henvises til  

 folk med erhvervsmæssig anvendelsestilladelse.
Rekvisitioner på anvendelse af stoffet til desinfektion bør nægtes  

 påtegnet.
Stoffet anvendes primært i drivhuse, hønsehuse og stalde.
Analyser  

 foretaget af Statens Planteværnscenter har vist, at en opløsning på f.eks. 29  

 pct. har fuldt tilfredsstillende virkning.
Opløsninger på under 30 pct. kan  

 købes frit i handelen, og politiet skal derfor henvise rekvirenten hertil.
Politiet bør iøvrigt her være særlig opmærksom på rekvisitioner til  

 erhvervsmæssig anvendelse.
Der skal henvises til arbejdstilsynet (se  

 ovenfor).
 Rekvisitioner på stoffet til konservering bør ligeledes nægtes, idet der  

 henvises til fagfolk eller opløsninger på under 30 pct.
Rekvisitionerne vil som regel være til fotografisk brug.
Stoffet er ikke  

 optaget på miljøstyrelsens liste over farlige stoffer.
Kaliumbromid er et  

 receptpligtigt lægemiddel, der anvendes som sove- og beroligelsesmiddel.  

 Dette er baggrunden for kravet om politipåtegning af rekvisitioner ved  

 erhvervelse til andre formål.
 Da der ikke er nogen toksisk risiko ved anvendelsen af kaliumbromid som  

 lægemiddel, og da risikoen for misbrug af stoffet synes ringe, anbefaler  

 kemikaliekontrollen, at politiet påtegner rekvisitioner på indkøb af 10-25  

 gram kaliumbromid til fotografisk anvendelse.
 Regelmæssige brugere henvises til at indsende en meddelelse til  

 arbejdstilsynet.
 Ved regelmæssig brug forstås i denne sammenhæng som minimum årlig  

 anvendelse.
Kloralhydratopløsninger er stadig almindeligt anvendt ved aflivning af  

 pelsdyr og miljøministeriet har intet imod, at politiet attesterer  

 rekvisitioner herpå til lejlighedsvis brug.
Dette er dog fortsat under  

 forudsætning af, at midlet alene rekvireres i en opløsningsstyrke på ikke  

 over 40 pct., og at den rekvirerede mængde ikke overstiger, hvad der må anses  

 for tilstrækkeligt til aflivning af det antal pelsdyr, som den pågældende  

 pelsdyravler står umiddelbart over for at skulle aflive.
Man skal i denne  

 forbindelse oplyse, at der ved anvendelse af en 40 pct. kloralhydratopløsning  

 må påregnes at medgå 5 cm3 til aflivning af et mindre dyr (mink o.lign.),  

 medens der må påregnes at medgå ca. 25 cm3 af en sådan opløsning til  

 aflivning af større pelsdyr (sølvræve o.lign.), og således at den fornødne  

 mængde pr. dyr forøges tilsvarende ved opløsninger af lavere styrkegrad.
Man  

 skal endvidere oplyse, at det omhandlede middel anvendes til aflivning ved  

 injektion i dyrets bughule, og at det er en forudsætning for opnåelse af den  

 ønskede virkning, at injektionen foretages på rigtig måde.  

 Veterinærdirektoratet har tidligere til alle landets dyrlæger udsendt en  

 nærmere anvisning vedrørende den rette fremgangsmåde ved injektion af gifte i  

 pelsdyr med henblik på disses aflivning og opfordret dyrlægerne til at  

 medvirke til at det sikres, at de pelsdyravlere, der ønsker at anvende  

 sådanne midler til aflivning af deres pelsdyr, er bekendt med og i stand til  

 at anvende den nævnte fremgangsmåde ved injektion.
Når en pelsdyravler selv  

 ønsker at foretage lejlighedsvise aflivninger med kloralhydratopløsninger,  

 skal politiet forinden påse, at avleren ved henvendelse til en dyrlæge har  

 fået attestation på, at vedkommende pelsdyravler er i stand til at udføre  

 injektionen på rette måde.
 Til aflivning af mink kan endvidere anvendes en kulmonooxidholdig gas (se  

 under pkt. 9).
Disse stoffer vil hyppigt skulle anvendes til desinfektion til veterinær  

 brug.
Stofferne er receptpligtige og i øvrigt optaget på miljøstyrelsens  

 liste over farlige stoffer.
 Påtegning bør afslås, idet der henvises enten til dyrlæger eller brug af  

 mindre farlige desinfektionsmidler.
 Til desinfektionen af hønsehuse m.v. findes midler, der er godkendt af  

 veterinærmyndighederne, og som er almindeligt tilgængelige i handelen.
Regelmæssige (årligt) brugere henvises til at indsende en meddelelse til  

 arbejdstilsynet.
Til mere lejlighedsvis aflivning af mink kan politiet  

 påtegne rekvisitioner på en kulmonooxidholdig gas i ståltrykflaske  

 indeholdende 10 vol. pct. af denne gas.
Politiet skal dog forinden påtegning  

 sikre sig, at rekvirenten agter at anvende en aflivningskasse samt et  

 automatisk doseringsudstyr med tilhørende brugs- og sikkerhedsanvisning.  

 Arbejdet skal iøvrigt foregå i fri luft eller på et godt ventileret sted.
 Rekvisitioner på kviksølv eksempelvis til opfyldning af barometre bør  

 afslås.
Rekvisitioner på laboratoriebejdse indeholdende anilinklorid og på ren  

 anilinklorid bør ikke underskrives.
Rekvirenten kan henvises til andre  

 midler.
Tidligere fagfolk, der ønsker en meget begrænset mængde udleveret,  

 kan eventuelt få tilladelse hertil.
I tvivlstilfælde kan kemikaliekontrollen  

 kontaktes.
 En del rekvisitioner vil formentlig lyde på anvendelse til rensning og  

 brug af kogeapparater.
 Politiet bør her kun påtegne rekvisitioner på methanol til brug ved  

 egentlig bjergbestigning.
 Derimod skal man ved henvendelser om brug af stoffet på almindelige  

 fjeldvandringer og vandreture i øvrigt, hvor der kan være adgang til vand og  

 dermed mulighed for fjernelse af soddannelser, henvise rekvirenten til køb af  

 ethanol (almindelig sprit).
Miljøstyrelsen etablerede i 1978 på nærmere fastsatte vilkår en generel  

 dispensation fra rekvisitionssystemet for en række fritidsorganisationer, der  

 anvender methanol i færdigblandinger med olie f.eks. ved modelflyvning.
Denne  

 ordning gælder i dag for klubber under RC-unionen, Liniestyringsunionen,  

 Fritflyvningsunionen, Jydsk Fynsk Modelbåds Union samt Bornholms RC Klub.
I  

 1982 udvidedes ordningen til også at omfatte Dansk Automobilsports Union.  

 Også for speedway-kørsel inden for Dansk Motor Union er etableret en  

 dispensationsordning.
Ordningen etableredes, dels for at løse de praktiske problemer  

 rekvisitionssystemet skabte for den omfattende anvendelse af stoffet til  

 fritidsformål, dels for at sikre at anvendelsen af methanol fremover kun  

 ville finde sted inden for en organiseret hobbydyrkning og sportsudøvelse.  

 Politiet skulle således fremover ikke påtegne rekvisitioner på methanol, men  

 henvise til dispensationsordningen for visse klubber.
Dette princip ønsker  

 miljøstyrelsen at fastholde.
På baggrund heraf bør politiet fremover nægte at  

 påtegne rekvisitioner på 1 liter methanol i færdigblandinger med olie.
 Miljøstyrelsen tilbagekalder hermed den midlertidige og forsøgsmæssige  

 dispensation hertil, som blev meddelt landets politimestre senest ved  

 skrivelse af 7. januar 1983.
 Der er i dag efter jagtloven totalforbud mod anvendelse af gifte til  

 bekæmpelse af fugle og andet skadevoldende vildt.
Dette betyder, at også de tidligere tilladte fosforpræparater til  

 bekæmpelse af krager er forbudte.
Ifølge vildtforvaltningen i Kalø gives der  

 i meget specielle tilfælde tilladelse til bekæmpelse af vildt ved hjælp af  

 gifte.
Politiet må kun påtegne rekvisitioner til sådanne formål, såfremt  

 rekvirenten medbringer en tilladelse hertil fra vildtforvaltningen.
Rekvisitioner på dette middel til bekæmpelse af mursvamp bør ikke  

 påtegnes.
Der kan henvises til brug af mindre farlige midler, der kan  

 erhverves frit i handelen.
 Miljøministeriets bekendtgørelse nr. 349 af 16. juni 1977 forbyder også  

 anvendelse af strychnin til aflivning af pelsdyr, hvorfor rekvisitionerne på  

 dette stof skal nægtes påtegnet.
Rekvisitioner på stoffet til brug for sommerfuglefangst kan anbefales  

 underskrevet i begrænsede mængder.
Kemikaliekontrollen har ved tidligere  

 forespørgsler accepteret udlevering af midlet i mængder på op til 2-3 gange 1  

 liter tetrachlorethan pr. år, såfremt politiet skønner at rekvirenten  

 tilsvarende ville kunne få udleveret 50 gram cyankalium.
Stoffet vil hovedsageligt søges rekvireret til hvepse- og insektdrab  

 iøvrigt, samt til rensning.
Henvendelserne bør afslås under henvisning til  

 anvendelse af godkendte bekæmpelsesmidler samt andre mindre farlige  

 opløsnings- og rensemidler, der frit kan erhverves i handelen.
Miljøstyrelsen, den 15. august 1986 JENS KAMPMANN /Leif Mortensen Bilag.
Liste over kemiske stoffer og produkter, som er omfattet af lovens kapitel  

 7 I.
Bekæmpelsesmidler A.
Kemiske stoffer og produkter, som er bestemt til bekæmpelse af a. plantesygdomme, b. træødelæggende svamp, c. uønsket plantevækst, d. algevækst, e. slimdannende organismer i papirmasse, f. følgende laverestående dyr:
 g. følgende pattedyr: kaniner, mosegrise, muldvarpe, mus og rotter.
B.
Afskrækningsmidler Kemiske stoffer og produkter, som er bestemt til at forebygge skader, der  

 forårsages af de under A, f. og g. nævnte skadedyr samt af vildtlevende  

 pattedyr og fugle, eller bestemt til at holde disse dyr borte fra steder,  

 hvor de ikke er ønskede.
