Bekendtgørelse om udførelse af opgaver i henhold til Europa-Parlamentets og Rådets forordning (EU) nr. 649/2012 om eksport og import af farlige kemikalier I medfør af § 7 a, § 45, stk. 1, og § 47 i lov om kemikalier, jf. lovbekendtgørelse nr. 115 af 26. januar 2017, fastsættes:
§ 1. Miljøstyrelsen udfører de opgaver, som tildeles de udpegede nationale myndigheder i henhold til Europa-Parlamentets og Rådets forordning (EU) nr. 649/2012 af 4. juli 2012 om eksport og import af farlige kemikalier med senere ændringer (PIC-forordningen), jf.
PIC-forordningens artikel 4, stk. 1.
 Stk. 2. Stk. 1 berører ikke toldmyndighedernes status som kompetent myndighed efter PIC-forordningens artikel 18, stk. 1.
 § 2. Miljøstyrelsen fører tilsyn med overholdelsen af reglerne i PIC-forordningen i overensstemmelse med reglerne i loven og PIC-forordningen.
 Stk. 2. Miljøstyrelsens afgørelser efter stk. 1 kan ikke påklages til anden administrativ myndighed.
 § 3. Bekendtgørelsen træder i kraft den 15. november 2021.
 Stk. 2. Bekendtgørelse nr. 73 af 16. februar 1993 om henlæggelse til Miljøstyrelsen af opgaver og beføjelser vedrørende udførsel fra og indførsel til EF af visse farlige kemikalier ophæves.
