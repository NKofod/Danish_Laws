Skriftlig fremsættelse (17. marts 2004) Økonomi- og  

 erhverevsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 næringsbrev til fødevarebutikker (Lovforslag nr.
L 183).
Der har i de senere år været stigende fokus på, at der i  

 visse dele af detailhandelen med fødevarer sker systematiske overtrædelser af  

 lovgivningen vedrørende skat og afgifter, fødevarer, arbejdsmiljø og  

 brandsikkerhed.
Selvom de myndigheder, der administrerer de nævnte  

 særlovgivninger, hver på deres område har gjort og fortsat gør en indsats for  

 at komme misbrug til livs, har et flertal af Folketingets partier pålagt  

 regeringen at fremlægge et forslag til indførelse af næringsbrev til  

 etablering  

 og drift af fødevareforretning samt om inddragelse af næringsbrev, såfremt  

 der  

 konstateres væsentlige overtrædelser af gældende lovgivning.
Et tilsvarende  

 lovforslag fremlægges for restaurationer.
Det udarbejdede lovforslag vedrørende fødevarebutikker har  

 to overordnede mål.
Det ene er at sikre, at udøvere af erhvervet har det  

 fornødne kendskab til de regelsæt, der regulerer området.
Det andet er, at  

 systematisk overtrædelse af forskellige af en række særlovgivninger ikke  

 alene  

 skal kunne sanktioneres hver for sig efter de respektive særlovgivninger, men  

 tillige skal kunne medføre en samlet sanktion.
 Lovforslaget foreslås at omfatte detailledet, det vil sige  

 fødevarebutikker, der sælger til forbrugere.
I de omfattede virksomheder foreslås ejeren af virksomheden  

 at skulle have et næringsbrev for hvert forretningssted.
Næringsbrevet  

 erhverves ved, at ejeren af virksomheden (i selskaber et medlem af ledelsen)  

 består en forholdsvis enkel prøve.
Alle virksomheder, som eksisterer på  

 lovens  

 ikrafttrædelsestidspunkt, erhverver dog næringsbrevet uden at gå til prøve.  

 Det  

 samme gør personer med visse nærmere fastsatte erhvervsuddannelser (bagere,  

 slagtere, salgsassistenter m.fl.).
Relevante myndigheder får mulighed for at indberette  

 væsentlige overtrædelser af visse nærmere fastsatte lovgivninger til et  

 register hos Erhvervs- og Selskabsstyrelsen, hvor overtrædelserne registreres  

 under det enkelte næringsbrev.
Virksomhedens væsentlige overtrædelser kan  

 derved betragtes samlet i stedet for isoleret af de enkelte særmyndigheder.  

 Derved kan der gribes ind overfor virksomheder, der gentagne gange laver  

 væsentlige overtrædelser  også selvom overtrædelserne vedrører  

 forskellige  

 lovgivninger.
Når der gentagne gange eller under i øvrigt skærpende  

 omstændigheder er sket overtrædelse af de nærmere fastsatte lovgivninger, kan  

 indehaveren få frakendt næringsbrevet.
Herudover er der mulighed for, at  

 personer, som har fået frakendt næringsbrevet, også kan frakendes retten til  

 at  

 oprette eller indgå i ledelsen af en virksomhed, der skal have et  

 næringsbrev.
 De grundlæggende sanktioner i særlovgivningen fastholdes.  

 Skattemyndighederne og fødevaremyndighederne mv. har altså fortsat de  

 muligheder, de hidtil har haft, for at påtale og give bøder mv. for  

 overtrædelser af deres egen lovgivning.
I tråd med regeringens "noget for noget" princip,  

 foreslås det, at virksomheder med orden i tingene kan undtages  

 fra ordningen.  

 Betingelserne er, at virksomheden aflægger en revideret årsrapport efter  

 årsregnskabsloven, ikke inden for det seneste år har begået væsentlige  

 overtrædelser af skatte- eller afgiftslovgivningen, og inden for det seneste  

 år  

 højst har gennemsnitlig én væsentlig overtrædelse af fødevarelovgivningen pr.  

 tilsynsenhed.
Om dette er opfyldt bekræftes ved en revisor- eller  

 advokaterklæring, og virksomheden undtages fra ordningen for et år ad gangen.
 Der er i lovforslaget indsat en revisionsbestemmelse,  

 hvorefter loven tages op til revision i folketingsåret 2008/09. Det skal i  

 den  

 mellemliggende periode vurderes, om loven har haft de virkninger, som var  

 tilsigtet.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
