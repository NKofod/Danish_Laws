Fremsat den 23. marts 2001 af  

 Søren Søndergaard (EL), Frank Aaen&nbsp  

 ;(EL), Anne Baastrup (SF) og Jes Lunde (SF) Forslag til folketingsbeslutning om nedsættelse af et udvalg med henblik  

 på at afskaffe isolationsfængsling Folketinget pålægger regeringen inden udgangen  

 af folketingsåret 2000-01 at nedsætte et hurtigtarbejdende udvalg  

 med henblik på at fremsætte lovforslag, som afskaffer total  

 isolation for varetægtsarrestanter og erstatter denne med forskellige  

 former for delvis isolation.
Bemærkninger til forslaget Isolationsfængsling fører stadig  

 til, at mennesker påføres varige psykiske skader.
Med lov nr.  

 428 af 31. maj 2000 blev reglerne om isolationsfængsling strammet, men  

 uden at problemerne med de psykiske skadevirkninger blev løst.
Den  

 videnskabelige undersøgelse, som Strafferetsplejeudvalget fik  

 udarbejdet i 1994 om virkningerne af anbringelse i isolation, er derfor  

 stadig relevant.
Den viste, at 28 pct. af de undersøgte, som havde  

 været i isolation, havde svære psykiske eftervirkninger som  

 følge af isolationen, og at der kunne stilles en psykiatrisk diagnose  

 på 43 pct. af dem, som havde siddet isoleret mere end 2 måneder.  

 Uddrag af undersøgelsen er medtaget som bilag til  

 Strafferetsplejeudvalgets betænkning nr. 1358 om  

 varetægtsfængsling i isolation.
Anbringelse i isolation fører ofte til, at den  

 indsatte bliver Denne tilstand er uholdbar for et retssamfund som det  

 danske, særlig når man tænker på, at  

 varetægtsarrestanter ikke er blevet dømt.
Derfor må det  

 sikres, at den invaliderende, totale isolation erstattes af andre former for  

 sikret opbevaring af varetægtsarrestanter.
Det kan indebære, at  

 arrestanter forhindres i omgang med bestemte andre for at forhindre  

 kollision.
Konkrete elementer i en sådan løsning kunne f.eks.  

 være adskillelse af strafafsonere fra varetægtsarrestanter og en  

 skærpet brev- og besøgskontrol.
Gennemførelsen af et lovforslag, som sikrer dette,  

 kræver forarbejder.
Dette kan sikres ved nedsættelse af et  

 hurtigtarbejdende udvalg.
Skriftlig fremsættelse Søren Søndergaard (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om nedsættelse  

 af et udvalg med henblik på at afskaffe isolationsfængsling.
(Beslutningsforslag nr.
B 157).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
