Nr BTL 93 Betænkning over Forslag til lov om begrænsning af udledning af svovldioxid  

 og kvælstofoxider fra kraftværker   

 Nr L 93 1988-89, 1. samling Afgivet af Miljø- og Planlægningsudvalget Afgivet: 19890315 Udvalget har behandlet lovforslaget i nogle møder og har herunder stillet spørgsmål til miljøministeren, som denne har besvaret skriftligt.
Et af ministerens svar på udvalgets spørgsmål er optrykt som bilag.
 Udvalget har endvidere modtaget skriftlig henvendelse fra  

 Amtsrådsforeningen i Danmark.
Miljøministeren har over for udvalget tilkendegivet, - at kvotesystemet i loven vil blive administreret således, at den bedst  

 tilgængelige forbrændingsteknologi tages i brug, når der planlægges nye  

 anlæg, - at ministeren i forbindelse med implementeringen af EF-direktivet om  

 store fyringsanlæg positivt vil overveje, om der skal stilles skrappere krav  

 til udledningerne fra nye danske kraftværker end de normer, der er fastsat i  

 EF-direktivet,.
- at udgangspunktet i forhandlingerne om fremtidige normer for anlæg under  

 25 MW vil være, at disse anlæg ikke må overstige udledningerne fra et nyt  

 kulfyret kraftværk med lav-NOx-brændere, - at røggasafsvovlingsanlæg og de NOx-anlæg er godkendelsespligtige i  

 henhold til miljøbeskyttelseslovens kapitel 5, og at amtsrådene i denne  

 forbindelse kan stille vilkår om drift og emissioner, der sikrer et  

 acceptabelt forureningsniveau fra de forureningsbegrænsende foranstaltninger,  

 og - at det i øjeblikket overvejes, om amtsrådene fortsat skal være 1.  

 instans ved miljøgodkendelse af kraftværker, men at en ændring under alle  

 omstændigheder vil blive gennemført som en lovændring.
Ministeren har ligeledes oplyst, at anvendelse af naturgas på kraftværker  

 vil komme miljøet til gode ved, at der fastsættes lavere kvoter for SO2- og  

 NOx-emissionen.
Herved kan de langsigtede reduktionsmålsætninger nås på et  

 tidligere tidspunkt end forudsat, og emissionsniveauerne i år 2005 vil blive  

 lavere end angivet i bemærkningerne til lovforslaget.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse uændret.
 Mindretallet kan tilslutte sig miljøministerens udtalelse, idet  

 mindretallet ønsker at understrege, at for så vidt angår ministerens  

 overvejelser om, at amtsrådene fortsat skal være 1. instans ved  

 miljøgodkendelse af kraftværker, har mindretallet ikke hermed taget stilling  

 til spørgsmålet.
Endvidere forventer mindretallet under henvisning til ministerens  

 tilkendegivelse i denne betænkning om, at anvendelse af naturgas skal komme  

 miljøet til gode, at ministereen senest i folketingsåret 1989-90 fremkommer  

 med en redegørelse for den nærmere fastlæggelse af nye kvoter,  

 emissionsbegrænsninger og tidsfølger.
Behovet herfor understreges yderligere  

 af regeringens tilkendegivelser vedrørende forstærkning af  

 energispareindsatsen i handlingsplanen vedrørende miljø og udvikling.
 Et mindretal inden for mindretallet (Socialistisk Folkepartis medlemmer af  

 udvalget) har opfattet miljøministerens bemærkninger i svaret på spørgsmål 9  

 og de tilsvarende tilkendelgivelser i denne betænkning således, at amtsrådene  

 ikke selvstændigt bortset fra kraftværker under 25 MW kan fastlægge  

 emissionsniveauer for røggasserne, såfremt denne begrænser kraftværkets valg  

 af rensningsmetode.
 I betragtning af den hastige udvikling af renere forbrændingsteknologi og  

 andre emissionsbegrænsende foranstaltninger finder mindretallet det  

 ubetænkeligt at opfatte kvoteprincippet som udtryk for den maksimalt tilladte  

 forurening fra alle kraftværker, således at det enkelte amtsråd i lighed med  

 andre godkendelser i henhold til miljøbeskyttelseslovens kapitel 5  

 selvstændigt kan fastlægge vilkår og emissioner for kraftværkernes  

 luftforurening.
 Et andet mindretal (Det Konservative Folkepartis, Venstres, Det Radikale  

 Venstres og Kristeligt Folkepartis medlemmer af udvalget) indstiller  

 lovforslaget til vedtagelse uændret, idet mindretallet ønsker at  

 udtale, at man kan tiltræde miljøministerens tilkendegivelser i betænkningen.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 Fremskridtspartiet ønsker ikke, at Danmark skal spille international  

 miljøaktivist på bekostning af dansk erhvervslivs konkurrenceevne.
 Fremskridtspartiet finder det helt forkasteligt, at Danmark vil gå enegang  

 og i perioden fra 1989-94 investere i alt 4 mia. kr., som reelt er smidt ud i  

 den blå luft, så længe man på internationalt plan ikke har samme høje  

 miljøidealer som den danske regering.
Fremskridtspartiet kan ikke se nytten af, at Danmark i 1990 vil nedbringe  

 kvoterne for den samlede svovldioxidemission til 195.000 tons, når det  

 samtidig forventes, at brunkulanvendelsen i Østtyskland i 1990 vil stige til  

 over 300 mio. tons, hvilket vil medføre en årlig udsendelse af svovldioxid på  

 mindst 5 mio. tons.
Dette skal sammenholdes med den store forurening fra  

 Sovjetunionen og især fra Polen, som udsender den største mængde svovldioxid  

 i Europa, nemlig 4,3 mio. tons årligt.
Det svarer til over 100 kg. pr.  

 befolkningsperson og godt 15 tons pr. km2. Fremskridtspartriet erkender, at  

 miljøforureningen er grænseoverskridende.
I denne erkendelse ligger også, at  

 vi ikke ønsker, at Danmark skal gå enegang, men vi ønsker i stedet  

 forureningen begrænset på internationalt plan i form af aftaler med  

 Østlandene og de vesteeuropæiske lande.
 Et fjerde mindretal (Centrum-Demokraternes medlem af udvalget) vil  

 redegøre for sin stilling til lovforslaget ved 2. behandling.
Ahlmann-Ohlsen (KF) fmd.
Ole Bernt Henriksen (KF) Rønholt (KF) Svend  

 Erik Hovmand (V) Hanne Severinsen (V) Knud Lind (FP) Marianne Jelved (RV) Lis  

 Noer Holmberg (CD) Glønborg (KRF) Helen Beim (S) Dorte Bennedsen (S) Erik  

 Holst (S) Helge Mortensen (S) Henning Nielsen (S) Trøjborg (S) Margrete Auken  

 (SF) nfmd.
Leif Hermann (SF) Bilag Et af udvalget stillet spørgsmål til miljøministeren og dennes svar herpå Spørgsmål 9:
 Udvalget udbeder sig ministerens kommentarer til henvendelse fra  

 Amtsrådsforeningen, jf. bilag 4.
 Svar:
 Amtsrådsforeningen i Danmark har den 21. december 1988 fremsendt  

 foreningens bemærkninger til L 93 til Miljø- og Planlægningsudvalget.  

 Bemærkningerne træder i stedet for det brev, som var vedlagt besvarelsen af  

 spørgsmål 8, og som Amtsrådsforeningen har oplyst var en kommentar til et  

 teknisk mindre problem, der på det pågældende tidspunkt blev drøftet mellem  

 Miljøstyrelsen, Elværkerne og Amtsrådsforeningen.
 I skrivelsen af 21. december foreslår Amtsrådsforeningen, at det i  

 forslaget til lov om begrænsning af SO2- og NO x-udledning fra kraftværker (L  

 93) præciseres:
- at en kvoteordning for SO2 og NOx ikke må føre til øget forurening fra  

 andre kilder, og - at amterne må kunne stille krav til andre typer forurening fra  

 kraftværker, herunder de afledte effekter af SO2- og NOx-reduktionen.
 Jeg forstår Amtsrådsforeningens forslag om, at en kvoteordning ikke må  

 føre til forøget forurening fra andre kilder således, at røgrensningen ikke  

 må medføre forøget forurening fra kraftværker i form af f.eks. forøget  

 spildevandsudledning og restprodukter.
Jeg skal hertil bemærke, at enhver røggasrensningsmetode vil medføre  

 afledt forurening.
Disse metoder renser røggassen for ca. 90 pct. af SO2  

 og/eller NOx-emmissionen.
Til gengæld medfører disse metoder afledt  

 forurening af anden art, men i langt mindre målestok.
Den våde metode  

 medfører spildevandsudledning og behov for deponering af op til 10 pct. af  

 restproduktet, gips.
Den tørre metode medfører behov for deponering af en  

 betydelig del af restproduktet.
Der forskes dog i muligheder for  

 genanvendelse og nyttiggørelse heraf.
Haldor Topsøes SNOX-metode fjerner ikke  

 kraftværkets emission af klor, flour og tungmetaller og giver i øvrigt behov  

 for deponering af brugt katalysatormasse.
Ved anvendelse af lavsvovlholdige kul og naturgas nedbringes  

 SO2-emissionen, uden at det medfører afledt forurening.
Disse metoder  

 mindsker dog ikke problemet med NOx-forureningen.
 På denne baggrund kan jeg ikke gå ind for Amtsrådsforeningens forslag.
 For så vidt angår forslaget om, at amterne må kunne stille krav til andre  

 typer af forurening fra kraftværtker, herunder den afledte effekt af SO2- og  

 NOx-reduktionen, skal jeg bemærke, at røggasafsvovlingsanlæg og de-nox anlæg  

 i sig selv er godkendelsespligtige i henhold til Miljøbeskyttelseslovens  

 kapitel 5.
I forbindelsemed denne godkendelse kan der som hidtil i overensstemmelse  

 med miljøbeskyttelseslovens regler stilles vilkår om drift og emissioner, der  

 sikrer et acceptabelt forureningsniveau fra de forureningsbegrænsende  

 foranstaltninger.
Derimod kan der ikke stilles krav om bestemte typer  

 afsvovlingsmetoder, endsige bestemte fabrikater af anlæg.
 Depoter til eventuelle restprodukter skal ligeledes godkendes i henhold  

 til kapitel 5.
