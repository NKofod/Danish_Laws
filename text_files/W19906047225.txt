 Civilretsdirektoratet tillod stedbarnsadoption i en sag, hvor  

 aldersforskellen mellem adoptanten og barnet var 12 år og 8 måneder.
 Statamtet afslog en ansøgning om stedbarnsadoption i en sag, hvor  

 aldersforskellen mellem ansøgeren og barnet var 12 år og 8 måneder.
 Det fremgik af sagen, at barnet havde været opfostret hos ansøger i ca. 17  

 år, at barnet ikke havde kontakt til den biologiske far, og at ansøgeren og  

 den biologiske mor havde et 10 år yngre fællesbarn.
 Civilretsdirektoratet tillod adoption uanset den ringe aldersforskel.
 Der henvises til Skarrildhus 1988 s. 51.
