 Et medlem af en arbejdsløshedskasse for selvstændige afhændede den 4.
 april 1990 sin pølsevogn til sin samlever.
 Han søgte ansættelse på et slagteri, der lovede ansættelse efter  

 gennemførelse af 2 arbejdsmarkedsuddannelseskurser.
 Kassen traf afgørelse om, at medlemmet hverken var berettiget til  

 arbejdsløshedsdagpenge eller kursusgodtgørelse.
 Direktoratet for Arbejdsløshedsforsikringen tiltrådte kassens  

 afgørelse om, at der ikke var sket endeligt ophør i relation til  

 arbejdsløshedsforsikringsloven, og han var således ikke dagpengeberettiget.
Ankenævnet fandt, at medlemmet var berettiget til kursusgodtgørelse  

 under deltagelsen i kurserne, idet medlemmet søgte arbejde inden for det  

 område, som kurserne var beregnet for, og han fik arbejde efter deltagelsen i  

 kurserne.
Medlemmet havde endvidere ved kontrakt af 4. april 1990 afhændet  

 sin selvstændige virksomhed.
 Et medlem af en arbejdsløshedskasse klagede over, at han ikke var  

 berettiget til kursusgodtgørelse i medfør af lov om arbejdsmarkedsudannelser  

 under deltagelse i 2 arbejdsmarkedsuddannelseskurser i tiden 26. april til  

 17. maj 1990 og 18. maj til 11. juni 1990. Kurserne var benævnt henholdsvis  

 »Hovedafpilning« og Forendekursus'.
 Arbejdsløshedskassen begrundede afgørelsen med, at som selvstændig  

 erhvervsdrivende var medlemmet først berettiget til kursusgodtgørelse, når  

 virksomheden var endeligt ophørt, og han kan betragtes som ledig.
 Medlemmet havde den 4. april 1990 afhændet sin pølse- og grillkiosk til  

 sin samlever.
Medlemmet søgte ansættelse på et slagteri, der lovede ansættelse efter  

 gennemførelse af de 2 omtalte kurser.
Ifølge overflytningsblanket vedrørende  

 overflyttelse til arbejdsløshedskassen for lønmodtagere blev medlemmet ansat  

 fra den 12. juni 1990.
 Arbejdsløshedskassen traf afgørelse om, at medlemmet hverken var  

 berettiget til dagpenge eller kursusgodtgørelse, fordi han ikke kunne anses  

 for endeligt ophørt med selvstændig virksomhed efter overdragelse af  

 virksomheden til samlever.
 Direktoratet for Arbejdsløshedsforsikringen tiltrådte kassens afgørelse  

 om, at der ikke var sket endeligt ophør i relation til  

 arbejdsløshedsforsikringsloven, og at medlemmet derfor ikke var berettiget  

 til arbejdsløshedsdagpenge.
 Ankenævnet fandt medlemmet berettiget til kursusgodtgørelse under  

 deltagelse i de omhandlede kurser, jf. § 1, nr. 2, i Arbejdsministeriets  

 bekendtgørelse nr. 887 af 28. december 1989 om godtgørelse, støtte og tilskud  

 m.m. til deltagere i arbejdsmarkedsuddannelser.
 Nævnet lagde til grund, at medlemmet søgte arbejde inden for det område,  

 som kurserne var beregnet for, at han fik dette arbejde efter deltagelsen i  

 kurserne.
 Nævnet lagde endvidere til grund, at medlemmet ved kontrakt af 4. april  

 1990 afhændede sin selvstændige virksomhed.
 På denne baggrund fandt nævnet, at medlemmet ikke kunne anses for at drive  

 selvstændig virksomhed, og bestemmelsen i ovennævnte bekendtgørelses § 5,  

 stk. 1, var derfor ikke til hinder for at yde kursusgodtgørelse.
 Nævnet ændrede således kassens afgørelse.
