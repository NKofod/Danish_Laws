 Retningslinier vedrørende fortolkning af § 6, stk. 2 i lovbekendtgørelse  

 nr. 526 af 20. juni 1994 om orlov til uddannelse, sabbat og børnepasning i  

 forbindelse med uddannelsesorlov til åben uddannelse samt definition af  

 uddannelsessøgende i § 6 i orlovsbekendtgørelsen.
 Uddannelsesorlov forudsætter som udgangspunkt uddannelse på fuldtid, jf. §  

 6, stk. 2 i bekendtgørelse nr. 526 af 20. juni 1994 om orlov til uddannelse,  

 sabbat og børnepasning.
 Undervisningsministeriet har efter drøftelse med Arbejdsministeriet  

 formuleret følgende vejledning vedrørende forståelsen af fuldtidskravet i §  

 6, stk. 2 i orlovsbekendtgørelsen i relation til åben uddannelse.
 Uddannelsesorlov til åben uddannelse:
Åben uddannelse er erhvervsrettet - heltidsuddannelse tilrettelagt på deltid - deltidsuddannelse - enkeltfag - ledig plads på afgrænsede dele af en heltidsuddannelse (»tompladsordningen«) Ad 1) Alle uddannelsesbekendtgørelserne for de erhvervsrettede kompetencegivende  

 ungdomsuddannelser og videregående uddannelser, der kan udbydes som åben  

 uddannelse, forudsætter, at institutionerne normerer de enkelte fag eller  

 undervisningsdele, der indgår i uddannelserne, i andele af et  

 studenterårsværk.
Et studenterårsværk er en studerendes arbejde på fuldtid i  

 1 år.
 Et fag eller en uddannelsesdel, der er normeret til 1/5 studenterårsværk,  

 svarer således til 1 dags arbejde om ugen i 1 år.
 Uddannelsesorlov til erhvervsrettede kompetencegivende  

 ungdomsuddannelser og videregående uddannelser under åben uddannelse kan  

 herefter opnås:
 - til uddannelse der af uddannelsesinstitutionen er tilrettelagt som  

 heltidsuddannelse, fx. deltidsuddannelserne merkonom og HD tilrettelagt på  

 heltid samt 1. år af den særligt tilrettelagte pædagoguddannelse, jf. § 2,  

 stk. 5 i lov nr. 508 af 30. juni 1993 om åben uddannelse, jf. § 6, stk. 2,  

 nr. 2 i orlovsbekendtgørelsen.
 - Ved at sammensætte flere fag eller undervisningsdele under åben  

 uddannelse der tilsammen giver en heltidsarbejdsbelastning i orlovsperioden,  

 og/eller ved at kombinere åben uddannelse med anden uddannelse, der opgøres i  

 undervisningstimer, jf. § 6, stk. 2, nr. 1 og 2 i orlovsbekendtgørelsen.
 Hvis åben uddannelse i orlovsperioden fx. har en arbejdsbelastning på 1/2  

 studenterårsværk, svarer dette til 50 procent af 20 timers kravet i § 6, stk.  

 2, nr. 1 i orlovsbekendtgørelsen etc.
 Dette betyder i eksemplet, at orlovspersonen udover deltagelse i den åbne  

 uddannelse skal deltage i anden uddannelse i mindst 10 undervisningstimer om  

 ugen.
Ad 2) Korte kurser er ikke normeret i andele af et studenterårsværk, men opgøres  

 i undervisningstimer.
 Uddannelsesorlov til korte kurser kan således opnås til:
- korte kurser, der alene eller sammenlagt har et ugentligt antal  

 undervisningstimer på mindst 20 timer, jfr. § 6, stk. 2, nr. 1 i  

 orlovsbekendtgørelsen.
Forberedelsestimer tæller ikke med.
Ad 3) Institutionerne kan udbyde særligt tilrettelagte uddannelsesforløb, der er  

 sammensat af fag eller uddannelsesdele nævnt under nr. 1. Korte kurser, nævnt  

 under nr. 2, og/eller almen voksenuddannelse samt anden undervisning kan  

 indgå med op til 1/3 af uddannelsestiden.
 De særligt tilrettelagte uddannelsesforløb kan udbydes på heltid i op til  

 et år eller på deltid i en periode, der omregnet til heltid udgør et år.
 Uddannelsesorlov til særligt tilrettelagte uddannelsesforløb kan  

 herefter opnås til:
 - et særligt tilrettelagt uddannelsesforløb tilrettelagt som  

 heltidsuddannelse, jf. lov om åben uddannelse § 2, stk. 5, jf. § 6, stk. 2  

 nr. 2 i orlovsbekendtgørelsen.
 - Et særligt tilrettelagt uddannelsesforløb tilrettelagt på deltid  

 kombineret med anden åben uddannelse og/eller anden undervisning.
 Uddannelsesinstitutionen oplyser den orlovssøgende om, hvor stor en  

 andel af et studenterårsværk de(t) aktuelle fag eller uddannelsesdel(e)  

 udgør.
 Det bemærkes, at uddannelsessøgende i henhold til § 6 i  

 orlovsbekendtgørelsen omfatter både ledige, lønmodtagere og selvstændige  

 erhvervsdrivende, der søger uddannelsesorlov.
