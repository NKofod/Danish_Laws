A-kassen har ret til refusion for udbetalte ydelser Ankenævnet har behandlet a-kassens klage på møde den 14. februar 2008.
Nævnet traf denne A F G Ø R E L S E A-kassen har ret til refusion for ydelser udbetalt i perioden fra 11. januar 1993 til 16. juli 2004.
 Ankenævnet har ved afgørelsen lagt vægt på, at nævnet på mødet den 14. februar 2008 traf afgørelse om, at medlemmet har modtaget ydelser med rette i perioden fra 11. januar 1993 til 16. juli 2004.
 Ankenævnet ændrer således Arbejdsdirektoratets afgørelse af den 6. september 2006.
R E G L E R Ankenævnet henviser til  § 79, stk. 1 og stk. 3 i lov om arbejdsformidling og arbejdsløshedsforsikring mv., jf. lovbekendtgørelse nr. 752 af 1. september 1992  § 2, stk. 1, i Direktoratet for Arbejdsløshedsforsikringens bekendtgørelse nr. 614 af 18. december 1985 om refusion fra statskassen.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne ff fuldmægtig Der kan læses om afgørelsens retlige grundlag på de følgende sider.
 Kopi til:
xx Regler Lov om arbejdsformidling og arbejdsløshedsforsikring mv., jf. lovbekendtgørelse nr. 752 af 1. september 1992:
 § 79. Staten yder hver kasse refusion af de udgifter, som kassen i det foregående regnskabsår har afholdt efter kapitel 9, kapitel 11 a, kapitel 11 b og kapitel 11 c, jf. dog §§ 38, 79, stk. 3, 80, stk. 1, og 86, stk. 4.
 ...
 Stk. 3. Krav på refusion bortfalder, og udbetalte beløb skal tilbagebetales i det omfang, kassen ikke efter anmodning forelægger dokumentation i overensstemmelse med regler, der fastsættes af direktøren for arbejdsløshedsforsikringen.
 Direktoratet for arbejdsløshedsforsikringens bekendtgørelse nr. 614 af 18. december 1985 om refusion fra statskassen:
 § 2. Kassen har dog krav på refusion af dagpenge og efterløn, der er udbetalt med urette, hvis fejludbetalingen skyldes medlemmets svigagtige forhold, jfr. lovens § 86, stk. 2, 1. pkt.
