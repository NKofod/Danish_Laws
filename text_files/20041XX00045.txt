Skriftlig fremsættelse (20. oktober 2004) Trafikministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov om  

 ændring af lov om den lokale og regionale kollektive personbefordring uden  

 for  

 hovedstadsområdet, lov om amtskommunernes overtagelse af de statslige  

 ejerandele i privatbanerne, lov om Anlæg af Jernbaner til Tuborg Havn samt  

 til  

 Faxe og Rødvig og lov om jernbanedrift på Lolland-Falster (Privatbanernes  

 godskørsel og statens garantiforpligtelse) (Lovforslag nr.
L 45).
Med loven om amtskommunernes overtagelse af de statslige  

 ejerandele i privatbanerne, der trådte i kraft den 1. januar 2001, blev  

 privatbanerne overdraget til amterne.
Loven og de dertil hørende juridiske  

 aftaler indebærer bl.a., at godstrafikken på privatbanerne inden udgangen af  

 2004 søges videreudviklet i separate godsselskaber, hvor amtskommunerne ikke  

 må  

 have bestemmende indflydelse.
Det er dog ikke lykkedes for amterne eller  

 privatbanerne at finde en egentlig løsning på godstrafikken, og i dag vil  

 privatbanerne reelt stå over for en lukning af deres godsaktiviteter.
Der har derfor igennem længere tid været et ønske om at  

 finde en løsning, hvor privatbanerne får mulighed for at fortsætte den lokale  

 godstransport på jernbane.
Det er hensigten, at lovforslaget skal give nye  

 muligheder for at videreføre privatbanernes godstransport på jernbane.  

 Privatbanernes godstransport vil dog fortsat være underlagt de generelle  

 markedsvilkår, som jernbanegodsbranchen lever under i dag.
Lovforslaget indebærer således, at privatbaneselskaber, hvor  

 primærkommuner er medejere uden bestemmende indflydelse, får mulighed for  

 udlejning af materiel med lokomotivførere til godskørsel i privat regi.  

 Desuden  

 udvides muligheden for, at privatbaner, hvor amtskommuner er medejere med  

 bestemmende indflydelse, kan udføre anden virksomhed i tilknytning til  

 jernbanedrift uden for amtet.
Privatbanerne vil derfor fremover kunne udleje  

 materiel og personel til godstransport mellem destinationer i amtet og  

 nærmeste  

 afleverings- afhentningssted for godsvogne, der eventuelt er beliggende uden  

 for amtet.
 Det foreslås endvidere, at den i loven angivne  

 overgangsordning, der udløber den 31. december 2004, forlænges med et år  

 indtil  

 31. december 2005. Baggrunden er hensynet  

 til implementeringen af den nye ordningen.
 Endvidere indebærer lovforslaget, at bestemmelsen om statens  

 bemyndigelse til at give 4 pct. rentegaranti til obligationslån udstedt i  

 1875  

 i forbindelse med anlægget af Østbanen mellem Køge og henholdsvis Faxe og  

 Rødvig ophæves.
 Ligeledes ophæves bestemmelsen om statens  

 garantiforpligtelse i forbindelse med opløsningen af Det A/S  

 lolland-falsterske  

 Jernbaneselskab og etableringen af Lollandsbanen A/S.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til Tingets hurtige og  

 velvillige behandling.
