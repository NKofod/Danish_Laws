Tillæg til Vejledning om støtte og statsgaranti for lån til miljøforbedrende investeringer i mindre landbrug m.v.
1. Indledning Dette tillæg til Jordbrugsdirektoratets Vejledning om støtte og  

 statsgaranti for lån til miljøforbedrende investeringer i mindre landbrug  

 m.v. har til formål at redegøre for fortolkningen af bestemmelser, der har  

 givet anledning til adskillige spørgsmål siden ikrafttræden af lov nr. 339 af  

 14. maj 1992, den 1. januar 1993.
 2. Udvidelse eller etablering i svinesektoren (Vejl.  

 side 19).
 Bestemmelsen om at der ikke kan ydes miljøstøtte, hvis der i forbindelse  

 med miljøinvesteringen sker en forøgelse af produktionskapaciteten inden for  

 svinesektoren, gælder alene for investeringer i svineudvidelser påbegyndt  

 efter lovens ikrafttræden den 1. januar 1993.
For disse gælder bestemmelsen, uanset om investeringen i  

 gødningsopbevaring foretages samtidig med investeringen i svinestalden, eller  

 først på et senere tidspunkt.
Med hensyn til mulighederne for støtte ved  

 etablering af overkapacitet henvises til Vejledningen side 20.
 3. Udvidelse af husdyrholdet (Vejl. side 22) .
 En ejendom, som tidligere har modtaget støtte til miljøforbedrende  

 investeringer for en besætning, er berettiget til påny at få miljøstøtte til  

 at opnå tilstrækkelig kapacitet for denne del af besætningen, f.eks.  

 nødvendiggjort af skærpede regler.
 En ejendom, der tilligere har modtaget støtte tiil miljøforbedrende  

 investeringer, kan ikke opnå støtte til at etablere tilstrækkelig  

 opbevaringskapacitet for et udvidet dyrehold, anskaffet efter gennemførelsen  

 af den tidligere støttede investering.
 Bestemmelserne gælder alene tidligere støtte givet efter denne og den  

 tidligere lov om støtte til miljøforbedrende investeringer i mindre landbrug  

 m.v.
 Der kan altid ydes støtte til etablering af overkapacitet udover den  

 tilstrækkelige kapacitet.
 Det accepteres, at en tidligere støttet overkapacitet senere anvendes ved  

 en udvidelse af husdyrholdet (ved svineproduktion, hvor investering i  

 udvidelse af dyreholdet er påbegyndt efter 1. januar 1993, dog tidligst efter  

 2 år). Imidlertid kan en ny støtte til etablering af overkapacitet først  

 komme på tale, efter at tilstrækkelig opbevaringskapacitet for et eventuelt  

 udvidet dyrehold er etableret for egen regning.
 4. Fælles opbevaringsanlæg (Vejl. side 11).
Støtte kan ydes til investeringer i fælles anlæg, hvortil mindst to  

 husdyrproducenter leverer husdyrgødning til opbevaring.
Et anlæg etableret  

 med medvirken af blot een husdyrproducent og een eller flere rene  

 planteavlere betragtes ikke som et fællesanlæg, med mindre anlægget placeres  

 på en af planteavlsbedrifterne, og at denne placering ud fra de lokale  

 driftsmæssige forhold må anses for den mest hensigtsmæssige.
Aftaler om  

 opbevaring i fælles anlæg skal have en varighed på mindst 5 år og opfylde  

 nærmere krav til udformning, som er fastsat af Kommunalbestyrelsen.
 5. Erklæring fra landbrugskonsulenten (Vejl. side 23).
 Erklæring fra landbrugets konsulenttjeneste om tilstrækkelig kapacitet  

 skal baseres på gødnings- og sædskifteplanerne for de jorder, hvorpå  

 husdyrgødningen planlægges udbragt, såvel hvor det drejer sig om ejendommens  

 egne marker, som hvor der er aftale om overførsel til andre ejendomme.  

 Aftaler om overførsel af husdyrgødning skal i henhold til Miljøministeriets  

 bekendtgørelse nr. 1121 af 15. december 1992 om erhvervsmæssigt dyrehold,  

 husdyrgødning, ensilage m.v. gælde for mindst 1 år ad gangen, regnet fra 1.  

 august.
 6. Alle typer opbevaringsanlæg (Vejl. side 18).
Bestemmelsen om, at der skal være tilstrækkelig opbevaringskapacitet på  

 hver type anlæg, med mindre der er installeret fast pumpesystem mellem  

 tankene modificeres, således at den kommer til at svare til de mindre  

 restriktive regler, der gælder for biogasanlæg.
Bestemmelsen forhindrer  

 således ikke, at en transportabel pumpe, f.eks. monteret på en traktor kan  

 benyttes til at bringe flydende husdyrgødning fra en tank til en anden.  

 Bestemmelserne forhindrer heller ikke, at der kan køres eller på anden måde  

 bringes gødning fra et anlæg i nærheden af stalden til et markbaseret  

 opbevaringsanlæg.
 7. Støtteberettigede investeringer i anlæg til  

 ensilage/Ikke-støtteberettigede investeringer (Vejl. side 16 og 17) .
 Bestemmelserne om at ensigelagesiloers sider ikke er støtteberettigede,  

 mens ensilagepladsens sidebegrænsning (mur) er støtteberettiget, skal forstås  

 således, at plansiloer og køresiloer er støtteberettigede, mens tårnsiloers  

 sider ikke er.
 8. Beregning af støtten ved overkapacitet  

 (Vejledningen side 20) .
 Ved forøgelse af produktionskapaciteten inden for svinesektoren kan der  

 alene ydes støtte til etablering af overkapacitet.
 Bestemmelsen skal forstås således, at der ydes støtte til den del af  

 investeringerne, der medgår til etablering af overkapaciteten.
 Hvis ejendommens opbevaringskapacitet nyetableres, kan investeringen i  

 overkapacitet beregnes efter formlen (KEI TK): KEI, som er angivet i punkt 5  

 i ansøgningsskemaet side 1 (optrykt i Vejledningen side 35).
 Hvis en tidligere opbevaringskapacitet videreføres efter investeringen kan  

 investeringen i overkapacitet beregnes efter formlen (KEI TK): (KEI KFI).  

 ERKLÆRING OM TILSTRÆKKELIG KAPACITET i forbindelse med ansøgning om støtte  

 til miljøforbedrende investeringer i mindre landbrug m.v. på ejendommen:
