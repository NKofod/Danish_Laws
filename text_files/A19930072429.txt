 Herved bekendtgøres lov nr. 292 af 18. juni 1969 om  

 tjenestemandspension med de ændringer, der følger af lov nr. 138 af 26. april  

 1972, lov nr. 55 af 13. marts 1975, lov nr. 273 af 26. maj 1976, lov nr. 232  

 af 2. juni 1977, lov nr. 592 af 29. november 1978, lov nr. 130 af 29. marts  

 1979, lov nr. 43 af 15. februar 1980, lov nr. 255 af 16. juni 1980, lov nr.  

 263 af 22. maj 1986, lov nr. 884 af 23. december 1987, lov nr. 383 af 13.  

 juni 1990, lov nr. 381 af 6. juni 1991, lov nr. 383 af 6. juni 1991 og lov  

 nr. 447 af 30. juni 1993.
Anvendelsesområde § 1.  Denne lov omfatter tjenestemænd, der er ansat  

 efter loven om tjenestemænd i staten, folkeskolen og folkekirken, samt  

 sådanne tjenestemænds efterlevende ægtefæller og børn.
 Stk. 2.  Samme ret til pension efter denne lov tilkommer  

 tjenestemænd ved Folketinget og disses efterlevende ægtefæller og børn.
 Stk. 3.  De bestemmelser i denne lov, der omhandler  

 tjenestemænds efterlevende ægtefæller, omfatter også registrerede partnere.
Egenpension § 2.  En tjenestemand er berettiget til egenpension,  

 når han efter 10 fulde års ansættelse i en stilling, i hvilken ansættelsen  

 efter reglerne i §§ 4, 4 a og 4 b kan medregnes i pensionsalderen, afskediges  

 på grund af alder, som følge af helbredsbetinget utjenstdygtighed eller af  

 anden ham utilregnelig årsag.
En tjenestemand på prøve, der ikke er varigt  

 ansat i en anden tjenestemandsstilling, og som ikke er fundet egnet til varig  

 ansættelse efter prøvetidens udløb og afskediges af denne årsag, er ikke  

 berettiget til egenpension, medmindre den pågældende har fået inddraget en  

 pension efter § 10.
 Stk. 2.  Uanset ansættelsestidens længde har en  

 tjenestemand dog ret til egenpension efter §§ 7-8, såfremt afsked finder sted  

 på grund af nedsættelse af erhvervsevnen som nævnt i § 7 eller skyldes følger  

 af tilskadekomst under udførelse af tjenesten.
 Stk. 3.  Har en tjenestemand forud for sin ansættelse i  

 tjenestemandsstilling været omfattet af en pensionsordning, der har været  

 knyttet til beskæftigelse, som efter reglerne i §§ 4, 4 a og 4 b ikke kan  

 medregnes i pensionsalderen, kan finansministeren efter indhentet udtalelse  

 fra Lønningsrådet bestemme, at sådan beskæftigelse medregnes som  

 ansættelsestid efter stk. 1 med indtil 10 år.
 § 3.  En tjenestemand er berettiget til afsked på  

 grund af alder fra udgangen af den måned, hvori han fylder 60 år eller opnår  

 den lavere alder, som efter anden lov måtte være fastsat for denne ret.
 § 4.  En tjenestemands pensionsalder er det antal år,  

 i hvilket han efter sit fyldte 25. år har været statstjenestemand eller  

 tjenestemand i folkeskolen, folkekirken, Folketinget, under Københavns  

 kommunale skolevæsen, Færøernes landsstyre før den 1. januar 1988 eller  

 Grønlands landsråd eller hjemmestyre før den 1. januar 1980 eller har været  

 berettiget til rådighedsløn i medfør af § 32 i lov om tjenestemænd i staten,  

 folkeskolen og folkekirken eller ville have været berettiget til  

 rådighedsløn, hvis pågældende ikke var fyldt 67 år.
 Stk. 2.  Finansministeren kan efter indhentet udtalelse  

 fra Lønningsrådet bestemme, at der i pensionsalderen medregnes den tid, i  

 hvilken en tjenestemand efter sit fyldte 25. år har været ansat på  

 tjenestemandsvilkår i en stilling, hvortil er knyttet en pensionsordning, der  

 i det væsentlige giver samme rettigheder som denne lov.
Stk. 3.  Den tid, i hvilken en tjenestemand efter sit  

 fyldte 25. år som ansat i offentlig tjeneste i Finland, Norge eller Sverige  

 har været omfattet af den for tjenestemænd i vedkommende land gældende  

 statslige pensionsordning medregnes i hans pensionsalder, hvis han har ret  

 til at få udbetalt pension fra ansættelsens ophør.
Ved afsked på grund af  

 alder medregnes en sådan ansættelse dog kun, hvis den har været efterfulgt af  

 mindst 4 års ansættelse, som efter reglerne i stk. 1 og 2 samt §§ 4 a og 4 b  

 kan medregnes i pensionsalderen.
 Stk. 4.  Den tid, i hvilken en tjenestemand har haft  

 nedsat tjenestetid, indgår tilsvarende nedsat i pensionsalderen.
 Stk. 5.  Finansministeren træffer efter indhentet  

 udtalelse fra Lønningsrådet bestemmelse om, hvorvidt perioder, i hvilke der  

 gives en tjenestemand tjenestefrihed uden løn, kan indgå i pensionsalderen.
Stk. 6.  Såfremt en tjenestemand er ansat på grund af  

 ganske særlige kvalifikationer, kan finansministeren efter indhentet  

 udtalelse fra Lønningsrådet bestemme, at pensionsalderen forhøjes med indtil  

 10 år.
Ved afsked på grund af alder og ved opgørelse af krav på opsat pension  

 eller fratrædelsesgodtgørelse til De Europæiske Fællesskaber efter §§ 24-26  

 medregnes som forhøjet pensionsalder højst et tidsrum svarende til  

 ansættelsestiden.
 § 4 a.  Finansministeren kan efter indhentet udtalelse  

 fra Lønningsrådet bestemme, at der i pensionsalderen medregnes den tid, i  

 hvilken en tjenestemand efter sit fyldte 25. år har været ansat inden for de  

 i § 4, stk. 1, nævnte områder eller i en kommune, et koncessioneret selskab  

 eller en stats- eller kommunegaranteret virksomhed.
 Stk. 2.  Forhøjelse af pensionsalderen efter stk. 1 er  

 betinget af, at tjenestemanden under sin ansættelse har været medlem af en  

 pensionsordning, hvortil der er ydet bidrag af ham selv og vedkommende  

 institution, og af, at der til statskassen sker overførsel af den  

 udtrædelsesgodtgørelse, der tilkommer ham fra den hidtidige pensionsordning.
 § 4 b.  Finansministeren kan efter indhentet udtalelse  

 fra Lønningsrådet bestemme, at der i pensionsalderen medregnes den tid, i  

 hvilken en tjenestemand efter sit fyldte 25. år har været ansat som  

 tjenestemand under De Europæiske Fællesskaber, under forudsætning af, at der  

 fra Fællesskaberne sker overførsel til statskassen af den aktuarmæssige værdi  

 af den pågældendes pensionsrettigheder under Fællesskaberne, eller at der fra  

 den pågældende selv sker indbetaling med renter til statskassen af den  

 udtrædelsesgodtgørelse, der blev udbetalt ham ved hans fratræden fra  

 stillingen i Fællesskaberne.
Stk. 2.  Ansøgning om medregning i pensionsalderen af  

 tidligere ansættelse under De Europæiske Fællesskaber må indgives senest 1 år  

 efter tjenestemandsansættelsen.
Såfremt tjenestemandsansættelsen har fundet  

 sted før tidspunktet for denne lovs ikrafttræden, kan ansøgning om medregning  

 dog indgives indtil 1 år efter denne dato.
§ 5.  Finansministeren fastsætter efter indhentet  

 udtalelse fra Lønningsrådet den pensionsgivende løn, der for hvert skalatrin  

 lægges til grund ved beregning af pensionen.
En tjenestemands pensionsgivende  

 løn er den pensionsgivende løn på det opnåede skalatrin forøget med eventuelt  

 personligt pensionsgivende tillæg i henhold til tjenestemandslovens § 55.
 Stk. 2.  Finansministeren kan efter indhentet udtalelse  

 fra Lønningsrådet bestemme, at en tjenestemand, der efter ansøgning overgår  

 til en anden tjenestemandsstilling med en lavere pensionsgivende lønindtægt,  

 kan bevare ret til at få pensionen beregnet efter den hidtidige, højere  

 pensionsgivende løn.
 Stk. 3.  Finansministeren kan efter indhentet udtalelse  

 fra Lønningsrådet forhøje det i stk. 1 nævnte lønmæssige grundlag for  

 pensionsberegningen for en tjenestemand, der har været konstitueret i en  

 tjenestemandsstilling med en højere pensionsgivende lønindtægt uden at blive  

 ansat i stillingen.
 Stk. 4.  Finansministeren kan efter indhentet udtalelse  

 fra Lønningsrådet bestemme, at der i særlige tilfælde kan ydes en  

 tjenestemand, der afskediges på grund af alder eller af anden ham  

 utilregnelig årsag, en særlig tidsbegrænset ydelse som supplement til  

 pensionen.
§ 6.  Den højeste egenpension opnås ved 37 års  

 pensionsalder og udgør 57 pct. af tjenestemandens pensionsgivende løn før  

 fradrag af arbejdsmarkedsbidrag på tidspunktet for pensioneringen, jf. § 5,  

 stk. 1, idet finansministeren dog efter indhentet udtalelse fra Lønningsrådet  

 kan fastsætte et maksimum for pensionens størrelse.
De enkelte  

 pensionsalderår indgår i beregningsprocenten, således at 1.-16.  

 pensionsalderår indgår med hver 1,75 procentpoint, at 17.-32. pensionsalderår  

 indgår med hver 1,5 procentpoint, og at 33.-37. pensionsalderår indgår med  

 hver 1 procentpoint.
Stk. 2.  Til egenpensionister på skalatrin 26 og lavere  

 ydes et årligt tillæg, der ved 37 års pensionsalder udgør 4.000 kr., ved 36,  

 35 og 34 års pensionsalder henholdsvis 3.000 kr., 2.000 kr. og 1.000 kr.
Til  

 egenpensionister på skalatrinnene 27, 28, 29, 30 og 31 ydes ved de nævnte  

 pensionsaldre årlige tillæg, der udgør henholdsvis 80, 60, 40, 20 og 10 pct.  

 af de nævnte beløb.
Fra 1. januar 2002 og 1. januar i hvert af de herefter  

 følgende år nedsættes de nævnte tillæg med 200 kr. årligt.
 Stk. 3.  Til egenpensionister ydes indtil det 67. år et  

 tillæg, der for hvert års pensionsalder udgør 1/37 af 23.500 kr. i årligt  

 grundbeløb.
Stk. 4.  Når en tjenestemand begærer afsked efter at  

 være fyldt 60 år, nedsættes pensionen beregnet efter stk. 1-3 i forhold til  

 den tid, der står tilbage, indtil han fylder 67 år eller opnår den lavere  

 alder, ved hvilken han skulle have været afskediget.
Nedsættelsen af  

 pensionen beregnes samtidig med denne og reguleres efter § 27.
 Stk. 5.  Bestemmelserne i §§ 45-47 i lov om tjenestemænd  

 i staten, folkeskolen og folkekirken finder anvendelse ved fastsættelse af  

 fradraget efter stk. 21).
 § 7.  En tjenestemand, der er under 60 år, og som  

 tilkendes mellemste eller højeste social førtidspension, fordi erhvervsevnen  

 er nedsat til en tredjedel eller derunder, har ved afsked af denne årsag ret  

 til en pension, som fastsættes på grundlag af den pensionsalder, han ville  

 have opnået ved forbliven i tjeneste indtil det tidspunkt, da han skulle have  

 været afskediget på grund af alder.
Stk. 2.  Tilkendes den i stk. 1 nævnte sociale  

 førtidspension fra et tidspunkt, der ligger efter afskedstidspunktet, kan  

 finansministeren efter indhentet udtalelse fra Helbredsnævnet bestemme, at  

 pension kan ydes efter stk. 1, hvis tjenestemandens erhvervsevne allerede på  

 afskedstidspunktet var nedsat med mindst to tredjedele på grund af den  

 lidelse, der var årsag til afskedigelsen.
Pension i henhold til stk. 1 ydes  

 da fra samme tidspunkt som den sociale førtidspension.
Stk. 3.  Stk. 1 og 2 finder ikke anvendelse, hvis  

 tjenestemanden inden for en periode af 10 år fra ansættelsen afskediges på  

 grund af en lidelse, der var lægeligt konstateret ved ansættelsen.
Det samme  

 er tilfældet, hvis afskedigelsen er begrundet i en følgesygdom af en på  

 ansættelsestidspunktet lægeligt konstateret risikofaktor.
 Stk. 4.  Finansministeren kan, hvor ganske særlige  

 forhold taler derfor, bestemme, at stk. 1 og 2 kan finde anvendelse, hvor  

 fratræden sker umiddelbart efter det fyldte 60. år.
 § 8.  Finder afsked sted på grund af utjenstdygtighed,  

 som er forårsaget af, at der under udførelse af tjenesten er overgået  

 tjenestemanden en tilskadekomst, der begrunder krav på erstatning for tab af  

 erhvervsevne i henhold til lov om arbejdsskadeforsikring, er han berettiget  

 til den egenpension, der gælder for en pensionsalder på 37 år.
 Stk. 2.  Har en tjenestemand ved grov uagtsomhed eller  

 ved beruselse selv hidført eller væsentligt bidraget til tilskadekomsten, kan  

 finansministeren bestemme, at forhøjet pension efter stk. 1 bortfalder eller  

 nedsættes.
 Stk. 3.  Finansministeren kan yde pension efter reglerne  

 i stk. 1 til polititjenestemænd samt tjenestemænd i det tidligere  

 toldgrænsekorps, der afskediges på grund af utjenstdygtighed, som skyldes  

 følgerne efter ophold i tyske koncentrationslejre.
 § 9.  Bliver en pensioneret tjenestemand, hvis afsked  

 skyldtes helbredsbetinget utjenstdygtighed, atter tjenstdygtig, har han, hvis  

 han ikke er fyldt 60 år, pligt til at lade sig genansætte i sin tidligere  

 stilling eller en anden passende stilling, som han før sin afsked ville have  

 haft pligt til at overtage.
Stk. 2.  Undlader en af helbredsmæssige årsager  

 pensioneret tjenestemand trods opfordring at fremskaffe sådan  

 helbredsoplysning som omhandlet i § 32, eller opfylder han ikke sin pligt  

 efter stk. 1, inddrages pensionen, og bestemmelserne i §§ 24-26 finder  

 anvendelse.
Ved opgørelsen af pensionsalderen medregnes dog den tid, i  

 hvilken han har modtaget pension.
§ 10.  Pensionen inddrages, såfremt en pensioneret  

 tjenestemand på ny opnår ansættelse, som efter reglerne i § 4 medregnes i  

 hans pensionsalder.
Ved senere afsked af pensionsbegrundende årsag er den  

 pågældende berettiget til pension af mindst samme størrelse som den inddragne  

 pension.
Ægtefællepension § 11.  Den efterlevende ægtefælle efter en  

 tjenestemand eller en pensioneret tjenestemand er berettiget til  

 ægtefællepension, hvis ægteskabet blev indgået, Stk. 2.  Stk. 1, nr. 3, finder ikke anvendelse, hvis  

 dødsfaldet skyldes et ulykkestilfælde eller en akut infektionssygdom  

 indtruffet efter ægteskabets indgåelse.
 Stk. 3.  Finansministeren kan i særlige tilfælde efter  

 indhentet udtalelse fra Lønningsrådet bestemme, at ægtefællen efter en  

 tjenestemand er berettiget til ægtefællepension, uanset at betingelserne i  

 stk. 1 ikke er opfyldt, hvis ægtefællerne tidligere har været gift med  

 hinanden.
 § 12.  Ægtefællepension udgør for hvert års  

 pensionsalder 71 pct. af egenpensionen beregnet efter § 6, stk. 1 og 2.
 Stk. 2.  Til ægtefællepensionister ydes indtil det 67.  

 år et tillæg, der for hvert års pensionsalder udgør 1/37 af 23.500 kr. i  

 årligt grundbeløb.
 Stk. 3.  Ægtefællepension beregnes efter den af  

 tjenestemanden optjente pensionsalder, dog mindst efter 15 års pensionsalder.  

 Ægtefællepension efter en egenpensionist, som ved sin død oppebar pension  

 efter § 7, beregnes efter den optjente pensionsalder med tillæg af perioden,  

 hvori afdøde oppebar pension efter § 7. Ægtefællepensionen kan dog ikke i  

 noget tilfælde beregnes efter en pensionsalder, der overstiger den  

 pensionsalder, som tjenestemanden kunne have opnået ved den pligtige  

 afgangsalder.
Stk. 4.  Er den afdøde ægtefælle afgået ved døden som  

 følge af tilskadekomst i tjenesten, udgør pensionen det beløb, der gælder for  

 en pensionsalder på 37 år.
Det samme gælder, såfremt den afdøde ægtefælle var  

 pensioneret med ret til pension efter § 8.
 Stk. 5.  Finansministeren kan yde ægtefællepension efter  

 reglerne i stk. 22) til efterlevende ægtefæller efter polititjenestemænd  

 eller efter tjenestemænd i det tidligere toldgrænsekorps, der afgår ved døden  

 efter sygdom, som skyldes følgerne efter ophold i tyske koncentrationslejre.
 Stk. 6.  Såfremt den afdøde ægtefælles alder efter  

 fradrag af det antal år, ægteskabet har varet, overstiger den længstlevende  

 ægtefælles alder ved førstafdødes død med mere end 10 år, nedsættes  

 ægtefællepensionen efter stk. 1-33) med 2 pct. for hvert år, forskellen  

 overstiger 10 år.
 § 13.  Såfremt en tjenestemands efterlevende ægtefælle  

 er berettiget til mere end een ægtefællepension på grundlag af ansættelse,  

 som efter § 4 kan medregnes i pensionsalderen, sker der kun udbetaling af den  

 ægtefællepension, der er størst.
 Børnepension m.v.
 § 14.  Når en tjenestemand pensioneres, bliver hans  

 børn berettigede til børnepensionstillæg.
 Stk. 2.  Når en tjenestemand eller pensioneret  

 tjenestemand afgår ved døden, er hans børn berettigede til børnepension.
 Stk. 3.  Retten efter stk. 1 og 2 omfatter stedbørn, som  

 er medtaget til forsørgelse i det fælles hjem.
 Stk. 4.  For hvert barn kan der kun udbetales een ydelse  

 efter reglerne i stk. 1-3. Er betingelserne i stk. 1 og 2 til stede samtidig,  

 foretages udbetaling efter stk. 2.
§ 15.  Børnepensionstillæg udgør for hvert barn 8.800  

 kr. i årligt grundbeløb.
Børnepension udgør for hvert barn 16.700 kr. i  

 årligt grundbeløb.
Børnepension til forældreløse børn udgør dog for hvert  

 barn 33.400 kr. i årligt grundbeløb.
Stk. 2.  Børnepensionstillæg i forbindelse med  

 egenpension og børnepension i forbindelse med ægtefællepension kan dog ikke  

 overstige den pensionsgivende lønningsindtægt.
Det samme gælder  

 børnepensioner til en tjenestemands efterlevende børn tilsammen.
 § 16.  Retten til børnepension og børnepensionstillæg  

 efter § 14 vedvarer indtil barnets fyldte 21. år.
Særregler § 17.  Når en tjenestemand bliver afskediget efter at  

 være fyldt 60 år, men inden sit fyldte 70. år, som følge af, at han har nået  

 den aldersgrænse, der gælder for vedkommende stilling, fastsættes pensionen  

 efter § 6 og § 12 på grundlag af den pensionsalder, han ville have opnået ved  

 tjeneste indtil 70 års alderen.
 § 18.  For militære tjenestemænd, der afskediges inden  

 deres fyldte 60. år som følge af, at de har nået den for stillingen fastsatte  

 aldersgrænse, indgår hvert af de sidste 5 tjenesteår i pensionsalderen med 2  

 år.
 Stk. 2.  Såfremt en militær tjenestemand efter sin  

 afsked forretter fuld tjeneste i reserven ud over 2 år, forhøjes  

 pensionsalderen efter stk. 1 fra det fyldte 60. år med ansættelsestiden i  

 reserven.
 § 19.  Finansministeren kan efter indhentet udtalelse  

 fra Lønningsrådet bestemme, at statsborgere i de øvrige nordiske lande, som  

 har ansættelse inden for det i § 1, stk. 1, angivne område på tilsvarende  

 vilkår som tjenestemænd, i pensionsmæssig henseende behandles efter reglerne  

 i denne lov.
 Stk. 2.  Finansministeren kan efter indhentet udtalelse  

 fra Lønningsrådet bestemme, at EF-statsborgere, der ansættes i staten,  

 folkeskolen eller folkekirken på tilsvarende vilkår som tjenestemænd i  

 henhold til § 58 c i lov om tjenestemænd i staten, folkeskolen og  

 folkekirken, i pensionsmæssig henseende behandles efter reglerne i denne lov.
 § 19 a.  Finansministeren kan efter indhentet  

 udtalelse fra Lønningsrådet bestemme, at fremmede statsborgere, som har  

 ansættelse i stillinger som professor eller lignende stillinger, der  

 forudsætter en videnskabelig uddannelse, på tilsvarende vilkår som  

 tjenestemænd, i pensionsmæssig henseende behandles efter reglerne i denne  

 lov.
Efterindtægt § 20.  Ægtefællen efter en tjenestemand, som ved sin  

 død oppebar lønning eller var pensioneret, er berettiget til efterindtægt,  

 medmindre ægteskabet var opløst ved skilsmisse.
Efterlader den pågældende sig  

 ikke ægtefælle, men børnepensionsberettigede børn, er disse berettigede til  

 efterindtægt.
 Stk. 2.  Efterindtægt efter en person, som ved sin død  

 var berettiget til ægtefællepension i henhold til denne lov, tilkommer de  

 børn af den pågældende, der er berettigede til børnepension efter den først  

 afdøde ægtefælle.
 Stk. 3.  Afgår en tjenestemand ved døden uden at  

 efterlade sig ægtefælle eller børnepensionsberettigede børn, er hans bo  

 berettiget til efterindtægt.
 § 21.  Efterindtægt udgør for hver måned et beløb  

 svarende til den sidst udbetalte lønningsindtægt eller pension.
 § 22.  Retten til efterindtægt omfatter et tidsrum af  

 3 måneder efter dødsfaldet, jf. dog stk. 2 og 34).
 Stk. 2.  Er en tjenestemand afgået ved døden som  

 umiddelbar følge af tilskadekomst under udførelse af tjenesten, omfatter  

 retten til efterindtægt efter § 20, stk. 1, et tidsrum af 12 måneder.
§ 23.  Hvis en ægtefælle, som er berettiget til  

 efterindtægt, afgår ved døden inden efterindtægtsperiodens udløb, tilkommer  

 den del af efterindtægten, som ikke er udbetalt ved dødsfaldet, førstafdødes  

 børnepensionsberettigede børn.
Så længe denne efterindtægt udbetales til  

 børnene, har disse ikke ret til efterindtægt efter § 20, stk. 2.
 Stk. 2.  Så længe den længstlevende ægtefælles ret til  

 efterindtægt vedvarer, sker der ikke udbetaling af ægtefællepension eller af  

 børnepension til den længstlevende ægtefælles børnepensionsberettigede børn.
Stk. 3.  Børnepension til børn, der er berettigede til  

 efterindtægt i medfør af § 20, stk. 1, udbetales ikke, så længe retten til  

 efterindtægt vedvarer.
I tilfælde, hvor børnepension er større, end  

 efterindtægten ville blive, træder børnepensionen dog i efterindtægtens sted.
 Opsat pension m.v.
 § 24.  En tjenestemand, der har opnået en  

 pensionsalder på mindst 3 år, og som fratræder tjenesten uden at være  

 berettiget til pension efter § 2 og uden at overgå til anden ansættelse, som  

 efter § 4 medregnes i pensionsalderen, er berettiget til opsat pension, jf.  

 stk. 5.
 Stk. 2.  Retten til opsat pension ophører, såfremt den  

 pågældende på ny ansættes i en stilling, i hvilken ansættelsen efter § 4 kan  

 medregnes i pensionsalderen.
Stk. 3.  Opsat pension beregnet efter stk. 5 udbetales  

 fra den 1. i måneden efter det fyldte 67. år eller den 1. i måneden efter den  

 berettigedes udtræden af arbejdsmarkedet efter det fyldte 60. år.
Såfremt den  

 pågældende får tilkendt social førtidspension som følge af nedsat  

 erhvervsevne på grund af helbredsmæssige forhold, udbetales pensionen dog fra  

 samme tidspunkt som førtidspensionen.
Stk. 4.  Ved pågældendes død har eventuel ægtefælle samt  

 børn indtil deres fyldte 18. år ret til at få udbetalt en pensionsydelse fra  

 den 1. i måneden efter dødsfaldet, jf. stk. 6-8. Dette gælder for en  

 ægtefælle, selv om ægteskabet er indgået efter tjenestemandens afsked med  

 opsat pension, men ikke, hvis ægteskabet blev indgået, efter at den afdøde  

 tjenestemand var fyldt 65 år, eller efter at den opsatte pension var  

 påbegyndt udbetalt, eller mindre end 3 måneder før dødsfaldet.
Betingelsen om  

 ægteskabets beståen i 3 måneder finder dog ikke anvendelse, hvis dødsfaldet  

 skyldes et ulykkestilfælde eller en akut infektionssygdom indtruffet efter  

 ægteskabets indgåelse.
Stk. 5.  Den opsatte pension efter stk. 1 svarer til  

 egenpensionen beregnet efter § 6, stk. 1 og 2, jf. § 27, på grundlag af  

 tjenestemandens pensionsalder og pensionsgivende løn ved fratrædelsen.
Hvor  

 udbetaling af den opsatte pension sker før det 67. år efter stk. 3, 1. pkt.,  

 nedsættes pensionen i forhold til den tid, der står tilbage, indtil han  

 fylder 67 år, efter regler som fastsat i henhold til § 6, stk. 4 og 5. Til  

 egenpensionister ydes indtil det 67. år et tillæg, der for hvert års  

 pensionsalder udgør 1/37 af 23.500 kr. i årligt grundbeløb.
 Stk. 6.  Pension til den efterlevende ægtefælle udgør  

 2/3 af den pension, hvortil den afdøde var berettiget efter stk. 5, 1. pkt.  

 Til ægtefæller ydes indtil det 67. år endvidere 2/3 af det i § 6, stk. 3,  

 nævnte tillæg.
Stk. 7.  Børnepension udgør for hvert barn 10 pct.  

 eller, såfremt der ikke udbetales ægtefællepension, 20 pct. af den pension,  

 hvortil afdøde efter stk. 5, 1. pkt.5), var berettiget.
Børnepension kan dog  

 ikke overstige pension efter § 15, jf. § 27.
Stk. 8.  Pension efter stk. 7 i forbindelse med pension  

 til ægtefællen kan ikke overstige pensionen efter stk. 5, 1. pkt.
Det samme  

 gælder de samlede pensioner til efterlevende børn.
 § 25.  Finansministeren kan efter indhentet udtalelse  

 fra Lønningsrådet bestemme, at en fratrædende tjenestemand i stedet for ret  

 til opsat pension kan få en fratrædelsesgodtgørelse, der skal anvendes som  

 indbetaling til en pensionsordning, der kan godkendes af finansministeren, og  

 som ikke senere kan tilbagekøbes uden finansministerens samtykke.
 Stk. 2.  En tjenestemand, som fratræder sin stilling  

 uden at være berettiget til pension efter § 2, kan for ansættelsestid forud  

 for den 1. juli 1969 vælge at få udbetalt pensionsbidrag efter bestemmelserne  

 i § 50, stk. 3, i lønnings- og pensionsloven af 1958 i stedet for at bevare  

 ret til opsat pension eller eventuel fratrædelsesgodtgørelse.
 Stk. 3.  Pensionsbidrag, der i henhold til stk. 2 er  

 udbetalt ved ophør af tjenestemandsansættelse, samt fratrædelsesgodtgørelse  

 efter stk. 1 skal ved genansættelse i tjenestemandsstilling tilbageføres  

 efter regler, der fastsættes af finansministeren efter forelæggelse for  

 Lønningsrådet.
 § 26.  Ved tjenestemandsansættelse under De Europæiske  

 Fællesskaber kan den pågældende i stedet for opsat pension vælge fra  

 statskassen til De Europæiske Fællesskaber at få overført  

 fratrædelsesgodtgørelse efter § 25.
 Stk. 2.  For tjenestemænd, der i perioden fra 1. januar  

 1973 til 31. marts 1986 er blevet ansat som tjenestemænd under De Europæiske  

 Fællesskaber, og til hvem der ikke allerede er påbegyndt udbetaling af en  

 pension i henhold til denne lov, kan finansministeren i særlige tilfælde  

 tiltræde, at de pågældende i stedet for opsat pension vælger fra statskassen  

 til De Europæiske Fællesskaber at få overført et beløb beregnet efter  

 reglerne i stk. 1.
 Stk. 3.  Fratrædelsesgodtgørelsen skal ved genansættelse  

 i tjenestemandsstilling tilbageføres efter regler, der fastsættes af  

 finansministeren efter forelæggelse for Lønningsrådet.
Regulering § 27.  Finansministeren fastsætter efter indhentet  

 udtalelse fra Lønningsrådet procentreguleringen af pensioner og efterindtægt  

 af pension, jf. kapitel 2-6. Tillæg efter § 6, stk. 2, reguleres dog ikke.
 Stk. 2.  Opsatte pensioner som nævnt i § 24 reguleres  

 med virkning fra 1. april 1986 efter bestemmelsen i stk. 1.
 § 27 a.  Når der sker generel ændring af  

 tjenestemandslønnen, foretages tilsvarende regulering af efterindtægt af løn,  

 jf. kapitel 6, samt af rådighedsløn og ventepenge, jf. §§ 32 og 59 i  

 tjenestemandsloven.
Forskellige bestemmelser § 31.  Afgørelse om, hvorvidt betingelserne for at  

 oppebære ydelser efter denne lov er til stede, træffes, for så vidt angår  

 personer, der omfattes af § 1, stk. 1, af finansministeren.
 Stk. 2.  Afgørelser, som efter denne lov beror på en  

 helbredsbedømmelse, træffes efter indhentet udtalelse fra et nævn, Nævnet for  

 Helbredsbedømmelser i Tjenestemandssager.
 Stk. 3.  Finansministeren træffer nærmere bestemmelse om  

 sammensætningen af det i stk. 2 omhandlede nævn og om dettes virkeområde.
 § 32.  Til brug ved afgørelser, som efter denne lov  

 beror på en helbredsbedømmelse, kan finansministeren forlange sådanne  

 helbredsoplysninger, som han anser for nødvendige, samt kræve, at den  

 pågældende underkaster sig særlige undersøgelser, eventuelt under indlæggelse  

 til observation på hospital.
 Stk. 2.  Helbredsoplysninger tilvejebragt til brug for  

 afgørelser om ret til pension kan kun videregives, hvis tjenestemanden eller  

 tjenestemandspensionisten har givet samtykke hertil.
 § 33.  Finansministeren fastsætter nærmere regler om  

 udbetaling af ydelserne efter denne lov.
 Stk. 2.  Efter regler, der fastsættes af  

 finansministeren, kan de berettigede give transport på ydelser efter denne  

 lov til låneinstitutter, der af finansministeren er godkendt hertil.
 Stk. 3.  Bortset fra det tilfælde, der er nævnt i stk.  

 2, kan de berettigede ikke overdrage, pantsætte eller på anden måde råde over  

 ydelser efter denne lov, der ikke er udbetalt.
Ikrafttrædelses- og overgangsbestemmelser § 34.  Denne lov træder i kraft samtidig med og har  

 virkning fra samme tidspunkt som lov om tjenestemænd i staten, folkeskolen og  

 folkekirken.
Bestemmelserne i kapitel 9 har dog tidligst virkning fra 1.  

 april 1970.
 Stk. 2.  Om ophævelse af den hidtil gældende lovgivning  

 om tjenestemænds pension m.v. gælder reglerne i § 60 i lov om tjenestemænd i  

 staten, folkeskolen og folkekirken.
 § 35.  Pensionsalderen for de ved lovens ikrafttræden  

 ansatte tjenestemænd, der har erhvervet pensionsalder efter de hidtil  

 gældende regler, omregnes på pensioneringstidspunktet på grundlag af den  

 pensionsalder, der ville være opnået efter de hidtidige regler.
 Stk. 2.  Omregning efter stk. 1 foretages således:
Stk. 3.  Finansministeren kan, når særlige forhold taler  

 derfor, efter indhentet udtalelse fra Lønningsrådet bestemme, at virksomhed forud for ansættelse som tjenestemand tages i betragtning ved beregning af pensionsalder efter de hidtidige regler, såfremt sådan virksomhed er udført under ansættelse inden for det i § 1 angivne område efter det fyldte 30. år.
 Stk. 4.  Pensionsalderen efter stk. 1-3 anvendes dog  

 ikke som grundlag for beregning af pension, dersom tjenestemanden efter de  

 øvrige bestemmelser i loven har opnået en pensionsalder, der er højere.
 § 35 a.  Finansministeren kan efter indhentet  

 udtalelse fra Lønningsrådet i de enkelte tilfælde træffe bestemmelse om  

 tildeling af forhøjet pensionsalder og eventuel tillæggelse af pensionsret  

 efter de forud for 1. juli 1969 gældende regler til tjenestemænd, som uden at  

 være omfattet af bestemmelserne i § 35 var ansat i tjenestemandsstilling den  

 1. juli 1969, og som efter de på dette område fulgte retningslinjer kunne  

 have fået tillagt forhøjet pensionsalder, såfremt forslag herom var blevet  

 fremsat inden den 1. juli 1969.
 § 36.  For tjenestemænd, der forud for lovens  

 ikrafttræden er ansat uden ret til pension, indgår ansættelsestid indtil  

 ikrafttrædelsen i pensionsalderen efter reglerne i § 4 under forudsætning af,  

 at der for den medregnede tid sker efterbetaling af ordinært pensionsbidrag  

 efter de hidtidige regler.
 Stk. 2.  Finansministeren kan efter indhentet udtalelse  

 fra Nævnet for Helbredsbedømmelser i Tjenestemandssager bestemme, at  

 tjenestemænd, der forud for lovens ikrafttræden er ansat uden ret til pension  

 af helbredsmæssige grunde, eller for hvem der hidtil er foretaget afkortning  

 af forhøjet pensionsbidrag i medfør af § 50, stk. 2, i lønnings- og  

 pensionsloven af 1958, ikke har ret til pension efter § 7, stk. 1, såfremt  

 afsked finder sted inden for et nærmere fastsat tidsrum som følge af en  

 lidelse, der har givet anledning til ansættelse uden pensionsret eller til  

 afkortning af forhøjet pensionsbidrag.
 § 37.  (Ophævet).
 § 38.  Egenpension efter § 6, stk. 1, til de lektorer,  

 der ved lovens ikrafttræden var placeret i hidtidig 26. lønningsklasse, og  

 som ved pensionering er henført til lønramme 34, forhøjes med et  

 pensionstillæg, der for hvert års pensionsalder udgør 33 kr.
 Stk. 2.  Pensionstillæg efter stk. 1 medregnes ikke ved  

 fastsættelse af ægtefællepension efter § 12.
 § 39.  (Ophævet).
 § 40.  Pensioner efter kapitel 2 og 3 og efterindtægt  

 af pension efter kapitel 6, der er påbegyndt udbetalt pr. 31. december 1993,  

 omberegnes pr. 1. januar 1994 efter bestemmelserne i § 6 henholdsvis § 12,  

 stk. 1 og 2.
 Stk. 2.  For de pr. 31. december 1993 allerede  

 pensionerede, hvor pensionsberegningen efter § 6 henholdsvis § 12, stk. 1 og  

 2, medfører et fald i pensionen, ydes personlige tillæg, der udgør forskellen  

 mellem pensionen efter hidtidige regler og pensionen som beregnet efter § 6  

 henholdsvis § 12, stk. 1 og 2. For de pr. 31. december 1993 allerede  

 pensionerede, hvor pensionsberegningen efter § 6 henholdsvis § 12, stk. 1 og  

 2, vil give stigning i pensionen, udmøntes stigningen med 1/6 pr. 1. januar i  

 hvert af årene 1997, 1998, 1999, 2000, 2001 og 2002, dog således at  

 stigninger, der efter fordelingen på sjettedele i hvert af årene udgør mindre  

 end 1.200 kr., fordeles således, at der udbetales en stigning på 1.200 kr.  

 årligt i 1997 og hvert af de efterfølgende år, indtil den fulde stigning er  

 udmøntet.
 § 41.  Bestemmelserne i § 40 finder tilsvarende  

 anvendelse for pensioner, der udbetales på grundlag af en pensionsret, der  

 opstår første gang i perioden 1. januar 1994 - 31. december 1996.
§ 42.  Pensioner, der udbetales på grundlag af en  

 pensionsret, der opstår første gang i perioden 1. januar 1997 - 31. december  

 2001, beregnes efter § 6 henholdsvis § 12, således at pensioner, der  

 udbetales på grundlag af en pensionsret, der opstår i perioden 1. januar -  

 31. december 1997, beregnes med 1/6 af den i § 40, stk. 2, 2. pkt., nævnte  

 stigning, henholdsvis med personlige tillæg, der pr. 1. januar 1997 udgør 5/6  

 af det i § 40, stk. 2, 1. pkt., nævnte tillæg.
Pensioner, der udbetales på  

 grundlag af en pensionsret, der opstår første gang i perioden 1. januar - 31.  

 december i hvert af årene 1998-2001, beregnes efter § 6 henholdsvis § 12 med  

 stigninger fordelt efter § 40, stk. 2, 2. pkt., henholdsvis med personlige  

 tillæg, der for pensionistårgange 1998, 1999, 2000 og 2001 udgør henholdsvis  

 4/6, 3/6, 2/6 og 1/6 af det i § 40, stk. 2, 1. pkt., nævnte tillæg.  

 Nedsættelsen af niveauet for de personlige tillæg sker dog med mindst 1.200  

 kr. pr. 1. januar 1997 og med mindst 1.200 kr. pr. 1. januar i hvert af de  

 efterfølgende år.
 § 43.  De i § 40, stk. 2, og §§ 41 og 42 anførte  

 personlige tillæg reguleres efter § 27.
 § 44.  Pensioner efter kapitel 7, der er påbegyndt  

 udbetalt senest 31. december 1993, omberegnes som nævnt i § 40 med eventuelt  

 personligt tillæg efter § 40, stk. 2, 1. pkt.
 Stk. 2.  Pensioner, der er opsat senest 31. december  

 1993, omberegnes efter § 24, stk. 5, og med personligt tillæg efter § 40,  

 stk. 2, 1. pkt.
 I lov nr. 292 af 18. juni 1969 om tjenestemandspension fastsættes i § 34,  

 at loven træder i kraft den 1. juli 1969. Bestemmelserne i kap. 9  

 (samordningsfradrag) har virkning fra 1. april 1970.
I lov nr. 138 af 26. april 1972, hvis § 1, nr. 1 ændrer affattelsen af § 2, stk. 1 og 3, nr. 2 indsætter § 4 a, nr. 3 indsætter nyt stk. 3 i § 8, nr. 4 indsætter nyt stk. 3 i § 12, nr. 5 ændrer affattelsen af § 12, stk. 3, der bliver til stk. 4, nr. 6 indsætter § 19 a, nr. 7 ændrer affattelsen af § 30, stk. 2, nr. 8 indsætter § 30 a, nr. 9 indsætter § 35 a, nr. 10 indsætter § 39, fastsættes i § 3, at loven har virkning fra 1. juli 1969, og at de  

 ændringer, som angår § 30 a, skal have virkning fra 1. april 1970.
 I lov nr. 55 af 13. marts 1975 ændres affattelsen af § 27, stk. 1,  

 (dyrtidsregulering) med virkning fra 1. april 1975.
I lov nr. 273 af 26. maj 1976, hvis § 1, nr. 1 ændrer affattelsen af § 2, stk. 1 og 3, nr. 2 ændrer affattelsen af § 4, stk. 3, nr. 3 ændrer affattelsen af § 4, stk. 6, nr. 4 indsætter § 4 a, stk. 4, nr. 5 indsætter § 4 b, nr. 6 ændrer affattelsen af § 24, stk. 1, sidste punktum, nr. 7 indsætter § 24, stk. 4 og 5, fastsættes i § 2, at loven har virkning fra 1. januar 1973.
 I lov nr. 232 af 2. juni 1977 indsættes § 27 a, der ifølge loven  

 bortfalder den 30. september 1979.
 I lov nr. 592 af 29. november 1978, hvis § 1 indsætter § 30 b, fastsættes  

 i § 2, at loven træder i kraft den 1. januar 1979.
 I lov nr. 130 af 29. marts 1979, hvis § 1 ændrer affattelsen af § 27, stk.  

 1, (dyrtidsregulering) fastsættes i § 2, at loven træder i kraft den 1.  

 oktober 1979.
 I lov nr. 43 af 15. februar 1980, hvis § 3 indsætter § 27 a  

 (dyrtidsregulering), fastsættes i § 5, at loven træder i kraft 15. februar  

 1980.
 Lov nr. 255 af 16. juni 1980, hvis § 9 indsætter nyt afsnit i § 27, stk.  

 1, (dyrtidsregulering) har virkning fra 1. oktober 1980.
I lov nr. 263 af 22. maj 1986, hvis § 1, nr. 1 ændrer affattelsen af § 2, stk. 1, nr. 2 ændrer affattelsen af § 4, stk. 6, 2. punktum, nr. 3 ophæver § 4 a, stk. 3 og 4, nr. 4 ophæver § 4 b, stk. 2 og 3, og stk. 4 bliver herefter stk. 2, nr. 5 indsætter § 5, stk. 2 og 3, nr. 6 indsætter § 7, stk. 3, nr. 7 ændrer affattelsen af § 8, stk. 1, nr. 8 ændrer affattelsen af § 12, stk. 2, 2. punktum, nr. 9 ændrer affattelsen af kapitel 7 (opsat pension m.v.), nr. 10 ændrer affattelsen af § 27, stk. 3, nr. 11 ændrer affattelsen af kap. 9 (samordningsfradrag), nr. 12 ophæver § 37, fastsættes i § 2, at loven har virkning fra den 1. april 1986.  

 Bestemmelserne i § 1, nr. 11 om samordningsfradrag har dog virkning fra 1.  

 januar 1987.
 I lov nr. 884 af 23. december 1987, hvis § 1, nr. 1 ændrer affattelsen af  

 § 27, og nr. 2 ophæver § 27 a, fastsættes i § 2, at loven træder i kraft 1.  

 april 1988.
I lov nr. 383 af 13. juni 1990, hvis § 1, nr. 1 indsætter nyt stk. 3 i § 1, nr. 2 ændrer affattelsen af § 4, stk. 1, nr. 3 ændrer affattelsen af § 4, stk. 6, 2. pkt., nr. 4 ændrer affattelsen af § 5, stk. 1, nr. 5 indsætter § 5, stk. 4, nr. 6 indsætter nyt stk. 2 i § 11, og stk. 2 bliver herefter stk. 3, nr. 7 indsætter § 19, stk. 2, nr. 8 ændrer affattelsen af § 25, stk. 2, nr. 9 ændrer affattelsen af § 26, stk. 1, nr. 10 indsætter nyt stk. 2 i § 26, og stk. 2 bliver herefter stk. 3, nr. 11 ændrer affattelsen af § 26, stk. 2, der bliver stk. 3, nr. 12 ophæver § 28, stk. 2, og stk. 3 og 4 bliver herefter stk. 2 og 3, nr. 13 ophæver § 29, stk. 3, nr. 14 ophæver § 30, stk. 2, og stk. 3 bliver herefter stk. 2, fastsættes i § 2, at loven har virkning fra 1. april 1990 bortset fra § 1,  

 nr. 1, der har virkning fra 1. oktober 1989.
 I lov nr. 381 af 6. juni 1991, hvis § 1 indsætter § 29, stk. 3, fastsættes  

 i § 2, at loven træder i kraft med virkning for pensionsudbetalinger  

 vedrørende perioden fra og med 1. juli 1991.
I lov nr. 383 af 6. juni 1991, hvis § 1, nr. 1 ændrer affattelsen af § 4, stk. 1, nr. 2 ændrer affattelsen af § 4, stk. 3, nr. 3 ændrer affattelsen af § 14, stk. 1, nr. 4 ændrer affattelsen af § 16, nr. 5 indsætter nyt punktum i § 27, stk. 3, efter 1. pkt., hvorefter 2.  

 pkt. bliver 3. pkt., nr. 6 ændrer affattelsen af § 29, stk. 1, fastsættes i § 2, at loven har virkning fra 1. april 1991 bortset fra § 1,  

 nr. 2, der har virkning fra 1. juli 1990, og § 1, nr. 3, 5 og 6, der har  

 virkning fra 1. juli 1991.
 Stk. 2.  § 1, nr. 4, finder anvendelse for børn, der  

 ikke er fyldt 18 år den 1. april 1991.
 Stk. 3.  Børnepension og børnepensionstillæg, der ved  

 lovens ikrafttræden er bevilget forlænget ud over barnets fyldte 18. år, kan  

 af finansministeren forlænges ud over det fyldte 21. år, hvis barnets  

 uddannelse ikke er afsluttet på dette tidspunkt, og forholdene taler derfor.  

 Forlængelsen vil kun kunne bevilges i yderligere 1 år og ikke ud over 30.  

 juni 1992, medmindre forlængelse ud over denne dato allerede er bevilget.
I lov nr. 447 af 30. juni 1993, hvis § 1, nr. 1 ændrer affattelsen af § 4 a, nr. 2 ændrer affattelsen af § 5, stk. 1, nr. 3 indsætter stk. 1-4 i § 6, hvorefter stk. 3 bliver stk. 5, nr. 4 ændrer affattelsen af § 7, nr. 5 ændrer affattelsen af § 11, nr. 6 indsætter stk. 1-3 i § 12, hvorefter stk. 2, 3 og 4 bliver stk. 4, 5  

 og 6, nr. 7 ændrer affattelsen af § 15, stk. 1, nr. 8 ophæver § 22, stk. 3, nr. 9 ændrer affattelsen af § 24, stk. 4 og 5, nr. 10 indsætter nyt punktum i § 24, stk. 6, efter 1. punktum, nr. 11 ændrer affattelsen af § 27, nr. 12 indsætter § 27 a, nr. 13 ophæver kapitel 9, nr. 14 indsætter § 32, stk. 2, nr. 15 ophæver § 39, nr. 16 indsætter §§ 40-44, fastsættes i § 5, at loven har virkning fra 1. januar 1994, samt at § 1,  

 nr. 5, 6 og 9, har virkning for ægtefællepension efter tjenestemænd eller  

 pensionerede tjenestemænd, der dør 1. januar 1994 eller senere.
Finansministeriet, den 9. september 1993 Mogens Lykketoft / Lene Larsen På grund af fejl i lov nr. 447 af 30. juni 1993 vil følgende henvisninger  

 blive ændret ved førstkommende lovændring:
