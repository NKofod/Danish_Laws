Resumé En sognebåndsløser klagede over Kirkeministeriets afgørelse om at  

 han ikke var valgbar ved menighedsrådsvalget i 2000 fordi han var optaget på  

 valglisten med urette.
Ombudsmanden var enig med ministeriet i at  

 sognebåndsløserens optagelse på valglisten i det pågældende sogn var sket med  

 urette.
Ombudsmanden mente at ministeriet ved vurderingen af om  

 sognebåndsløserpræstens oprindelige, begunstigende afgørelse om optagelse på  

 valglisten skulle annulleres, burde have overvejet om der forelå særlige  

 omstændigheder der talte imod en annullation.
Ombudsmanden pegede i den  

 forbindelse på nogle forhold som han mente måtte indgå i overvejelserne -  

 herunder  

  

 at  

 der på tidspunktet for indgivelsen af klage i sagen var gået  

 mere end fem år fra den oprindelige afgørelse,  

  

 at  

 sognebåndsløseren  

 havde indrettet sig i tillid til denne afgørelse, og  

  

 at  

 han efter de  

 foreliggende oplysninger var i god tro.
 Ombudsmanden henstillede på den baggrund at  

 Kirkeministeriet genoptog sagen. (J.nr. 2001-3174-749).
Annullation af begunstigende afgørelse Det fremgik  

 af sagen at A i sommeren 1956 flyttede til X Sogn.
I 1960 blev området hvor A  

 boede (og fortsat bor), udskilt til et nyt sogn - Y Sogn.
I perioden fra 1965  

 til 1988 var A medlem af Y Sogns Menighedsråd.
I 1988 løste A sognebånd til  

 den tidligere sognepræst i X Sogn, C.
Ved menighedsrådsvalget i 1988 blev A  

 valgt som suppleant i X Sogns Menighedsråd, og i efteråret 1990 indtrådte A i  

 menighedsrådet hvor han fortsatte efter valget i 1992.
Da C i 1995 gik på pension,  

 ophørte As sognebåndsløsning til ham.
A fremsatte herefter anmodning om  

 at  

 løse sognebånd til sognepræst B, X Sogn.
As anmodning blev imødekommet  

 af B  

 den 12. august 1995. Den 4. september 1995 daterede og underskrev A  

 blanketten  

 Meddelelse om optagelse på valglisten som han tilbagesendte til B  

 idet han  

 (fortsat) ønskede at udøve valgret i X Sogn.
Også ved de følgende  

 menighedsrådsvalg i 1996 og 2000 blev A valgt til X Sogns Menighedsråd.
A  

 oplyste at han ved valget i 1996 var formand for valgbestyrelsen, mens han  

 ved  

 valget i 2000 alene var medlem af valgbestyrelsen.
A kom dog først til at  

 deltage i valgbestyrelsens arbejde forholdsvis sent de pågældende år.
 Den 21. november 2000 klagede  

 sognepræst D til Z Provsti over menighedsrådsvalget den 14. november 2000. D  

 anførte følgende:
I henhold til de lovregler,  

 der gælder for valg til menighedsråd, føler undertegnede sig forpligtet til  

 at  

 påpege en tilsyneladende mangel på kontrol, som valgbestyrelsen for (X)  

 menighedsråd har udvist ved at erklære valgbestyrelsesmedlem (A) ( ) for  

 valgbar til trods for, at der er 28 dage imellem stiftelsestidspunktet for  

 sognebåndsløsningen og imødekommelsen af anmodningen på valglisten; omtalte  

 blanket understreger, at det skal ske inden 8 dage efter sognebåndsløsningens  

 stiftelse. Efter at have indhentet en  

 udtalelse fra valgbestyrelsen i X Sogn, videresendte Z Provsti sagen til  

 biskoppen over V Stift til afgørelse.
Ved påtegning af 27. november 2000  

 anførte Z Provsti v/provst ( ) følgende:
Telefonisk har jeg af (A)  

 fået oplyst, at han siden sommeren 1995 har været sognebåndsløser hos (B), og  

 før da hos (C) siden 1988. Der er derfor ingen tvivl om sognebåndsløsningen  

 og  

 heller ikke om ønsket om at stemme i (X) Sogn.
Så selv om der måske nok  

 principielt er gået lidt mange dage mellem de to papirer, skønner  

 jeg ikke,  

 at der - 5 år efter - er nogen substans i klagen. I en afgørelse af 7. december  

 2000 udtalte biskoppen over V Stift bl.a.:
 Af Kirkeministeriets  

 bekendtgørelse nr. 58 af 24. januar 1992 om stiftelse og ophør af  

 sognebåndsløsning, samt om sognebåndsløseres valgret til menighedsråd § 3,  

 stk.  

 2, fremgår, at såfremt sognebåndsløseren ønsker at udøve valgret i den  

 menighedsrådskreds, hvor sognebåndsløserpræsten er ansat, udfyldes en  

 blanket,  

 der sendes til sognebåndsløserpræsten inden 8 dage efter, at  

 sognebåndsløseren  

 har modtaget meddelelse om stiftelsen af sognebåndet.
 Retten til at udøve valgret  

 og dermed at være valgbar til menighedsrådet i det sogn, hvor  

 sognebåndsløserpræsten er ansat, er således bl.a. betinget af, at der er  

 givet  

 meddelelse herom.
 Derimod ses den anførte  

 tidsfrist ikke at være en gyldighedsbetingelse, men alene at have virkning  

 som  

 en ordensforskrift.
 Der ses derfor ikke at være  

 grundlag for at rejse kritik af valgbestyrelsens afgørelse om (A)s  

 valgbarhed.
Denne afgørelse kan  

 indbringes for Kirkeministeriet. Den 18. december 2000  

 påklagede D afgørelsen til Kirkeministeriet.
Ministeriet bad i brev af 9.  

 april  

 2001 A om en udtalelse.
A valgte herefter i brev af 27. april 2001 at  

 forelægge  

 sagen for kirkeministeren idet ministeriets brev af 9. april 2001 efter hans  

 opfattelse fremstod som om ministeriet allerede havde truffet en afgørelse.
I  

 As brev til kirkeministeren anførte han bl.a.:
I juni 1995 lod pastor (C) sig pensionere,  

 dette opløste min hustrus og mit sognebånd til ham.
Da vi fremdeles havde et  

 ønske om at være knyttet til (X) Sogn, tog jeg kontakt til pastor (B) med  

 henblik på løsning af sognebånd til hende.
I de foregående måneder havde  

 pastor  

 (B) manifesteret sig som en særdeles udmærket forkynder og en meget habil og  

 vidende teolog.
Om stiftelsen af sognebåndet mener jeg at erindre, at det  

 foregik efter en god samtale i begyndelsen af juli 1995, hvor blanketten  

 Anmodning om sognebåndsløsning udleveredes.
Denne er så straks  

 udfyldt og  

 dateret (jeg havde desværre ikke sørget for at tage kopi af blanketten, så  

 jeg  

 så den først igen i kopi i begyndelsen af 2001), men er først afleveret i  

 begyndelsen af august 1995, da jeg har ønsket at aflevere den personligt.
I  

 øvrigt var det ferie- og sommerhustid, og pastor (B) havde overordentlig  

 travlt, da det ene af de to embeder ved (X) Kirke var vakant, så der var god  

 grund til at gøre så lidt ulejlighed som muligt.
Hvornår og under hvilke  

 omstændigheder attesten: Meddelelse om optagelse på valglisten  

 har været  

 udfyldt og afleveret, har jeg ingen erindring om; jeg har formentlig opfattet  

 blanketten som en formalitet, og det tidsmæssige aspekt har jeg ikke hæftet  

 mig  

 ved - der var jo lang tid til næste menighedsvalg! I bagklogskabens gyldne lys  

 erkender jeg, at et formkrav ikke har været opfyldt, på den anden side mener  

 jeg, at mit (og vort) handlemønster tydeligt viser et ønske om at være  

 tilknyttet (X) Sogn.
 Den 9. juli 2001 traf  

 Kirkeministeriet følgende afgørelse i forhold til D:
 Med brev af 18. december  

 2000 har ministeriet modtaget Deres klage over en afgørelse truffet af  

 biskoppen over (V) Stift den 7. december 2000, hvorved (A) blev erklæret for  

 valgbar ved menighedsrådsvalget den 14. november 2000 til (X) Sogns  

 Menighedsråd.
 I anledning heraf kan det  

 oplyses, at ministeriet ved brev af 4. januar 2001 ( ) har anmodet biskoppen  

 om  

 en udtalelse efter forud indhentet udtalelse fra valgbestyrelsen for (X) Sogn  

 og provsten for (Y) Provsti.
De udbedte udtalelser er modtaget  

 med biskoppens brev af 1. februar 2001, som vedlægges i kopi.
Udtalelserne er  

 vedlagt en kopi af skemaet Meddelelse om optagelse på valglisten  

 dateret og  

 underskrevet af (A) den 4. september 1995.
 Ministeriet har herefter ved  

 brev af 27. februar 2001 anmodet sognepræst (B) om at sende en kopi af  

 (A)s  

 anmodning om sognebåndsløsning til (B), hvilket ministeriet har modtaget ved  

 brev af 3. marts 2001. Anmodningen er imødekommet af sognepræst (B) den 12.  

 august 1995.
 Efter en gennemgang af sagens  

 oplysninger er det ministeriets opfattelse, at (A) ikke var valgbar ved valg  

 til (X) Sogns Menighedsråd den 14. november 2000.
 Ministeriet har ved  

 afgørelsen lagt vægt på følgende:
 Reglerne om sognebåndsløsning  

 fremgår af lov nr. 352 af 6. juni 1991 om medlemskab af folkekirken, kirkelig  

 betjening og sognebåndsløsning, som ændret ved lov nr. 941 af 20. december  

 1999, og af bekendtgørelse nr. 58 af 24. januar 1992 om stiftelse og ophør af  

 sognebåndsløsning samt om sognebåndsløseres valgret til menighedsråd, som  

 ændret ved bekendtgørelse nr. 572 af 21. juni 1996.
 Det fremgår af bekendtgørelse  

 nr. 58 af 24. januar 1992 § 6, stk. 1, at en sognebåndsløser i forbindelse  

 med  

 sognebåndsløsningen skal vælge, om han eller hun vil udøve valgret i den  

 menighedsrådskreds, hvor sognebåndsløseren bor, eller i en  

 menighedsrådskreds,  

 hvor sognebåndsløserpræsten er ansat, jf. § 5 i lov om menighedsråd.
 Dersom valgretten ønskes  

 udøvet i en menighedsrådskreds, hvor sognebåndsløserpræsten er ansat, skal  

 der  

 i forbindelse med sognebåndsløsningens etablering gives meddelelse herom, jf.  

 bekendtgørelsens § 6, stk. 2.
 Det fremgår tillige af  

 bekendtgørelsens § 3, stk. 1 og 2, at hvis en sognepræst er villig til at  

 modtage en ansøger som sognebåndsløser, giver præsten meddelelse herom.  

 Meddelelsen  

 vedlægges en blanket, hvorpå sognebåndsløseren kan angive, at valgret ønskes  

 udøvet i en menighedsrådskreds, hvor sognebåndspræsten er ansat, jf. § 6.  

 Hvis  

 dette ønskes, skal sognebåndsløseren inden 8 dage tilbagesende blanketten i  

 udfyldt og underskrevet stand til sognebåndsløserpræsten.
 Idet blanketten om optagelse  

 på valglisten er dateret den 4. september 1995, er 8-dages fristen i  

 bekendtgørelsens § 3, stk. 2, jf. § 6 ikke overholdt.
 På baggrund heraf er det  

 således ministeriets opfattelse, at biskoppen har truffet en forkert  

 afgørelse  

 den 7. december 2000, idet (A) ikke har været valgbar ved valg til  

 menighedsrådet for (X) Sogn den 14. november 2000, jf. bekendtgørelsens § 3,  

 stk. 2, jf. § 6.
Den endelige afgørelse af,  

 hvorvidt (A) var valgbar til valg til (X) Sogns Menighedsråd den 14. november  

 2000, træffes af domstolene. I brev af samme dato til A  

 anførte tidligere kirkeminister Johannes Lebech bl.a. følgende:
Jeg kan oplyse, at det,  

 således som bekendtgørelsen [bekendtgørelse nr. 58 af 24. januar 1992 som  

 ændret ved bekendtgørelse nr. 572 af 21. juni 1996 om stiftelse og ophør af  

 sognebåndsløsning samt om sognebåndsløseres valgret til menighedsråd; min  

 tilføjelse] er udformet, ikke er noget krav, at valgbestyrelsen eller  

 sognebåndsløserpræsten i givet fald underretter sognebåndsløseren om, at  

 fristen i bekendtgørelsens § 3, stk. 2, ikke er overholdt.
Det fremgår  

 tydeligt  

 af blanketten vedrørende Meddelelse om optagelse på valglisten, at blanketten  

 skal tilbagesendes til sognebåndsløserpræsten i udfyldt og underskrevet stand  

 inden 8 dage efter sognebåndsløsningens stiftelse, hvis valgretten ønskes  

 udøvet i en menighedsrådskreds i det pastorat, hvor sognebåndsløserpræsten er  

 ansat.
Jeg har fuld forståelse for  

 Deres situation, men ser mig ikke i stand til at foretage andet.
Jeg kan  

 derfor  

 henholde mig til ministeriets afgørelse, idet fristen i § 3, stk. 2, i  

 bekendtgørelse nr. 58 af 24. januar 1992 om stiftelse og ophør af  

 sognebåndsløsning samt om sognebåndsløseres valgret til menighedsråd, ikke er  

 overholdt. Brevet var vedlagt  

 ministeriets afgørelse.
Den 25. september 2001  

 klagede A til mig over Kirkeministeriets afgørelse.
I sit brev skrev han  

 bl.a.:
  jeg [er] enig med  

 Kirkeministeriet i, at den formelle 8 dages frist er overskredet.
Jeg er  

 fortsat uenig i Kirkeministeriets afgørelse af, hvorvidt jeg var valgbar i  

 forbindelse med menighedsrådsvalget den 14. november 2000, hvilket jeg vil  

 uddybe:
Kirkeministeriet har i sit  

 svar udtalt, at der i bekendtgørelsen ikke stilles noget krav, at  

 valgbestyrelsen  

 eller sognebåndsløserpræsten i givet fald underretter sognebåndsløseren om,  

 at  

 fristen i bekendtgørelsens § 3, stk. 2, ikke er overholdt.
Dette er jeg, som  

 det fremgår af mit høringssvar, ikke enig i.
Ordlyden af § 3, stk. 2, skal  

 efter min opfattelse læses således, at det er op til sognebåndsløseren at  

 indsende Meddelelse om optagelse på valglisten, såfremt denne  

 ønsker at udøve  

 valgretten i en menighedsrådskreds i et pastorat, hvor sognebåndsløserpræsten  

 er ansat.
Sognebåndsløserpræsten skal derimod ikke foretage sig noget, hvis  

 blanketten ikke sendes ind.
Jeg mener imidlertid, at det  

 må forholde sig anderledes, når sognebåndsløserpræsten rent faktisk modtager  

 Meddelelse om optagelse på valglisten, og denne er behæftet med  

 fejl eller  

 som i mit tilfælde ikke indsendt rettidigt.
Der må i sådanne situationer  

 bestå  

 en pligt til for sognebåndsløserpræsten ud fra en almindelig  

 forvaltningsretlig  

 grundsætning at gøre opmærksom på, at der er fejl ved blanketten, eller at  

 denne ikke er rettidigt indsendt.
Baggrunden herfor er, at myndigheden må  

 være  

 klar over, at borgeren handler i tiltro til, at denne har opnået en  

 rettighed,  

 hvilket altså ikke er tilfældet.
Såfremt jeg var blevet gjort  

 opmærksom på, at Meddelelse om optagelse på valglisten var for  

 sent indsendt  

 ville jeg have kunnet rette fejlen ved at have ophævet sognebåndet og løst  

 det  

 på ny og samtidig have anmodet om optagelse på valglisten inden for 8 dages  

 fristen.
Som jeg også har anført i mit høringssvar, mener jeg, at det at jeg  

 ikke har fået oplysning om, at Meddelelse om optagelse på  

 valglisten ikke var  

 rettidigt ikke bør kunne komme mig til skade på nuværende tidspunkt.
Endnu et meget væsentligt  

 aspekt, som bør fremdrages i denne sag er, at vælgerne i en  

 menighedsrådskreds  

 bør kunne have tiltro til, at de kandidater, der opstilles til  

 menighedsrådsvalget, opfylder de formelle krav til at være valgbare.
Det er  

 valgbestyrelsen, der skal sikre dette blandt andet på baggrund af de  

 oplysninger, der modtages fra sognepræsten om sognebåndsløsere.
Dette  

 synspunkt  

 er gældende, uanset om der er tale om afstemnings- eller aftalevalg. Den 9. oktober 2001 bad jeg  

 Kirkeministeriet om en udtalelse i sagen.
 I en udtalelse af 29. januar  

 2002 anførte ministeriet bl.a.:
 Overholdelse af den i bekendtgørelsens  

 § 3, stk. 2, angivne frist på 8 dage er en gyldighedsbetingelse for, at en  

 sognebåndsløser kan udøve valgret i den menighedsrådskreds, hvor  

 sognebåndsløserpræsten er ansat.
Ministeriet er derfor ikke enig med  

 biskoppen  

 over (V) Stift i, at der alene er tale om en ordensforskrift.
Bekendtgørelsen indeholder  

 ikke krav om, at sognepræsten - eller valgbestyrelsen - skal underrette  

 sognebåndløseren om, at 8-dags fristen ikke er overholdt.
Dette hænger sammen  

 med, at det som tidligere nævnt tydeligt fremgår af blanketten vedrørende  

 Meddelelse om optagelse på valglisten, at denne skal  

 tilbagesendes til  

 sognebåndsløserpræsten i udfyldt og underskrevet stand inden 8 dage efter  

 sognebåndløsningens stiftelse, såfremt valgretten ønskes udøvet i en  

 menighedsrådskreds  

 i det pastorat, hvor sognebåndløserpræsten er ansat.
Det bemærkes i denne  

 forbindelse, at sognebåndsløseren ikke mister sine parlamentariske  

 rettigheder,  

 idet en manglende overholdelse af 8-dages fristen betyder, at  

 valgretten/valgbarheden på normalvis udøves i bopælssognet. Jeg sendte Kirkeministeriets  

 udtalelse til A hvorefter A i brev af 28. februar 2002 bl.a. anførte at  

 ministeriet ikke havde forholdt sig til hans argumentation i brevene af 27.  

 april og 25. september 2001, ligesom ministeriets udtalelse ikke indeholdt en  

 relevant argumentation for divergensen mellem biskoppen over V Stifts og  

 ministeriets opfattelse af den omhandlede frist.
Ombudsmandens udtalelse 1.  

  

 Menighedsrådsvalglovens (jf. lovbekendtgørelse nr. 32 af 19. januar 2000 om  

 valg til menighedsråd) § 5 bestemmer følgende om sognebåndsløseres valgret og  

 valgbarhed:
   

  

 § 5.  

  

 En sognebåndsløser skal i forbindelse med sognebåndsløsningen vælge, om han  

 eller hun vil udøve valgret i den menighedsrådskreds, hvor sognebåndsløseren  

 bor, eller i en menighedsrådskreds, hvor sognebåndsløserpræsten er ansat.  

 Sognebåndsløseren er kun valgbar i den menighedsrådskreds, hvor valgretten  

 udøves.
Stk. 2.  

  

 Dersom valgretten ønskes udøvet i en menighedsrådskreds, hvor  

 sognebåndsløserpræsten er ansat, skal der i forbindelse med  

 sognebåndsløsningen gives meddelelse herom.
Hvis sognebåndsløserpræsten er  

 ansat i flere menighedsrådskredse, skal sognebåndsløseren tillige meddele, i  

 hvilken af disse menighedsrådskredse valgret ønskes udøvet.
Hvis meddelelse  

 ikke gives, udøver sognebåndsløseren sin valgret i bopælssognet.
 Stk. 3.  

  

 Det trufne valg er bindende, så længe sognebåndsløsningen består.  

 Kirkeministeriet fastsætter nærmere regler for sognebåndsløseres optagelse på  

 valglisten.
 Efter den dagældende § 5 (lov nr. 616 af 21. december 1983 om valg til  

 menighedsråd, jf. lovbekendtgørelse nr. 70 af 12. februar 1988) skulle  

 sognebåndsløsere forud for hvert menighedsrådsvalg beslutte om de ønskede at  

 udøve valgret og være valgbare i bopælssognet eller i det sogn til hvis præst  

 de havde løst sognebånd.
Denne valgfrihed blev begrænset i 1992 (lov nr. 288 af 29. april 1992 om  

 ændring af lov om valg til menighedsråd) hvor bestemmelsen fik sin nugældende  

 ordlyd.
Lovændringen skete på grundlag af betænkning nr. 1176/1989 om  

 sognebåndsløsning og kirkelig betjening af folkekirkens medlemmer.
Herefter  

 må en sognebåndsløser træffe et bindende valg én gang for alle med hensyn til  

 om den pågældende vil udøve valgret i bopælssognet eller i den  

 menighedsrådskreds hvor den præst hvortil  

 der er løst sognebånd, er ansat.
Den pågældende er herefter alene valgbar til  

 menighedsrådet for denne menighedsrådskreds.
Er præsten ansat i flere  

 menighedsrådskredse, skal sognebåndsløseren ved sognebåndsløsningens  

 etablering  

 meddele i hvilken af disse menighedsrådskredse valgret ønskes udøvet.
Se  

 betænkningen s. 33 og bemærkningerne til § 5 (Folketingstidende 1991-92,  

 Tillæg  

 A, sp. 2031ff).
 Bekendtgørelse nr. 58 af 24.  

 januar 1992 om stiftelse og ophør af sognebåndsløsning samt om  

 sognebåndsløseres  

 valgret til menighedsråd som ændret ved bekendtgørelse nr. 572 af 21. juni  

 1996, bestemmer bl.a. følgende:
  

  

 Stiftelse § 3.  

  

 Er præsten villig til at modtage en ansøger som  

 sognebåndsløser, giver præsten ansøgeren meddelelse herom.
 Stk. 2.  

  

 Meddelelsen vedlægges en blanket, hvorpå sognebåndsløseren  

 kan angive, at valgret ønskes udøvet i en menighedsrådskreds, hvor  

 sognebåndsløserpræsten er ansat, jf. § 6. Hvis dette ønskes, tilbagesender  

 sognebåndsløseren inden 8 dage blanketten i udfyldt stand til  

 sognebåndsløserpræsten.
Retsvirkningerne af sognebåndsløsning § 6.  

  

 En sognebåndsløser kan vælge, om han eller hun vil udøve  

 valgret i den menighedsrådskreds, hvor sognebåndsløseren bor, eller i en  

 menighedsrådskreds, hvor sognebåndsløserpræsten er ansat.
 Stk. 2.  

  

 Hvis valgretten ønskes udøvet i en menighedsrådskreds, hvor  

 sognebåndsløserpræsten er ansat, skal der i forbindelse med  

 sognebåndsløsningens etablering gives meddelelse herom, jf. dog stk. 3. Hvis  

 sognebåndsløserpræsten er ansat i flere menighedsrådskredse, skal  

 sognebåndsløseren tillige meddele, i hvilken af disse menighedsrådskredse  

 valgret ønskes udøvet.
Stk. 3.  

  

 En sognebåndsløser, hvor sognebåndsløsningen er etableret  

 af forældremyndighedens indehaver, jf. § 12, kan inden 3 måneder efter, at  

 vedkommende  

 er fyldt 18 år, meddele sognebåndsløserpræsten, at valgretten ønskes udøvet i  

 en menighedsrådskreds, hvor sognebåndsløserpræsten er ansat.
Bestemmelsen i  

 stk. 2, 2. pkt., finder tilsvarende anvendelse.
 Stk. 4.  

  

 Hvis meddelelse efter stk. 2 og stk. 3 ikke gives, udøver  

 sognebåndsløseren sin valgret i bopælssognet.
 Stk. 5.  

  

 De trufne valg er bindende, så længe sognebåndsløsningen  

 består.
Meddelelser til og fra sognepræsterne § 14.  

  

 Når sognebåndsløserpræsten har modtaget den i § 3, stk. 2,  

 nævnte blanket, videresendes denne til valgbestyrelsen for den  

 menighedsrådskreds, i hvilken sognebåndsløseren har valgt at udøve sin  

 valgret.
Meddelelser til og fra valgbestyrelserne § 18.  

  

 Valgbestyrelsen skal føre en protokol, der skal indeholde  

 oplysning om sognebåndsløseres navn, adresse, personnummer, valg af  

 menighedsrådskreds for udøvelse af valgret, tidspunktet for optagelse eller  

 slettelse af valglisten og valg af menighedsrådskreds for udøvelse af valgret  

 ved flytning.
§ 19.  

  

 Har en sognebåndsløser valgt at udøve sin valgret i en  

 menighedsrådskreds i sognebåndsløserpræstens pastorat, jf. § 3, stk. 2,  

 påhviler det valgbestyrelsen for denne menighedsrådskreds at sørge for, at  

 sognebåndsløseren optages på valglisten for kredsen.
Valgbestyrelsen giver  

 underretning herom til bopælssognets valgbestyrelse, der sletter  

 sognebåndsløseren af valglisten i bopælssognet.
Er sognebåndsløserens  

 erklæring  

 ikke valgbestyrelsen i hænde senest 11. dagen før et menighedsrådsvalg, kan  

 sognebåndsløseren ikke optages på valglisten, og han eller hun kan derfor  

 ikke  

 afgive stemme ved dette valg. 2.  

  

 Kirkeministeriet har udtalt at  

 bekendtgørelse nr. 58 af 24. januar 1992 som ændret ved bekendtgørelse nr.  

 572  

 af 21. juni 1996 ikke indeholder krav om at sognepræsten - eller  

 valgbestyrelsen  

 - skal underrette sognebåndsløseren i tilfælde af at 8-dages-fristen i  

 bekendtgørelsens § 3, stk. 2, ikke er overholdt.
Ministeriet har henvist til  

 at  

 det tydeligt fremgår af blanketten at den skal tilbagesendes til  

 sognebåndsløserpræsten i udfyldt og underskrevet stand inden 8 dage efter  

 sognebåndsløsningens stiftelse såfremt valgretten ønskes udøvet i en  

 menighedsrådskreds i det pastorat hvor sognebåndsløserpræsten er ansat.
Se  

 bl.a. ministeriets udtalelse til mig af 29. januar 2002.
 Jeg forstår udtalelsen  

 således at det er Kirkeministeriets opfattelse at det på grund af blankettens  

 udtrykkelige oplysning om 8-dages-fristen må stå en sognebåndsløser klart at  

 et  

 ønske om optagelse på valglisten ikke vil blive imødekommet i tilfælde af  

 fristoverskridelse, og at sognebåndsløserpræsten derfor ikke har pligt til at  

 give sognebåndsløseren meddelelse herom.
 Jeg bemærker hertil for det  

 første at Deres ønske om optagelse på valglisten for (X) Sogns  

 menighedsrådskreds rent faktisk blev  

  

 imødekommet  

  

 selv om fristen var overskredet.
 Jeg er i øvrigt uenig i Kirkeministeriets  

 opfattelse ud fra følgende betragtninger:
Forvaltningens afgørelser  

 skal meddeles til afgørelsens adressat (og andre parter i sagen), og en  

 forvaltningsafgørelse kan først få virkning når den er meddelt i den  

 foreskrevne form af den dertil bemyndigede myndighed.
Før afgørelsen er  

 forskriftsmæssigt meddelt, kan den ikke håndhæves over for adressaten.
Men  

 omvendt kan parten normalt heller ikke støtte ret på en afgørelse der ikke er  

 forskriftsmæssigt meddelt.
Se Karsten Loiborg mfl., Forvaltningsret, 1.  

 udgave  

 (1994), s. 394ff.
Efter min opfattelse  

 indebærer den procedure der er beskrevet i den omhandlede bekendtgørelse  

 (citeret ovenfor), at sognebåndsløserpræsten kun hvor et ønske om optagelse  

 på  

 valglisten  

  

 imødekommes  

  

 , kan undlade  

 at give sognebåndsløseren (direkte) meddelelse om sin afgørelse  

.  

  

 Jeg henviser navnlig til at blanketten  

 som sognebåndsløseren skal tilbagesende, blot fremstår som en  

  

 meddelelse  

  

 fra sognebåndsløseren til  

 sognebåndsløserpræsten og ikke som en egentlig  

  

 ansøgning  

  

 , og at sognebåndsløserpræsten blot skal videresende  

 blanketten til valgbestyrelsen der herefter optager sognebåndsløseren på  

 valglisten i den pågældende menighedsrådskreds.
Omvendt vil en  

 sognebåndsløserpræst - eller en valgbestyrelse - der bliver opmærksom på en  

 fristoverskridelse der indebærer et afslag på optagelse på valglisten, være  

 forpligtet til at give sognebåndsløseren meddelelse herom så denne har  

 mulighed  

 for at indrette sig på afslaget.
 I nærværende sag imødekom (B)  

 Deres ønske om optagelse på valglisten i (X) Sogns menighedsrådskreds uanset  

 at  

 De havde indsendt blanketten efter udløbet af 8-dages-fristen. (B)  

 videresendte  

 således blanketten til valgbestyrelsen for (X) Sogns menighedsrådskreds der  

 optog Dem på valglisten forud for menighedsrådsvalgene i 1996 og 2000. Der  

 var  

 tale om en begunstigende afgørelse i forhold til Dem.
Hvis en afgørelse mangler  

 hjemmel i lovgivningen, er udgangspunktet at afgørelsen er ugyldig og må  

 annulleres, jf.
Jon Andersen mfl., Forvaltningsret, 1. udgave (1994), s.  

 559ff.
 Det er ubestridt at De  

 tilbagesendte den omtalte blanket til (B) efter udløbet af 8-dages-fristen.  

 Efter Kirkeministeriets opfattelse er overholdelsen af 8-dages-fristen en  

 gyldighedsbetingelse for at en sognebåndsløser kan udøve valgret i den  

 menighedsrådskreds hvor sognebåndsløserpræsten er ansat.
 Det første spørgsmål der må  

 undersøges, er om Kirkeministeriet overhovedet var berettiget til i  

 bekendtgørelsesform at fastsætte den omtalte frist.
Menighedsrådsvalgloven  

 indeholder ikke en (udtrykkelig) bemyndigelse hertil.
Loven bestemmer således  

 blot at kirkeministeren fastsætter nærmere regler for optagelse af  

 sognebåndsløseres optagelse på valglisten, jf. lovens § 5, stk. 3.
Det er imidlertid almindeligt  

 antaget at der gælder et lempet hjemmelskrav ved afgørelser og dispositioner  

 som kun har indirekte indflydelse på borgernes forhold.
Se bl.a.
Jens Garde  

 mfl., Forvaltningsret - almindelige emner, 3. udgave (1997), s. 173ff, og Jon  

 Andersen mfl., Forvaltningsret, 1. udgave (1994), s. 214f, med omtale af en  

 Østre Landsrets-dom trykt i Ugeskrift for Retsvæsen 1963, s. 679, vedrørende  

 toldvæsenets fastsættelse af en frist for ansøgninger om toldfritagelse.
Jeg  

 henviser endvidere til Torstein Eckhoff, Tidsskrift for Rettsvitenskab  

,  

  

 1963, s. 225ff, særligt s. 256ff.
Ordlyden af  

 menighedsrådsvalglovens § 5 samt forarbejderne hertil (jf. ovenfor)  

 forudsætter  

 efter min opfattelse at en sognebåndsløsers meddelelse om valgret skal  

 foretages samtidig med/i umiddelbar forlængelse af sognebåndsløsningens  

 stiftelse.
Jeg har herefter ikke grundlag for at antage at fristen på 8 dage  

 er  

 for kort, ligesom jeg ikke i øvrigt mener at fristen er sagligt ubegrundet.
 Jeg er på den baggrund enig  

 med Kirkeministeriet i at Deres optagelse på valglisten i (X) Sogn skete med  

 urette.
 Herefter er udgangspunktet  

 som nævnt ovenfor at afgørelsen, da den lider af en hjemmelsmangel, er  

 ugyldig  

 og må annulleres.
I særlige tilfælde må  

 udgangspunktet dog fraviges, navnlig af hensyn til berettigede forventninger  

 hos de(n) berørte, og afgørelsen opretholdes på trods af en hjemmelsmangel,  

 se  

 bl.a.
Jørgen Mathiassen, Forvaltningsret - Almindelige emner, 3. udgave  

 (1997),  

 s. 332ff.
Ved vurderingen af om en  

 begunstigende afgørelse skal annulleres på grund af hjemmelsmangler, påhviler  

 det myndigheden at overveje om der foreligger sådanne særlige omstændigheder  

 der kunne tale imod annullation.
Myndigheden kan med andre ord ikke annullere  

 en afgørelse der er til gunst for en borger, uden at inddrage modstående  

 hensyn  

 i overvejelserne.
Jeg henviser til min udtalelse i Folketingets Ombudsmands  

 beretning for 1996, s. 173ff,* der ligeledes vedrørte Kirkeministeriets  

 sagsområde.
I denne sag havde ministeriet efter trekvart år tilbagekaldt en  

 afgørelse der havde tillagt to søstre et mellemnavn ved en tilførsel i  

 ministerialbogen efter navnelovens § 11, stk. 1.
Efter oplysningerne i  

 nærværende sag, navnlig i Kirkeministeriets afgørelse og i ministeriets  

 udtalelse til mig, må jeg lægge til grund at ministeriet ved vurderingen af  

 Deres valgbarhed  

  

 alene  

  

 har lagt vægt  

 på at afgørelsen som sognepræst (B) oprindeligt traf i 1995 om at imødekomme  

 Deres ønske om optagelse på valglisten for (X) Sogns menighedsrådskreds, blev  

 truffet med urette.
Ministeriet ses således ikke at have inddraget de hensyn  

 der kunne tale for at opretholde den oprindelige afgørelse.
Dette burde efter  

 min opfattelse være sket, og jeg har på den baggrund henstillet til  

 ministeriet  

 at genoptage sagen og overveje om der foreligger sådanne særlige forhold at  

 De  

 alligevel måtte anses for valgbar ved valget til (X) Sogns Menighedsråd den  

 14.  

 november 2000.
Jeg skal understrege at jeg  

 ikke herved har taget stilling til om der foreligger omstændigheder af en  

 sådan  

 styrke at den oprindelige afgørelse bør opretholdes.
Men jeg har over for  

 Kirkeministeriet peget på nogle forhold der efter min opfattelse bør indgå i  

 overvejelserne.
Jeg mener således det har betydning  

  

 at  

  

 der på tidspunktet for (D)s valgklage var forløbet mere end fem  

 år fra (B)s oprindelige afgørelse om at imødekomme Deres ønske om  

 optagelse på  

 den pågældende valgliste,  

  

 at  

  

 De havde  

 indrettet Dem i tillid hertil,  

  

 at  

  

 De  

 efter de foreliggende oplysninger var i god tro, og  

  

 at  

  

 De, så vidt ses, forinden menighedsrådsvalget i 1996 (og dermed  

 også menighedsrådsvalget den 14. november 2000) havde kunnet nå at opsige  

 sognebåndsløsningen og løse sognebånd på ny til (B) med overholdelse af  

 8-dages-fristen såfremt De i 1995 havde fået oplysning om fristens  

 overskridelse.
Omvendt vil hensyn til  

 særlige offentlige interesser kunne pege i modsat retning.
Der ses imidlertid  

 ikke i denne sag at foreligge sådanne modstående hensyn.
Jeg har bedt Kirkeministeriet  

 underrette mig om hvad der videre sker i sagen. Kirkeministeriet meddelte mig  

 efterfølgende at ministeriet efter en fornyet gennemgang af sagen havde  

 fundet  

 at A var valgbar ved valget til X Sogns Menighedsråd den 14. november 2000.
 NOTE: (*)  

 FOB 1996, s. 173.
