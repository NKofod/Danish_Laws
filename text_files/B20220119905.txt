Bekendtgørelse om offentliggørelse af prisindeks for ejendomssalg efter ejendomsvurderingsloven I medfør af § 48, stk. 1, i ejendomsvurderingsloven, jf. lovbekendtgørelse nr. 1449 af 1. oktober 2020, fastsættes:
 § 1. Bekendtgørelsen offentliggør for de i § 2 nævnte ejendomme de årligt beregnede prisindeks for ejendomssalg, jf. ejendomsvurderingslovens §§ 44-47.
 § 2. Prisindeks for boligejendomme med en eller to boligenheder, jf. ejendomsvurderingslovens § 45, stk. 1, nr. 1, fremgår af bilag 1.
 § 3. Bekendtgørelsen træder i kraft den 1. september 2022.
 Stk. 2. Bekendtgørelse nr. 1340 af 21. juni 2021 om offentliggørelse af prisindeks for ejendomssalg efter ejendomsvurderingsloven ophæves.
 Stk. 3. § 2 har virkning fra og med vurderingen pr. 1. januar 2020.
Skatteministeriet, den 29. august 2022 Jeppe Bruus / Rikke Kure Wendel Bilag 1 Prisindeks for boligejendomme med en eller to boligenheder Nedenstående tabeller angiver for hver kommune de prisindeks for ejendomssalg, som er udarbejdet af Danmarks Statistik, for boligejendomme med en eller to boligenheder, jf. ejendomsvurderingslovens § 45, stk. 1, nr. 1, for årene 2001, 2002, 2020 og 2021 pr. 1. januar og for hvert år fra og med 2003 til og med 2019 pr. 1. oktober.
Tabel 1 angiver prisindeks fra 2002 til 2011, og tabel 2 angiver prisindeks fra 2012 til 2021.
 Farverne grøn/gul i tabel 1 og 2 angiver, på hvilket lavest mulige geografiske niveau for det pågældende år som Danmarks Statistik har kunnet udarbejde et indeks for boligejendomme med en eller to boligenheder. Grøn angiver, at indekset er udarbejdet ud fra salg i kommunen, og gul angiver, at indekset er udarbejdet ud fra salg i den landsdel, hvor kommunen er beliggende.
