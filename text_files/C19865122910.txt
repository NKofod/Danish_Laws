 I justitsministeriets cirkulære af 20. marts 1979 om underretternes kasse-  

 og regnskabsvæsen § 45 er det fastsat, at fortegnelsen over uberigtigede boer  

 anmeldt i tidligere kvartaler (fortegnelse B) og fortegnelsen over  

 eksekutorboer (fortegnelse D) indsendes til rigsrevisionen hvert kvartal.
 Med henblik på en rationalisering af skifteretternes arbejde med  

 udarbejdelsen af fortegnelserne, fastsætter justitsministeriet herved, at  

 fortegnelsen over uberigtigede boer (fortegnelse B) og fortegnelsen over  

 eksekutorboer (fortegnelse D) fremtidig udarbejdes hvert halve år og  

 indsendes til rigsrevisionen sammen med regnskabet for april kvartal og  

 regnskabet for oktober kvartal.
 Ændringen har virkning således, at der første gang indsendes fortegnelse B  

 og fortegnelse D for et halvår sammen med regnskabet for oktober kvartal  

 1986.
 P.M.V.
 E.B.
