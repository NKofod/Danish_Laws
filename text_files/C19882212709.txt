(Til samtlige amtskommuner, Københavns  

 og Frederiksberg kommuner, Amtsrådsforeningen samt rektorerne for  

 samtlige gymnasieskoler) Til samtlige amtskommuner, Københavns og Frederiksberg kommuner,  

 Amtsrådsforeningen samt rektorerne for samtlige gymnasieskoler Ifølge gymnasiefagbekendtgørelsen er der i en række fag afsat timer til  

 eksperimentelt arbejde eller praktiske aktiviteter på skolen.
 Hvis der i en klasse eller på et hold er mere end 17 elever, kan der enten  

 ske deling af holdet eller undervisningen kan varetages af to lærere i  

 fællesskab i den nedenfor anførte omfang.
 Ordningen med to lærere i fællesskab kan kun anvendes under den  

 forudsætning, at sikkerhedsbestemmelserne kan opfyldes, og hvis de praktiske  

 forhold iøvrigt tillader det.
Rektor træffer i forbindelse med fastlæggelsen af fag- og timefordelingen  

 beslutning om, hvorvidt der skal ske deling af de enkelte hold, eller  

 undervisningen skal varetages af to lærere i fællesskab.
Løntimerne skal i  

 alle tilfælde indregnes i lærernes løntimetal; for fag med variabelt timetal  

 til det eksperimentelle timetal indregnes mindst 15 timer i løntimetallet.
 Cirkulæret har virkning for de gymnasieklasser, som påbegynder  

 undervisningen i 1. gymnasieklasse august 1988 og derefter.
Cirkulære af 6. januar 1982 har forsat virkning for de gymnasieklasser,  

 der har påbegyndt undervisningen før august 1988, for studenterkursusklasser  

 og for klasser på kursus til højere forberedelseseksamen.
Cirkulæret ophæves  

 for så vidt angår gymnasiet med udgangen af skoleåret 1989/90.
 P.d.v.
