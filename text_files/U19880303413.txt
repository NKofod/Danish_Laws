En arkitekt havde underbetalt en ansat arkitekt i forhold til  

 overenskomstens bestemmelser, og idømtes en bod herfor.
Det toges ved  

 bodsfastsættelsen i betragtning, at den ansatte efter at have fået afslag på  

 en anmodning om overenskomstmæssig løn fortsatte sit arbejde i virksomheden  

 og først rejste efterbetalingskrav henved et år senere, og at hun efter det  

 foreliggende ville være blevet opsagt tidligere end sket, hvis hun ikke havde  

 valgt at fortsætte på uændrede vilkår.
Arbejdsgiverforeningen fandtes klart  

 at have erkendt, at der var begået overenskomstbrud ved den skete  

 underbetaling og fandtes ikke at have været forpligtet til at pålægge sit  

 medlem at imødekomme et efterbetalingskrav.
Herefter frifandtes  

 arbejdsgiverforeningen for en påstand om organisationsansvar.
Under denne sag har Teknisk Landsforbund indklaget Praktiserende  

 Arkitekters Råd på egne vegne og for rådgivende arkitekt m.a.a.
A Holbæk, for  

 Arbejdsretten og har under domsforhandlingen nedlagt påstand om, at  

 rådgivende arkitekt m.a.a.
Jørgen Herold Andersen tilpligtes at anerkende, at  

 han ved aflønningen af indretningsarkitekt J har foretaget brud på gældende  

 overenskomst, at han tilpligtes at betale til Teknisk Landsforbund en efter  

 rettens skøn fastsat alvorlig bod indeholdende 28.500 kr. i manglende  

 betaling til J, og at Praktiserende Arkitekters Råd tilpligtes at betale en  

 alvorlig bod til Teknisk Landsforbund for delagtighed i virksomhedens  

 overenskomstbrud.
Praktiserende Arkitekters Råd har taget bekræftende til genmæle over for  

 første led af forbundets påstand og har således erkendt, at der ved  

 virksomhedens aflønning af J er begået brud på overenskomsten.
Over for andet  

 led af forbundets påstand har rådet, der er enig i den talmæssige opgørelse  

 af efterbetalingskravet, påstået frifindelse og har subsidiært nedlagt  

 påstand om, at der alene pålægges den pågældende arkitekt en mild bod.  

 Endelig har rådet over for påstandens tredje led nedlagt påstand om  

 frifindelse.
 Sagens nærmere omstændigheder er efter det oplyste følgende:
Med virkning fra den 6. maj 1985 blev J ansat som indretningsarkitekt hos  

 rådgivende arkitekt m.a.a.
A, Holbæk.
For ansættelsesforholdet blev der af  

 Arbejdsformidlingen i Holbæk udfærdiget en skriftlig »Ansættelsesaftale  

 for funktionærer i henhold til arbejdsministeriets bek. om arbejdstilbud til  

 ledige.« Aftalen blev underskrevet den 1. august 1985. Af aftalen  

 fremgår, at lønnen ved tiltrædelsen var aftalt til 11.524 kr. pr. måned og  

 arbejdstiden indtil videre til 40 timer om ugen.
 Ved skrivelse af 27. august 1987 blev J opsagt med lovligt varsel til  

 fratræden med udgangen af november 1987. Om grunden til opsigelsen hedder det  

 i skrivelsen:
»Da mit håb om, at tegnestuen efterhånden fik tildelt flere  

 indretningsarbejder, ikke er blevet indfriet, og behovet for arbejdskraft på  

 tegnestuen således ikke falder indenfor dit primære kvalifikationsområde, ser  

 jeg mig nødsaget til at opsige vor ansættelsesaftale af 01.08.85 samt aftale  

 af 29.08.86 om nedsat tid.« Efter modtagelsen af opsigelsesskrivelsen rettede J henvendelse til  

 forbundet, der i skrivelse af 15. oktober 1987 til Praktiserende Arkitekters  

 Råd rejste krav om efterbetaling af løn med henvisning til, at J under sin  

 ansættelse ikke havde modtaget overenskomstmæssig løn.
I skrivelsen hedder  

 det bl.a.
 »Det kan ikke være den ovennævnte virksomhed ubekendt, at der er  

 overenskomst på området - idet PAR i sin medlemsorientering, efter vores  

 vidende, skulle have givet meddelelse herom til de virksomheder, der har  

 medlemskab af PAR.
 Der er her tale om en virksomhed, der ikke ønsker at stå solidarisk med  

 øvrige overenskomstdækkede PAR-medlemmer.
 Det skal iøvrigt oplyses at vort medlem pr. 13. april 1987 er gået på  

 barselsorlov - og fortsat er.
 Som det fremgår af vores vedlagte bilag, har Deres medlemsvirksomhed  

 unddraget sig for at betale vort medlem overenskomstmæssig løn p.t.
på ialt kr. 28.118,54 Feriepenge kr. 4.896,39 Overarbejde kr. 2.834,45 Ialt kr. 35.859,47 ========== Vi skal ikke undlade at bemærke, at forbundet ser alvorligt på sagen, men  

 at vi forinden der foretages videre skridt for en fagretlig behandling skal  

 foreslå, at der PAR og TL imellem aftales en dato for afholdelse af et  

 mæglingsmøde jvf. overenskomstens § 17 stk. 3.« Det begærede mæglingsmøde afholdtes den 5. november 1987. I referatet fra  

 mødet hedder det bl.a.:
 »Teknisk Landsforbund har i brev af 15. oktober 1987 bilagt opgørelse  

 over lønninger for J for perioden 1. maj 1985 til 1. august 1987 fremsat krav  

 om efterbetaling af i alt kr. 35.859,47. Teknisk Landsforbund har i  

 forbindelse med mæglingsmødet desuden fremført, at der på grund af opsigelse  

 under barselsorlov skal betales fuld løn i hele opsigelsesperioden.
PAR anfægter ikke, at der i ansættelsesperioden er sket underbetaling i  

 forhold til overenskomsten, hvilket fremgår ved en sammenligning af  

 overenskomstens løntabeller med lønsedlerne for J.
Men PAR er af den  

 opfattelse, at overenskomstbruddet er sket ved medvirken af begge parter,  

 idet J ikke har fremført, at den udbetalte løn er i strid med overenskomsten,  

 hvorfor hun gennem sin passivitet har fortabt sine rettigheder.
TL har tilbudt, at sagen forliges ved betaling af i alt kr. 25.000,00 til  

 fuld og endelig afgørelse.
PAR har afvist dette og i stedet tilbudt, at der  

 med udgangspunkt i TLs henvendelse til PAR af 15. oktober 1987 regnes 3  

 måneder tilbage, således at der i denne 3 måneders periode efterbetales, hvad  

 der måtte mangle i den hidtidige betaling af fuld overenskomstmæssig løn.
 TL opretholder sit krav om betaling af kr. 25.000,00 og ønsker ikke at  

 modtage PARs tilbud om regulering 3 måneder bagud fra 15. oktober 1987.  

 Herudover kræver TL fortsat betaling af fuld løn i hele opsigelsesperioden.
TL forbeholder sig sin stilling til sagens videre forløb.« Forud for overenskomstfornyelsen pr. 1 april 1985 omfattede parternes  

 overenskomst ikke indretningsarkitekter.
Den nye overenskomst, der således  

 fra denne dato kom til at omfatte indretningsarkitekter, blev først  

 færdigforhandlet og underskrevet den 20. september 1985, d.v.s. efter  

 oprettelsen af den skriftlige ansættelsesaftale for J.
For Arbejdsretten er der afgivet forklaring af arkitekt A og fuldmægtig  

 Paul K.
Jeppesen, Praktiserende Arkitekters Råd.
Arkitekt A har forklaret, at han begyndte egen virksomhed i efteråret 1983  

 og i en periode forud for J ansættelse havde beskæftiget en teknisk  

 assistent, der imidlertid var fratrådt nogen tid forinden hendes ansættelse.  

 Ansættelsen af J skete, efter at han havde henvendt sig til  

 Arbejdsformidlingen i Holbæk om ansættelse af en sekretær til udførelse af  

 skrivearbejde.
Han fik da tilbudt J, der også kunne tage del i tegnearbejdet  

 og måske være med til at udvide virksomhedens virkefelt.
J og han drøftede  

 aflønningen og blev enige herom.
De følte begge, at de kunne være tilfredse,  

 også fordi J ikke havde været i arbejde tidligere og var ganske på det rene  

 med, at det var vigtigt at komme i gang.
Han var ikke ved hendes ansættelse  

 klar over, hvad hun skulle have efter overenskomsten, som dengang ikke  

 omfattede indretningsarkitekter.
Han gik derfor ud fra timelønnen for  

 tekniske assistenter.
På et tidspunkt i sommeren 1986 ønskede J højere løn og  

 henviste til overenskomsten.
Afhørte konstaterede da, at hun ikke fik  

 overenskomstmæssig løn, men afslog at betale hende højere løn, idet han gav  

 udtryk for, at han gerne ville beholde hende, men at han ikke havde råd til  

 at give hende løn efter overenskomsten.
Hvis hun ikke kunne acceptere dette,  

 ville han være nødt til at ansætte en kontormedhjælper i stedet for hende.
J  

 var herefter indforstået med at fortsætte som hidtil.
Det kom derfor som en  

 stor overraskelse for ham, da hun efter opsigelsen i august 1987 gennem sin  

 organisation rejste krav om efterbetaling af løn.
Fuldmægtig Paul K.
Jeppesen har forklaret, at overenskomstfornyelsen pr.  

 1. april 1985, hvorved overenskomsten udvidedes til at omfatte også  

 indretningsarkitekter, først blev færdigforhandlet i løbet af august måned  

 1985. Forhandlingsresultatet blev offentliggjort i august/september s.å.  

 Vidnet deltog i mæglingsmødet den 5. november 1987 og havde forud drøftet  

 sagen med arkitekt A.
Man erkendte, at der var begået brud på overenskomsten,  

 men gav udtryk for, at J burde have gjort opmærksom herpå langt tidligere end  

 sket.
Til støtte for de nedlagte påstande har forbundet anført, at virksomheden  

 har erkendt, at der er begået brud på overenskomsten ved at underbetale J.  

 Der bør derfor pålægges virksomheden en alvorlig bod, indeholdende  

 efterbetalingsbeløbet 28.500 kr., idet der ikke foreligger undskyldende  

 omstændigheder.
Ved bodsudmålingen må der således ses bort fra de  

 omstændigheder, der er gjort gældende fra virksomhedens og rådets side,  

 hvorefter J har accepteret en aflønning i strid med overenskomsten og ved  

 passivitet har mistet sit krav på efterbetaling.
Dette følger af, at det er  

 et grundlæggende arbejdsretligt princip, at rådigheden over overenskomsten  

 tilkommer overenskomstparterne, ikke den enkelte arbejdstager.
For så vidt angår det påståede organisationsansvar har forbundet anført,  

 at rådet medio oktober 1987 blev gjort bekendt med, at der var begået brud på  

 overenskomsten, og herefter straks burde have levet op til sine  

 forpligtelser.
I stedet gjorde rådet blot gældende, at det var sket med begge  

 parters indforståelse, og at kravet på efterbetaling var tabt ved passivitet,  

 hvilket klart viser, at man fuldstændig har misforstået de arbejdsretlige  

 regler.
Uanset at man er blevet gjort opmærksom herpå, har dette ikke ført  

 til, at man har anerkendt efterbetalingskravet.
Der er således to forhold,  

 som kan bebrejdes rådet: at man ikke straks i oktober 1987 eller i hvert fald  

 senest ved mæglingsmødet i november s.å. klart erkendte, at der var begået  

 brud på overenskomsten, og at man ikke pressede på over for virksomheden for  

 at få denne til at imødekomme efterbetalingskravet.
Man har på denne måde  

 indtaget et standpunkt, som var åbenlyst uholdbart og derfor må være  

 bodspådragende, jfr.
Arbejdsrettens dom af 22. maj 1986 i sag nr. 10.924.
Praktiserende Arkitekters Råd har anført, at virksomheden vel har begået  

 overenskomstbrud ved ikke at aflønne J efter overenskomsten, men at der  

 foreligger sådanne undskyldende eller formildende omstændigheder i sagen, at  

 der ikke bør idømmes bod eller i hvert fald kun en mild bod.
Da  

 ansættelsesaftalen blev underskrevet, var der således fortsat forhandlinger  

 om den nye overenskomst, som var den første, der kom til at omfatte  

 indretningsarkitekter.
Først på et endnu senere tidspunkt fik man kendskab  

 til bestemmelserne i overenskomsten.
J blev derfor ikke indplaceret korrekt  

 lønmæssigt ved sin ansættelse.
Hertil kommer, at hun også selv er skyld i den  

 skete underbetaling.
Hun fremsatte således i sommeren 1986 et ønske om  

 aflønning efter overenskomsten, men accepterede at fortsætte, uden at dette  

 ønske blev imødekommet.
Først efter opsigelsen henved et år senere rejste hun  

 så kravet om efterbetaling.
Denne passivitet fra hendes side må bevirke, at  

 kravet ikke nu kan gøres gældende.
På mæglingsmødet i november 1987 erkendte  

 man fra rådets side, at der var begået brud på overenskomsten, hvorefter man  

 forhandlede om en forligsmæssig løsning af efterbetalingskravet.
Under disse  

 omstændigheder har rådet ikke gjort sig delagtig i det begåede  

 overenskomstbrud og må derfor frifindes for påstanden om bod.
 Arbejdsretten skal udtale:
Ved afgørelsen af, om virksomheden skal idømmes bod for det  

 overenskomstbrud, som ubestridt er sket ved underbetalingen af J, lægger  

 retten til grund, at arkitekt A - der i hvert fald fra slutningen af  

 september 1985 havde mulighed for at blive bekendt med overenskomstens  

 lønbestemmelser for indretningsarkitekter - i sommeren 1986 afslog at betale  

 J overenskomstmæssig løn, efter at denne havde fremsat ønske herom.
Der  

 finder herefter ikke grundlag for at lade bodsansvaret bortfalde.
Den  

 omstændighed, at J trods afslaget valgte at fortsætte sit arbejde i  

 virksomheden og derefter først rejste krav om efterbetaling henved et år  

 senere, kan som anført af forbundet ikke føre til, at efterbetalingskravet  

 ikke kan gøres gældende.
Det findes derimod rimeligt at tage også denne  

 omstændighed i betragtning ved fastsættelsen af boden for det begåede  

 overenskomstbrud, idet virksomheden efter det foreliggende ville have opsagt  

 J tidligere end sket og have erstattet hende med en kontormedhjælper, såfremt  

 hun ikke i sommeren 1986 havde valgt at fortsætte på uændrede vilkår, hvorved  

 virksomhedens tilkendegivne behov for begrænsning af lønudgifterne blev  

 tilgodeset.
Den af virksomheden forskyldte bod findes herefter passende at  

 kunne fastsættes til 35.000 kr., indeholdende 28.500 kr. i manglende betaling  

 til forbundets medlem J.
For så vidt angår bodspåstanden over for Praktiserende Arkitekters Råd  

 lægger retten til grund, at rådet under mæglingsmødet den 5. november 1987  

 klart erkendte, at der var begået overenskomstbrud ved den skete  

 underbetaling af J.
Af referatet fra mæglingsmødet fremgår, at parterne  

 herefter drøftede forskellige forligsmuligheder vedrørende  

 efterbetalingskravet med udgangspunkt i forbundets skrivelse af 15. oktober  

 1987, hvori kravet var opgjort til 35.859,47 kr. mod nu 28.500 kr., men at  

 disse forligsforhandlinger endte, uden at der kunne opnås enighed om  

 efterbetalingens størrelse.
Da rådet således under mæglingsmødet har erkendt  

 det skete overenskomstbrud, og da rådet efter de resultatløse  

 forligsforhandlinger om efterbetalingens størrelse ikke har været forpligtet  

 til at pålægge virksomheden at imødekomme forbundets efterbetalingskrav - så  

 meget mindre, som kravet dengang syntes opgjort forkert - har rådet ikke  

 gjort sig delagtig i det begåede overenskomstbrud og vil derfor være at  

 frifinde.
 I sagsomkostninger til Arbejdsretten findes hver af parterne at burde  

 betale 1.000 kr.
 T h i k e n d e s f o r r e t :
Indklagede, rådgivende arkitekt m.a.a.
A, Ahlgade 45, 4300 Holbæk, skal  

 anerkende, at han ved aflønningen af indretningsarkitekt J har begået brud på  

 gældende overenskomst, og skal inden 14 dage efter denne doms afsigelse  

 betale en bod på 35.000 kr. til Teknisk Landsforbund.
 Indklagede, Praktiserende Arkitekters Råd, frifindes.
 I sagsomkostninger skal Teknisk Landsforbund og Praktiserende Arkitekters  

 Råd hver betale 1.000 kr. til Arbejdsretten.
 (* 1) Henvisninger: Per Jacobsen s.526 ff.
