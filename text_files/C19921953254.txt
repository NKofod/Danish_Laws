Til brug ved kommunernes anmodning om refusion af udgifter til sociale  

 ydelser i 1993 fremsendes vedlagt 12 skemaer (3 pr. kvartal), udarbejdet  

 efter de nugældende regler.
Disse skal anvendes ved anmodningen til  

 Socialministeriet om forskudsrefusion.
Egne skemaer udarbejdet på PC o. lign.  

 må ikke anvendes.
 Udfyldt skema skal indsendes i eet eksemplar pr. kvartal.
Skemaer for de kommende kvartaler skal indsendes inden henholdsvis  

 20.november 1992, 1. marts 1993, 1. juni 1993 og 20. august 1993. I skemaet  

 for januar kvartal 1993 skal kolonnerne B, D og G ikke udfyldes.
Alle  

 kolonnerne udfyldes derimod for årets øvrige kvartaler.
Beløb, der er  

 konteret på art 4.7 og 4.8, betalinger til kommuner og amtskommuner, samt art  

 7.7 og 7.8, betalinger fra kommuner og amtskommuner, må ikke medtages.
Refusionssystemet forudsætter en nær overensstemmelse mellem de faktiske  

 udgifter og de beløb, kommunerne løbende anmelder til refusion.
De løbende  

 anmeldelser skal derfor afpasses efter de faktisk konstaterede udgifter,  

 således at udgifterne ikke gennem hele året refusionsanmeldes alene på  

 grundlag af årsbudgettet.
Der skal således tages hensyn til, at udgifterne  

 normalt ikke fordeler sig jævnt over årets 4 kvartaler.
 Endvidere er det en forudsætning, at skemaet efterregnes omhyggeligt, og  

 at beløbene i kolonne G (anmeldt refusion fra regnskabsårets start indtil  

 kvartalet) stemmer med de beløb, kommunerne har fået udbetalt i de tidligere  

 kvartaler.
Ved evt. afrunding af de beregnede refusionsbeløb i kolonne F skal der  

 foretages afrunding således at beløb på 500 kr. eller mere rundes op medens  

 beløb på under 500 kr. rundes ned.
Grunden er at ministeriet fortsat arbejder  

 på at indføre et system, hvor ministeriet foretager beregningen af  

 statsrefusionsbeløbene på grundlag af skemaets udgiftstal i kolonne B og C.  

 Afprøvningen af dette system vil ske i 1993 ved sammenligning af resultatet  

 af beregningen med resultatet af kommunernes egne beregninger.
Anvendelse af  

 forskellige afrundingsregler vil således bevirke differencer, som vil  

 vanskeliggøre fejlkontrollen af systemet.
 Såfremt der på en konto, hvor der i refusionsskemaet ikke er medtaget  

 specifikation af indtægtkontoen (grupperingen), forekommer indbetalinger,  

 skal der foretages modregning af indbetalingerne (tilbagebetaling, modregning  

 m.v.) i udgiftstallet.
Da det er konstateret, at nogle kommuner ved konteringen ikke sondrer  

 mellem forskudsvis udlagt børnebidrag og ikke forskudsvis børnebidrag når  

 bidragene betales samtidig, skal ministeriet anmode om, at kun  

 udgifter/indtægter vedrørende forskudsvis børnebidrag medtages i  

 forskudsrefusionsskemaet.
Der henvises i øvrigt til pkt. 46 i  

 Sikringsstyrelsens vejledning af 18. december 1986 om børnetilskud og  

 forskudsvis udbetaling af børnebidrag.
Med hensyn til udgifterne til børnetilskud bemærkes, at udgifterne skal  

 specificeres på de 5 linier i skemaet.
Ministeriet skal anvende tallene i  

 denne specificering ved regnskabsaflæggelsen.
 Der henvises i øvrigt i det hele til reglerne i Socialministeriets  

 bekendtgørelser om regnskabsaflæggelse og refusion m.v.
 Det bemærkes, at i forhold til skemaet vedrørende 1992, er der sket  

 følgende ændringer:
 De ændringer der i løbet af 1992 blev nødvendige som følge af nye love om  

 finansieringen af udgifterne vedrørende flygtninge m.v. og indførelsen af  

 udligningsbeløb (konto 5.01.05) er indarbejdet i skemaet for 1993.
 Herudover er aldersafgrænsningen i skemaet på side 3 til beregning af  

 tilskud tilpasset de nye regler.
Endvidere er indholdet i tredie linie på side 1 (konto 5.01.04) ændret som  

 følge af lov nr. 501 af 24. juni 1992 om ændring af foranstaltningerne for  

 børn og unge.
Linien må nu udelukkende omfatte udgifterne vedrørende  

 samværsret m.v., medens alle udgifter vedrørende ophold i dagtilbud skal  

 føres på funktion 5.10 og udgifter vedrørende forebyggende foranstaltninger  

 skal føres på funktion 5.21.
 Om udgifter vedrørende flygtningebørn kan oplyses, at der arbejdes på et  

 lovforslag, der med hensyn til refusion tager hensyn til at de forebyggende  

 foranstaltninger for børn og unge er flyttet til bistandslovens afsnit II.
 Bestemmelserne om tilskud til kommunerne efter bistandslovens § 136 stk.  

 1-3 udløber pr. 31. december 1992, der arbejdes på fremsættelse af  

 lovforslag.
 Der vil senere blive udsendt skema til de relevante amtskommuner og  

 Københavns kommune om § 136 stk. 5 (vedrørende udbetaling af pension til  

 beboere på § 112 institutioner).
Med venlig hilsen Grethe Håkansson Ingen.
