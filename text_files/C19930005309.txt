INDHOLD Cirkulære om lokalløn og chefløn 1. Indledning 2. Flere anvendelsesmuligheder 3. Fleksible puljegrænser 4. Orientering om puljeforbrug 5. Omklassificering 6. Brud på aftalen 7. Udmelding af puljemidler 8. Lønkoder til SCL-systemet 9. Vejledning 10. Ikrafttræden Aftale om lokalløn og chefløn INDLEDNING IV.
IKRAFTTRÆDEN OG OPSIGELSE 1. Indledning Der er indgået vedlagte aftale om lokalløn og chefløn.
Aftalen betyder, at  

 puljesystemet er ændret, således at midlerne kan anvendes til flere formål.  

 Endvidere er puljerne udbygget med yderligere 0,1 pct. af lønsummen pr. 1.  

 april 1993 og 0,1 pct. pr. 1. april 1994.
Puljerne til lokalløn og til chefløn er som hidtil decentrale og  

 ministerieopdelte.
De anvendes hovedsageligt til individuelle formål, men kan  

 nu anvendes til flere gruppevise formål, arbejdsbestemte tillæg mv.
Puljerne  

 er tværgående og ikke opdelt på de enkelte centralorganisationer.
 Det skal understreges, at det er forudsat, at ministeriernes departementer  

 hurtigt videredelegerer puljemidler til institutionerne, og at delegeringen  

 omfatter alle de formål, som lokallønspuljen kan anvendes til.
 Det henstilles, at ministeriernes departementer, inden der sker  

 videredelegering af puljemidler til ministerområdets institutioner, drøfter  

 fordelingen med centralorganisationerne.
 Med aftalen er der gennemført en række justeringer og udvidelser i  

 forhold til lokal- og cheflønsordningen for 1991-1993, som er nærmere  

 beskrevet nedenfor.
2. Flere anvendelsesmuligheder Det er muligt i særlige tilfælde at give individuel lønforbedring i  

 form af ekstra lønanciennitet, således at medarbejderen rykker op på et  

 højere løntrin/skalatrin i lønforløbet.
Der kan tillægges et eller flere  

 løntrin/skalatrin (aftalens § 3).
 Overenskomstansatte, der følger tjenestemændenes skalalønssystem, kan i  

 særlige tilfælde som en personlig ordning aflønnes på et højere skalatrin  

 end sluttrinnet i overenskomsten (aftalens § 3).
Ud over de hidtidige formål kan puljemidlerne i mindre omfang også  

 anvendes til gruppevise omklassificeringer/tillæg for personalegrupper, der  

 kun findes inden for det pågældende ministerområde.
I særlige tilfælde  

 er det også muligt at omklassificere tværgående personalegrupper - dvs.  

 grupper, der findes inden for flere ministerområder (aftalens § 4).
Desuden kan puljemidlerne anvendes til tillæg for særlige arbejdsbestemte  

 funktioner (f.eks. tillæg for kørsel med gaffeltrucks). Samtidig er aftalen  

 af 31. maj 1991 om arbejdsbestemte tillæg ændret, således at det nu lokalt  

 kan aftales at forhøje/nedsætte eller omlægge eksisterende tillæg.
Det kan  

 endvidere lokalt aftales, at provenuet ved hidtil ydede tillæg helt eller  

 delvist kan benyttes til sådanne omlægninger (aftalens § 5).
3. Fleksible puljegrænser Der er mulighed for, at det enkelte ministerområde kan aftale med  

 centralorganisationerne, at grænsen mellem lokal- og cheflønspuljen flyttes.  

 Ændringen kan omfatte hele ministerområdet eller dele heraf samt en eller  

 flere personalegrupper.
Samtidig aftales der overførsel af midler mellem  

 puljerne (aftalens § 2 og § 11).
 Det betyder, at grænsen for chefløn kan ændres, således det f.eks. bliver  

 muligt at anvende cheflønspulje til chefer i stillinger under lønramme 35.  

 Omvendt kan grænsen for lokalløn ændres, således det bliver muligt at anvende  

 lokallønspulje til ansatte i lønramme 35 og derover.
Der kan også herudover overføres midler mellem lokal- og cheflønspuljerne  

 ved aftale med centralorganisationerne.
Forslag herom skal sendes til:  

 Centralorganisationernes Fællesudvalg (CFU), Drosselvej 57, Postbox 209, 2000  

 Frederiksberg C.
 Såvel ministerrier som centralorganisationerne kan fremsætte forslag om  

 overførsel af midler mellem de to puljer.
Forhandlingsdatoen aftales mellem parterne.
Det tilstræbes, at  

 forhandlingen om overførsel af midler påbegyndes hurtigst muligt, og senest 6  

 uger efter, at et forslag er modtaget af CFU eller af ministeriet.
Fristen  

 kan fraviges ved aftale mellem parterne.
Udgiften til omklassificering fra lavere stilling til lønramme 35 og 36  

 skal afholdes af lokalløn.
Hvis omklassificeringen er personlig, skal  

 midlerne ved ledighed i stillingen tilbageføres til lokallønspuljen (aftalens  

 § 3). Det betyder, at bestemmelsen i Finansministeriets vejledning om  

 decentrale klassificeringer (side 11 og 25), hvorefter udgiften skulle  

 afholdes af cheflønspulje, hermed er ændret.
4. Orientering om puljeforbrug Ministerierne skal orientere Finansministeriet og centralorganisationerne  

 om videredelegering af puljemidler til de enkelte institutioner (aftalens § 7  

 og § 13).
Senest den 1. juni hvert år (første gang juni 1994) skal ministerierne  

 desuden informere Finansministeriet og centralorganisationerne om det samlede  

 forbrug pr. 31 marts.
Opgørelsen skal dække hele puljeåret (1. april - 31.  

 marts) og omfatte henholdsvis lokal- og cheflønspuljen.
Den skal desuden  

 indeholde oplysning om puljeforbruget fordelt på de forskellige formål, som  

 midlerne er anvendt til.
Endelig skal størrelsen af ikke forbrugte  

 puljemidler oplyses (aftalens § 7 og 13).
 Ovennævnte orienteringer til centralorganisationerne sendes til CFU.
5. Omklassificering Forslag til omklassificering af enkeltstillinger til lønramme 37 og  

 derover samt gruppevis omklassificering af stillinger til lønramme 35 og 36  

 indsendes til Finansministeriet inden 1. januar 1994 (aftalens § 17).
 Forslagene skal være forhandlet lokalt inden fremsendelsen til  

 Finansministeriet.
 Der vil blive udsendt et særskilt cirkulære herom.
6. Brud på aftalen Det forhold, at der nu er indgået en egentlig aftale mellem  

 Finansministeriet og centralorganisationerne om lokal- og cheflønspuljerne  

 betyder, at eventuelt brud på bestemmelserne i aftalen herefter kan behandles  

 efter de almindelige fagretlige regler.
Parterne er dog enige om, at der ikke  

 kan nedlægges påstand om bod for brud, der er sket i perioden indtil 31.  

 marts 1995.
7. Udmelding af puljemidler Det enkelte ministerområde vil ved særskilt brev modtage meddelelse fra  

 Finansministeriet om, hvilket beløb lokal- og cheflønspuljerne opskrives med  

 pr. 1. april 1993 og pr. 1. april 1994.
8. Lønkoder til SCL-systemet Enhver lønforbedring, aftalt af puljer til lokalløn og chefløn, skal i  

 puljeregnskabet registreres på følgende lønkoder:
0260 Engangsvederlag 0261 Personligt midlertidigt tillæg 0262 Personligt varigt tillæg 0263 Personlig omklassificering til højere lønramme 0264 Varigt stillingsmæssigt tillæg 0265 Varig stillingsmæssig omklassificering til højere lønramme 0266 Individuel oprykning til et højere løntrin/skalatrin i løn- forløbet Disse lønkoder skal tillige anvendes ved anvisning over de centrale  

 lønsystemer.
 Institutioner, der anvender SCL-systemet under Statens  

 Regnskabsdirektorat, skal følge anvisningerne fra Statens Regnskabsdirektorat  

 vedrørende registrering af såvel forbrug som bevilling.
9. Vejledning Finansministeriet og centralorganisationerne udsender en ny vejledning om  

 lokal- og cheflønspuljerne.
 Henvendelse om dette cirkulære kan rettes til Finansministeriet,  

 Administrations- og Personaledepartementet.
10. Ikrafttræden Cirkulæret har virkning fra 1. april 1993.
 Samtidig bortfalder cirkulære af 18. april 1991 om lokalløn og chefløn.
Finansministeriet, Administrations- og Personaledepartementet, den 7. april  

 1993 P.M.V.
 E.B.
Thorkild Rotenberg AFTALE OM LOKALLØN OG CHEFLØN Aftalen er indgået med centralorganisationerne -  

 Statsansattes Kartel, Statstjenestemændenes  

 Centralorganisation II, INDLEDNING Parterne er enige om, at puljemidlerne og kompetencen til at indgå aftale  

 om lokal- og chefløn bør videredelegeres i videst muligt omfang til alle  

 formål, som puljerne kan anvendes til, således at den enkelte institution  

 selv kan indgå lokal aftale.
 Hovedsigtet med ændringerne i lokal- og cheflønsaftalen er, at der lokalt  

 fremover skal være mulighed for at indgå aftale om væsentligt flere  

 lønelementer end tidligere.
 Efter det ændrede system kan puljerne anvendes såvel til løsning af  

 rekrutterings- og fastholdelsesproblemer, individuelle lønforbedringer og  

 honorering af særlig indsats som til tillæg for særlige arbejdsbestemte  

 funktioner samt i mindre omfang til gruppevise omklassificeringer.
Det betyder, at der af lokal- og cheflønspulje kan indgås aftale om  

 lønforbedring til alle de formål, der kan indgås aftale om lokalt, og som  

 skal puljefinansieres.
De formål, hvorom der kan indgås aftale, er udtømmende  

 beskrevet i §§ 3, 4 og 5 samt i §12.
§ 1.  Puljernes anvendelsesområde Lokallønspuljerne anvendes til samtlige personalegrupper - såvel  

 tjenestemænd og tjenestemandslignende som overenskomstansatte - der er ansat  

 i stillinger i lønrammerne 1-34 og tilsvarende lønniveauer på  

 overenskomstområdet, og som er omfattet af centralorganisationernes  

 forhandlingskompetence, herunder timelønnede lærere (timelønscirkulæret) og  

 eksterne lektorer ved højere uddannelsesinstitutioner/Ingeniørhøjskolerne.
 Lokallønspuljerne anvendes tillige til enkelte personalegrupper uden for  

 CFU's forhandlingsområde: fonds- og regulativlønnede.
 Ledere og lærere ved private grundskoler er nu omfattet af statens  

 lokallønsordning.
 Cheflønspuljerne anvendes til ansatte - såvel tjenestemænd og  

 tjenestemandslignende som overenskomstansatte - i stillinger i lønrammerne  

 35-40, og som er omfattet af centralorganisationernes forhandlingskompetence.
 Stillinger, der pr. 1. april 1991 var besat på overenskomstvilkår med et  

 pensionsgivende tillæg, der er større end 43.000 kr. (niveau 1. oktober  

 1984), er omfattet af cheflønspuljen.
 Lektorstillinger ved de højere uddannelsesinstitutioner er omfattet af  

 lokallønspuljen, uanset om de pågældende oppebærer et pensionsgivende tillæg  

 eller er ansat på tjenestemandsvilkår med en personlig klassificering i  

 lønramme 35.
I.
LOKALLØN § 2.  Puljernes størrelse og anvendelse Til udbygning af de decentrale puljemidler afsættes der 0,1 pct. af  

 lønsummen til lokalløn pr. 1. april 1993 og yderligere 0,1 pct. pr. 1. april  

 1994.
 Puljerne kan anvendes til løsning af rekrutterings- og  

 fastholdelsesproblemer, individuelle lønforbedringer, honorering af særlig  

 indsats og tillæg for særlige arbejdsbestemte funktioner samt i mindre omfang  

 til gruppevise omklassificeringer/tillæg.
Det enkelte ministerområde kan ved aftale med centralorganisationerne  

 ændre lokallønspuljen til også at omfatte ansatte i lønramme 35 og derover.  

 Ændringen kan omfatte hele ministerområdet eller dele deraf samt enkelte  

 eller alle grupper af ansatte.
Samtidig overføres midler fra cheflønspuljen  

 til lokallønspuljen.Der kan også herudover overføres midler fra  

 cheflønspuljen til lokallønspuljen og omvendt efter aftale med  

 centralorganisationerne.
 Såfremt et ministerområde ikke har anvendt sine lokallønsmidler inden 1.  

 april 1995, kan Finansministeriet overføre midlerne til anvendelse inden for  

 et andet ministerområde.
§ 3.  Lønforbedring for enkeltstillinger Lønforbedringerne aftales som engangsvederlag eller personlige  

 omklassificeringer/tillæg med henvisning til en stillingsindehavers  

 personlige kvalifikationer.
Der sker ikke herved ændring i stillingens varige  

 klassificering.
Ved ledighed genbesættes stillingen med aflønning efter den  

 lønramme, lønskala eller lignende, som den oprindelig var henført til, og  

 midlerne tilbageføres til lokallønspuljen.
 I særlige tilfælde kan der aftales en personlig oprykning til et højere  

 trin/skalatrin inden for det lønforløb, der er fastsat ved generel  

 aftale/overenskomst.
Endvidere kan der for overenskomstansatte, som følger tjenestemændenes  

 skalalønssystem, i særlige tilfælde aftales en personlig aflønning på et  

 højere skalatrin end lønskalaens sluttrin.
For sådanne overenskomstansatte,  

 hvor der ifølge overenskomsten kan anvendes flere lønskalaer, kan der dog  

 ikke ske overbygning på den enkelte lønskala, men alene ske oprykning til en  

 sådan højere lønskala eller til et skalatrin, der ligger ud over den højeste  

 lønskalas sluttrin.
 Hvor der er tale om varige og væsentlige ændringer i stillingsindholdet,  

 kan der for enkeltstillinger aftales stillingsmæssige (varige)  

 omklassificeringer/tillæg.
Der kan ikke ydes pensionsgivende tillæg af lokallønspulje.
Derimod er der  

 ingen begrænsning for ydelse af ikke-pensionsgivende tillæg.
Dette gælder  

 uanset om:
* den samlede løn inkl. tillæg herved vil overstige, hvad der svarer til  

 lønnen i lønramme 35, * tillægget for overenskomstansatte herved bliver større end  

 overenskomstens almindelige grænse for ikke-pensionsgivende tillæg.
Ved omklassificering fra lavere stilling til lønramme 35 og 36, jf. § 17,  

 afholdes udgiften til oprykningen af lokallønspulje.
Er omklassificeringen  

 personlig, tilbageføres midlerne til lokallønspuljen ved ledighed.
§ 4.  Lønforbedring for grupper Der kan i mindre omfang aftales gruppevise omklassificeringer, forudsat at  

 omklassificeringerne omfatter personalegrupper, der kun findes inden for det  

 pågældende ministerområde.
I særlige tilfælde kan der dog indgås aftale om gruppevise  

 omklassificeringer inden for et ministerområde af tværgående personalegrupper  

 (dvs. grupper som findes inden for flere ministerområder), når arbejdets  

 særlige karakter, særlig efter- og videreuddannelse eller særlige specifikke  

 kvalifikationer kan begrunde det.
Afgrænsningen kan ske på grundlag af en  

 individuel vurdering af de personer, der indgår i den gruppe, som skal  

 omklassificeres.
 § 5.  Arbejdsbestemte tillæg mv.
 Der kan aftales tillæg for varetagelse af særlige arbejdsopgaver og  

 funktioner, herunder arbejdsbestemte tillæg.
§ 6.  Nye stillinger og væsentlig stillingsændring Nyoprettede stillingers varige klassificering belaster ikke puljerne.  

 Tilsvarende gælder for kvalifikationstillæg, der ydes ved nyansættelse i  

 henhold til en række overenskomster.
Som supplement til den varige  

 klassificering inkl. evt. tillæg kan der aftales personlige tillæg, f.eks.  

 rekrutteringstillæg, der finansieres af lokallønspuljen.
 For overenskomstansatte, hvor der i overenskomsten er adgang til at yde  

 tillæg som følge af væsentlig stillingsændring, kan lønforbedringer, der  

 begrundes med »væsentlig stillingsændring«, alene ydes uden for  

 pulje ved egentlig forfremmelse - typisk efter stillingsopslag. Ændres en  

 stilling i et omfang, der må sidestilles med ansættelse i en ny stilling, kan  

 der dog ligeledes ydes tillæg uden for pulje.
 Øvrige ændringer afholdes af lokallønspulje.
§ 7.  Forhandling og aftale Det enkelte ministerium meddeler centralorganisationerne, hvem man har  

 bemyndiget til at forhandle og indgå aftaler.
Tilsvarende meddeler  

 centralorganisationerne det enkelte ministerium, hvem man måtte have  

 bemyndiget til at forhandle og indgå aftaler.
 Ministerierne orienterer Finansministeriet og centralorganisationerne om  

 videredelegering af midler til de enkelte institutioner.
 Udmøntning af lønforbedringer sker løbende ved lokal aftale mellem  

 ledelsen og vedkommende forhandlingsberettigede organisation.
 Såvel ministerier/styrelser/institutioner som organisationerne kan  

 fremsætte forslag om anvendelse af puljen.
Forhandlingsdatoen aftales mellem parterne.
Det tilstræbes, at forhandling  

 påbegyndes hurtigst muligt, og senest 6 uger efter at et forslag er modtaget  

 af ministeriet/styrelsen/institutionen eller den forhandlingsberettigede  

 organisation.
Fristen kan fraviges ved lokal aftale.
 Ministerierne orienterer en gang årligt (inden 1. juni) Finansministeriet  

 og centralorganisationerne om ministerområdets samlede forbrug af  

 lokallønspulje pr. 31. marts, såvidt muligt fordelt på engangsvederlag,  

 midlertidige personlige lønforbedringer, varige personlige lønforbedringer,  

 stillingsmæssige omklassificeringer, arbejdsbestemte tillæg, køn samt  

 størrelsen af ikke forbrugte puljemidler.
§ 8.  Genanvendelse af puljemidler Følgende puljemidler indgår ved ledighed i ministerområdets lokallønspulje  

 med henblik på genanvendelse, idet de ledige puljemidler opskrives til  

 aktuelt lønniveau:
 * Samtlige personlige lønforbedringer, der er ydet af lokallønspuljer.
* Samtlige personlige lønforbedringer, der er ydet af ministeriepuljer til  

 ansatte i stillinger i lønramme 1-34, jf.
Finansministeriets cirkulære af 22.  

 maj 1989 (LP.nr. 40/89).
 * Samtlige personlige lønforbedringer ydet af flekslønspulje 1987-89, jf.  

 Finansministeriets cirkulærer af 29. juli 1987 (LP.nr. 96/87 og 97/87).
§ 9.  Tidligere genanvendelsesordninger Alle tidligere genanvendelsesordninger er bortfaldet bortset fra følgende:
* På kontorfunktionærområdet bortfalder ved ledighed alle tillæg, der er  

 ydet før 1. april 1989 til assistenter og overassistenter, hvad enten disse  

 er ydet af tidligere omklassificeringspuljer eller er fastsat i forbindelse  

 med klassificering af nyoprettede stillinger.
Provenuet fra de ledige tillæg  

 anvendes decentralt til omklassificering til overassistent, kontorfuldmægtig,  

 ekspeditionssekretær eller afdelingsleder.
Tillæg, der er ydet i henhold til  

generel aftale eller overenskomst (f. eks. tillægget til assistenters  

 slutløn), eller for bestemte funktions- eller stillingstyper (f.eks.  

 driftsadmini- stratorer ved AF-Match og vagtholdsledere i Udenrigsministeriet  

 (overassistent med tillæg), bortfalder dog ikke.
Ved ledighed i stillinger  

 som kontorfuldmægtig og højere, som er tillagt et kvalifikationstillæg forud  

 for 1. april 1989, anses disse tillæg som stillingstillæg og som hørende til  

 pågældende stillings varige klassificering.
 * Den særlige genanvendelsesordning for ledige tillæg over 37.200 kr. til  

 ansatte i videnskabelige stillinger ved sektorforskningsinstitutioner  

 opretholdes uændret, jf. cirkulære af 9. april 1991 om stillingsstruktur for  

 videnskabelige stillinger ved sektorforskningsinstitutioner.
§ 10.  Øvrige tillægsordninger Lokallønspuljerne berører ikke særlige tillægsordninger for grupper, der  

 har hjemmel i overenskomst eller aftale - f.eks. kvalifikationstillæg til  

 civilingeniører m.fl., rådighedstillæg til jurister og tillæg til  

 kontorassistenter på sluttrin.
Som følge heraf kan sådanne tillæg ikke  

 tilføres lokallønspuljen ved ledighed.
II.
CHEFLØN § 11.  Puljernes størrelse og anvendelse Til udbygning af de decentrale puljemidler afsættes der 0,1 pct. af  

 lønsummen til chefløn pr. 1. april 1993 og yderligere 0,1 pct. pr. 1. april  

 1994.
 Puljerne anvendes til ydelse af tillæg til ansatte i stillinger i lønramme  

 35-40, til løsning af rekrutterings- og fastholdelsesproblemer, individuelle  

 lønforbedringer, honorering af særlig indsats mv.
Det enkelte ministerområde kan ved aftale med centralorganisationerne  

 ændre cheflønspuljen til også at omfatte chefer under lønramme 35. Ændringen  

 kan omfatte hele ministerområdet eller dele deraf samt enkelte eller alle  

 grupper af ansatte.
Samtidig overføres midler fra lokallønspuljen til  

 cheflønspuljen.
 Der kan også herudover overføres midler fra lokallønspuljen til  

 cheflønspuljen og omvendt efter aftale med centralorganisationerne.
 Cheflønspuljerne omfatter ikke stillinger, hvor lønnen fastsættes af det  

 særlige cheflønsudvalg, jf. § 19.
 Ledere ved private grundskoler er ikke omfattet af cheflønspuljen.
§ 12.  Lønforbedringens karakter og størrelse Lønforbedringer af puljen aftales som ikke-pensionsgivende tillæg, der  

 bortfalder senest ved ledighed i stillingen.
For ansatte på  

 overenskomstvilkår kan tillægget gøres pensionsgivende.
Lønforbedringerne aftales som engangsvederlag eller som personlige tillæg  

 med henvisning til en stillingsindehavers personlige kvalifikationer og  

 resultater.
Der sker ikke herved ændring i stillingens varige klassificering.  

 Ved ledighed genbesættes stillingen med aflønning efter den lønramme, som den  

 oprindelig var henført til, men uden tillæg, og midlerne tilbageføres til  

 cheflønspuljen.
 Det er forudsat, at puljemidlerne anvendes til individuelle  

 lønforbedringer.
§ 13.  Forhandling og aftale Det enkelte ministerium meddeler centralorganisationerne, hvem man har  

 bemyndiget til at forhandle og indgå aftaler.
Tilsvarende meddeler  

 centralorganisationerne det enkelte ministerium, hvem man måtte have  

 bemyndiget til at forhandle og indgå aftaler.
 Ministerierne orienterer Finansministeriet og centralorganisationerne om  

 videredelegering af midler til de enkelte institutioner.
 Udmøntning af lønforbedringer sker løbende ved lokal aftale mellem  

 ledelsen og vedkommende forhandlingsberettigede organisation.
 Såvel ministerier/styrelser/institutioner som organisationer kan fremsætte  

 forslag om anvendelse af puljen.
Forhandlingsdatoen aftales mellem parterne.
Det tilstræbes, at forhandling  

 påbegyndes hurtigst muligt, og senest 6 uger efter at et forslag er modtaget  

 af ministeriet/styrelsen/institutionen eller den forhandlingsberettigede  

 organisation.
 Ministerierne orienterer en gang årligt (inden 1. juni) Finansministeriet  

 og centralorganisationerne om ministerområdets samlede forbrug af  

 cheflønspulje pr. 31. marts, såvidt muligt fordelt på engangsvederlag,  

 midlertidige personlige lønforbedringer, varige personlige lønforbedringer,  

 stillingsmæssige omklassificeringer, arbejdsbestemte tillæg, køn samt  

 størrelsen af ikke forbrugte puljemidler.
§ 14.  Genanvendelse af puljemidler Følgende midler indgår i ministeriets cheflønspulje, idet de opskrives til  

 aktuelt lønniveau:
 * Opskrivning af cheflønspuljen i forbindelse med nyklassificering af  

 stillinger.
 * Samtlige særlige tillæg (bortset fra topcheftillæg og åremålstillæg) til  

 tjenestemænd i stillinger i lønramme 35 - 40, der er ydet efter  

 klassificeringsreglerne før 1. april 1991, overføres ved ledighed i  

 stillingen til ministerområdets chefløns- pulje.
 * Pensionsgivende kvalifikationstillæg til ansatte på overenskomst- vilkår  

 i stillinger i lønramme 35 - 40 (bortset fra topcheftillæg og åremålstillæg),  

 der er ydet efter klassificeringsreglerne før 1. april 1991. Tillæg overføres  

 ved ledighed i stillingen til ministerområdets cheflønspulje efter  

 principperne for overens- komstansatte i § 18.
 * Tillæg, der er ydet af de decentrale kontorchefpuljer 1989-1991 eller  

 andre decentrale chefpuljer til stillinger i lønramme 35-40, overføres ved  

 ledighed i stillingen til ministerområdets chefløns- pulje.
 * Personlige udligningstillæg, der er ydet til stillinger i lønramme  

 35-40, i forbindelse med oprykning til højere lønramme, overføres ved  

 ledighed i stillingen til ministerområdets cheflønspulje og kan genanvendes.
 * Tillæg, der er ydet af ministeriepulje til ansatte i lønramme 35-40,  

 overføres ved ledighed til cheflønspuljen.
* Ledigblevne tillæg, der er ydet af cheflønspulje, tilbageføres til  

 puljen og kan genanvendes.
Såfremt stillingen nedlægges, bortfalder  

 tillægget, og midlerne kan ikke genanvendes.
III.
KLASSIFICERINGSREGLER FOR LR. 35-40 § 15.  Afgrænsning Klassificeringsreglerne omfatter samtlige stillinger i lønramme 35-40,  

 herunder stillinger oprettet/besat på overenskomstvilkår.
 Klassificeringsreglerne omfatter ikke ledere ved private grundskoler.
§ 16.  Klassificering af nyoprettede stillinger Ved klassificering af stillinger følges den procedure, som er fastsat i  

 aftale af 29. januar 1992 om klassificering af nyoprettede  

 tjenestemandsstillinger, jf. cirkulære af 3. marts 1992 om klassificering af  

 nyoprettede stillinger.
Eventuelt tillæg til stillingen aftales decentralt af ministerområdets  

 cheflønspulje.
Tillægget aftales som et ikke-pensionsgivende tillæg.
 For stillinger, der er oprettet på overenskomstvilkår, aftales, hvilken  

 lønramme stillingen skal henføres til.
 Til stillinger, der besættes på overenskomstvilkår, ydes et  

 pensionsgivende tillæg, der til enhver tid udligner forskellen mellem den  

 fælles-akademiske lønskala på det aktuelle løntrin og den lønramme,  

 stillingen ville være henført til på tjenestemandsvilkår (dvs uden tillæg).
 Hvis stillingen besættes med en ikke-akademiker, sker ansættelse i henhold  

 til den pågældendes normale overenskomst, og udligningstillægget beregnes ud  

 fra denne overenskomst og efter de samme principper som for akademikere.
Eventuelt tillæg til stillingen, ud over udligningstillægget, aftales  

 decentralt af ministerområdets cheflønspulje.
Tillægget kan gøres  

 pensionsgivende, og staten indbetaler arbejdsgiverbidraget (10 pct. for  

 akademikere), mod at den ansatte indbetaler eventuelt eget pensionsbidrag (5  

 pct. for akademikere).
§ 17.  Omklassificering af eksisterende stillinger Forslag til omklassificering til lønramme 37 og derover af cheflønspulje  

 for perioden 1993-1995 indsendes til Finansministeriet inden 1. januar 1994.  

 Tilsvarende gælder for gruppevise omklassificeringer til lønramme 35 og 36.
 Udgiften til omklassificering af stillinger til lønramme 37 og derover  

 afholdes af ministerområdets cheflønspulje.
 Ved omklassificering fra lønramme 35 til lønramme 36 afholdes merudgiften  

 ligeledes af ministerområdets cheflønspulje.
Ved omklassificering fra lavere stilling til lønramme 35 og 36 afholdes  

 udgiften til oprykningen derimod af lokallønspulje.
Er omklassificeringen  

 personlig, tilbageføres midlerne til lokallønspuljen ved ledighed.
§ 18.  Overgangsordning for eksisterende stillinger Tjenestemænd Ansatte i stillinger i lønramme 35 - 40, der er klassificeret med særligt  

 tillæg efter klassificeringsreglerne før 1. april 1991, bevarer dette tillæg  

 som en personlig ordning.
Tilsvarende gælder personlige tillæg til chefer,  

 der er ydet før 1. april 1991 til hindring af lønnedgang i forbindelse med  

 f.eks. omklassificering som følge af stillingsvurderingsundersøgelse.
Tillægget overføres ved ledighed i stillingen til ministerområdets  

 cheflønspulje og kan umiddelbart genanvendes.
Stillingen er herefter  

 klassificeret i den hidtidige lønramme uden tillæg.
Såfremt stillingen nedlægges, bortfalder tillægget.
Tilsvarende gælder  

 tillæg, der er ydet af cheflønspulje.
Overenskomstansatte Ansatte på overenskomstvilkår i stillinger i lønramme 35-40 med et  

 pensionsgivende kvalifikationstillæg, der er ydet efter  

 klassificeringsreglerne før 1. april 1991, bevarer dette tillæg som en  

 personlig ordning.
Tilsvarende gælder personlige tillæg til chefer, der er  

 ydet før 1. april 1991 til hindring af lønnedgang i forbindelse med  

 omklassificering som følge af stillingsvurderingsundersøgelse.
Tillæggene overføres ved ledighed i stillingen til ministerområdets  

 cheflønspulje og kan umiddelbart genanvendes.
Der foretages dog reduktion for  

 den del af tillægget, der udligner forskellen mellem sluttrinnet på den  

 fælles-akademiske lønskala og tjenestemandens lønrammeløn.
Stillingen er  

 herefter klassificeret i den lønramme uden tillæg, der ligger til grund for  

 klassificeringen.
 Hvis stillingen ikke er klassificeret i en lønramme, foretages  

 klassificeringen senest ved ledighed i stillingen.
Såfremt stillingen nedlægges, bortfalder tillægget.
Tilsvarende gælder  

 tillæg, der er ydet af cheflønspulje.
 Opskrivning af cheflønspuljen med ledigblevne pensionsgivende tillæg  

 foretages således:
§ 19.  Klassificering/omklassificering af topchefer Der er nedsat et særligt cheflønsudvalg, som afgiver indstilling, inden  

 Finansministeriet indgår aftale med vedkommende centralorganisation om lønnen  

 for de øverste stillinger i staten.
IV.
IKRAFTTRÆDEN OG OPSIGELSE Aftalen har virkning fra 1. april 1993 og kan af parterne opsiges  

 skriftligt med 3 måneders varsel til en 31. marts, dog tidligst den 31. marts  

 1995.
Påstande om brud på denne aftale behandles efter de almindelige fagretlige  

 regler.
Der er dog enighed om, at ingen af parterne kan nedlægge påstand om,  

 at eventuelt brud på aftalen i perioden fra 1. april 1993 til 31. marts 1995  

 kan sanktioneres med bod.
København, den 7. april 1993 Statsansattes Kartel  

 Finansministeriet Ove Hygum P.M.V.
