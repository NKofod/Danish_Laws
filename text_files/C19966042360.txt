 Denne vejledning er udformet på basis af IMO Resolution A.751(18), og  

 henvender sig til alle skibe med en længde på 100 m og derover, samt  

 kemikalietankskibe og gastankskibe uanset længden, jf pkt. 2 nedenfor.
 Standarderne er vedtaget af Assembly den 4. november 1993 som foreløbige  

 standarder for i en femårig periode at give mulighed for, at indsamle data og  

 erfaringer hvorefter standarden skal revurderes og herefter gøres permanent.
 Til hjælp for den praktiske opfyldelse af standarden samt for at indsamle  

 data på en ensartet måde er der i MSC 63 vedtaget MSC Circ.644 Explanatory  

 notes to the interim standards for ship manoeuvrability (* 1).
ANNEX Foreløbige standarder for skibes manøvredygtighed 1 Principper 1.1 Standarderne skal anvendes med det formål at forbedre skibes  

 manøvredygtighed og for at undgå bygning af skibe, som ikke opfylder disse  

 kriterier.
 1.2 Standarderne, som er indeholdt i dette dokument, er baseret på den  

 forudsætning, at skibes manøvredygtighed kan vurderes ud fra de  

 karakteristika, som kan evalueres ud fra konventionelle prøvetursmanøvrer.  

 Følgende to metoder kan anvendes til at påvise overensstemmelse med disse  

 standarder:
 .1 Modelforsøg og/eller computer forudsigelser, baseret på matematiske  

 modeller, kan udføres til at forudsige overensstemmelse på design-stadiet.  

 Skibet skal derefter betragtes som opfyldende disse standarder uden hensyn  

 til resultaterne fra fuld-skala-prøverne, undtagen hvor Administrationen  

 afgør, at forudsigelserne i henhold til forsøgene og/eller computer  

 forudsigelserne var under niveauet for standarden og/eller, at skibets  

 ydeevne afveg væsentligt fra standarderne.
.2 Opfyldelsen af standarderne kan bevises på basis af resultaterne af  

 fuld-skala-prøver udført i overensstemmelse med standarderne.
Hvis det  

 konstateres, at et skib er i væsentlig uoverensstemmelse med de midlertidige  

 standarder, kan Administrationen kræve foranstaltninger til at afhjælpe  

 dette.
1.3 De foreliggende standarder skal betragtes som midlertidige for en  

 periode på 5 år fra den dato, de er vedtaget af Assembly.
Standarderne og  

 metoden til at opfylde dem skal tages op til fornyet vurdering i lyset af ny  

 viden og resultaterne af de opnåede erfaringer med de foreliggende standarder  

 samt den igangværende forskning og udvikling.
2 Anvendelse 2.1 Standarderne skal anvendes for skibe med alle typer af ror og  

 fremdrivningsmidler, på en længde af 100 meter og derover, samt for  

 kemikalietanskibe og gastankskibe uanset længden, og som er bygget på eller  

 efter 1. juli 1994.
 2.2. Såfremt skibe, der er referet til i stk. 2.1, gennemgår reparationer,  

 ombygninger og ændringer, som efter administrationens mening kan have  

 indflydelse på deres manøvredygtigheds karaktaristika, da skal det bekræftes,  

 at de fortsat opfylder standarderne.
2.3 Når andre skibe, som oprindelig ikke er omfattet af standarderne, får  

 foretaget reparationer, ombygninger og ændringer, som efter administrationens  

 mening er af et sådant omfang, at skibet kan betragtes som et nyt skib, da  

 skal dette skib opfylde disse standarder.
I andre henseender, hvis  

 reparationerne, ombygningerne og ændringerne efter administrationens mening  

 kan have indflydelse på manøvredytighedens karakteristika, da skal det  

 påvises, at disse karaktaristika ikke fører til nogen forringelse af skibets  

 manøvredygtighed.
 2.4 Standarderne skal ikke anvendes for højhastigheds fartøjer som  

 defineret i den relevante kode. (HSC-Koden).
3 Definitioner 3.1 Skibets geometri .1 Længden (L) er længden målt mellem agterste og forreste  

 perpendikulærer; .2 Midtskibspunktet er punktet på skibets centerlinie midt mellem agterste  

 og forreste perpendikulærer; .3 Dybgangen (T a) er dybgangen ved agterste perpendikulær; .4 Dybgangen (T f) er dybgangen ved forreste perpendikulær; .5 Middeldybgangen (T m) er defineret som 3.2 Standardmanøvrer og dermed tilknyttet terminologi Standardmanøvrer og dermed tilknyttet terminologi er defineret som  

 herunder:
 .1 Prøvefarten (V), som anvendt i standarderne, er en fart på mindst 90%  

 af skibets fart svarende til 85% af fremdrivningseffekten.
 .2 Drejecirkelmanøvren, er den manøvre, som skal udføres fra både styrbord  

 og bagbord med 35 rorvinkel, eller den højest tilladte rorvinkel ved  

 fartprøven under rolig fremsejling uden at afvige fra ret kurs (gire på 0).
 .3 Avancering (fremsejling) er den distance, som midtskibspunktet af et  

 skib tilbagelægger i retning af den oprindelige kurs, fra den position ved  

 hvilken rorordren gives, til den position ved hvilken kompasretningen er  

 ændret 90 fra den oprindelige kurs.
.4 Den taktiske diameter er den distance midtskibspunktet af et skib  

 tilbagelægger fra positionen ved hvilken rorordren gives, til den position  

 ved hvilken kompasretningen er ændret 180 fra den oprindelige kurs.
Den måles  

 i en retning, der er vinkelret på skibets oprindelige kompasretning.
 .5 Zig-zag-prøven, er den manøvre, hvor en kendt rorvinkel sættes  

 skiftevis til hver side, når en kendt kursafvigelse fra den oprindelige kurs  

 er nået.
 .6 10 grader/10 grader zig-zag-prøven udføres ved at dreje roret skiftevis  

 10 grader til hver side følgende en kursafvigelse på 10 grader fra den  

 oprindelige kurs i overensstemmelse med den følgende procedure:
.1 efter en rolig fremsejling uden giring drejes roret over til 10 grader  

 til styrbord/bagbord (første udførelse); .2 når kursen er ændret til 10 grader fra den oprindelige kurs, drejes  

 roret i modsat retning 10 grader til bagbord/styrbord (anden udførelse); .3 efter roret er drejet til bagbord/styrbord, vil skibet forsætte med at  

 dreje i den oprindelige retning med en aftagende drejningshastighed.
Som,  

 reaktion på rorets drejning skulle skibet da dreje til bagbord/styrbord.
Når  

 skibet har nået en kurs på 10 grader til bagbord/styrbord af den oprindelige  

 kurs, drejes roret igen i modsat retning 10 grader til styrbord/bagbord  

 (tredie udførelse).
 .7 Den første overstyringsvinkel (overshoot angle) er den øgede  

 kursdeviation, der konstateres ved zig-zag-prøven, efter anden udførelse.
 .8 Den anden overstyringsvinkel (overshoot angle) er den øgede  

 kursdeviation, der konstateres ved zig-zag-prøven efter tredie udførelse.
 .9 20/20 grader zig-zag-prøven udføres efter proceduren, som angivet i .6  

 ovenfor. 20 grader rorvinkler og 20 grader ændring af kursen anvendes istedet  

 for 10 grader rorvinkler og 10 grader ændring af kursen.
 .10 Fuld kraft bak stop-prøven fastlægger den udsejlede distance fra det  

 tidspunkt en ordre til fuld bak er givet, og til skibet standset i vandet.
 .11 Den udsejlede distance, er distancen langs den linie som  

 midtskibspunktet af et skib beskriver, målt fra den position, hvor en ordre  

 til fuld kraft bak er givet til den position, hvor skibet standser i vandet.
4 Standarder 4.1 Standardmanøvrene skal udføres uden brug af nogen som helst  

 manøvreringshjælpemidler, som ikke konstant er til rådighed, og som er  

 hurtigt klar til brug under normale operationer.
 4.2 Konditioner for hvilke standarderne gælder.
 For at kunne bedømme et skibs manøvredygtighed skal manøvreprøver udføres  

 både til bagbord og styrbord og ved konditioner som anført nedenfor:
.1 dybt, uindskrænket farvand; .2 rolige omgivelser; .3 fuldt lastet, på ret køl; .4 rolig fremsejling ved fartprøven.
4.3 Kriterier Skibets manøvredygtighed betragtes som tilfredsstillende, hvis følgende  

 kriterier er opfyldt:
.1 Drejeevne Fremsejlingen bør ikke overstige 4.5 skibslængder (L), og den taktiske  

 diameter bør ikke overstige 5 skibslængder i drejecirkelmanøvren; .2 Indledende drejeevne Ved tilføjelse af 10 grader rorvinkel til bagbord/styrbord bør skibet ikke  

 have tilbagelagt mere end 2.5 skibslængder, på det tidspunkt kursen er ændret  

 med 10 grader fra den oprindelige kurs; .3 Kontrol af giring og evnen til at holde kursen .1 Værdien af den første overstigningsvinkel (overshoot angle) ved 10  

 grader/10 grader zig-zag-prøven bør ikke overstige:
- 10 grader, hvis L/V er mindre end 10 sekunder; - 20 grader, hvis L/V er 30 sekunder eller mere, og - (5 + 1/2 (L/V)) grader, hvis L/V er 10 sekunder eller mere, men mindre  

 end 30 sekunder, hvor L og V er angivet i henholdsvis m og m/s; .2 Værdien af den anden overstigningsvinkel (overshoot angle) ved 10  

 grader/10 grader zig-zag-prøven bør ikke overstige de ovennævnte kriterier  

 for den første overstigning med mere end 15 grader; .3 Værdien af den første overstigningsvinkel (overshoot angle) ved 20  

 grader/20 grader zig-zag-prøven bør ikke overstige 25 grader; .4 Evnen til at stoppe Den udsejlede distance ved fuld kraft bak stop-prøven bør ikke overstige  

 15 skibslængder.
Administrationen kan imidlertid modificere denne værdi, hvor  

 skibe med et stort deplacement gør dette kriterie uigennemførligt.
5 Yderligere overvejelser 5.1 Hvis standardprøverne er udført under konditioner, som afviger fra  

 konditionerne anført under 4.2.3, skal der foretages korrektioner i  

 overensstemmelse med retningslinierne i de forklarende noter om standarder  

 for skibes manøvredygtighed, som er udviklet af IMO.
MSC/Circ.644.
5.2 I de tilfælde hvor standardprøverne indikerer dynamisk ustabilitet,  

 bør der foretages alternative prøver for at definere ustabiliteten.  

 Retningslinier for alternative prøver som "spiral-prøven" eller  

 "pull-out" manøvren er indeholdt i de forklarende noter om skibes  

 manøvredygtighed, som er udviklet af IMO.
MSC/Circ.644.
6 Indberetning af manøvredata til IMO 6.1 For at få et grundlag for en revision af denne foreløbige standard  

 skal der indsamles data og erfaringer om manøvredata målt på prøveture og  

 lignende.
 6.2 Disse data indsendes af værft eller rederi til Søfartsstyrelsen på det  

 skema, der findes i appendix 6 i MSC/Circ.644.
 Søfartsstyrelsen fremsender skemaerne med data til IMO.
Søfartsstyrelsen den 20 februar 1996 Bilag: Skema fra appendix 6 i MSC/Circ.644 (* 1) De forklarende noter på engelsk, MSC/Circ.644, forhandles af Iver C.  

 Weilbach & Co.
A/S.
