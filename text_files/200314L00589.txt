Betænkning afgivet af Skatteudvalget den 26. maj 2004 Betænkning over Forslag til lov om  

 ændring af selskabsskatteloven (Konsekvensændringer som følge af lov om ændring af lov om  

 elforsyning, lov om  naturgasforsyning og lov om varmeforsyning) [af skatteministeren (Svend Erik Hovmand)] 1. Ændringsforslag Skatteministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 21. april 2004 og var til 1.  

 behandling den 6. maj 2004. Lovforslaget blev efter 1. behandling henvist til  

 behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 6. april 2004 dette udkast til  

 udvalget,  

 jf. alm. del  bilag 377. Den 29. april 2004 sendte skatteministeren de  

 indkomne høringssvar samt et notat herom til udvalget.
Deputationer Dansk Energi har mundtligt over for udvalget redegjort for sin  

 holdning til lovforslaget.
Spørgsmål Udvalget har stillet 4 spørgsmål til skatteministeren til  

 skriftlig besvarelse, som denne har besvaret.
Sammenhæng med andre lovforslag Lovforslaget skal ses i sammenhæng med lovforslag nr.
L 236 om  

 ændring af lov om elforsyning, lov om naturgasforsyning og lov om  

 varmeforsyning.  

 (Sikring af  

 uafhængighed i den overordnede infrastruktur, ændring af kapitalbegreber,  

 markedsovergang for miljøvenlig elektricitet, fremme af vindmølleudbygning,  

 privat ankenævn på energiforsyningsområdet, anvendelse af brændsler i  

 kraft-varme-værker m.v.)  

 . Lovforslag nr.
L 236 har været behandlet i Det  

 Energipolitiske Udvalg.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF, SF og KD) indstiller lovforslaget til  

  

 vedtagelse  

  

 med det stillede ændringsforslag.
 SFs medlem af udvalget tilføjer, at SF som led i elreformen i  

 1999 fik tilsagn om, at der blev indføjet en klausul om, at der ikke kunne  

 ske  

 sambeskatning mellem elselskaber, der nu blev skattepligtige, og andre  

 selskaber.
Det skete, fordi reformen også betød meget store indgangsværdier  

 for de selskaber, der nu blev skattepligtige.
SF havde ingen interesse i, at  

 elselskaberne skulle betale store skatter, men skattefordelene skulle ikke  

 udnyttes af andre, og SF ville derfor have et forbud mod, at der kunne  

 etableres sambeskatning med et elselskab.
Dette skulle indsættes i  

 selskabsskattelovens § 31. SF blev imidlertid overbevist af ministeriet om,  

 at  

 dette ikke var nødvendigt, idet elselskaberne på grund af elforsyningslovens  

 §  

 46 ikke kunne deltage i en sambeskatning.
Det stillede SF sig tilfreds med på  

 baggrund af ministeriets oplysninger.
Denne metode viste sig imidlertid ikke at være holdbar.
Da SF  

 fandt ud af dette i foråret 2003, kontaktede vi økonomi- og  

 erhvervsministeren  

 for at få forbuddet mod sambeskatning ind i selskabsskatteloven.
 Dette er nu lykkedes, og selv om det har taget meget lang tid at  

 få lukket dette skattehul, er SF naturligvis tilfreds med, at der nu skabes  

 en  

 klar bestemmelse, der fastsætter, at der ikke via sambeskatning kan etableres  

 mulighed for at udnytte de store skattemæssige afskrivninger, som blev skabt  

 af  

 overgangsordningen, da elselskaberne blev skattepligtige.
 Mange af elselskaberne har i dag store afskrivningsmuligheder,  

 fordi de er omfattet af overgangsordningen i selskabsskattelovens § 35 O.
Elsam har lige offentliggjort sit regnskab for 2003. Det fremgår  

 her, at ikke alene betaler Elsam ikke skat, men Elsam har et skatteaktiv på  

 næsten 2 mia. kr. (nøjagtigt 1.973 mio. kr.). Det vil sige, at Elsam kan  

 tjene  

 yderligere 6.577 mio. kr. i overskud, før der skal betales selskabsskat.  

 Dette  

 kan SF godt holde til.
Men det ville jo være katastrofalt for statskassen,  

 hvis  

 man gennem sambeskatningsmulighederne gav selskaber, der ellers skulle betale  

 selskabsskat, mulighed for at udnytte Elsams muligheder for store  

 skattemæssige  

 afskrivninger.
Når Elsam nævnes, er det, fordi Elsam offentliggør sine  

 regnskaber.
Andre selskaber, f.eks.
Københavns Energi, har samme potentielle  

 skattemæssige underskud.
Den potentielle gevinst af et manglende forbud mod sambeskatning  

 er meget stor, og den overgår klart den ellers meget omtalte TDC-sag, hvor  

 TDC  

 fratrak afskrivninger på udgifter til goodwill, som TDC aldrig havde afholdt  

 (fordi det var oparbejdet goodwill). I spørgsmålet om elselskaberne ville der  

   

 uden et forbud  have været tale om, at elselskaberne kunne have fået  

 lov til  

 at afskrive skattemæssigt på anlæg og kraftværker, der er betalt tidligere af  

 tidligere års elforbrugere.
Der ville desuden have været tale om, at der  

 kunne  

 afskrives på den merværdi, der er opstået i kraftværkerne på grund af  

 inflationen og dermed værkernes nu større ejendomsværdi.
 Et  

  

 mindretal  

  

 i  

 udvalget (S og RV) indstiller lovforslaget til  

  

 vedtagelse  

  

 og vil stemme hverken for eller imod det stillede  

 ændringsforslag.
 Et  

  

 andet mindretal  

  

 i  

 udvalget (EL) vil stemme hverken for eller imod lovforslaget og det stillede  

 ændringsforslag.
Enhedslisten er imod den liberalisering af elsektoren, der er  

 baggrunden for denne lov.
Selv om loven vil lukke et skattehul, der åbnes med  

 elliberaliseringen, er det grundlæggende et problem, at samfundets  

 elforsyning  

 overhovedet kan gøres til genstand for spekulation og skattetænkning.  

 Enhedslisten  

 er på ingen måde overbevist om, at denne lov forhindrer skattespekulation  

 inden  

 for dette område  en usikkerhed, der er forstærket af, at ministeren,  

 allerede  

 før loven er vedtaget, har været nødt til at stille et ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 skatteministeren,  

  

 tiltrådt af et  

  

 flertal  

  

 (V, DF, KF, SF og KD):
Til § 2 1)  

  

 I  

  

 stk. 1  

  

 indsættes efter »2005«: »  

 for  

 etablerede sambeskatninger og sambeskatninger, der er indgivet anmodning om  

 tilladelse til inden den 26. maj 2004. Loven har virkning fra og med den 26.  

 maj 2004 for sambeskatninger, der ikke er indgivet anmodning om tilladelse  

 til  

 inden den 26. maj 2004«.
[Ændret ikrafttræden  skærpende ændring med virkning fra  

 tidspunktet for afgivelse af betænkning den 26. maj 2004] Bemærkninger Til nr. 1 Med lovforslaget indsættes i selskabsskattelovens § 31 om  

 sambeskatning et stk. 13, hvorefter kollektive elforsyningsvirksomheder, som  

 anvender indgangsværdier opgjort efter § 35 O, ikke kan indgå i en  

 sambeskatning.
Det foreslås at ændre ikrafttræden med virkning fra tidspunktet  

 for afgivelse af betænkning over lovforslaget.
Forslaget indebærer, at  

 ændringen af selskabsskattelovens § 31, stk. 13, har virkning fra og med  

 indkomståret 2005 for etablerede sambeskatninger  

 og  

 sambeskatninger, der er indgivet anmodning om tilladelse til inden 26. maj  

 2004  

 ,  

 samt fra og med dagen for betænkningsafgivelsen den 26. maj 2004 for  

 sambeskatninger,  

 der ikke er ansøgt om tilladelse til forinden.
 Energistyrelsen har  foranlediget af Dansk Energis høringssvar  

 af 25. april 2004 vedrørende lovforslaget  anmodet om kammeradvokatens  

 vurdering af, hvorvidt den nuværende elforsyningslovs § 46 hindrer  

 sambeskatning af kollektive elforsyningsvirksomheder.
 Energistyrelsens hidtidige fortolkning af elforsyningslovens §  

 46 har været, at bestemmelsen hindrer sambeskatning, idet sambeskatning  

 indebærer, at de sambeskattede selskaber hæfter solidarisk for skatten.
 Kammeradvokaten konkluderer, at elforsyningslovens § 46 må  

 fortolkes således, at bestemmelsen ikke er til hinder for sambeskatning,  

 såfremt der efter en konkret vurdering ikke findes at bestå en reel risiko  

 for,  

 at den solidariske hæftelse efter selskabsskattelovens § 31, stk. 3, vil  

 berøre  

 den bundne egenkapital.
 Det må således konstateres, at der i perioden indtil dette  

 lovforslags ikrafttræden ikke har været det i forbindelse med elaftalen i  

 1999  

 politisk forudsatte fornødne værn mod sambeskatning af de kollektive  

 elselskaber.
I lovforslag nr.
L 155 (folketingsåret 1999-2000) om ændring af  

 forskellige skattelove (Elselskabers overgang til almindelig skattepligt m.v.  

   

 elreformen), der blev fremsat i forlængelse af el-forliget i 1999 som følge  

 af  

 et bredt forlig i Folketinget (den daværende regering, Venstre, Det  

 Konservative  

 Folkeparti, SF og Kristeligt Folkeparti), blev det forudsat, at elselskaberne  

 ikke kunne sambeskattes.
Baggrunden er, at de indgangsværdier, der blev  

 fastsat  

 ved overgangen til skattepligt, var meget gunstige.
Dette ville give grundlag  

 for skattemæssige afskrivninger i et sådant omfang, at der næppe kunne  

 påregnes  

 skatteprovenu fra disse selskaber i betragtning af, at selskaberne var  

 indtægtsrammeregulerede.
Eventuelle fordele som følge af de skattemæssige  

 værdier ville dermed resultere i lavere priser, når de ikke kunne overføres  

 til  

 modregning i kommercielle ejeres øvrige indtægter ved sambeskatning.  

 Forudsætningen var, at fordelene skulle komme forbrugerne til gode.
 Af den grund foreslås det, at ændringen af selskabsskattelovens  

 § 31, stk. 13, har virkning fra og med indkomståret 2005 for etablerede  

 sambeskatninger  

 og sambeskatninger, der er indgivet anmodning  

 om tilladelse til inden den 26. maj 2004  

 , samt fra og med dagen for  

 betænkningsafgivelse for sambeskatninger, der ikke er ansøgt om tilladelse  

 til  

 inden den 26. maj 2004.
 Ændringsforslaget lukker hermed for fremtiden den mulighed, de  

 kollektive elforsyningsselskaber har i dag for at indgå i en sambeskatning.
 Ændringsforslaget sikrer herved, at kommercielle selskaber  

 fremover ikke gennem sambeskatning med kollektive elselskaber kan udnytte de  

 gunstige indgangsværdier, elselskaberne fik ved overgangen til skattepligt.
Økonomiske konsekvenser for stat, amter og  

 kommuner Isoleret set skønnes ændringsforslaget ikke at have  

 provenumæssige konsekvenser, idet der ikke foreligger oplysninger om, at der  

 skulle være andre kollektive elforsyningsvirksomheder, som ønsker  

 sambeskatning  

 med andre selskaber end dem, der allerede indgår i de eksisterende 37  

 el-koncerner i 2002.
Med hensyn til provenuvirkningen af ændringsforslaget henvises  

 der til besvarelsen af spørgsmål 4, jf.
L 233  bilag 4.
Økonomiske konsekvenser for erhvervslivet Såfremt der skulle være kollektive elforsyningsvirksomheder, som  

 ikke allerede i dag er sambeskattede med andre selskaber, vil  

 ændringsforslaget  

 medføre en skærpet beskatning for disse selskaber.
Lars Christian Lilleholt (V)  

    

 Peter Christensen (V)  

    

 Freddy Dam (V)  

    

 Kristian Jensen (V)  

  

  nfmd.  

  

    

 Mikkel Dencker (DF)  

    

 Colette L.
Brix (DF)  

    

 Charlotte Dyremose (KF)  

    

 Else Theill Sørensen (KF)  

    

 Jann Sjursen (KD)  

    

 Erik Mortensen (S)  

    

 Henrik Sass Larsen (S)  

    

 Jacob Buksti (S)  

    

 Jens Peter Vernersen (S)  

  

  fmd.  

  

    

 Ejner Jensen (S)  

    

 Morten Homann (SF)  

    

 Anders Samuelsen (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 233 Bilagsnr.
