Nr LSF 44 Forslag til Lov om ændring af lov om jagt og vildtforvaltning (Jagt på små  

 arealer) Fremsat af energiministeren (Svend Auken) den 30. oktober 1996 Vedtaget ved tredjebehandling den 13. december 1996 Lov nr. 12 af 12/01/1997 § 1 I lov nr. 269 af 6. maj 1993 om jagt og vildtforvaltning foretages  

 følgende ændringer:
 1. § 18, stk. 1, affattes således:
»Der må ikke drives jagt på eller fra et sammenhængende areal, der er  

 mindre end 1 ha.
Et areal anses for sammenhængende, uanset at det  

 gennemskæres af vej eller jernbane, når disse lovligt kan krydses til  

 fods.« 2. § 18, stk. 2, 1. pkt., affattes således:
»Kun ejendommens ejer og dennes husstand må drive jagt på eller fra  

 et sammenhængende areal, jf. stk. 1, 2. pkt., der er mindre end 5 ha.« 3. I § 18, stk. 3, indsættes som 2. pkt.:
»Tilstedeværelsen mellem arealerne af vej eller jernbane, der lovligt  

 kan krydses til fods, medfører ingen begrænsninger i adgangen til at indgå  

 aftale.« 4. I § 18 indsættes efter stk. 3 som nyt stykke:
»Stk. 4. Begrænsningen i stk. 1 gælder ikke for øer, der er  

 mindre end 1 ha, når jagt er tilladt på det omkringliggende  

 fiskeriterritorium eller dele heraf.« Stk. 4-6 bliver herefter stk. 5-7.
 5. I § 18, stk. 5, der bliver stk. 6, ændres »Reglen i  

 stk. 4« til: »Reglen i stk. 5«.
6. I § 54, stk. 1, nr. 1, ændres »§ 18, stk. 1, 2 og  

 5, 2. pkt.« til: »§ 18, stk. 1, 2 og 6, 2. pkt.« 7. I § 54, stk. 1, nr. 4, ændres »§ 18, stk. 4«  

 til: »§ 18, stk. 5«.
8. I § 58, stk. 2, ændres »§ 18, stk. 1, 2 og 5, 2.  

 pkt.« til: »§ 18, stk. 1, 2 og 6, 2. pkt.« § 2 Loven træder i kraft den 1. april 1997.
Oprindeligt fremsat forslag § 1 I lov nr. 269 af 6. maj 1993 om jagt og vildtforvaltning foretages  

 følgende ændringer:
 1. § 18, stk. 1, affattes således:
» § 18. Der må ikke drives jagt på eller fra et sammenhængende  

 areal, der er mindre end 1 ha.
Et areal anses for sammenhængende, uanset om  

 det gennemskæres af vej eller jernbane, når disse lovligt kan krydses til  

 fods.« 2. § 18, stk. 2, 1. pkt., affattes således:
» Stk. 2. Kun ejendommens ejer og dennes husstand må drive  

 jagt på eller fra et sammenhængende areal, jf. stk. 1, 2. pkt., der er mindre  

 end 5 ha.« 3. I § 18, stk. 3, indsættes som 2. pkt. :
»Tilstedeværelsen mellem arealerne af vej eller jernbane, der lovligt  

 kan krydses til fods, medfører ingen begrænsninger i adgangen til at indgå  

 aftale.« 4. I § 18 indsættes efter stk. 3 som nyt stykke:
»Stk. 4. Begrænsningen i stk. 1 gælder ikke for øer, der er  

 mindre end 1 ha, når jagt er tilladt på det omkringliggende  

 fiskeriterritorium eller dele heraf.« Stk. 4-6 bliver herefter stk. 5-7.
 5. I § 18, stk. 5, der bliver stk. 6, ændres  

 »Reglen i stk. 4« til: »Reglen i stk. 5«.
§ 2 Loven træder i kraft den 1. april 1997.
Bemærkninger til lovforslaget Almindelige bemærkninger Ifølge § 18 i lov om jagt og vildtforvaltning, jf. lov nr. 269 af 6. maj  

 1993, må der ikke drives jagt på arealer, der er mindre end 1 ha, og jagten  

 må ikke udlejes på arealer, der er mindre end 5 ha, medmindre der indgås  

 naboaftaler om, at jagten på arealet udøves sammen med jagten på tilgrænsende  

 arealer, således at det samlede areal overstiger de nævnte arealgrænser.  

 Disse regler gælder fra den 1. april 1997. Hensigten med bestemmelserne har  

 især været at mindske væsentlige, jagtlige problemer i form af et  

 uacceptabelt højt jagttryk i mose- og engområder, som er opdelt i mange små  

 parceller.
En nærmere fortolkning af bestemmelserne har imidlertid åbenbaret visse  

 uhensigtsmæssigheder, som ikke har været tilsigtet.
Der kan især peges på den  

 konsekvens, at tilstedeværelsen af enhver nok så lille offentlig vej vil  

 umuliggøre, at der indgås naboaftaler.
Endvidere medfører reglerne, som de er  

 formuleret, at der kan rejses tvivl om, hvorvidt det er tilladt at jage f.  

 eks. fra en strandengparcel, der er mindre end 1 ha, og skyde på vildt ud  

 over fiskeriterritoriet.
Der findes derfor at være behov for en præcisering  

 af bestemmelsernes rækkevidde.
 Lovforslaget, der har været til udtalelse hos en række myndigheder og  

 organisationer, er udarbejdet i samarbejde med Vildtforvaltningsrådet.
 Forslaget har ingen administrative, økonomiske eller miljømæssige  

 konsekvenser, ligesom det ikke indeholder aspekter af relevans for EU-retten.
Bemærkninger til lovforslagets enkelte bestemmelser Til § 1 Til nr. 1-4 Med forslaget præciseres det, at udover forbudet mod jagt/udleje af jagt  

på de nævnte små arealer er det heller ikke er tilladt at jage/udleje  

 jagten fra disse arealer.
Det vil således ikke være tilladt at jage  

 fra en mindre strandengparcel ud over fiskeriterritoriet, hvor jagten i  

 øvrigt er tilladt.
Det har ikke været hensigten at tillade jagt fra sådanne  

 arealer, og i praksis vil det kunne volde store håndhævelsesmæssige  

 vanskeligheder, idet det vil være næsten umuligt at bevise, hvor vildtet  

 befandt sig, da skuddet blev afgivet.
 Det foreslås endvidere, at tilstedeværelsen af veje og jernbaner, der  

 lovligt kan krydses til fods, ikke medfører en »deling« af  

 arealerne, hverken i relation til ejerens/jagtlejerens egen jagtudøvelse  

 eller i relation til muligheden for at indgå naboaftaler.
 Ved veje forstås såvel offentlige som private veje.
 De veje, der ikke lovligt kan krydses til fods, er primært motorveje og  

 motortrafikveje, der også virker som en naturlig barriere for vildtet i  

 landskabet.
For en række andre offentlige veje af overordnet trafikal betydning er der  

 fastsat adgangsbegrænsende bestemmelser, der medfører, at der ingen kørende,  

 gående eller anden færdsel må finde sted mellem vejen og de tilgrænsende  

 arealer.
Disse bestemmelser gør det således ulovligt at krydse den pågældende  

 vejstrækning i forbindelse med færdsel fra arealer på den en side af vejen  

 til arealer på den modsatte side af vejen.
Sådanne bestemmelser, der er  

 tinglyst på de berørte ejendomme, er fastsat i medfør af § 72 i lov om  

 offentlige veje, jf. lovbekendtgørelse nr. 532 af 20. juni 1994 (og tidligere  

 i medfør af vejbestyrelseslovens § 35).
Det bemærkes, at den foreslåede bestemmelse ikke indebærer nogen ændring  

 af jagt- og vildtforvaltningslovens § 16, stk. 1, hvorefter det ikke er  

 tilladt at drive jagt på eller fra offentlig vej eller sti.
Endvidere  

 indebærer den ikke nogen ændring af forbudet i politivedtægterne, jf.  

 Normalpolitivedtægtens § 14, mod at benytte skydevåben på eller ud over veje,  

 der benyttes til almindelig færdsel, eller mod at benytte skydevåben uden for  

 disse veje, hvis det er egnet til at medføre fare for eller væsentlig ulempe  

 for færdselen på vejen.
For så vidt angår jernbaner gælder ifølge § 44, stk. 2, i lov om  

 DSB, jf. lovbekendtgørelse nr. 285 af 2. maj 1995, at uden DSB's tilladelse  

 må ingen færdes på statsbanesporene.
En tilsvarende bestemmelse gælder for  

 privatbanespor, jf.
Trafik- og Kommunikationsministeriets bekendtgørelse nr.  

 651 af 20. oktober 1988 om politibestemmelser m.v. for jernbaner under  

 privatdrift.
Grundlaget for, at to eller flere arealer anses for sammenhængende, er  

 derfor den lovlige adgang til at krydse jernbanen.
Som udgangspunkt er det  

 ikke tilladt at krydse banen ude på strækningen.
Krydsning kan alene ske  

 lovligt ved - overgange/overkørsler (broer eller tunneler), som er åbne for almindelig  

 færdsel, - private niveauovergange/overkørsler, som ikke er åbne for almindelig  

 færdsel men alene tjener som forbindelsesvej for de lodsejere, der har en  

 tinglyst ret hertil på deres ejendom.
Det foreslås endelig, at små øer under 1 ha ikke skal være omfattet af  

 begrænsningen i ejerens ret til at udøve jagt på øen, forudsat at det er  

 lovligt at jage på det omkringliggende fiskeriterritorium.
Dette indebærer en  

 mindre udvidelse af jagtmulighederne i forhold til den gældende lovtekst.  

 Begrundelsen for forslaget er dels, at ejeren af øen, i modsætning til ejere  

 af almindelige landarealer, ikke har mulighed for at indgå naboaftaler, dels  

 at ejeren under alle omstændigheder kan jage fra en båd på fiskeriterritoriet  

 ud for øen.
Forbudet mod at udleje jagten på øer under 5 ha opretholdes.
Jagten på dele af fiskeriterritoriet kan være forbudt eller begrænset som  

 følge af reservatoprettelser.
Hvis øen således er omgivet af et  

 vildtreservat, hvor jagt er forbudt, vil der heller ikke lovligt kunne drives  

 jagt på øen.
Denne begrænsning i jagtretten er en generel regulering, som  

 ikke udløser erstatning til ejeren.
Ved beregningen af et areals størrelse i relation til bestemmelserne i §  

 18 indgår ferske vande, dvs. søer og vandløb.
I modsætning til  

 fiskeriterritoriet er der ikke fri jagtret på ferske vande.
Ifølge jagt- og  

 vildtforvaltningslovens § 14, stk. 2, tilkommer jagtretten på ferske vande,  

 der ikke er undergivet særlig ejendomsret, ejerne af de tilstødende  

 ejendomme, således at en bredejer har jagtret på den del af vandet, der  

 ligger nærmere den pågældendes ejendom end nogen anden ejendom.
En sø eller  

 et vandløb »deler« således ikke et areal i to eller flere,  

 medmindre der er forskellige bredejere.
Bredejerne kan også indgå  

 naboaftaler, jf. § 18, stk. 3, således at vandarealet medregnes i det samlede  

 areal.
Til nr. 5 Der er alene tale om en konsekvensændring.
Til § 2 Det foreslås, at loven, i lighed med de bestemmelser i den gældende lov om  

 jagt og vildtforvaltning, som forslaget afløser, træder i kraft den 1. april  

 1997.
Skriftlig fremsættelse (30. oktober 1996) Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om jagt og vildtforvaltning. (Jagt  

 på små arealer).
(Lovforslag nr.
L 44).
 Lovforslaget tilsigter at præcisere rækkevidden af bestemmelserne om jagt  

 på små arealer i lov om jagt og vildtforvaltning.
Ifølge § 18 i lov om jagt og vildtforvaltning må der ikke drives jagt på  

 arealer, der er mindre end 1 ha, og jagten må ikke udlejes på arealer, der er  

 mindre end 5 ha, medmindre der indgås naboaftaler om, at jagten på arealet  

 udøves sammen med jagten på tilgrænsende arealer, således at det samlede  

 areal overstiger de nævnte arealgrænser.
Disse regler gælder fra den 1. april  

 1997. Hensigten med bestemmelserne har især været at mindske væsentlige,  

 jagtlige problemer i form af et uacceptabelt højt jagttryk i mose- og  

 engområder, som er opdelt i mange små parceller.
En nærmere fortolkning af bestemmelserne har imidlertid åbenbaret visse  

 utilsigtede konsekvenser.
Dette gælder især den omstændighed, at  

 tilstedeværelsen af enhver nok så lille offentlig vej vil umuliggøre, at der  

 indgås naboaftaler, hvilket er mere restriktivt end tilsigtet.
Endvidere  

 medfører bestemmelserne, som de er formuleret, at det er tvivlsomt, om det er  

 tilladt at jage f. eks. fra en strandengparcel, der er mindre end 1 ha, og  

 skyde på vildt ud over fiskeriterritoriet.
 Med lovforslaget præciseres det, at udover forbudet mod at drive jagt  

 på/udleje jagten på de nævnte små arealer er det heller ikke tilladt at udøve  

 jagt fra/udleje jagten fra disse arealer.
 Det foreslås endvidere, at tilstedeværelsen af veje og jernbaner, som  

 lovligt kan krydses til fods, ikke medfører en deling af arealerne, hverken i  

 relation til ejerens/jagtlejerens egen jagtudøvelse eller i relation til  

 muligheden for at indgå naboaftaler.
Det foreslås endelig, at øer på under 1 ha ikke skal være omfattet af  

 begrænsningen i ejerens ret til at udøve jagt på øen, forudsat at det er  

 lovligt at jage på det omkringliggende fiskeriterritorium.
Dette indebærer en  

 mindre udvidelse af jagtmulighederne i forhold til den gældende lovtekst.
 Idet der i øvrigt henvises til lovforslaget med bemærkninger, anbefales  

 Folketingets velvillige behandling af forslaget.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 18, stk. 1, affattes således:
» § 18. Der må ikke drives jagt på eller fra et sammenhængende  

 areal, der er mindre end 1 ha.
Et areal anses for sammenhængende, uanset om  

 det gennemskæres af vej eller jernbane, når disse lovligt kan krydses til  

 fods.« § 18. Der må ikke drives jagt på arealer, der er mindre end 1 ha.
 2. § 18, stk. 2, 1. pkt., affattes således:
» Stk. 2. Kun ejendommens ejer og dennes husstand må drive  

 jagt på eller fra et sammenhængende areal, jf. stk. 1, 2. pkt., der er mindre  

 end 5 ha.« Stk. 2. Kun ejendommens ejer og dennes husstand må drive jagt på  

 et areal, der er mindre end 5 ha.
Hvis jagtretten er overdraget sammen med  

 brugsretten til ejendommen, må jagten kun drives af den, der har brugsretten,  

 og dennes husstand.
 3. I § 18, stk. 3, indsættes som 2. pkt. :
»Tilstedeværelsen mellem arealerne af vej eller jernbane, der lovligt  

 kan krydses til fods, medfører ingen begrænsninger i adgangen til at indgå  

 aftale.« Stk. 3. Begrænsningerne i stk. 1 og 2 gælder ikke, hvis der er  

 indgået aftale om, at jagten på arealet udøves sammen med jagten på  

 tilgrænsende arealer, således at det samlede areal overstiger de nævnte  

 arealgrænser.
 4. I § 18 indsættes efter stk. 3 som nyt stykke:
»Stk. 4. Begrænsningen i stk. 1 gælder ikke for øer, der er  

 mindre end 1 ha, når jagt er tilladt på det omkringliggende  

 fiskeriterritorium eller dele heraf.« Stk. 4-6 bliver herefter stk. 5-7.
 5. I § 18, stk. 5, der bliver stk. 6, ændres  

 »Reglen i stk. 4« til: »Reglen i stk. 5«.
Efter 2. behandling den 12. december 1996 § 1 I lov nr. 269 af 6. maj 1993 om jagt og vildtforvaltning foretages  

 følgende ændringer:
 1. § 18, stk. 1, affattes således:
»Der må ikke drives jagt på eller fra et sammenhængende areal, der er  

 mindre end 1 ha.
Et areal anses for sammenhængende, uanset at det  

 gennemskæres af vej eller jernbane, når disse lovligt kan krydses til  

 fods.« 2. § 18, stk. 2, 1. pkt., affattes således:
»Kun ejendommens ejer og dennes husstand må drive jagt på eller fra  

 et sammenhængende areal, jf. stk. 1, 2. pkt., der er mindre end 5 ha.« 3. I § 18, stk. 3, indsættes som 2. pkt.:
»Tilstedeværelsen mellem arealerne af vej eller jernbane, der lovligt  

 kan krydses til fods, medfører ingen begrænsninger i adgangen til at indgå  

 aftale.« 4. I § 18 indsættes efter stk. 3 som nyt stykke:
»Stk. 4. Begrænsningen i stk. 1 gælder ikke for øer, der er  

 mindre end 1 ha, når jagt er tilladt på det omkringliggende  

 fiskeriterritorium eller dele heraf.« Stk. 4-6 bliver herefter stk. 5-7.
 5. I § 18, stk. 5, der bliver stk. 6, ændres »Reglen i  

 stk. 4« til: »Reglen i stk. 5«.
6. I § 54, stk. 1, nr. 1, ændres »§ 18, stk. 1, 2 og  

 5, 2. pkt.« til: »§ 18, stk. 1, 2 og 6, 2. pkt.« 7. I § 54, stk. 1, nr. 4, ændres »§ 18, stk. 4«  

 til: »§ 18, stk. 5«.
8. I § 58, stk. 2, ændres »§ 18, stk. 1, 2 og 5, 2.  

 pkt.« til: »§ 18, stk. 1, 2 og 6, 2. pkt.« § 2 Loven træder i kraft den 1. april 1997.
