Bekendtgørelse  

 om anmeldelse af fødsler og dødsfald I medfør af §§ 4 og 5, stk. 2, i lov nr. 225 af  

 31. maj 1968 om anmeldelse af fødsler og dødsfald fastsættes:
Kapitel 1 Anmeldelse af fødsler § 1.  

  

 Fødsler, der finder sted her i  

 landet eller om bord i skib eller luftfartøj, hvis første ankomststed efter  

 fødslen er en dansk havn eller lufthavn, skal senest 14 dage efter fødslen  

 eller efter skibets eller luftfartøjets ankomst til dansk område anmeldes til  

 personregisterføreren for det sogn, hvor moderen har bopæl, jf. dog  

 stk. 2-3.
 Stk. 2.  

  

 Har moderen bopæl i de  

 sønderjyske landsdele, skal fødslen dog anmeldes til personregisterføreren i  

 den kommune, hvor hun bor.
Stk. 3.  

  

 Har moderen bopæl på Færøerne, i  

 Grønland eller i udlandet, skal fødslen anmeldes til personregisterføreren  

 for  

 det sogn, hvor fødslen har fundet sted, eller hvor den pågældende havn eller  

 lufthavn er beliggende.
Finder fødslen sted på vej til klinik eller sygehus,  

 skal anmeldelsen dog ske til personregisterføreren for det sogn, hvor  

 klinikken  

 eller sygehuset er beliggende.
§  2  

  

 Anmeldelsen afgives på blanketten »Fødselsanmeldelse«.
Blanketten findes på  

 www.personregistrering.dk.
Stk. 2.  

  

 Anmeldelsen kan ske via  

 www.personregistrering.dk eller direkte til personregisterføreren ved brev  

 eller ved personligt fremmøde.
Personregisterførernes adresser kan findes på  

 www.personregistrering.dk.
Endvidere kan anmeldelse sendes til  

 Personregistrering, Postboks 217, 4800 Nykøbing F.
Stk. 3.  

  

 Ved anmeldelse af et dødfødt  

 barn benyttes dog blanketten »Anmeldelse af dødfødt barn og anmodning om  

 begravelse/ligbrænding«.
Blanketten findes på www.personregistrering.dk.
En  

 af  

 en læge udstedt dødsattest skal medfølge anmeldelsen.
§ 3.  

  

 Oplyses det ved  

 fødselsanmeldelsen, at barnet skal tilhøre en valgmenighed, en af de særlige  

 militære menigheder i København, Skt.
Petri tyske menighed i København eller  

 en  

 menighed i et anerkendt trossamfund, sendes meddelelse om fødselsanmeldelsen  

 til præsten for den menighed, som barnet skal tilhøre.
Kapitel 2 Anmeldelse af dødsfald § 4.  

  

 Dødsfald, der finder sted her i  

 landet eller om bord i skib eller luftfartøj, hvis første ankomststed efter  

 dødsfaldet er en dansk havn eller lufthavn, skal senest 2 hverdage efter  

 dødsfaldet eller efter skibets eller luftfartøjets ankomst til dansk område  

 anmeldes til personregisterføreren for det sogn, hvor afdøde havde bopæl, jf.  

 dog stk. 2 og 3.
 Stk. 2.  

  

 Havde afdøde bopæl i de sønderjyske landsdele,  

 videresendes dødsanmeldelsen til personregisterføreren i den kommune, hvor  

 afdøde boede.
Stk. 3.  

  

 Havde  

 afdøde bopæl på Færøerne, i Grønland eller i udlandet, eller kan der ikke  

 tilvejebringes oplysning om, hvor afdøde boede, skal dødsfaldet anmeldes til  

 personregisterføreren for det sogn, hvor dødsfaldet har fundet sted, eller  

 hvor  

 den pågældende havn eller lufthavn er beliggende.
Finder dødsfaldet sted på  

 vej  

 til sygehus, skal anmeldelsen dog ske til personregisterføreren for det sogn,  

 hvor sygehuset er beliggende.
Er dødsstedet ikke fastslået, skal anmeldelsen  

 ske til personregisterføreren for det sogn, hvor liget er fundet.
§ 5.  

  

 Anmeldelsen afgives på blanketten  

 »Dødsanmeldelse og anmodning om begravelse/ligbrænding«.
Blanketten kan  

 findes  

 på www.personregistrering.dk.
En af en læge udstedt dødsattest skal medfølge  

 anmeldelsen.
Personregisterførernes adresser findes på  

 www.personregistrering.dk.
Kapitel 3 Fælles bestemmelser § 6.  

  

 De  

 i §§ 2 og 5 omtalte blanketter, kan rekvireres hos personregisterførerne  

 /  

 begravelsesmyndighederne.
Disse myndigheders adresser og telefonnumre kan  

 findes på www.personregistrering.dk.
 § 7.  

  

 Personregisterføreren kan pålægge den anmeldelsespligtige inden en fastsat  

 frist at dokumentere de ved anmeldelsen afgivne oplysninger.
 Stk. 2.  

  

 Er  

 anmeldelsen indgivet via den i § 2, stk. 2, nævnte postboks, kan  

 Kirkeministeriet pålægge den anmeldelsespligtige inden en passende frist at  

 afgive nærmere forklaring til sagens oplysning.
 § 8.  

  

 Efter § 5, stk. 2, i  

 lov om anmeldelse af fødsler og dødsfald, straffes den der overtræder  

 bekendtgørelsens  

 §§ 1 og 4, oversidder en i medfør af bekendtgørelsens § 7, fastsat  

 frist, meddelt pålæg eller afgiver urigtig forklaring med bøde.
Kapitel 4 Ikrafttræden m.v.
 § 9.  

  

 Bekendtgørelsen træder i kraft  

 den 9. maj 2007, og har virkning for anmeldelse af fødsler, der finder sted  

 fra  

 dette tidspunkt.
 Stk. 2.  

  

 Samtidig ophæves bekendtgørelse  

 nr. 66 af 6. februar 2006 om anmeldelse af fødsler og dødsfald og cirkulære  

 nr.  

 241 af 1. december 1977 om anmeldelse af fødsler og dødsfald.
