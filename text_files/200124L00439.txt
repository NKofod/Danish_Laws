Betænkning afgivet af Retsudvalget den  

 23. maj 2002 Betænkning over Forslag til lov om ændring af  

 straffeloven, retsplejeloven og forvaltningsloven (Fangeflugt og begrænsning i indsattes adgang til  

 aktindsigt m.v.) [af justitsministeren (Lene Espersen)] 1. Ændringsforslag Der er af justitsministeren stillet 2  

 ændringsforslag til lovforslaget.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 14. marts 2002. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 7 møder.
Ekspertmøde Mandag den 13. maj 2002 afholdt Retsudvalget et internt  

 ekspertmøde om lovforslaget.
Høring Lovforslaget blev samtidig med fremsættelsen sendt i  

 høring.
Den 13. marts og 11. april 2002 sendte justitsministeren de  

 indkomne høringssvar til udvalget.
Den 24. april 2002 sendte  

 justitsministeren et høringsnotat til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra fængselsinspektør Hans Jørgen  

 Engbo, Statsfængslet i Jyderup, og fra Carsten Glaargaard, Risskov.
Spørgsmål Udvalget har stillet 21 spørgsmål til  

 justitsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse med de stillede ændringsforslag.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling og vil ved  

 2. behandling stemme hverken for eller imod de stillede  

 ændringsforslag.
Mindretallet vil klart slå fast, at det ikke kan  

 acceptere forhold i vores fængsler, der giver stærke fanger  

 mulighed for at true fængselspersonalet eller tyrannisere medfanger.
Vi  

 finder det naturligvis heller ikke acceptabelt, når fanger flygter.  

 Tilsvarende er vi meget optaget af, hvordan udgangstilladelser for de  

 indsatte fungerer i praksis.
 Udgangspunktet for mindretallet er: Hvad er det for en  

 kriminalforsorg, vi gerne vil have? Hvad er det for et  

 fængselsvæsen, vi gerne vil have? Hvordan sikrer vi fremover, at  

 arbejdsmiljøet for de ansatte bliver acceptabelt? Hvordan sikrer vi,  

 at de forventninger, den enkelte borger måtte have til dette samfund  

 i forhold til at skabe størst mulig tryghed   bliver tilgodeset? Netop  

 fordi det er så svære balancer, skal disse spørgsmål  

 ses i en sammenhæng.
Det er et led i det danske retssystem, at begår man  

 kriminalitet, straffes man.
Det er kriminalforsorgens opgave at drage omsorg  

 for, at straffen bliver fuldbyrdet under den fornødne sikkerhed.
Men  

 det er også kriminalforsorgens opgave at søge at resocialisere  

 de pågældende.
Her er netop prøveløsladelse og  

 udgangstilladelser et væsentligt element, fordi man dels kan  

 pålægge den pågældende diverse vilkår, dels  

 så at sige have snor i den pågældende.
 Vi har alle   samfundet, borgerne og ofrene   en dyb  

 interesse i at medvirke til, at dømte efter endt afsoning ikke falder  

 tilbage i ny kriminalitet.
 Mindretallet finder, at der med dette lovforslag er tale  

 om en unødvendig og potentiel skadelig hastebehandling af  

 væsentlige forslag vedrørende borgernes strafrisiko og  

 vedrørende kriminalpolitiske kerneemner uden den fornødne tid  

 til rimelige overvejelser og behandling af udtalelserne fra de hørte  

 instanser eller en ordentlig dokumentation for nødvendigheden af de  

 foreslåede indgreb.
Mindretallet deler opfattelsen, som er kommet til udtryk i  

 flere høringssvar, at lovforslaget såvel i forbindelse med  

 fremsættelsen som i bemærkningerne først og fremmest er  

 begrundet i hensynet til »retsfølelsen«.
Det fremgår ligeledes, at regeringen øjensynlig  

 ikke lægger vægt på, om lovforslaget kan tænkes at  

 få en reel generalpræventiv betydning, eller om det kan virke  

 individuelpræventivt afskrækkende   hvad der er en udbredt  

 enighed blandt eksperter om, ikke vil være tilfældet   ligesom  

 der direkte tages afstand fra at overveje de skadevirkninger for de  

 dømtes rehabilitering og øvrige fremtid, som de ønskede  

 strafskærpelser kan tænkes at medføre.
Mindretallet deler ligeledes de betragtninger, som Dansk  

 Retspolitisk Forening har givet udtryk for i sit høringssvar, hvor  

 foreningen skriver: »Dette er i  

 sagens natur en politisk tilkendegivelse, som i øvrigt ses at  

 være i tråd med den nuværende regerings symbolorienterede  

 lovgivningpraksis, hvor de faktiske sideeffekter af en ideologisk  

 præget lovgivning tillægges underordnet betydning.
Men selv en  

 lovgivning, der begrundes med hensynet til »retsfølelsen« (og herunder angiveligt specielt til ofrene), burde i givet  

 fald søges begrundet nærmere end med en så ubestemt  

 størrelse.
Der foreligger således ingen dokumentation for,  

 hvorledes den folkelige retsfølelse i almindelighed forholder sig til  

 ministerens egen.
En række tidligere undersøgelser af  

 befolkningens holdninger til straffe og straffede har vist, at holdningerne  

 hos store dele af befolkningen er mere liberal og hensyntagende end  

 politikernes egne.
Det havde været ønskeligt, om regeringen  

 havde forholdt sig mere spørgende til retsfølelsen end blot at  

 tage udgangspunkt i ministerens og hendes regeringsfællers subjektive  

 indstilling.
Man kunne f.eks. indledningsvis have foretaget  

 undersøgelser af befolkningens holdninger netop til de foreliggende  

 forslag.
I denne forbindelse skal det i øvrigt bemærkes, at  

 tidligere undersøgelser har konstateret, at »retsfølelsen « ingenlunde er entydig, men at forskellige befolkningsgrupper  

 har forskellig viden om og holdning til (kriminal-)retlige forhold.
Alt i alt  

 er det et særdeles tvivlsomt og subjektivt grundlag, der nu lovgives  

 på.« Mindretallet finder endvidere, at de foreslåede  

 strafskærpelser vil indebære en særdeles uheldig udvikling  

 inden for kriminalforsorgen.
De danske fængsler er i forvejen  

 overbelagte, hvorfor en yderligere belastning vil få uheldige  

 følger i det daglige fængselsmiljø, herunder for det i  

 forvejen belastede forhold mellem fanger og personale.
Mindretallet ser  

 ligeledes med bekymring på den situation, som et i forvejen meget  

 trængt personale må forventes at få.
Det kan frygtes, at  

 arbejdet med at resocialisere de indsatte specielt i forhold til de  

 behandlingsprogrammer, som kriminalforsorgen i de senere år har  

 iværksat, og som er forudsætningen for, at man til stadighed kan  

 arbejde på at sikre den enkelte borger den største tryghed og  

 sikkerhed, ikke vil ske.
Mindretallet finder, at den økonomiske og  

 miljømæssige belastning af fængselsvæsenet  

 yderligere vil blive skærpet med de bebudede indskrænkninger i  

 adgangen til udgang og orlov for indsatte.
Heller ikke her er de faktiske  

 forslag begrundet i faktisk misbrug af de gældende udgangsordninger.  

 Netop de danske orlovsordninger har veldokumenterede fordele med hensyn til  

 fangernes kontakt med familien og det almindelige samfund under afsoning og  

 dermed for deres chancer for senere re-integration.
Desuden er  

 udgangsordningerne af gunstig betydning for fængselsmiljøet ved  

 at lette en del af den spænding, der ellers karakteriserer lukkede  

 institutioner.
Særligt skal det understreges, at mindretallet er dybt  

 bekymret for de indsatte, der kan nægtes udgang på grund af  

 manglende familietilknytning.
Mindretallet er generelt imod den ny bestemmelse i  

 straffeloven om at gøre det strafbart for anholdte og fængslede  

 at flygte.
Særlig kraftigt vil mindretallet understrege sin  

 afstandtagen fra at benytte denne sanktion i forhold til den særlige  

 ungdomssanktion (§ 74 a). Mindretallet finder ikke, der er grundlag for at  

 foretage så væsentlige ændringer i balancen mellem straf og  

 socialpædagogisk foranstaltning.
Indførelsen af  

 ungdomssanktionen var netop beregnet på at give unge en struktureret,  

 kontrolleret socialpædagogisk behandling.
På nuværende  

 tidspunkt finder mindretallet det ikke rigtigt at foretage forandringer i  

 denne sanktion.
Mere rigtigt havde det været at give denne ordning fred  

 og ro til at komme godt i gang, og man kunne så om et par år have  

 taget den op til vurdering.
Herunder ville det ikke mindst være  

 på sin plads at inddrage Socialministeriets magtcirkulære som en  

 del af en samlet vurdering på dette særlige område.
Mindretallet finder, at de foreslåede  

 ændringer vedrørende aktindsigt i den grad savner et sagligt  

 belæg.
Ikke mindst ser mindretallet med bekymring på, hvordan det  

 vil komme til at påvirke specielt de svage fanger.
Hvordan det er  

 gået med at benytte det bestående regelsæt, har  

 mindretallet ikke kunnet få oplyst, ligesom mindretallet kan  

 konstatere, at der ikke foreligger nogen form for dokumentation for behovet  

 for de nye tiltag.
Mindretallet ønsker derudover at påpege, at  

 dette lovforslag medfører yderligere opgaver for domstolene i kraft af  

 den nye bestemmelse i straffeloven, hvor det bliver gjort strafbart for  

 anholdte og fængslede at flygte.
Dette set i sammenhæng med  

 regeringens øvrige lovforslag om strafskærpelser (L 118),  

 forbedret vidnebeskyttelse, hvorunder brugen af anonyme vidner medtages (L  

 139), og de budgetterede drastiske nedskæringer for domstolene giver  

 grund til skarp kritik af regeringens manglende ansvarlighed.
Mindretallet  

 har søgt at få tilkendegivelse fra regeringen om, hvorledes  

 regeringen vil imødegå problemstillingen, men uden held.
Man kan  

 ikke skære i bevillingerne og samtidig pålægge flere  

 opgaver, uden at det naturligvis får som konsekvens, at  

 sagsbehandlingstiderne ved domstolene bliver længere.
Dette er  

 regeringens ansvar, og mindretallet beklager, at regeringen endnu ikke har  

 vist rettidig omhu.
4. Ændringsforslag med bemærkninger Ændringsforslag Af	justitsministeren, tiltrådt af et flertal (V,  

 DF, KF og KRF):
Til § 1 1) Efter nr. 2 indsættes som nyt nummer:
» » [Præcisering af, hvem flugtsanktionen gælder  

 for] Til § 5 2) Paragraffen affattes således:
» Stk. 1. Lovens §§ 1 og 2 gælder ikke for  

 Færøerne og Grønland, jf. dog stk. 2. Lovens § 3  

 gælder ikke for sager om færøske eller grønlandske  

 anliggender, men kan ved kongelig anordning sættes i kraft for  

 sådanne sager med de afvigelser, som de særlige  

 færøske og grønlandske forhold tilsiger.
Dette  

 gælder dog kun for sager, der er eller har været under behandling  

 af rigsmyndighederne.
Stk. 2. Lovens § 1 kan ved kongelig anordning  

 sættes i kraft for Færøerne med de afvigelser, som de  

 særlige færøske forhold tilsiger.« [Færøerne og Grønland] Bemærkninger Til nr. 1 Præsidenterne for Københavns Byret og  

 retterne i Århus, Odense, Aalborg og Roskilde samt den Danske  

 Dommerforening har i deres høringssvar bl.a. anført, at det  

 kunne overvejes at lade det udtrykkeligt fremgå af den foreslåede  

 bestemmelse, at bestemmelsen omfatter personer, der i medfør af  

 straffelovens § 74 a efter rettens bestemmelse skal undergive sig en  

 struktureret socialpædagogisk behandling (ungdomssanktion) eller er  

 undergivet varetægtssurrogat (retsplejelovens § 765, stk. 2, nr. 3 og  

 4).
 Endvidere har Rigsadvokaten i sit høringssvar  

 fundet, at det kunne overvejes, hvorvidt det bør komme klarere til  

 udtryk i lovteksten, at ophold i døgninstitution eller godkendt  

 opholdssted efter straffelovens § 74 a, stk. 2, (ungdomssanktion) sidestilles  

 med ophold i fængsel.
 På den baggrund finder Justitsministeriet det  

 rigtigst, at det med hensyn til en række persongrupper udtrykkeligt  

 præciseres i lovteksten, at de pågældende personer  

 ligesom indsatte i arresthuse og fængsler, herunder indsatte i  

 såvel åbne som lukkede fængsler   er omfattet af udtrykket  

 »fængslet« i bestemmelserne i straffelovens § 124.
 Som det fremgår af ændringsforslaget, omfatter  

 straffelovens § 124 således personer, der i medfør af  

 straffelovens § 70 er anbragt i forvaring, og frihedsberøvede  

 personer, der i medfør af straffelovens § 74 a efter rettens  

 bestemmelse skal undergive sig en struktureret, kontrolleret  

 socialpædagogisk behandling (ungdomssanktion).
 Bestemmelserne i straffelovens § 124 omfatter også  

 personer, der i medfør af straffuldbyrdelseslovens § 78 afsoner  

 fængselsstraf på hospital, i familiepleje, i egnet hjem eller  

 institution (alternative afsoningsformer), samt personer, der i medfør  

 af udgangsbekendtgørelsens § 50 afsoner fængselsstraf under  

 udstationering fra fængsel eller arresthus.
 Endvidere omfatter straffelovens § 124 personer, som i  

 medfør af retsplejelovens § 765, stk. 2, nr. 3, efter rettens  

 bestemmelse i stedet for varetægtsfængsling har ophold i egnet  

 hjem eller institution, eller som i medfør af retsplejelovens § 765,  

 stk. 2, nr. 4, skal undergive sig psykiatrisk behandling eller  

 afvænningsbehandling for misbrug af alkohol, narkotika eller lignende,  

 om fornødent på hospital eller særlig institution  

 (surrogatanbragt), samt varetægtsarrestanter, som i medfør af  

 retsplejelovens § 777 er anbragt i anstalt for personer, der udstår  

 fængselsstraf eller forvaring, eller i hospital m.v. (overført  

 til fuldbyrdelsesanstalt m.v.).
 I hvert enkelt tilfælde er det naturligvis en  

 forudsætning for at kunne straffe efter straffelovens § 124, at der er  

 tale om et institutionsophold m.v., som har karakter af  

 frihedsberøvelse.
 Særligt med hensyn til ungdomssanktion  

 forudsættes det dog, at den foreslåede bestemmelse i  

 straffelovens § 124, stk. 1, kun omfatter personer, der flygter fra en sikret  

 institution, hvor den pågældende opholder sig som led i en  

 ungdomssanktion efter straffelovens § 74 a, stk. 1. Bestemmelsen omfatter  

 derimod ikke personer, der uden tilladelse forlader en ikkesikret  

 institution, hvor den pågældende opholder sig i en senere fase af  

 en idømt ungdomssanktion, selv om anbringelsen i det konkrete  

 tilfælde måtte have karakter af en frihedsberøvelse.
Socialministeriet har således over for  

 Justitsministeriet lagt vægt på, at den foreslåede  

 bestemmelse i straffelovens § 124, stk. 1, kun omfatter personer, der som led  

 i en ungdomssanktion efter straffelovens § 74 a, stk. 1, opholder sig i en  

 sikret institution.
Det bemærkes herved, at hovedindholdet i den  

 ungdomssanktion, som blev indført i 2001, består i et  

 længerevarende socialpædagogisk behandlingsforløb, der  

 på længere sigt kan få den unge på ret kurs.
Dette  

 kan tale for, at der ikke idømmes en sanktion i form af straf i  

 tilfælde, hvor den unge uden tilladelse forlader en ikkesikret  

 institution i forbindelse med gennemførelse af ungdomssanktionen.
I  

 stedet kan det i et sådant tilfælde komme på tale at  

 tilbageføre vedkommende til en sikret institution.
Til nr. 2 Der er alene tale om visse lovtekniske rettelser i forhold  

 til det oprindelige lovforslag.
Ændringsforslaget indebærer, at lovens §§ 1 og  

 2 ikke gælder for sager om færøske og grønlandske  

 anliggender.
Lovens § 1 kan dog ved kongelig anordning sættes i kraft  

 for Færøerne med de afvigelser, som de særlige  

 færøske forhold tilsiger.
 Ændringsforslaget indebærer endvidere, at  

 lovens § 3 ikke skal gælde for sager om færøske og  

 grønlandske anliggender, men at lovens § 3 ved kongelig anordning kan  

 sættes i kraft for sådanne sager med de afvigelser, som de  

 særlige færøske og grønlandske forhold tilsiger.  

 Dette gælder dog kun for sager, der er eller har været under  

 behandling af rigsmyndigheder.
For Færøerne gælder der en særlig  

 retsplejelov, hvorfor der i ændringsforslaget ikke er hjemmel til at  

 sætte lovens § 2 i kraft på Færøerne.
For  

 Grønland gælder der både en særlig kriminallov og  

 retsplejelov, og ændringsforslaget indebærer derfor, at der  

 hverken er hjemmel til at sætte lovens § 1 eller § 2 i kraft for  

 Grønland.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Inge Dahl-Sørensen (V)  

  Birthe Rønn Hornbech (V) nfmd.  

  Karsten Nonbo (V)  Jørgen Winther (V)  

  Peter Skaarup (DF)  Per Dalgaard (DF)  

 Helge Adam Møller (KF)  Lars Barfoed (KF)  

  Jann Sjursen (KRF)  Pia Gjellerup (S)  

  Lissa Mathiasen (S)  Morten Bødskov (S)  

  Per Kaalund (S) Sandy Brinck (S)  

  Anne Baastrup (SF) fmd.  Elisabeth Arnold (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 140 Bilagsnr.
