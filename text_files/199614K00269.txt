Nr BTL 269 Betænkning over Forslag til lov om ændring af lov om andelsboligforeninger  

 og andre boligfællesskaber (Stop for arrest og udlæg i en andel i en  

 andelsboligforening)   

 Nr L 269 1996-97, 1. samling Afgivet af Boligudvalget Afgivet: 19970523 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget en mundtlig henvendelse fra  

 Andelsboligforeningernes Fællesrepræsentation.
Boligministeren har over for udvalget oplyst, at det i forbindelse med  

 udarbejdelse af nærværende lovforslag har været overvejet, om forslaget  

 skulle omfatte tvangsauktioner.
Som det fremgår af bemærkningerne til  

 lovforslaget, er det fundet hensigtsmæssigt på nuværende tidspunkt at vedtage  

 stop for nye udlæg, hvorved også muligheden for tvangsauktioner afskæres.
Det  

 er hensigten at arbejde videre med problemstillingerne, herunder spørgsmålet  

 om, i hvilket omfang en andelshavers særkreditorer skal kunne stifte et  

 retspant gennem foretagelse af udlæg.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
Et mindretal inden for flertallet (Enhedslistens medlem af udvalget)  

 ønsker at gøre opmærksom på et uløst problem i forbindelse med de allerede  

 registrerede udlæg.
Ved eventuelt kommende tvangsauktioner er der uløste  

 juridiske problemer, som kræver en præcisering af regelsættet.
I den  

 forbindelse er en registrering af problemets omfang nødvendig.
Endvidere  

 gøres opmærksom på det fremsatte spørgsmål 1, jf.
L 269 - bilag 2, hvor  

 mindretallet forventer en besvarelse i næste samling vedrørende de store  

 stigninger på andele i andelsboligforeninger.
 Et mindretal (Fremskridtspartiets medlem af udvalget) vil redegøre  

 for sin stilling til lovforslaget ved 2. behandling.
 Mindretallet bemærker, at den endelige stillingtagen til lovforslaget  

 afhænger af, om det kan sikres, at andelsboligforeninger ikke kan være  

 kreditorly, og om boligministeren utvetydigt tilkendegiver, at han er  

 indstillet på at tage initiativ hertil.
Hans Peter Baadsgaard (S) fmd.
Sonja Mikkelsen (S) Lissa Mathiasen (S)  

 Jørn Pedersen (S) Jytte Wittrock (S) Villy Søvndal (SF) Dorit Myltoft (RV)  

 Keld Albrechtsen (EL) Addi Andersen (CD) Jens Hald Madsen (V) Pia Larsen (V)  

 Bodil Thrane (V) Erling Oxdam (V) John Vinther (KF) Gitte Seeberg (KF) Kai  

 Dige Bach (KF) Kirsten Jacobsen (FP) nfmd.
 Dansk Folkeparti havde ikke medlemmer i udvalget.
