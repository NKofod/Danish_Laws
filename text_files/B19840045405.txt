 I medfør af kildeskattelovens § 65, stk. 4, jfr. lovbekendtgørelse nr. 402  

 af 19. august 1983, bestemmes følgende:
 § 1.  Når de betingelser, der er angivet i de følgende  

 paragraffer, er opfyldt, skal der ikke indeholdes udbytteskat i udbytte, der  

 modtages af:
§ 2.  Det er en forudsætning for fritagelsen for  

 indeholdelse af udbytteskat, at udbyttet hæves senest 18 dage efter  

 selskabets vedtagelse om udbetling af udbytte.
Selskabet eller den, der på  

 dettes vegne formidler udbetalingen af udbyttet, kan dog bortse fra  

 overskridelse af denne frist, såfremt den i § 8 angivne frist for indsendelse  

 af materiale til statsskattedirektoratet desuagtet kan overholdes.
 § 3.  I de i § 1, litra a), nævnte tilfælde er  

 fritagelsen endvidere betinget af, at der til det pågældende datterselskab  

 eller den, der på dettes vegne formidler udbetalingen af udbyttet, afgives en  

 skriftlig erklæring fra den på moderselskabets generalforsamling valgte  

 revisor om, at selskabet i hele den forløbne del af indkomståret har opfyldt  

 betingelserne i selskabsskattelovens § 13, stk. 1, nr. 2.
 § 4.  I de i § 1, litra b), nævnte tilfælde er  

 fritagelsen endvidere betinget af, at den på investeringsaktieselskabets  

 generalforsamling valgte revisor over for den, der forestår udbetalingen af  

 udbyttet, afgiver skriftlig erklæring om, at selskabet i den periode, hvori  

 udbyttet er modtaget, har opfyldt betingelserne i selskabsskattelovens § 13,  

 stk. 1, nr. 3.
§ 5.  I de i § 1, litra c), nævnte tilfælde er  

 fritagelsen for indeholdelse af udbytteskat betinget af, at den pågældende  

 forening m.v. foreviser et frikort, som efter begæring fra foreningen m.v.  

 udstedes af ligningsmyndigheden.
Frikortene gælder indtil videre og skal  

 tilbageleveres til ligningsmyndigheden, når udbyttemodtageren ikke længere  

 opfylder betingelserne for fritagelse for indeholdelse af udbytteskat.
 § 6.  Får så vidt angår kapitalpensionskonti og  

 båndlagte kapitaler er fritagelsen for indeholdelse af udbytteskat betinget  

 af, at der til selskabet eller den, der på dettes vegne formidler  

 udbytteudbetalingen, afgives en af vedkommende forvaltningsinstitut  

 udfærdiget attest om, at de i § 1, litra d) henholdsvis litra e), anførte  

 betingelser er opfyldt.
§ 7.  Ubyttemodtageren samt det udbytteudbetalende  

 selskab eller den, der på selskabets vegne formidler udbetalingen, skal på en  

 af statsskattedirektoratet udarbejdet eller godkendt blanket attestere, at  

 udbyttet er udbetalt uden indeholdelse af udbytteskat.
Attestationen skal  

 endvidere indeholde oplysning om:
 § 8.  De i §§ 3-7 nævnte attester indsendes af  

 selskabet til statsskattedirektoratet senest en måned efter forfaldsdagen for  

 indbetaling af udbytteskat, jfr. kildeskattelovens § 66, stk. 1.
§ 9.  Bekendtgørelsen træder i kraft ved  

 offentliggørelsen i Lovtidende.
Samtidig ophæves ministeriet for skatter og  

 afgifters bekendtgørelse nr. 387 af 8. august 1978.
