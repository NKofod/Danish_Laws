En aktionær i et selskab ansøgte om tilladelse til skattefri  

 aktieombygning.
Selskabskapitalen var oprindeligt ejet af to aktionærer med  

 50 pct. til hver, og majoritet blev skabt for at gøre det ansøgte muligt.  

 Ligningsrådet gav tilladelse på vilkår, at det ny holdingselskab efter  

 ombytningen skulle erhverve de resterende aktier i datterselskabet, og at  

 dette helejerskab skulle bevares i mindst 3 år fra ombytningstidspunktet.
 En aktionær A ansøgte om tilladelse til skattefri aktieombytning således,  

 at A's 51 pct. aktier i driftselskabet D blev indskudt i holdingselskabet H  

 mod, at A udelukkende blev vederlagt nyudstedte aktier i H.
 Selskabet D var oprindeligt ejet af A og B med 50 pct. til hver.  

 Umiddelbart før ombytningen erhvervede A 1 pct. af selskabskapitalen fra B,  

 således at D blev ejet af A med 51 pct. og af B med 49 pct.
 B, der var fyldt 60 år, ønskede at udtræde af virksomheden og afhænde alle  

 sine aktier i D til H mod kontant betaling, eller evt. delvist mod gældsbrev.  

 Herefter blev D helejet af H.
 Ansøgeren oplyste, at H's helejerskab af d ikke planlægges ændret indenfor  

 de nærmeste 3-4 år.
 Ligningsrådet gav tilladelse til aktieombytningen med det vilkår, at H  

 efter ombytningen skulle erhverve de resterende aktier i D fra B, og at H  

 skulle bevare sit helejerskab af det fremtidige datterselskab i mindst 3 år  

 regnet fra ombytningstidspunktet.
Restkapitalen Ligningsvejledning 1996 S.G.3.5.
