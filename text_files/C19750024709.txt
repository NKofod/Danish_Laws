 Eksemplarer af lov nr. 443 af 16. september 1975 om midlertidigt  

 investeringsfradrag for maskiner, inventar og lignende driftsmidler er  

 tidligere udsendt.
 Eksemplarer af ministeriet for skatter og afgifters bekendtgørelse nr. 677  

 af 22. december 1975 om kontroloplysninger i henhold til lov om midlertidigt  

 investeringsfradrag for maskiner, inventar og lignende driftsmidler  

 fremsendes hermed.
 Med hensyn til praktisering af lovens bestemmelser skal man meddele  

 følgende:
1. Lovens § 1, stk. 1, 1. pkt., giver ret til et  

 skattemæssigt fradrag for skatteydere, der anskaffer maskiner, inventar og  

 lignende driftsmidler, som afskrives under et efter afskrivningslovens afsnit  

 I.
Herved udelukker man investeringsfradrag for småaktiver med en  

 anskaffelsessum på 1.200 kr. og derunder samt driftsmidler, hvis levetid ikke  

 antages at overstige 3 år, og som fradrages fuldt ud i den skattepligtige  

 indkomst for anskaffelsesåret, jfr. § 3 i lovbekendtgørelse nr. 628 af 30.  

 november 1973 om skattemæssige afskrivninger m.v.
 Hvis den skattepligtige vælger at aktivere disse anskaffelser og afskrive  

 dem under et med de øvrige driftsmidler, jfr. afskrivningslovens § 3, stk. 3,  

 vil han opnå ret til investeringsfradrag.
Ifølge lovens § 1, stk. 1, 2. pkt., kan fradrag heller ikke foretages ved  

 anskaffelser af automobiler, der indregistreret som nævnt i  

 afskrivningslovens § 6A, således som denne bestemmelse er ændret ved § 1 i  

 lov nr. 291 af 26. juni 1975 om ændring af lov om skattemæssige afskrivninger  

 m.v.
Efter denne ændring falder hyrevogne (droscher, lillebiler), der  

 udelukkende benyttes til erhvervsmæssig personbefordring, og som svarer  

 registreringsafgift med 20 pct. af den afgiftspligtige værdi, uden for § 6A  

 fra og med indkomståret 1975, hvorfor adgangen til at foretage  

 investeringsfradrag også omfatter sådanne køretøjer.
De køretøjer, for hvilke  

 der efter bestemmelserne i loven om investeringsfradrag herefter ikke kan  

 foretages fradrag, er automobiler, som af ejeren udelukkende benyttes  

 erhvervsmæssigt, men som er indregistreret De nævnte automobiler er undtaget fra investeringsfradragsordningen, hvad  

 enten anskaffelssummen er over eller under 40.000 kr.
 2. Det er efter lovens § 1, stk. 2, en betingelse for  

 retten til investeringsfradrag, at anskaffelsen af de under punkt 1 nævnte  

 aktiver har fundet sted i perioden fra den 20. september 1975 til 31.  

 december 1976.
3. Ifølge lovens § 2, stk. 1, opnår den skattepligtige  

 i det indkomstår, hvori driftsmidlerne er anskaffet, ret til et fradrag på 20  

 pct. af det beløb, hvormed anskaffelsessummen for de i indkomståret  

 anskaffede driftsmidler overstiger salgssummen for de i året afhændede  

 driftsmidler af den foran under punkt 1 anførte art.
Der tages dog kun hensyn  

 til anskaffelses- og salgssummer for den del af indkomstårets anskaffelser og  

 afhændelser, som er foretaget inden for perioden 20. september 1975- 31.  

 december 1976.
 Med anskaffelsessum må sidestilles nettoudgifter for den anskaffende ved  

 en byttehandel, ligesom ved salgssum må sidestilles nettooverskud for  

 modtageren i bytteforholdet, svarende til det beløb det afgivne er mere værd  

 end det modtagne.
 Da der som nævnt ikke kan opnås fradrag for anskaffelsessummer for  

 automobiler, der er indregistreret som nævnt i afskrivningslovens § 6A og  

 anskaffelsessummer for driftsmidler, hvis anskaffelssum fuldt ud er fradraget  

 i den skattepligtige indkomst for anskaffelsesåret, skal anskaffelsessummer  

 og salgssummer for sådanne driftsmidler dog ikke medregnes ved opgørelsen af  

 det beløb, der giver ret til investeringsfradrag.
Efter lovens § 2, stk. 2, skal anskaffelsessummer og salgssummer opgøres  

 efter reglerne i lov om skattemæssige afskrivninger.
Udgifter til forbedring  

 sidestilles med anskaffelsessummer.
Med salgssummer sidestilles  

 ekspropriationserstatninger samt forsikrings- eller erstatningssummer for  

 skadelidte driftsmidler, der udgår af driften på grund af skaden.
Efter lovens § 2, stk. 2, 4. punkt, skal afskrivningslovens regler om,  

 hvornår et driftsmiddel anses for anskaffet, også anvendes i forbindelse med  

 reglerne om det midlertidige investeringsfradrag.
Det betyder, at et  

 driftsmiddel betragtes som anskaffet, når levering har fundet sted, jfr.  

 afskrivningslovens § 7.
Ifølge lovens § 2, stk. 3, 1. pkt., ydes der ikke investeringsfradrag ved  

 erhvervelse ved arv, arveforskud eller gave.
Det samme gælder efter § 2, stk.  

 3, 2. pkt. ved overdragelser mellem en person og et selskab eller mellem  

 selskaber indbyrdes, hvis den ene af parterne i overdragelsen har en  

 bestemmende indflydelse på den anden parts handlemåde på grund af  

 aktiebesiddelse, vedtægtsbestemmelse, aftale eller fælles ledelse.
Der tænkes  

 herved navnlig på overdragelser i form af omdannelse af en virksomhed fra  

 personligt eje til selskab eller fra en selskabsform til en anden, samt på  

 overdragelse af driftsmidler fra et selskab til et andet selskab under samme  

 koncern eller fra hovedaktionæren til selskabet.
Såfremt leverandøren af et  

 driftsmiddel er i økonomisk fællesskab med køberen, men overdragelsen er  

 udtryk for et normalt salg, vil der alligevel kunne ydes fradrag, idet lovens  

 § 2, stk. 4, undtager overdragelser, der er sket som led i overdragerens  

 almindelige erhvervsmæssige virksomhed, fra begrænsningen i § 2, stk. 3, 2.  

 pkt.
4. Efter lovens § 3 berører investeringsfradraget ikke  

 størelsen af de afskrivninger, der kan foretages iflg. lov om skattemæssige  

 afskrivninger m.v.
Investeringsfradraget berører heller ikke reglerne i  

 afskrivningslovens §§ 4 og 5 om tab på solgte og beskadigede driftsmidler og  

 om negative afskrivningssaldi.
Skatteyderen har således krav på  

 investeringsfradrag, selvom hans afskrivningssaldo er negativ.
 Fradraget berører heller ikke opgørelsen af fortjeneste og tab efter lov  

 om særlig indkomstskat m.v. eller efter § 5, stk. 1, litra a, i  

 statsskatteloven nr. 149 af 10. april 1922.
 Har den skattepligtige anvendt investeringsfondshenlæggelser eller  

 etableringskontoindskud til forlods afskrivning på anskaffelsessummen for  

 maskiner, inventar og lignende driftsmidler, medfører det ikke nedsættelse af  

 den anskaffelsessum, hvoraf investeringsfradraget beregnes.
 5. Har den skattepligtige i medfør af bestemmelsen i §  

 1, stk. 2, i lov nr. 292 af 26. juni 1975 om en ekstraordinær afskrivning og  

 om forhøjede ordinære afskrivninger for 1975 og 1976 tilkendegivet, med  

 hvilken pct. af anskaffelssummen, denne ekstraordinære afskrivning på indtil  

 15 pct. skal foretages, er investeringsfradrag udelukket i det pågældende  

 indkomstår, jfr. lovens § 3, stk. 2.
 6. Investeringsfradraget kan ikke beskæres eller  

 annuleres efter ligningslovens § 28. Fradraget vil derimod på linie med andre  

 fradrag ved opgørelsen af den skattepligtige indkomst begrænse den  

 skattepligtiges muligheder for at afskrive, nedskrive og henlægge til  

 investeringsfonds i tilfælde, hvor privatforbruget overstiger indkomsten.
 7. Det midlertidige investeringsfradrag beregnes som  

 nævnt af anskaffelsessummen for driftsmidler, der er anskaffet i det  

 pågældende indkomstår (og efter den 19. september 1975) med fradrag af  

 salgssummen for driftsmidler, der er afhændet i indkomståret (efter den  

 nævnte dato), d.v.s. af nettoanskaffelsessummen i det pågældende indkomstår.
Investeringsfradrag gives som nævnt for driftsmidler, som afskrives under  

 et efter afskrivningslovens afsnit I.
Det betyder, at det pågældende  

 driftsmiddel enten straks eller senere skal indgå i virksomhedens drift.
I  

 relation til afskrivningsreglerne er der normalt ikke grund for  

 ligningsmyndighederne til at foranstalte nærmere undersøgelse for at sikre,  

 at denne betingelse er opfyldt.
I relation til det midlertidige  

 investeringsfradrag kan der derimod være anledning til at sikre, at  

 driftsmidlet er anskaffet med henblik på at indgå i virksomhedens drift og  

 ikke blot med henblik på videresalg eller tilbagesalg til leverandøren efter  

 den 31. december 1976 eller efter udløbet af det sidste indkomstår, hvor  

 virksomheden kan benytte reglerne om investeringsfradrag.
I bemærkningerne til lovforslaget er det i denne forbindelse nævnt, at der  

 kan være grund til nøjere at efterprøve, om der er tale om køb af et  

 driftsmiddel, hvis aktivitet er købt umiddelbart før den 31. december 1976 og  

 solgt kort tid efter denne skæringsdag.
Som yderligere eksempler på tilfælde,  

 hvor der kan være særlig anledning til at have opmærksomheden henvendt på, om  

 den betingelse er opfyldt, at driftsmidlet er anskaffet med henblik på at  

 indgå i virksomhedens drift, kan nævnes:
 Anskaffelse af driftsmidler, der normalt ikke anvendes i virksomheder af  

 den pågældende art.
 Anskaffelse af overtallige driftsmidler eller driftsmidler, som er meget  

 kostbare i forhold til virksomhedens omfang.
Anskaffelser, der begrundes med, at der påtænkes etableret en ny  

 virksomhed eller en væsentlig udvidelse eller ændring af en bestående  

 virksomhed, men hvor der ikke er foretaget andre dispositioner, som ville  

 være et naturligt led i en sådan etablering m.v.
Her og i andre situationer  

 kan der være grund til at undersøge, hvorledes virksomheden har finansieret  

 indkøbet.
Køb af et driftsmiddel med ret til at lade handelen gå tilbage,  

 medmindre returretten er et sædvanligt vilkår i aftaler om køb af  

 driftsmidler af den pågældende art.
 Det tilføjes, at ligningsmyndighederne bør tage spørgsmål om ændring af  

 indkomstansættelsen op til overvejelse, såfremt de efterfølgende konstaterer,  

 at et driftsmiddel, hvis anskaffelse har givet grundlag for  

 investeringsfradrag, er afhændet uden på noget tidspunkt at være indgået i  

 virksomhedens drift.
 Loven er trådt i kraft den 20. september 1975.
 Skattedepartementet, den 22. december  

 1975.
Hans P.
Gøtrik.
/ Fl.
Kock.
