Skriftlig fremsættelse (5. november 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  


  

 ændring af børnefamilieydelsesloven  


  

 (Regulering efter forbrugerprisindeks) (Lovforslag nr.
L 61).
Regeringen foreslår på finanslovforslaget for 2004, at den  

 årlige regulering af børnefamilieydelsen ændres til regulering efter  

 udviklingen i forbrugerpriserne.
Forslaget skal ses i sammenhæng med  

 forslagene  

 om at ændre reguleringen af SU og boligstøtte.
Hidtil har den årlige regulering af børnefamilieydelsen  

 fulgt lønudviklingen.
Børnefamilieydelsen er endog blevet reguleret med mere  

 end andre overførselsindkomster såsom a-dagpenge, efterløn og folkepension.
Børnefamilieydelsen skal kompensere børnefamilier for en del  

 af de økonomiske omkostninger, der er forbundet med at have børn.
Disse  

 udgifter vokser generelt i takt med prisudviklingen og ikke i takt med  

 lønudviklingen, idet stigende løn ikke i sig selv skaber større omkostninger  

 for børnefamilierne.
Regeringen vil sikre, at børnefamilieydelsens købekraft  

 bevares.
Der er på ingen måde tale om, at børnefamilieydelsen sættes ned.  

 Eksempelvis vil modtagere af babyydelsen få 13.300 kr. i 2004 mod 12.900 kr.  

 i  

 2003.
 Den ændrede regulering vil i 2004 alene betyde, at der  

 udbetales 25 kr. mindre pr. barn i kvartalet, end der ville med den  

 eksisterende reguleringsmåde.
Den ændrede regulering af børnefamilieydelsen vil medføre en  

 besparelse i størrelsesordenen 120 mio. kr. om året.
Regeringen har på  

 finanslovforslaget forudsat, at denne besparelse skal medgå til finansiering  

 af  

 nye initiativer på socialområdet, herunder forbedringer for handicappede og  

 andre svage grupper.
 Idet jeg i øvrigt henviser til lovforslagets bemærkninger,  

 skal jeg hermed anbefale forslaget til Folketingets velvillige behandling.
