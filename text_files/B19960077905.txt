§ 1 I bekendtgørelse nr. 553 af 24. juni 1994 om overvågning af Salmonella i  

 slagtesvin og fersk kød af kvæg og svin foretages følgende ændringer:
 1. Hjemmelsafsnittet affattes således:
»I medfør af § 2, § 5, stk. 2, §§ 11 og 12, § 19, stk. 1, § 24, stk.  

 1, § 25, stk. 3, og § 27, stk. 3, i lov nr. 343 af 14. maj 1992 om kød  

 (kødloven) og §§ 3, 4, 5, 6, § 9, stk. 1 og 3, § 10, § 13, stk. 3, og § 15,  

 stk. 2, i lov nr. 1106 af 21. december 1994 om zoonoser og efter bemyndigelse  

 fra landbrugs- og fiskeriministeren fastsættes:» 2. I § 2 indsættes som nyt stk. 2:
 »Stk. 2.  På grundlag af antal udtagne prøver,  

 antal positive prøver og den påviste antistofaktivitet i prøverne sammenholdt  

 med antal leverede svin fra den enkelte leverandørbesætning placerer  

 Veterinærdirektoratet besætningerne i niveau 1-3. Resultaterne af de  

 laboratoriemæssige undersøgelser samt niveautildelingen af besætningerne  

 meddeles virksomheden og den besætningsansvarlige.«.
 Stk. 2  bliver herefter stk. 3.
 3. I § 3, stk. 1, udgår »§§ 1 og 2« og i stedet  

 indsættes: »§ 1, § 2 og § 4 a, stk. 1 og 2«.
 4. § 4, stk. 1, affattes således:
 »§ 4.  Slagtesvin fra besætninger i niveau 3 skal  

 undergives særlig slagtemæssig behandling efter Veterinærdirektoratets  

 anvisning.«.
 5. § 4 a, affattes således:
 »§ 4 a.  I besætninger, der er tildelt niveau 2  

 eller 3, skal der udtages og indsendes stibundsprøver og eventuelle  

 blodprøver inden 35 dage efter meddelelse om niveautildeling.
 Stk. 2.  Stibundsprøver og blodprøver skal udtages af en  

 dyrlæge eller efter en dyrlæges anvisning og af dyrlægen indsendes til  

 undersøgelse på Statens Veterinære Serumlaboratorium eller et af  

 Veterinærdirektoratet godkendt laboratorium.
 Stk. 3.  Når dyrlægen har modtaget meddelelse om  

 resultatet af undersøgelsen fra det i stk. 2 anførte laboratorium underretter  

 dyrlægen den besætningsansvarlige om resultatet.
 Stk. 4.  Resultaterne af de laboratoriemæssige  

 undersøgelser af stibundsprøver og blodprøver skal opbevares på laboratoriet  

 i mindst 1 år og på forlangende forevises Veterinærdirektoratet.«.
 6. § 5, stk. 4, affattes således:
»Stk. 4.  Udgifter i forbindelse med udtagning,  

 indsendelse og undersøgelse af de i § 4 aanførte stibundsprøver og blodprøver  

 er staten uvedkommende.
Veterinærdirektoratet kan dog afholde udgifterne til  

 undersøgelse af blodprøverne og stibundsprøverne.«.
 7. § 6, stk. 1, affattes således:
 »§ 6.  Overtrædelse af § 1, stk. 1 og 2, § 2,  

 stk. 1 og 3, og §§ 3-4 a straffes med bøde.«.
§ 2 Bekendtgørelsen træder i kraft den 3. september 1996.
