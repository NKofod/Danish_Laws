Om aktiviteten med hestene var oplyst, at alle hans heste stammede fra en  

 hoppe, han havde købt ca. 35 år før.
Han solgte ikke de  

 heste, han avlede, andet end til bortskaffelse, og hestene befandt sig  

 på hans landejendom, hvor langt størstedelen af jorden var  

 udlagt til græsning.
Det var medlemmets børn eller en  

 selvstændig kusk, der deltog i travløbene.
Kusken deltog i ca.  

 9-13 travløb årligt, hvilket var ca. halvdelen af det samlede  

 antal travløb pr. år.
Medlemmet var ikke momsregistreret, og skattevæsenet betragtede  

 hesteholdet som hobby.
Det var oplyst, at hesteaktivitetens  

 nettoomsætning ved gevinster på ét år var 183.000  

 kr., og at medlemmets udgifter til hestenes pleje, pasning og  

 løbsdeltagelse var ca. 185.000 kr. i samme år.
 A-kassen og Arbejdsdirektoratet fandt, at der var tale om  

 selvstændig virksomhed som bibeskæftigelse.
Ankenævnet fandt ved afgørelsen af 5. juli 2002, at  

 hesteholdet måtte betragtes som hobby.
Ankenævnet lagde  

 særlig vægt på, at medlemmet ikke opdrættede sine  

 heste med henblik på videresalg, og at medlemmet derfor ikke  

 søgte at optimere udbyttet af sin aktivitet ved at frasælge  

 heste, hvis talent for travløb var mindre end de andres.  

 Ankenævnet lagde endvidere vægt på, at den  

 selvstændige kusk ikke deltog i alle travløbene, og på, at  

 aktiviteten trods den relativt høje gevinstsum ikke havde givet  

 overskud.
Hobby eller selvstændig virksomhed som  

 bibeskæftigelse - travheste A F G Ø R E L S E Ankenævnet finder, at Deres aktivitet med Deres travheste ikke er  

 betragte som selvstændig virksomhed, men som hobby.
Deres aktivitet med  

 travhestene er dermed på det foreliggende grundlag ikke omfattet af  

 reglerne om selvstændig virksomhed som bibeskæftigelse.
 Ankenævnet har lagt til grund, at De ikke er momsregistreret, at  

 hestene ved travløb i år 2000 vandt gevinster for et samlet  

 beløb på 183.000 kr., og at omkostningerne ved hestehold og  

 travløb var ca. 185.000 kr. i samme år.
 Ankenævnet har lagt vægt på, at De ikke opdrætter  

 Deres heste med henblik på videresalg, og at De derfor ikke  

 søger at optimere udbyttet af Deres aktivitet ved at frasælge  

 heste, hvis talent for travløb er mindre end de andres.
Ankenævnet har endvidere lagt vægt på, at De ca. 9-13  

 gange årligt betaler en selvstændig kusk for at ride  

 travløb for Dem.
Denne kusk er imidlertid efter det oplyste ikke ansat  

 hos Dem, men kun hvervet til en bestemt opgave (i lighed med dyrlægen  

 eller smeden).
Ankenævnet har overvejet, om De ved at betale en kusk til at ride  

 travløb for Dem særlig kunne siges at have et ønske om at  

 opnå økonomisk udbytte af Deres travheste.
Ankenævnet  

 finder efter oplysningerne om, at kusken kun bliver betalt for at ride ca.  

 halvdelen af travløbene i et år, og om, at det ellers er Deres  

 børn, der deltager i travløbene, ikke, at betalingen til kusken  

 for 9-13 travløb årligt alene bør føre til, at  

 Deres aktiviteter med travhestene er selvstændig virksomhed som  

 bibeskæftigelse.
 Ankenævnet har i øvrigt lagt vægt på, at  

 aktiviteten trods gevinstsummen på 183.000 kr. i år 2000 ikke har  

 haft overskud, og på, at aktiviteten hverken kan bære en  

 momsregistrering eller skattemæssige fradrag.
 Ankenævnet ændrer på denne baggrund Arbejdsdirektoratets  

 afgørelse af 4. oktober 2001, således at De ikke skal have  

 tilladelse til samtidig med Deres efterløn at foretage aktiviteten med  

 travhestene i det omfang og på den måde, som er beskrevet i denne  

 afgørelse.
Ankenævnet skal gøre opmærksom på, at en  

 ændring af aktiviteten i retning af væsentligt flere  

 travløb, frasalg af heste med henblik på at opnå bedre  

 dyr, yderligere antagelse af en kusk end ca. 9-13 gange årligt,  

 momsregistrering, skattemæssige fradrag eller lignende kan  

 medføre, at aktiviteten vil kunne ændre sig til  

 selvstændig virksomhed som bibeskæftigelse.
Hvis aktiviteten  

 derfor ændres, bør De henvende Dem til a-kassen herom.
 Der henvises til § 74 f, stk. 4, i lov om arbejdsløshedsforsikring  

 m.v., til § 2 i Direktoratet for Arbejdsløshedsforsikringens  

 bekendtgørelse nr. 1142 af 20. december 1995 om optagelse i en  

 arbejdsløshedskasse for selvstændige erhvervsdrivende, og til §  

 1 i Direktoratets bekendtgørelse nr. 1146 af 20. december 1995 om  

 udøvelse af selvstændig virksomhed som  

 bibeskæftigelse.
 Ankenævnet ændrer således direktoratets afgørelse  

 af 4. oktober 2001.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet + akter 1. Sagsforløb Arbejdsdirektoratet fremstillede sagen på følgende måde  

 ved afgørelsen af 4. oktober 2001:
 "Det fremgår af sagen, at De er født den xxx, og at De  

 forventer at gå på efterløn pr. xxx.
 De og Deres a-kasses lokalafdeling har i brev af den 19. februar 2001 til  

 direktoratet blandt andet anført, at der er intet, som tyder på,  

 at De driver selvstændig virksomhed.
 Som begrundelse anføres blandt andet, at De ikke er  

 momsregistreret, at De bliver beskattet som lønmodtager,  

at De ikke angiver virksomhedens resultat skattemæssigt, og  

at De ikke foretager drift med salg for øje.
I Deres a-kasses hovedkontors brev til lokalafdelingen af den 6. marts  

 2001 fremgår det blandt andet, at hovedkontoret umiddelbart anser Dem  

 for at drive selvstændig virksomhed.
Hovedkontoret gør derfor  

 opmærksom på, at De skal søge om tilladelse til  

 videreførelse af Deres bibeskæftigelse for at kunne overgå  

 til efterløn.
 Hovedkontoret anmoder om at få afklaret, om der er landbrugspligt  

 på ejendommen, og om at få besvaret forskellige oplysninger i  

 forbindelse med virksomheden.
 I Deres brev af den 14. marts 2001 oplyser De følgende:
·  

 	At De driver stedet som hobby, og det derfor skal betragtes som  

 hobby, ·  

 	at ejendommen er belagt med landbrugspligt, hvilket betyder  

 bopælspligt, og at jorden skal udnyttes på en forsvarlig  

 måde, ·  

 	at for at en fast ejendom kan fritages for en landbrugspligt, skal  

 ejendommen være under 5.000 m2, ·  

 	at 2,7 ha er udlejet, at resten er udlagt til græs for  

 grænsning af hestene, ·  

 	at der ingen tid anvendes til drift af gården, ·  

 	at der anvendes 1 time pr. år med udarbejdelse af regnskab, ·  

 	at der er 10 heste, som der anvendes 1/2 time pr. dag med, dvs. i alt  

 182,5 time pr. år, ·  

 	at i 2000 deltog 3 heste i 10 løb, ·  

 	at 1 løb tager i gennemsnit 2 timer, dvs. i alt 60 timer, ·  

 	at det er Deres børn, som deltager i løbene med  

 hestene, ·  

 	at hvis der indtjenes gevinster på hestene, der overstiger  

 udgifterne, skal de opgives som personlig indkomst, og underskud kan ikke  

 trækkes fra, samt ·  

 	at der ikke foretages handel med hestene.
 Af Deres brev af den 2. januar 2001 fremgår, at De ejer 3 stk.  

 følhopper, 4 stk. opdræt og 3 stk. løbeheste, samt at De  

 solgte 1 hest i 1998.
 Det fremgår også af brevet, at De for ca. 35 år siden  

 købte en hoppe, der skulle bruges til travløb, at hoppen efter  

 løbskarrieren blev sat i avl, og at alle Deres heste - bortset fra  

 Deres følhopper - har til hensigt at løbe travløb.
 På skemaet til brug for supplerende oplysninger dateret den 14.  

 marts 2001 har De blandt andet oplyst:
·  

 	At virksomhedens art er hobby/landbrug, ·  

 	at virksomhedens ejes og drives af Dem, ·  

 	at De er beskæftiget 0 timer i virksomheden, ·  

 	at De begyndte arbejde i virksomheden den 1. maj 1980, ·  

 	at der ikke er ansatte i virksomheden, ·  

 	at ejendommens grundværdi ifølge 19. alm. vurdering er  

 82.500 kr., ·  

 	at ejendommens areal er 8 ha, ·  

 	at De ikke er momsregistreret, ·  

 	at virksomhedens nettoomsætning, dvs. gevinster, i 2000 var 183.000  

 kr., ·  

 	at virksomhedens vareforbrug var 183.000 kr., ·  

 	at virksomhedens dækningsbidrag 1 var 0 kr., ·  

 	at der indgår pasning af/tilsyn med 10 heste i virksomheden, ·  

 	at De anvender 185 timer og 60 timer om året på  

 virksomheden, ·  

 	at virksomheden intet kundegrundlag har, og ·  

 	at De forventer en omsætning på måske 20.000 kr. og et  

 dækningsbidrag 1 på 0 kr. i indeværende  

 regnskabsår.
Deres skattekonsulent og registrerede revisor fra xxx har den 14. marts  

 2001 attesteret Deres regnskabsmæssige oplysninger.
Konsulenten  

 bemærker i den forbindelse, at hesteholdet betragtes i  

 skattemæssigt henseende som hobby, og at vareforbruget er  

 gennemgået, og der har været udgifter for beløbet.
 Deres a-kasse har den 21. marts 2001 truffet afgørelse om, at De  

 driver selvstændig virksomhed, hvorfor De skal have tilladelse til at  

 videreføre virksomheden for at kunne overgå til  

 efterløn.
 A-kassen ligger i den forbindelse vægt på, at Deres landbrug  

 med landbrugspligt og "opdræt" af heste til travløb har til  

 formål at opnå et økonomisk udbytte.
 Deres a-kasse har den 23. marts 2001 indstillet til direktoratet, at De  

 får tilladelse til at drive selvstændig virksomhed som  

 bibeskæftigelse inden for 400 timer i efterlønsperioden.
Deres a-kasse har endvidere den 23. marts 2001 indsendt en lejekontrakt  

 mellem Dem og xxx dateret den xxx.
Det fremgår af lejekontrakten, at  

 lejen omfatter 2,7 ha, at lejeperioden er fra den xxx til den xxx, og at  

 prisen for leje er 1.000 kr. pr. år.
 Direktoratet har 19. juli 2001 foretaget en høring af Dem via  

 a-kassen.
 Det fremgår af a-kassens høringssvar af den 15. august 2001,  

 at:
·  

 	Det forventet tidsforbrug på pleje og træning af  

 hestene pr. uge er 6 timer, ·  

 	det forventet tidsforbrug på transport til travløb  

 pr. år er 5 timer, ·  

 	det forventet tidsforbrug på administration pr. år 2  

 timer, ·  

 	det forventet tidsforbrug på eventuel vedligeholdelse pr.  

 år er 1 time, ·  

 	det forventet tidsforbrug på anden fremmed hjælp, fx  

 dyrlæge, pr. år 2 timer, og ·  

 	det forventet tidsforbrug på græsarealet, dvs. 5,3 ha,  

 pr. år 2 timer.
 Det fremgår også af a-kassens brev, at:
·  

 	Det forventede antal travløb pr. år er 25, ·  

 	antallet af heste, som deltager i travløb pr. år, er 2 stk., ·  

 	den forventede gevinsts størrelse pr. løb er 1.000 kr.,  

 og ·  

 	hestene indtil nu har indbragt 100.000 kr.
 Det fremgår endvidere af brevet, at De finder, at  

 beskæftigelsen med hesteopdræt skal anses for at være en  

 hobby.
 De har endvidere i bilag til a-kassens brev opgjort regnskabet for  

 år 2000 således:
Udgifter på hestene i år 2000 Løbsgevinst for år 2000 Indskud - løb kr. 27.698,58 Indskud årgangsløb kr. 21.135,00 Udstyr kr.  4.681,00 Foder kr. 71.151,34 Dyrlæge kr.  2.073,61 Professionel kusk kr. 16.656,25 Følafgift kr. 28.656,25 Falck og transport kr. 13.038,00 Udgifter i alt kr. 185.090,032 gevinst i alt 183.750,00 Direktoratet foretog den 28. september 2001 en telefonisk høring af  

 den lokale afdeling i a-kassen for at få afgjort, om der er ansatte i  

 virksomheden, idet De i opgørelsen over udgifter har anført  

 udgifter til professionel kusk.
Den 1. oktober 2001 vendte a-kassen tilbage på direktoratets  

 forespørgsel.
A-kassen oplyste, at i år 2000 deltog den  

 professionelle kusk i 9 løb af 10 minutters varighed, at kusken i  

 år 2001 indtil nu har deltaget i 11 løb af 10 minutters  

 varighed, og at De forventer at kusken i år deltager i 2 yderligere  

 løb." Sekretariatet er enig i fremstillingen.
2. Arbejdsdirektoratets afgørelse Direktoratet traf den 4. oktober 2001 følgende  

 afgørelse:
 "Deres beskæftigelse med opdræt af et mindre hestehold skal  

 anses for drift af selvstændig virksomhed som  

 bibeskæftigelse.
 De får tilladelse til at drive virksomheden samtidig med, at De  

 får efterløn.
 Tilladelsen gives på vilkår af, at virksomhedens indtægt  

 pr. regnskabsår ikke er over 50.000 kr. (beløbet reguleres hvert  

 år, og udgør 53.251 kr. i år 2001). Det er også et  

 vilkår, at det samlede tidsforbrug i virksomheden ikke er over 400  

 timer pr. år.
 I år må det samlede tidsforbrug i virksomheden højst  

 være på 300 timer.
Begrundelse Vedrørende selvstændig virksomhed I § 2, stk. 1, i bekendtgørelse nr. 1142 af 20. december 1995 om  

 optagelse i en arbejdsløshedskasse for selvstændige  

 erhvervsdrivende (herefter: optagelsesbekendtgørelsen) defineres  

 selvstændig erhvervsvirksomhed som beskæftigelse for egen eller  

 ægtefællens regning og risiko og med det formål at  

 opnå økonomisk udbytte.
 Det fremgår af § 2, stk. 2, i optagelsesbekendtgørelsen,  

 hvornår en beskæftigelse altid skal anses for selvstændig  

 virksomhed, og i § 2, stk. 3, i optagelsesbekendtgørelsen, er angivet  

 en række forhold, der som udgangspunkt medfører, at der er tale  

 om selvstændig erhvervsvirksomhed.
 Vurderingen af, om en beskæftigelse skal anses for udøvelse  

 af selvstændig erhvervsvirksomhed foretages i øvrigt konkret,  

 jf. optagelsesbekendtgørelsens § 2, stk. 4.
 Af vejledningen til § 1 i bekendtgørelse nr. 1146 af den 20.  

 december 1995 om udøvelse af selvstændig virksomhed som  

 bibeskæftigelse (herefter:  

 bibeskæftigelsesbekendtgørelsen) fremgår det, at  

 hobbypræget aktivitet og produktion vil kunne anses for  

 fritidsaktivitet, når den ikke indeholder noget erhvervsmæssigt  

 element og ikke har til formål at opnå økonomisk  

 udbytte.
 Direktoratet finder, at De skal anses for at drive selvstændig  

 erhvervs-virksomhed ved Deres beskæftigelse med opdræt af et  

 mindre hestehold, hvor 3 af hestene i år 2000 (2 i år 2001)  

 deltager i travløb, jf. § 2, stk. 1 og stk. 4, i  

 optagelsesbekendtgørelsen.
 Direktoratet finder også, at der er tale om selvstændig  

 virksomhed som bibeskæftigelse, jf. § 1, stk. 1 og stk. 2, i  

 bibeskæftigelsesbekendtgørelsen.
 Direktoratet har ved afgørelsen lagt vægt på, at  

 det er Deres formål med opdræt af hestene at opnå et  

 økonomisk udbytte, at virksomhedens omsætning i år  

 2000 udgjorde 183.000 kr., samt at De har en ansat i form af en  

 professionel kusk, der deltager i travløbene.
Vedrørende tilladelse inden for 400-timers-ordningen Direktoratet har ved afgørelsen lagt vægt på, at  

 virksomheden består af 8 ha jord, at 2,7 ha er udlejet, og  

at den resterende del af jorden er udlagt til græs.
 Der er endvidere lagt vægt på, at virksomheden  

 består af 10 heste, at 2 heste i år 2001 deltager i  

 travløb, at Deres børn og en professionel kusk deltager  

 i travløbene, og at  hestene deltager i 25 travløb pr.  

 år.
 Direktoratet har også lagt vægt på Deres oplysninger om  

 det samlede årlige tidsforbrug i virksomheden, dvs. tidsforbruget med  

 pleje og træning af hestene (6 timer x 52 uger), fremmed hjælp (2  

 timer), administration (2 timer), transport (5 timer) vedligeholdelse (1  

 time) og pasning af græsarealet (2 timer), som udgør ca. 324  

 timer.
Direktoratet har endvidere lagt vægt på, at  

 omsætningen i 2000 udgjorde 183.000 kr., og at  

 dækningsbidrag 1 udgjorde 0 kr.
Oplysningerne er attesteret af Deres  

 skattekonsulent og registrerede revisor fra xxx.
 På denne baggrund finder direktoratet det sandsynliggjort, at det  

 samlede tidsforbrug i virksomheden kan holdes inden for de tilladte 400 timer  

 pr. år, og at indtægten ikke vil overstige de tilladte 50.000 kr.  

 pr. år (53.251 kr. i 2001).
 Der henvises til § 74 f, stk. 4, i lov om arbejdsløshedsforsikring  

 m.v. jf. lovbekendtgørelse nr. 603 af 25. juni 2001, og til § 15, stk.  

 1-3, i direktoratets bekendtgørelse nr. 315 af 20. maj 1999 om  

 selvstændig virksomhed samtidig med efterløn (se  

 regelafsnittet).
Da De overgår til efterløn i 2. kvartal, må det samlede  

 tidsforbrug i virksomheden i 2001 i perioden med efterløn højst  

 udgøre 300 timer.
Der henvises til bekendtgørelsens § 16." 3. Klagen til ankenævnet De skrev følgende i Deres klage af 24. oktober 2001:
 "Jeg skal hermed anke afgørelsen af d. 4. oktober 2001 om, at min  

 hobby bliver betragtet som selvstændig virksomhed.
 Sagsfremstillingen vil blive eftersendt, da den er under udarbejdelse hos  

 xxx.
Afgørelsen om dispensation til at gå på efterløn  

 med selvstændig virksomhed ankes ikke, men alene  

 spørgsmålet om der er tale om drift af selvstændig  

 virksomhed." xxx A-kasse skrev følgende til Arbejdsdirektoratet den 7. november  

 2001:
 "Jf. brev af d. 24/10 2001 har xxx anket Arbejdsdirektoratets  

 afgørelse af d. 4/10 2001 om, at han driver selvstændig  

 virksomhed.
 Det er xxx's klare opfattelse, at han driver sit hestehold som hobby og  

 altid har gjort det, hvilket i øvrigt klart fremgår af hele  

 sagsforløbet.
 Vi skal her redegøre for, hvorfor der er tale om hobby.
 I afgørelsen af d. 4/10 2001 er der lagt vægt på, at  

 xxx driver sit hestehold med den hensigt at få økonomisk  

 udbytte, og at der er en omsætning på kr. 183.000,00.
 Det er ved at gennemgå regnskaberne for de seneste 3 år ikke  

 muligt at påstå, at hesteholdet er drevet med et ønske om  

 økonomisk udbytte.
 Der er ikke foretaget handel med heste, som ville kunne optimere  

 indtjeningen eller reducere udgifterne, der er ikke foretaget afskrivninger,  

 der er ikke modtaget tilskud af nogen form.
 Hobbyen kan ikke godkendes som selvstændig virksomhed hos Told &  

 Skat, hvilket betyder, at der ikke kan laves momsopgørelse.
Det kan også af regnskabet læses, at der ikke har været  

 værdi tilvækst eller udbetalt overskud.
Gevinster har kun  

 dækket udgifterne ved at stille op i diverse løb.
 Der er yderligere lagt vægt på, at xxx har ansat  

 personale.
 Det er vores klare opfattelse, at hvis man køber en serviceydelse,  

 betyder det ikke, at der er tale om, at man ansætter personale.
 Hvis det var gældende, ville det betyde, at xxx også havde  

 ansat dyrlægen og smeden.
 Den kusk, der er arrangeret til at ride en af xxx's heste, driver  

 selvstændig virksomhed som træner og kusk.
 xxx skal derfor kun betale den faktura, der bliver forelagt, han skal ikke  

 tegne arbejdsskadeforsikring og ikke indberette til Told- og Skat.
Når der således ikke er tale om en aktivitet med det  

 formål at få økonomisk udbytte, og der ikke er tale om  

 ansat arbejdskraft, er der ikke noget, jf.
D.f.A.'s bek. nr. 1142 af 20.  

 december 1995, der gør, at der er tale om selvstændig  

 virksomhed." 4. Arbejdsdirektoratets bemærkninger til klagen Arbejdsdirektoratet skrev følgende den 22. november 2001:
 "Direktoratet sender klage over afgørelse af 4. oktober 2001  

 vedrørende spørgsmålet om, hvorvidt medlemmets  

 beskæftigelse skal anses for at være selvstændig virksomhed  

 eller hobby.
 Der er ikke kommet nye oplysninger, der giver direktoratet anledning til  

 at ændre afgørelsen.
 Direktoratet skal bemærke, at oplysningerne i brev af den 7.  

 november 2001 fra den lokale afdeling i a-kassen om, at der ikke foretages  

 handel med heste, at der ikke foretages afskrivninger, eller der ikke  

 modtages nogen form for tilskud, ikke giver direktoratet anledning til at  

 ændre sin afgørelse af 4. oktober 2001.
 Direktoratet skal også bemærke, at det forhold, at  

 hesteopdrættet ikke betragtes/godkendes som selvstændig  

 virksomhed hos Told- og Skat, ikke ændrer ved direktoratets opfattelse  

 af, at der er tale om selvstændig virksomhed i henhold til  

 arbejdsløshedsforsikringen.
 Endelig skal direktoratet anføre, at det forhold, at kusken ikke er  

 ansat hos medlemmet, men mod betaling udøver en serviceydelse for  

 medlemmet, heller ikke ændrer ved direktoratets opfattelse af, at der  

 er tale om selvstændig virksomhed.
 Direktoratet finder derfor fortsat, at der er tale om selvstændig  

 virksomhed, idet formålet med opdræt af hestene er at opnå  

 et økonomisk udbytte, og idet virksomhedens omsætning udgjorde  

 183.000 kr. i år 2000.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen." 5. Nyt efter klagen Intet.
6. Regler Lov om arbejdsløshedsforsikring m.v. (Arbejdsministeriets  

 lovbekendtgørelse nr. 712 af 19. juli 2000) § 74 f...
 Stk. 4. Direktøren for Arbejdsløshedsforsikringen kan  

 tillade, at et medlem kan videreføre eller påbegynde  

 selvstændig virksomhed som bibeskæftigelse i  

 efterlønsperioden, hvis medlemmet sandsynliggør, at  

 arbejdstiden i virksomheden kan holdes under 400 timer pr. år.  

 Virksomhedens indtægt må ikke overstige 50.000 kr. pr. år.  

 Beløbet reguleres med satsreguleringsprocenten, jf. lov om en  

 satsreguleringsprocent...
Direktoratet for Arbejdsløshedsforsikringens  

 bekendtgørelse nr. 1142 af 20. december 1995 om optagelse i en  

 arbejdsløshedskasse for selvstændige erhvervsdrivende Selvstændig erhvervsvirksomhed § 2. Selvstændig erhvervsvirksomhed udøves ved  

 beskæftigelse for egen eller ægtefællens regning og risiko  

 og med det formål at opnå økonomisk udbytte.
Stk. 2. Beskæftigelsen anses altid for selvstændig  

 erhvervsvirksomhed, hvis pågældende Stk. 3. Beskæftigelsen vil som udgangspunkt blive anset for  

 selvstændig erhvervsvirksomhed, hvis pågældende Stk. 4. I øvrige tilfælde foretages en konkret vurdering  

 efter stk. 1.
Direktoratets bekendtgørelse nr. 1146 af 20. december 1995 om  

 udøvelse af selvstændig virksomhed som bibeskæftigelse Personkreds § 1. Bekendtgørelsen omfatter medlemmer, der alene eller  

 sammen med andre udøver selvstændig virksomhed som  

 bibeskæftigelse.
 Stk. 2. Som bibeskæftigelse anses selvstændig virksomhed, der  

 ikke er hovedbeskæftigelse eller forsikringsgrundlag for medlemmet.
 Stk. 3. (udeladt).
Vejledning af 20. december 1995 til bekendtgørelse om  

 udøvelse af selvstændig virksomhed som bibeskæftigelse Til § 1 Personkreds ...
Særligt om hobby / fritidsaktiviteter Hobbypræget aktivitet og produktion vil kunne anses for  

 fritidsaktivitet, når den ikke indeholder noget erhvervsmæssigt  

 element og ikke har til formål at opnå økonomisk udbytte.  

 Som eksempel kan nævnes visse tilfælde af hundeopdræt,  

 hestehold og kunstneriske aktiviteter.
 Er beskæftigelsen tilrettelagt som egentlig erhvervsvirksomhed ved  

 f.eks. annoncering, regnskabsføring, momsregistrering,  

 skattemæssig angivelse af overskud / underskud, skattemæssige  

 afskrivninger eller lignende, er der ikke tale om hobby / fritidsaktiviteter  

 i relation til arbejdsløshedsforsikringsloven.
 Om beskæftigelse, der af medlemmet opfattes som hobby /  

 fritidsaktiviteter, skal anses for udøvelse af selvstændig  

 virksomhed i relation til arbejdsløshedsforsikringen, afgøres  

 efter reglerne i direktoratets bekendtgørelse om optagelse i en  

 anerkendt arbejdsløshedskasse for selvstændige erhvervsdrivende,  

 jf. ovenfor.
 Beskæftigelse, der herefter kan anses for hobby / fritidsaktiviteter  

 i relation til arbejdsløshedsforsikringen, er ikke omfattet af  

 bekendtgørelsen.
