Landsskatteretskendelse af 12. september 2002 vedr.
Landbrug  

  sameje  2 ejendomme - lejeværdi A klager for indkomstårene 1998 og 1999 over, at  

 skatteankenævnet har ansat hans andel af objektiv udlejningsværdi af stuehus  

 til landbrug til 36.800 kr. for hvert af årene.
Det fremgår af sagen, at klageren sammen med sin søn driver to  

 landbrug beliggende i henholdsvis X og Y.
Ejendommene ejes i lige sameje  

 mellem  

 far og søn.
Klageren bebor ejendommen X og sønnen bebor ejendommen Y.
Ingen  

 af  

 parterne har betalt husleje til den anden part.
Klageren har medregnet den  

 fulde lejeværdi vedrørende X opgjort efter procentreglerne i ligningsloven,  

 mens der ikke er medregnet noget vedrørende ejendommen Y.
Ejendommen X består af et stuehus fra 1930, ombygget i 1983 på i  

 alt 157 m  

  

 2  

  

 samt udnyttet tagetage på 37 m  

  

 2  

  

 og garage.
Der  

 er køkken, to badeværelser samt tre toiletter.
Ejendommen Y består af et  

 stuehus fra 1968 på i alt 234 m  

  

 2  

  

 , hvoraf 100 m  

  

 2  

  

 er  

 udnyttet tagetage, mens 50 m  

  

 2  

  

 er kælder.
Der er køkken, to  

 badeværelser samt tre toiletter.
Ejendommene er beliggende overfor hinanden  

 med  

 en trafikeret vej imellem.
Ejendommen Y er ifølge det oplyste i god og  

 velholdt  

 stand, mens stuehuset i ejendommen X bærer præg af dens alder, men ellers i  

 rimelig tilstand.
 Ejendommen Y var pr. 1. januar 1998 vurderet til 2.050.000 kr.  

 med en ejerboligfordeling på 736.900 kr., mens den pr. 1. januar 1999 var  

 vurderet til 2.350.000 kr. med en ejerboligfordeling på 806.100 kr.  

 Ejendommen  

 X var pr. 1. januar 1998 vurderet til 3.350.000 kr. med en ejerboligfordeling  

 på 671.700 kr., mens den pr. 1. januar 1999 var vurderet til 3.700.000 kr.  

 med  

 en ejerboligfordeling på 734.400 kr.
Skatteankenævnet har som kapitalindkomst anset klageren for  

 skattepligtig af den forholdsmæssige andel af den objektive udlejningsværdi  

 af  

 ejendommen Y eller i alt 36.800 kr. for hvert af de omhandlede indkomstår.  

 Hertil har skatteankenævnet bl.a. anført, at bestemmelsen i ligningslovens §  

 15  

 I ikke udelukker, at lejeværdien af ejendommen for den af ejerne, som ikke  

 bebor ejendommen, fastsættes til en forholdsmæssig del af ejendommens  

 objektive  

 udlejningsværdi.
Den forholdsmæssige del af den objektive udlejningsværdi  

 skal  

 derfor medtages ved indkomstopgørelsen, jf. statsskattelovens § 4, litra b.  

 Skatteankenævnet har endvidere bl.a. henvist til Ligningsvejledningen afsnit  

 A.D.3.3.3, samt Vestre Landsrets dom af 23. juni 1997, refereret i TfS  

 1997.613.
Klagerens repræsentant har nedlagt påstand om, at  

 skatteansættelsen skal nedsættes, idet klageren alene skal medregne lejeværdi  

 af den bolig han bor i efter procentreglerne i ligningsloven.
Hertil har  

 repræsentanten bl.a. anført, at klageren sammen med sin søn driver en  

 landbrugsvirksomhed i et interessentskab.
Interessentskabet omfatter udover  

 forpagtede arealer de to landbrugsejendomme, som begge ejes af begge  

 interessenter i lige sameje.
Interessenterne bebor de to ejendomme.
Det kan  

 ikke medføre, at der sker en hårdere beskatning, at de hver ejer to halve  

 ejendomme, end at de ejer hver en ejendom.
Sønnens erhvervelse af halvdelen af ejendommene har været et led  

 i et glidende generationsskifte, således som det er brugt i  

 landbrugserhvervet  

 og andre erhverv.
Dette er en fordel m.h.t. kapitalkrav, opnåelse af YJ-lån  

 m.m., samtidig med, at det sikrer større dynamik og er en god løsning i  

 overgangsperioden.
Begge ejere har i henhold til landbrugslovgivningen bopælspligt  

 på ejendommene.
De ejer kun de to ejendomme.
Der er heller ikke tale om, at  

 der  

 er købt en ekstra ejendom som stilles til rådighed for et barn, således som  

 det  

 er tilfældet i Vestre Landsrets dom af 26. juni 1997. Endvidere kan der  

 henvises til Vestre Landsrets dom af 25. september 2001, hvor retten  

 afgjorde,  

 at der ikke i statsskattelovens § 4 er hjemmel til at beskatte en  

 lejeindtægt,  

 som ejeren ikke har oppebåret.
 Landsskatteretten skal  

 udtale:
 Ligningsvejledningen 1999 indeholder følgende formulering:
Reglerne i § 15 I angår kun beregningen af lejeværdien.  

 Bestemmelsen tager således ikke stilling til, hvorledes ejeren med bolig i  

 ejendommen i øvrigt skal behandles skattemæssigt, såfremt den pågældende ikke  

 betaler fuld leje til en medejer, der ikke har bolig i ejendommen. >Er der  

 tale om et interessentskab med eksempelvis to ejendomme, hvor  

 interessentskabsdeltagerne alene bebor ejendommene, skal hver af deltagerne  

 beregne lejeværdi efter procentreglerne af et beregningsgrundlag, der svarer  

 til ejendomsværdien for det hus, den pågældende bebor.< Beskatning eller  

 gaveafgiftsberigtigelse af den fordel, der herved opnås, kan således komme på  

 tale. Retten bemærker herved, at Told- og Skattestyrelsen i en  

 udtalelse til en ikke-offentliggjort kendelse fra Landsskatteretten  

 vedrørende indkomstårene 1998 og 1999 har udtalt, at dette er i  

 overensstemmelse med gældende ret.
 Herefter finder retten ikke grundlag for vedrørende  

 indkomstårene 1998 og 1999 at indtægtsføre nogen indtægt vedrørende  

 ejendommen  

 Y, idet klageren alene skal medregne lejeværdi efter procentreglerne af et  

 beregningsgrundlag, der svarer til ejendomsværdien for det hus, den  

 pågældende  

 bebor.
 Klageren skal herefter alene medregne lejeværdi af ejendommen X.  

 Idet det bemærkes, at stuehusværdien på denne ejendom pr. 1. januar 1998 var  

 på  

 671.700 kr., mens den pr. 1. januar 1999 var på 734.400 kr., finder retten  

 herefter, at der alene skal indtægtsføres 2 % af 671.700 kr., fratrukket  

 standardfradrag, eller 10.434 kr., for indkomståret 1998, og 2 % af 734.400  

 kr., fratrukket standardfradrag, eller 11.688 kr., for indkomståret 1999.
