 Bekendtgørelse  

 om gratis vaccination mod visse  

  

 smitsomme sygdomme m.v.
 I medfør af § 1 i lov nr. 634 af 17. december 1976 om  

 tilbud om gratis vaccination mod visse sygdomme, som ændret ved lov nr. 145  

 af  

 25. marts 2002 og lov nr. 546 af 24. juni 2005, og § 222 i  

 Sundhedsloven,  

 jf. lov nr. 546 af 24. juni 2005, fastsættes:
 § 1.  

  

 Enhver  

 person under 18 år, der har dansk indfødsret eller bopæl her i landet, kan  

 gratis  

 blive vaccineret mod kighoste, difteri, stivkrampe og polio.
Stk. 2.  

  

 Enhver  

 person under 18 år, der har dansk indfødsret eller bopæl her i landet, kan  

 gratis blive vaccineret mod mæslinger, røde hunde og fåresyge.
Vaccinationen  

 tilbydes i form af en kombineret vaccine.
 Stk. 3.  

  

 Enhver  

 kvinde over 12 år, der har dansk indfødsret eller bopæl her i landet, kan  

 gratis blive vaccineret mod røde hunde.
 Stk. 4.  

  

 Børn under  

 6 år, der har dansk indfødsret eller bopæl her i landet, kan gratis blive  

 vaccineret  

 mod Hæmophilus influenzae, type b (Hib).
 Stk. 5.  

  

 Børn under  

 2 år, der er født af en kvinde med kronisk hepatitis B, og som har dansk  

 indfødsret  

 eller bopæl her i landet, kan gratis blive vaccineret mod hepatitis B.
 § 2.  

  

 Til  

 vaccinationerne anvendes vacciner, der udleveres gratis fra Statens Serum  

 Institut.
 Stk. 2.  

  

 Statens  

 Serum Institut er forpligtet til stadig at have en passende beholdning af  

 vaccine  

 til brug ved vaccination mod de i § 1 nævnte sygdomme.
 § 3.  

  

 Vaccinationerne  

 kan foretages af enhver læge, der i henhold til lov om udøvelse af  

 lægegerning  

 har tilladelse til selvstændigt virke som læge.
Stk. 2.  

  

 Udgifterne  

 til honorarer til lægerne for vaccination mod de i § 1 nævnte sygdomme  

 afholdes i 2006 af amtskommunerne samt Københavns, Frederiksberg og Bornholms  

 kommuner i henhold til aftale med Praktiserende Lægers Organisation.
Fra den  

 1.  

 januar 2007 afholdes udgifterne af regionerne.
 § 4.  

  

 Bekendtgørelsen  

 træder i kraft den 1. januar 2006.
 Stk. 2.  

  

 Samtidig  

 ophæves bekendtgørelse nr. 305 af 13. maj 1993 om gratis vaccination mod  

 visse  

 smitsomme sygdomme m.v.
 Stk. 3.  

  

 Bekendtgørelsen gælder ikke for Færøerne.
