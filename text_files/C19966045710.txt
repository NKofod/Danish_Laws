Cirkulæreskrivelse om meddelelse om  

 afgrænsning mellem lønarbejde og udøvelse af  

 selvstændig virksomhed.
Ansættelse på særlige  

 vilkår i større selvstændig virksomhed, som alene ejes af  

 ægtefællen Kommentar m.v.:
 Et medlem, der var beskæftiget i 10 timer om ugen i  

 en større virksomhed, som ægtefællen ejede alene, blev  

 anset for at udøve selvstændig virksomhed som  

 bibeskæftigelse, fordi pågældendes arbejdsvilkår  

 afveg fra de vilkår, andre i firmaet var ansat på.
 Meddelelse om afgørelsen:
Medlemmet ønskede overflytning fra deltids- til  

 fuldtidsforsikring i en lønmodtagerkasse.
Medlemmet arbejdede 24,5  

 timer ugentlig som bogholder.
Derudover arbejdede medlemmet 10 timer ugentlig  

 i ægtefællens busfirma. Ægtefællen ejede virksomheden  

 alene.
Udover medlemmet var der i øvrigt ansat 45 fuldtidsansatte  

 (chauffører, mekanikere, kontor- og rengøringspersonale).
Medlemmet var ikke "medarbejdende ægtefælle" i  

 skattemæssig henseende, idet der blev indgået en  

 lønaftale, hvorefter der blev udbetalt en timeløn på 95  

 kr.
Timelønnen svarede til den løn, der blev udbetalt til 5  

 ansatte rengøringsassistenter.
Opgaverne i virksomheden bestod i som en aflastning af  

 værkføreren at føre tilsyn med rengøring af  

 faciliteter og busser, at stå for indkøb af  

 rengøringsmidler og at passe telefon i privatboligen, når  

 kontoret var lukket.
Alle dispositioner skulle godkendes af  

 værkføreren.
Tilsynsarbejdet blev udført mellem kl. 19 og kl. 23  

 i 2-3 aftener om ugen, og arbejdet fandt sted i firmaets garageanlæg,  

 der lå 3 forskellige steder.
Telefonpasningen i hjemmet var meget  

 vilkårlig, idet hun i sit lønmodtagerjob arbejdede i 4-ugers  

 turnus i tiden 7.30-20.00.
Det er oplyst, at stillingen i ægtefællens  

 firma specielt blev oprettet til medlemmet.
Som dokumentation for, at  

 medlemmet ikke var ansat i en overordnet stilling, blev der fremlagt en  

 organisationsplan, hvor medlemmet figurerede under "KONTOR", men uden  

 ansvarsområde.
Direktoratet fandt, at beskæftigelsen i  

 ægtefællens virksomhed ikke kunne anses som lønarbejde  

 efter reglerne i arbejdsløshedsforsikringsloven.
Arbejdet blev anset  

 for udøvelse af selvstændig virksomhed som  

 bibeskæftigelse.
Direktoratet lagde vægt på, at stillingen blev  

 oprettet specielt til medlemmet, og at medlemmet ikke var een af mange  

 ansatte til samme arbejde.
Løn- og arbejdsvilkårene kunne derfor  

 ikke umiddelbart sammenlignes med vilkårene for øvrige  

 ansatte.
 Arbejdsmarkedets Ankenævn tiltrådte  

 afgørelsen, idet ankenævnet lagde vægt på, at  

 arbejdsvilkårene afveg fra de vilkår, hvorunder andre i firmaet  

 var ansat, fordi medlemmet kun sjældent var til stede på  

 arbejdspladsen og således måtte formodes selv at kunne bestemme  

 sin arbejdstid.
