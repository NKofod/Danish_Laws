Bekendtgørelse om uddannelse til  

 skibsmaskinist for voksne faglærte skibsassistenter I medfør af § 2 i lov nr. 350 af 1. juli 1988 om uddannelse af  

 maskinmestre fastsættes:
Kapitel 1 Uddannelsens formål og struktur § 1. Uddannelsens formål er at give voksne  

 faglærte skibsassistenter med relevant erhvervserfaring, og andre  

 voksne skibsassistenter med relevant håndværksmæssig  

 uddannelse og erhvervserfaring, kompetence som skibsmaskinist.
 § 2. Det er uddannelsens mål, at  

 skibsmaskinisten efter endt uddannelse i overensstemmelse med STCW-95  

 konventionens reglement III/2 selvstændigt skal kunne indgå i  

 besætningen som maskinchef med bevis som skibsmaskinist af 1. grad  

 på handelsskibe med en fremdrivningseffekt på indtil 2999 kW.  

 Skibsmaskinisten skal kunne varetage opgaver som arbejdsleder om bord i et  

 handelsskib under hensyntagen til gældende regler og normer for  

 sociale, sikkerheds-, miljø- og arbejdsmiljømæssige  

 forhold.
 § 3. Uddannelsen er en fuldtidsuddannelse og er  

 normeret til 1 studenterårsværk. 1 studenterårsværk  

 er en fuldtidsstuderendes arbejde i 1 år og svarer til 60 point i  

 European Credit Transfer System (ECTS-point).
Stk. 2. Uddannelsen består af 4 moduler og omfatter  

 3 skolemoduler med fuldtids skoleundervisning, hver af 3 måneders  

 varighed, samt et praktikmodul af 3 måneders varighed.
Praktikmodulet  

 skal være gennemført inden det sidste skolemodul.
 § 4. Uddannelsen giver ret til at anvende  

 betegnelsen »Skibsmaskinist«, på engelsk » Ship s Mechanist«.
Kapitel 2 Adgang § 5. Det er en betingelse for at begynde på  

 uddannelsen, at den studerende 1)	har uddannelsesbevis eller svendebrev i et af  

 Søfartsstyrelsen godkendt fag eller en godkendt branche inden for  

 jern- og metalområdet, 2)	har mindst 2 års relevant erhvervserfaring efter at have  

 gennemført en af de i nr. 1 angivne uddannelser, heraf mindst 9  

 måneders fartstid som skibsassistent eller maskintjeneste i  

 søgående skibe og 3)	er i besiddelse af sundhedsbevis for søfarende, der er  

 gyldigt for maskintjeneste.
§ 6. For befarne skibsassistenter, der ikke  

 opfylder kravet i § 5, nr. 1, om svendebrev, kan der tilbydes et supplerende  

 uddannelsesforløb forud for optagelsen på uddannelsen.
Dette  

 forløb skal bestå af 20 ugers værkstedskursus og  

 efterfølgende mindst 6 måneders praktik til søs.  

 Værkstedskurset afsluttes med prøve, og under praktiktiden skal  

 der føres en godkendt uddannelsesbog.
Kapitel 3 Uddannelsens indhold § 7. Uddannelsen indeholder følgende  

 faggrupper og -emner:
A.
Teknik I (14 ECTS points) 1)	Motorlære, hvor den studerende skal opnå en  

 sådan viden om dieselmotorer og tilhørende systemer, at  

 vedkommende er i stand til på en forsvarlig måde at varetage  

 drift og vedligehold af dieselmotoranlæg, således at  

 anlægget arbejder driftsikkert og driftsøkonomisk uden fare for  

 omgivelserne og under fuld hensyntagen til miljøet.
 2)	Kedellære, hvor den studerende skal opnå en  

 sådan viden om hjælpekedler, at vedkommende er i stand til  

 på en forsvarlig måde at varetage drift og vedligehold af disse  

 anlæg, således at de fungerer driftsikkert og  

 driftsøkonomisk uden fare for omgivelserne og med fuld hensyntagen til  

 miljøet.
 3)	Hydraulik og pneumatik, hvor den studerende skal opnå  

 grundlæggende viden om hydrauliske og pneumatiske systemer med  

 tilhørende komponenter, således at vedkommende kan betjene og  

 vedligeholde disse systemer og komponenter på en forsvarlig  

 måde.
B.
Teknik II (14 ECTS points) 1)	Elektroteknik, hvor den studerende skal opnå en  

 elektroteknisk viden i et sådant omfang, at vedkommende kan varetage  

 drift og vedligehold af elektriske anlæg.
Den studerende skal  

 være i stand til at betjene det elektriske udstyr under såvel  

 normale som under unormale driftsforhold, samt kunne udføre simple  

 fejlfindingsopgaver.
 2)	Hjælpe- og servicesystemer, hvor den studerende skal  

 opnå viden om brændselsoliesystemer, tank- og  

 lænsesystemer, sanitærsystemer, brandslukningssystemer,  

 inertgassystemer, stævnrørssystemer, ventilationssystemer og  

 ferskvandssystemer, således at vedkommende under såvel normale  

 som under unormale driftsforhold er i stand til at betjene og vedligeholde  

 disse systemer på en sikkerheds- og miljømæssigt  

 forsvarlig måde, samt kunne udføre almindeligt forekommende  

 fejlfindingsopgaver.
 3)	Automation, hvor den studerende skal opnå en  

 sådan viden om dataopsamling, datalogning, regulerings- og  

 styringsteknik, at vedkommende kan handle rationelt og korrekt ved  

 overvågning og betjening af skibskontrolsystemer.
 4)	Køleteknik, hvor den studerende skal opnå viden  

 om såvel normale som unormale driftstilstande for  

 køleanlæg med et-trins kompression herunder  

 lastkøleanlæg, køle/frysecontainere og  

 proviantkøle/fryseanlæg med tilhørende systemer og  

 på forsvarlig måde kunne foretage klargøring, start, stop  

 og afrigning af disse anlæg samt kunne udføre enkle  

 fejlfindings-, reparations- og vedligeholdsopgaver.
C.
Sikkerhed (11 ECTS points) 1)	Brandbekæmpelse, hvor den studerende skal opnå  

 sådanne praktiske og teoretiske færdigheder, som er  

 nødvendige, for at den pågældende kan betjene og  

 vedligeholde skibenes brandsluknings- og røgdykningsudstyr i  

 overensstemmelse med tilhørende manualer.
Vedkommende skal endvidere  

 kunne varetage funktionen som brandleder om bord.
 2)	Sundhedslære, hvor den studerende skal opnå  

 sådanne kundskaber og færdigheder, at vedkommende sikkert kan yde  

 udvidet førstehjælp ved ulykker og pludselige sygdomme.
 3)	Sø-, arbejdssikkerhed og miljøbeskyttelse, hvor  

 den studerende skal opnå sådanne praktiske og teoretiske  

 færdigheder, som er nødvendige, for at den  

 pågældende kan varetage sit sikkerheds- og miljøansvar i  

 funktionen som skibsmaskinist.
4)	Søsikkerhed, hvor den studerende skal opnå et  

 sådant kendskab til skibes sikkerhedsorganisation og sikkerhedsruller  

 (båd-, brand- og MOB-ruller), at vedkommende kan indgå i rullerne  

 på funktionsniveau.
Den studerende skal kunne anvende personlige  

 redningsmidler og overlevelsesteknikker og skal endvidere under ledelse og  

 faglig vejledning kunne anvende og vedligeholde skibes sikkerhedsudrustning,  

 herunder redningsbåde og -flåder.
D.
Skibsteknik og -administration (10 ECTS points) 1)	Skibsteknik, hvor den studerende skal opnå et  

 sådant kendskab til skibes opbygning og til forhold vedrørende  

 skibes stabilitet, opdrift, dybgange, trim og skrogpåvirkninger, at  

 vedkommende kan virke som ansvarlig for drift og vedligehold af et mindre  

 skibs maskinanlæg.
 2)	Søret og skibsadministration, hvor den studerende skal  

 opnå et sådant kendskab til national lovgivning og internationale  

 konventioner, samt administrative, sikkerheds- og miljømæssige  

 forhold, der er nødvendige, for at vedkommende i sit virke som  

 skibsmaskinist har kendskab til pligter og ansvar i forbindelse hermed.
 3)	Vagttjeneste, hvor den studerende skal opnå de  

 færdigheder indenfor emnet vagttjeneste og vagthold, som er  

 nødvendige for selvstændigt at kunne varetage funktionen som  

 maskinvagthavende.
 4)	Maritimt engelsk, hvor den studerende skal kvalificeres til  

 at kommunikere mundtligt og skriftligt på engelsk, så vedkommende  

 kan virke som skibsmaskinist i et handelsskib i international fart.
 5)	Informationsteknologi, hvor den studerende skal opnå de  

 færdigheder, der er nødvendige som grundlag for vedkommendes  

 anvendelse af computerudstyr i såvel uddannelsen som til  

 erhvervsmæssig brug.
E.
Praktikperiode (12 ECTS points) I praktikperioden skal den studerende opnå praktisk  

 kendskab til funktionen som skibsmaskinist.
Der skal i praktikperioden  

 føres en uddannelsesbog, som vejleder vedrørende den praktiske  

 uddannelse og dokumenterer dens gennemførelse.
Uddannelsen i  

 praktikperioden skal attesteres i uddannelsesbogen af maskinchefen eller, i  

 skibe hvor der ikke er maskinchef, af skibsføreren.
 Stk. 2. Undervisningen i skolemodulerne skal endvidere omfatte  

 grundfag i det omfang, det er nødvendigt for at bibringe den  

 studerende de færdigheder, der kræves i uddannelsens  

 øvrige fag.
 § 8. Søfartssstyrelsen fastsætter  

 efter samråd med Uddannelsesrådet for Maskinmesteruddannelsen en  

 uddannelsesplan, der beskriver delmål for de forskellige fagemner samt  

 krav til udstyr og lærerkvalifikationer.
 Stk. 2. Søfartssstyrelsen fastsætter efter  

 samråd med Uddannelsesrådet for Maskinmesteruddannelsen  

 uddannelsesbogens indhold.
Kapitel 4 Eksamen og evaluering § 9. Der afholdes afsluttende eksamen ved en  

 mundtlig høring afviklet som et operativt interview, som  

 forestås af Søfartsstyrelsen.
Eksamen afholdes, når hele  

 uddannelsen, herunder praktikperioden, er gennemført.
 Stk. 2. Uddannelsesinstitutionens forestår  

 evaluering og prøver i overensstemmelse med uddannelsesplanen, jf. §  

 8, stk. 1, og indstiller den studerende til afsluttende eksamen til  

 Søfartsstyrelsen.
 § 10. For eksamen og evaluering, herunder  

 kriterier for at bestå, gælder de generelle bestemmelser for de  

 maritime uddannelser.
Eksamensbevis § 11. Uddannelsesinstitutionen udsteder  

 eksamensbevis, når hele uddannelsen er gennemført, og den  

 afsluttende eksamen er bestået.
Kapitel 5 Godkendelse og kvalitetsstyring § 12. Uddannelsesinstitutionen skal være  

 godkendt af Søfartsstyrelsen til at udbyde uddannelsen.
 Stk. 2. Uddannelsesinstitutionens planlægning,  

 gennemførelse, kontrol og evaluering skal ske i overensstemmelse med  

 Søfartsstyrelsens generelle bestemmelser om godkendelse,  

 kvalitetsstyring og dokumentation for maritime uddannelser.
Kapitel 6 Ikrafttræden § 13. Bekendtgørelsen træder i kraft den 1.  

 januar 2002.
