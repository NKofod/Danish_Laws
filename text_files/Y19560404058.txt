 Direktoratet udtaler, at der er adgang til udlæg for landinspektørens  

 honorar m.v. på grundlag af hegnsynets kendelse og  

 tvangsfuldbyrdelsesreglerne i retsplejeloven.
 I anledning af hr. landinspektørens forespørgsel af ......... angående  

 landinspektørhonorar for udførelsen af en skelsætningsforretning skal man  

 meddele, at der ikke i lov nr. 259 af 27-5-1950 om hegn, § 45, jfr. § 44,  

 stk. 1, haves hjemmel til at pålægge vedkommende kommune forskudsvis at dække  

 en landinspektørs honorar m. m. for foretagelse af en skelsætningsforretning,  

 men at der på grundlag af hegnsynets kendelse ifølge hegnsynslovens § 44,  

 stk. 4, og retsplejelovens almindelige tvangsfuldbyrdelsesregler kan  

 foretages udlæg for beløbet.
 Man undlader ikke at henlede opmærksomheden på, at De selvsagt ville have  

 været berettiget til at forlange et passende forskud udbetalt af rekvirenten  

 inden skelsætningsforretningens påbegyndelse.
 (* 1) Offentliggjort i tidsskriftet Landinspektøren 26. bind , side 514.
