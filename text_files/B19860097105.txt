 I henhold til § 3 A, stk. 1, i skattekontrolloven, jfr. lovbekendtgørelse  

 nr. 401 af 6. juli 1984, som senest er ændret ved lov nr. 340 af 4. juni  

 1986, fastsættes efter indstilling fra Ligningsrådet følgende:
 § 1.  Erhvervsdrivende har pligt til inden udløbet af  

 fristen for indgivelse af selvangivelse at afgive selvangivelses- og  

 regnskabsoplysninger til skattemyndighederne på en af følgende måder:
Stk. 2.  Ligningsrådet kan bestemme, at visse grupper af  

 skattepligtige i stedet for de i stk. 1 nævnte oplysninger skal indsende et  

 skema indeholdende oplysninger om det standardregnskab, der skal indsendes  

 til de pågældende skattepligtiges tilsynsmyndighed samt om konverteringen af  

 dette til selvangiven indkomst.
Skemaet godkendes af ministeren for skatter  

 og afgifter efter indstilling fra Ligningsrådet.
 § 2.  Statsskattedirektoratet kan for enkelte  

 erhvervsdrivende og for grupper af erhvervsdrivende tillade, at  

 selvangivelses- og regnskabsoplysningerne ikke skal afgives på den måde, der  

 er nævnt i § 1.
 § 3.  Er oplysningerne ikke afgivet i overensstemmelse  

 med reglerne i § 1, finder skattekontrollovens § 2, stk. 2-4 tilsvarende  

 anvendelse.
