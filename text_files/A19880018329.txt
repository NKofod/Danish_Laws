 Herved bekendtgøres lov nr. 69 af 15. marts 1967 om  

 skibsmæglere og varemæglere med de ændringer, der følger af lov nr. 851 af  

 23. december 1987.
 § 1.  Skibsmæglere og varemæglere beskikkes af  

 Erhvervs- og Selskabsstyrelsen.
Stk. 2.  Ret til at få beskikkelse som skibsmægler og  

 som varemægler har enhver person, der Stk. 3.  I beskikkelser for skibsmæglere fastsættes,  

 inden for hvilket område beskikkelsen skal være gældende.
Stk. 4.  Beskikkelse kan nægtes under de i borgerlig  

 straffelovs § 78, stk. 2, nævnte omstændigheder.
Endvidere kan beskikkelse  

 nægtes, såfremt den pågældende i stilling eller erhverv har udvist en sådan  

 adfærd, at der er grund til at antage, at han ikke vil drive mæglervirksomhed  

 på forsvarlig måde.
 Stk. 5.  Erhvervs- og Selskabsstyrelsen kan undtage fra  

 betingelsen i stk. 2, nr. 1. I så fald kan beskikkelsen begrænses og  

 betinges.
 § 2.  For beskikkelse som mægler betales en af  

 Erhvervs- og Selskabsstyrelsen fastsat afgift.
 Stk. 2.  Forinden beskikkelsen udleveres, skal den  

 pågældende underskrive en højtidelig forsikring om, at han med omhu og  

 nøjagtighed vil udføre de hverv, der betros ham, og samvittighedsfuldt  

 opfylde sine pligter som mægler.
§ 3.  Erhvervs- og Selskabsstyrelsen fastsætter de  

 nærmere bestemmelser om den i § 1, stk. 2, nr. 5, omhandlede eksamen,  

 herunder betingelserne for at indstille sig til eksamen, eksamenskravene,  

 eksamens afholdelse og bedømmelsen.
Erhvervs- og Selskabsstyrelsen kan lade  

 en i udlandet aflagt prøve, der findes at kunne ligestilles med sådan  

 eksamen, træde i stedet for denne.
Stk. 2.  Til bistand for Erhvervs- og Selskabsstyrelsen  

 ved administrationen af loven, herunder ved fastsættelse af bestemmelserne i  

 henhold til stk. 1, nedsætter Erhvervs- og Selskabsstyrelsen en kommission  

 (Mæglerkommissionen), bestående af indtil 7 medlemmer.
Formanden skal have  

 den juridiske uddannelse, 2 medlemmer skal være mæglere, 1 medlem  

 skibsfartskyndigt og 2 medlemmer handelskyndige.
§ 4.  Beskikkelse som skibsmægler og som varemægler  

 bortfalder, når vedkommende dør.
Det samme gælder, hvis han ophører med at  

 opfylde betingelserne i § 1, stk. 2, nr. 1, 2 og 4, medmindre Erhvervs- og  

 Selskabsstyrelsen tillader, at beskikkelsen opretholdes.
 Stk. 2.  Er beskikkelsen bortfaldet eller frakendt efter  

 borgerlig straffelovs § 79, skal den straks tilbageleveres Erhvervs- og  

 Selskabsstyrelsen.
 Stk. 3.  Ophører grunden til en beskikkelses bortfald at  

 bestå, eller udløber eller ophæves frakendelsen af en beskikkelse, skal  

 beskikkelsen efter begæring og uden betaling af afgift på ny sættes i kraft  

 og udleveres den pågældende.
 § 5.  Kun personer, der har beskikkelse som  

 skibsmægler eller som varemægler, må benytte betegnelsen »mægler«.  

 Andre må heller ikke benytte betegnelser, der vil kunne forveksles med  

 »skibsmægler« eller »varemægler«.
Stk. 2.  Skibsmæglere er inden for vedkommende  

 geografiske område eneberettiget til at klarere skibe.
Dog kan en reder selv,  

 ved sin faste agent, ved skibsføreren eller ved andre personer, der står i  

 fast tjenesteforhold til ham, klarere sine egne skibe, skibe, som han har  

 befragtet, og skibe, som samsejler med hans egne skibe.
Klareringsdokumenter  

 må ikke udfærdiges af nogen, som ikke er berettiget til at foretage  

 klareringen.
 § 6.  Erhvervs- og Selskabsstyrelsen kan fastsætte  

 nærmere regler for mægleres virksomhed og herunder bestemme, at visse erhverv  

 og stillinger ikke kan forenes med hvervet som mægler.
 Stk. 2.  Mæglere skal udføre de dem betroede hverv med  

 omhu og nøjagtighed og med den hurtighed, som hvervets beskaffenhed tillader.  

 Certeparti og slutseddel skal så vidt muligt udfærdiges samme dag, som  

 befragtningen, henholdsvis forretningen, er afsluttet.
 § 7.  Enhver mægler kan få autoriseret fuldmægtige til  

 på hans vegne og ansvar at udføre hans forretninger.
Stk. 2.  Ved en mæglers død kan der efter begæring af  

 dødsboet konstitueres en anden til for boets regning at fortsætte den afdødes  

 mæglervirksomhed med henblik på afvikling, afhændelse eller lignende.
Er boet  

 udleveret den efterlevende ægtefælle, kan konstitutionen ske efter  

 ægtefællens begæring.
Stk. 3.  Autorisation i henhold til stk. 1 og  

 konstitution i henhold til stk. 2 meddeles af politimesteren, i København  

 magistraten.
Konstitution kan bortset fra særlige tilfælde kun meddeles i  

 indtil 1 år fra dødsfaldet.
 Stk. 4.  For at opnå autorisation eller konstitution  

 skal den pågældende opfylde betingelserne i § 1, stk. 2, nr. 1, 2 og 4.  

 Medmindre Erhvervs- og Selskabsstyrelsen undtager herfra, skal den pågældende  

 endvidere være fyldt 25 år og i mindst 3 år have deltaget i en  

 forretningsvirksomhed, der kan antages at have givet ham fornødent kendskab  

 til mæglererhvervet.
 § 7 a.  Industriministeren kan fastsætte regler om  

 klageadgangen for afgørelser, der træffes af Erhvervs- og Selskabsstyrelsen  

 og af Mæglerkommissionen, herunder at afgørelserne ikke kan indbringes for  

 højere administrativ myndighed.
 § 8.  Overtrædelse af bestemmelserne i § 4, stk. 2, §  

 5 og § 6, stk. 2, straffes med bøde, medmindre strengere straf er forskyldt  

 efter den øvrige lovgivning.
 Stk. 2.  I forskrifter, der gives af Erhvervs- og  

 Selskabsstyrelsen i medfør af loven, kan der fastsættes straf af bøde for  

 overtrædelse af bestemmelser i forskrifterne.
Stk. 3.  Borgerlig straffelovs §§ 144, 150-152 og  

 154-157 finder tilsvarende anvendelse på mæglere samt disses autoriserede  

 fuldmægtige.
For så vidt angår mægleres medarbejdere, finder samme lovs § 152  

 om tavshedspligt tilsvarende anvendelse.
 § 9.  Denne lov træder i kraft den 1. juli 1967.
 Stk. 2.  Samtidig ophæves §§ 81-84 i næringslov nr. 138  

 af 28. april 1931.
 § 10.  Loven gælder ikke for Færøerne og Grønland, men  

 kan ved kgl. anordning sættes i kraft for Grønland med de afvigelser, som  

 landsdelens særlige forhold tilsiger.
 Lov nr. 851 af 23. december 1987 indeholder følgende  

 ikrafttrædelsesbestemmelse:
 Loven træder i kraft den 1. januar 1988.
