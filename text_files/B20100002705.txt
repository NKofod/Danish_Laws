Bekendtgørelse om ændring af bekendtgørelse om mærkning m.v. af fødevarer1) § 1 I bekendtgørelse nr. 1308 af 14. december 2005 om mærkning m.v. af fødevarer, som ændret ved bekendtgørelse nr. 115 af 23. februar 2006, bekendtgørelse nr. 829 af 20. juli 2006, bekendtgørelse nr. 1333 af 3. december 2007, bekendtgørelse nr. 416 af 29. maj 2008 og bekendtgørelse nr. 1124 af 1. december 2009, foretages følgende ændringer:
 1. I overskriften til kapitel 17 ændres »tilsætningsstoffer« til: »tilsætninger«.
 2. I § 56, stk. 1, ændres alle »bekendtgørelse om tilsætningsstoffer til fødevarer« til: »bekendtgørelse om tilsætninger m.v. til fødevarer«.
 3. I § 56, stk. 1 og 2, samt i § 60, stk. 3, nr. 1, ændres alle »tilsætningsstoffer« til: »næringsstoffer« med undtagelse af de steder i § 56, stk. 1, hvor ordet »tilsætningsstoffer« indgår som en del af titlen »bekendtgørelse om tilsætningsstoffer til fødevarer«, jf. denne bekendtgørelses 2. ændringspunkt.
 4. § 56, stk. 3, samt §§ 57 og 58 ophæves.
§ 2 Bekendtgørelsen træder i kraft den 20. januar 2010.
Fødevarestyrelsen, den 12. januar 2010 Annelise Fenger / Nina Læssø Jakobsen 1) I bekendtgørelsen er medtaget visse bestemmelser fra Europa-Parlamentets og Rådets forordning (EF) nr. 1333/2008 af 16. december 2008 om fødevaretilsætningsstoffer samt henvisning til Europa-Parlamentets forordning (EF) nr. 1332/2008 af 16. december 2008 om fødevareenzymer og om ændring af Rådets direktiv nr. 83/417/EØF, Rådets forordning (EF) nr. 1493/1999, Europa-Parlamentets og Rådets direktiv nr. 2000/13/EF, Rådets direktiv nr. 2001/112/EF, Rådets direktiv nr. 2001/112/EF og Rådets forordning (EF) nr. 258/97. Ifølge artikel 189 i EØF-traktaten gælder en forordning umiddelbart i hver medlemsstat.
Gengivelsen af og henvisningen til disse bestemmelser i bekendtgørelsen er således udelukkende begrundet i praktiske hensyn og berører ikke de nævnte forordningers umiddelbare gyldighed i Danmark.
