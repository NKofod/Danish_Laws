 Ligningsrådet fastsatte A/S A's værdi til kr. 11 mio.,  

 svarende til kurs 1.200.
Værdiansættelse af unoteret  

 selskab Ligningsrådet blev anmodet om at anerkende, at den samlede  

 værdi i A/S A i forbindelse med en aktionærs, selskab B´s,  

 påtænkte overdragelse af 1/3 af aktierne til et nyt selskab,  

 kunne værdiansættes til kr. 6,5 mio., således at kursen  

 på aktierne med baggrund i en aktiekapital på kr. 900.000 var  

 720.
Aktiekapitalen på kr. 900.000 var opdelt i 900 stk.
A-aktier  

 á kr. 1.000. Egenkapitalen udviste kr. 5.933.175.
 Rådgiver har på grundlag af årsregnskaberne beregnet  

 goodwill-værdien til kr. 2,3 mio., med en kapitaliseringsfaktor  

 på 3, svarende til en forventet levetid for goodwill på 9-10  

 år ved en rente på 14%.
 Af beregningerne fremgår således:
 3. år før overdrag.
 2. år før overdrag.
1. år før  

 overdrag Resultat før skat -3.789.000 -1.533.811 6.191.565 - Medarbejdende ægtefælle 0 0 0 - Renteindtægter -324.000 -132.957 -501.394 + Renteudgifter 72.000 387.334 142.597 + Investeringsfond 0 0 0 + Forskudsafsk.
0 0 0 + Afskrivning af tilkøbt goodwill 0 0 0 Regl. skattepligtig indkomst -4.041.000 -1.279.434 5.832.768 1 2 3 Korrigeret resultat -4.041.000 -2.558.868 17.498.304 Ialt 10.898.436 Vægtet gennemsnit 1.816.406 Regulering for beregnede udviklingstendens:
Udviklingstendens 895.884 Vægtet gennemsnit + udviklingstendens 2.712.290 - Driftsherreløn 0 - Forrentning af overtagne aktiver bortset fra  

 goodwill 9,00 % 21.612.990 1.945.169 Rest til forrentning af goodwill 767.121 Resultat kapitaliseres med 3 2.301.363 Selskabet havde i den 3-årige periode, som lå til grund for  

 beregningen, oplevet en positiv udvikling, og man forventede et kommende  

 overskud i samme størrelsesorden som sidste resultat.
På  

 baggrund af den indre værdi blev kursen af rådgiver ansat til  

 kurs 720, således:
Egenkapital i AH jf. balance pr. 30.9.2000 999.957 Overskud i perioden 1.10.2000 til 30.6.2001 (4.983.218 : 4 x 3) 3.737.414 Beregnet goodwill pr. 30.6.2001 jf. opgørelse (2.3000.000 : 4 x  

 3) 1.725.000 Beregnet indre værdi pr. 30.6.2001 6.462.371 Hvilket svarer til en kurs på (6.462.371 * 100 / 900.000) 718 Som det fremgår har rådgiver ved ovenstående beregning  

 af handelsværdien alene ladet 3/4 af den beregnede goodwill  

 indgå.
Begrundelsen herfor er ifølge rådgiver, at man har  

 beregnet kursen pr. 30. juni 2001. Beregning af goodwill er foretaget  

 på grundlag af resultatet for AH for hele regnskabsåret 2000/01 -  

 altså for perioden 1. oktober 2000 til 30. september 2001.  

 Rådgiver har derfor vurderet, at den optjente goodwill pr. 30. juni  

 udgør 3/4 af den goodwill, der kan beregnes for hele året.
 Der var tidligere handlet med selskabets aktier; primo år 1999 til  

 kurs 555,55, ultimo 1999 til kurs 3,00 ligesom der primo 2000 er handlet til  

 kurs 0,00.
Der var mellem A-aktionærerne indgået en  

 aktionæroverenskomst.
Formålet hermed var at sikre de tre parters  

 interesser vedrørende aktiebesiddelsen bedst muligt i fremtiden.  

 Aktionærerne var ansat i selskabet.
 Det fremgik af overenskomsten om salg af aktier, at såfremt en  

 aktionær under ansættelsesforholdet ønskede at at  

 sælge deres aktier, skulle de tilbydes en af de øvrige  

 aktionærer, der havde ret til at købe aktierne til den  

 kursværdi, der fastsættes i henhold til overenskomsten.
 Det fremgik desuden, at såfremt ansættelsesforholdet opsiges  

 af en af de ansatte, var den pågældende part forpligtet til at  

 tilbyde aktionæren sin aktiepost til aktiernes indre værdi med  

 tillæg af merværdien på nedskrevne aktiver og med fradrag  

 af skattetilsvar og eventuelle hensættelser til garantireparationer  

 o.l., men ekskl. goodwill.
 Aktionær, selskab B forpligtede sig som inddirekte ejer af sin  

 aktiepost i A/S A til, så længe aktionæroverenskomsten  

 bestod, ikke at overdrage anpartskapitalen til tredjemand.
Såfremt aktionæren ikke måtte ønske at  

 købe aktierne, kunne disse sælges frit til tredjemand, jf.  

  overenskomsten.
Det var af rådgiver oplyst, at de øvrige parter  

 havde indvilliget i overdragelsen, og at aktionæren således ikke  

 havde ønsket at benytte tilbudet om at erhverve posten.
 Rådgiver havde desuden oplyst, at det nye selskab, som skulle  

 erhverve aktierne, ville være omfattet af aktionæroverenskomsten.  

 Det bemærkedes i den forbindelse, at der ikke af overenskomsten fremgik  

 bestemmelser om muligheden for fravigelse heraf.
 Styrelsen udtalte, at ved overdragelse af aktier finder anvisningen i  

 TSS-cirkulære 2000-09 som udgangspunkt anvendelse, men som det  

 fremgår, er der mellem parterne er indgået en  

 aktionæroverenskomst, som skal finde anvendelse, såfremt  

 aktionærerne under ansættelsesforholdet ønsker at  

 sælge deres aktier.
Da man parterne imellem havde indgået aktionæroverenskomsten,  

 som også det nystiftede selskab ved erhvervelsen af aktierne ville  

 være omfattet af, og da man ikke parterne imellem havde valgt at opsige  

 denne overenskomst, var styrelsen af den opfattelse, at udgangspunktet for  

 værdiansættelse måtte tages heri.
Dette lagdes til grund,  

 uanset de øvrige parter har indvilliget i den påtænkte  

 overdragelse, og at aktionæren således ikke har ønsket at  

 benytte tilbudet om at erhverve posten.
 Aktieposten skulle ifølge aftalen værdiansættes til  

 aktiernes indre værdi med tillæg af merværdien på  

 nedskrevne aktiver og med fradrag af skattetilsvar og eventuelle  

 hensættelser til garantireparationer o.l., men excl. goodwill.  

 Styrelsen fandt således ikke, at udgangspunktet for beregningen skulle  

 tages i TSS-cirkulære 2000-09 samt 2000-10 for goodwill.
 Styrelsen fandt ikke, at goodwill i overensstemmelse med  

 aktionæroverenskomsten skulle indgå i beregningen.
Med udgangspunkt i rådgivers beregning, dog excl. værdien af  

 goodwill, fremkom en handelsværdi på kr. 9,6 mio svarende til  

 kurs 1.075 Aktionæren var underlagt omsættelighedsbegrænsning og  

 kunne ikke frit afstå sin aktiepost, men da de øvrige parter  

 ikke ved nærværende afhændelse havde ønsket at  

 erhverve posten, hvorfor salg frit kunne ske til tredje mand, vurderede  

 styrelsen ikke, at den pålagte omsættelighedsbegrænsning  

 ville være en stor byrde for aktionæren i forbindelse med  

 afståelse.
 Styrelsen fandt det således ikke urealistisk, at aktierne kunne  

 sælges uden om omsættelighedsbegrænsningen, og at det for  

 aktionæren ville være muligt at afstå i form af et samlet  

 salg af hele posten til tredjemand, således at dette måtte  

 antages at påvirke kursen i opadgående retning.
 Styrelsen var herefter af den opfattelse, at der i så fald ville  

 være mulighed for afståelse til andre priser, og henset til at  

 der under omstændighederne er lagt vægt på muligheden for  

 et samlet salg, samt henset til øvrige ovenstående  

 omstændigheder, skønnede styrelsen efter en konkret vurdering,  

 at der burde ske et kursløft, således at en kurs på kr.  

 1.200 var udtryk for handelsværdien.
 Styrelsen indstillede derfor, at aktierne i selskabet kunne ansættes  

 til kr. 11 mio., og at aktierne følgelig kunne overdrages til kurs  

 1.200.
 Ligningsrådet tiltrådte styrelsens indstilling.
