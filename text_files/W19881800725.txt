 På anparter i et interessentskab, der havde til formål at drive  

 leasingvirksomhed med driftsmidler, og som var købt af en klager den 30.  

 december 1982 og solgt 3. januar 1983 til et af ham ejet anpartsselskab blev  

 der ikke godkendt afskrivning m.v. i 1982.
 Civiløkonom A klagede over, at de stedlige skattemyndigheder havde anset  

 ham for uberettiget til ved indkomstopgørelsen for indkomståret 1982 at  

 foretage afskrivning på andele i driftsmidler med 37.500 kr. samt foretage  

 investeringsfradrag vedrørende disse på 7.600 kr.
Det fremgik af det oplyste, at klageren den 30. december 1982 havde købt 6  

 andele i I/S DMK-Odin for i alt 150.000 kr., hvorpå han havde foretaget  

 afskrivning med 30% af 5/6 eller 37.500 kr., ligesom han i anledning af købet  

 havde foretaget investeringsfradrag med 5% eller 7.500 kr.
Det pågældende  

 interessentskab havde til formål at drive leasingvirksomhed med driftsmidler.
Den 3. januar 1983 havde klageren videresolgt andelene for den oprindelige  

 anskaffelsessum til et anpartsselskab, hvori han selv ejede hele  

 anpartskapitalen.
De genvundne afskrivninger var for indkomtåret 1983  

 selvangivet med 36.900 kr. som særlig indkomst.
Klageren havde forklaret, at  

 hverken han eller anpartsselskabet udover de omhandlede andele havde drevet  

 nogen form for leasingvirksomhed.
Under henvisning til, at klageren allerede få dage efter købet havde  

 afhændet anparterne, havde de stedlige skattemyndigheder ikke anset  

 anparterne for indgået i en af klageren drevet erhvervsvirksomhed, og han var  

 derfor ikke fundet berettiget til at afskrive på anparterne eller foretage  

 investeringsfradrag i forbindelse med anskaffelsen.
Som konsekvens af den  

 herefter skete ændring af ansættelsen af den almindelige indkomst for 1982  

 var den selvangivne særlige indkomst for 1983 nedsat med de medregnede  

 genvundne afskrivninger, 36.900 kr., til 0.
Klageren påstod ansættelsen af den almindelige indkomst for indkomståret  

 1982 nedsat til det selvangivne beløb med tillæg af periodiseret indtægt fra  

 interessentskabet for dette år, 9 kr.
Han gjorde til støtte herfor gældende,  

 at driftsmidlerne havde været benyttet erhvervsmæssigt i 1982, og at han  

 derfor var berettiget til at foretage henholdsvis afskrivning og  

 investeringsfradrag.
Under de foreliggende omstændigheder, hvor klageren umiddelbart efter  

 købet af de omhandlede anparter havde videreoverdraget disse for uændret pris  

 til sit anpartsselskab, fandt Landsskatteretten, at anparterne reelt måtte  

 anses for anskaffet til selskabet, som derfor måtte have retten til at  

 foretage afskrivning og investeringsfradrag.
Det var således med rette, at de  

 stedlige skattemyndigheder ved ansættelsen af klagerens almindleige indkomst  

 for indkmståret 1982 havde nægtet klageren afskrivning på de nævnte anparter  

 samt investeringsfradrag, og denne indkomstansættelse blev derfor stadfæstet.
 Ansættelsen af den særlige indkomst for indkomståret 1983 til 0 blev  

 ligeledes i konsekvens heraf stadfæstet.
 LV 1986, L 5.1.
 (* 1) Afgørelsen er offentliggjort i Skat 1988, nr. 3, side 152.
