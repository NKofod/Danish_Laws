 Hermed fremsendes til orientering Fredningsstyrelsens skrivelse af 17.  

 juli 1978 med bilag om bekendtgørelsen om afgift af råstoffer, samt  

 Boligministeriets skrivelse af 22. september 1978 om afgiftens forhold til  

 fastprisordningen.
 P.D.V.
AAGE ANDERSEN Overingeniør De gældende regler om indvinding af råstoffer findes i lov om råstoffer  

 (nr. 237 af 8. juni 1977) medens reglerne om afgift af råstoffer findes i  

 Miljøministeriets bekendtgørelse nr. 364 af 17. juli 1978 om afgift af  

 råstoffer.
 Efter forhandling med Fredningsstyrelsen kan følgende retningslinier  

 opstilles for i hvilket omfang, der skal betales afgift af råstoffer, der  

 indvindes i forbindelse med vejanlæg. 1. Generelt.
 Der skal kun betales afgift i de tilfælde, hvor der kræves tilladelse fra  

 amtsrådet/hovedstadsrådet til indvinding.
 Tilladelse kræves således ikke til de råjordsarbejder, der udføres i  

 forbindelse med vejarbejder, hvor råjord skal udgraves eet sted på  

 strækningen og indbygges et andet sted eller udsættes.
Råjord udgravet i forbindelse med terrænregulering, der er et led i  

 gennemførelsen af vejprojektet, er afgiftsfri forudsat, at en efterbehandling  

 af udgravningsstederne er den del af projektets udførelse.  

 Anlægsmyndighederne tager selv stilling til spørgsmålet om en udgravning er  

 et led i projektet.
Såfremt der åbnes en egentlig indvindingsgrav med henblik  

 på indvinding af materialer til vejarbejdet, skal tilladelse til indvinding  

 indhentes ligesom sådanne materialer er omfattet af afgiften. 2. Spec.  

 vedrørende råjord og muld.
 Såfremt entreprenøren skal levere sådanne materialer, vil disse være  

 afgiftsfri, i det omfang de fra indvinderen udleveres uden vederlag.
 Såfremt sådanne materialer, der er fremkommet ved vejarbejder, bortsælges  

 af anlægsmyndighederne, er de afgiftspligtige. 3. Grusmaterialer indvundet  

 uden for selve vejen.
Grus leveret af entreprenøren er afgiftspligtig.
Det samme gælder grus  

 indvundet uden for vejen af anlægsmyndighederne selv, og tilladelse til  

 indvinding skal indhentes. 4. Grusmaterialer indvundet i selve vejarealet.
 Såfremt fjernelse af gruset er fornøden til gennemførelse af vejprojektet,  

 betragtes forholdet ikke som råstofindvinding, og bortgravning kræver ikke  

 tilladelse ligesom indbygning er afgiftsfri.
Grusmaterialer, som derimod udgraves ekstra - f.eks. ved at gå i dybden  

 under den normale bundkote - betragtes som indvinding.
Tilladelse kræves, og  

 der skal betales afgift. 5. Spec. vedrørende indvinding på søterritoriet.
 Med hensyn til spørgsmålet om i hvilket omfang, der kan ydes en  

 entreprenør godtgørelse i anledning af råstofafgiftens indførelse, skal man  

 henvise til Boligministeriets skrivelse af 16. november 1978 (Byg.sekr. j.nr.  

 7.60).
 P.D.V.
