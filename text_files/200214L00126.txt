Betænkning afgivet af Miljø- og  

 Planlægningsudvalget den 22. november 2002 Betænkning over Forslag til lov om ændring af lov om  

 udnyttelse af vandkraften i Gudenå 1. Ændringsforslag Der er stillet 2 ændringsforslag til lovforslaget.  

 Miljøministeren har stillet ændringsforslag nr. 1.  

 Socialdemokratiets medlemmer af udvalget har stillet ændringsforslag  

 nr. 2.
2. Udvalgsarbejdet Lovforslaget blev fremsat den 3. oktober 2002 og var til  

 1. behandling den 7. november 2002. Lovforslaget blev efter 1. behandling  

 henvist til behandling i Miljø- og Planlægningsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og miljøministeren sendte den 21.  

 august 2002 dette udkast til udvalget, jf. (2001-02, 2. samling) alm. del  

 bilag 885. Den 9. oktober 2002 sendte miljøministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Michael Andersen, Viby, Danmarks Sportsfiskerforbund, Dansk Laksefond, Elmuseet, Foreningen til Bevarelse af Tange Sø, Gudenaacentralen og Gudenåsammenslutningen.
 Ministeren har over for udvalget kommenteret de skriftlige  

 henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Danmarks Sportsfiskerforbund, Dansk Laksefond, Elmuseet, Gudenaacentralen og Gudenåsammenslutningen.
Spørgsmål Udvalget har stillet 27 spørgsmål til  

 miljøministeren til skriftlig besvarelse, som denne har besvaret.
Et  

 af udvalgets spørgsmål til miljøministeren og dennes svar  

 herpå er optrykt som bilag 2 til betænkningen.
3. Indstillinger og politiske bemærkninger Et flertal i udvalget (V, DF, KF, RV og KRF)  

 indstiller lovforslaget til vedtagelse med det af ministeren stillede  

 ændringsforslag.
Flertallet vil stemme imod ændringsforslag nr.  

 2.
 Dansk Folkepartis medlemmer af udvalget er enig i  

 intentionerne i lovforslaget om at skabe god forståelse blandt  

 lokalbefolkningen og interesseorganisationer i lokalområdet, så  

 den rette afgørelse bliver truffet omkring Tangeværket.
Dansk Folkeparti mener, at Tangeværket er et  

 enestående værk i Danmark.
Derfor mener partiet, at det er  

 vigtigt, at man laver en langsigtet plan over, hvad man vil med  

 Tangeværket, når den nye forlængelse udløber om 5  

 år.
På den baggrund kan Dansk Folkeparti tilslutte sig  

 lovforslaget, som giver ministeren tid til at undersøge mulighederne  

 til bunds.
Det Radikale Venstres medlemmer af udvalget mener ikke, at  

 der er behov for yderligere tænkepause.
Partiet er parat til at  

 respektere status quo   gerne med etablering af en faunapassage ved  

 Tangeværket inden for en rimelig økonomisk ramme.
Et mindretal i udvalget (S og EL) indstiller  

 lovforslaget til vedtagelse med det af Socialdemokratiet stillede  

 ændringsforslag.
Hvis ændringsforslag nr. 2 ikke vedtages, vil  

 mindretallet ved 3. behandling af lovforslaget stemme hverken for eller imod  

 lovforslaget.
Socialdemokratiets medlemmer af udvalget anerkender, at  

 debatten om fremtiden for Tangeværket, Tange Sø og  

 Gudenåen er præget af modsatrettede hensyn til blandt andet  

 natur, friluftsliv og kulturhistorie.
Samtidig er beslutningsgrundlaget i  

 denne sag yderst velbelyst, ikke mindst på grund af rapporten »Gudenåens passage ved Tangeværket« fra februar 2002, jf.
MPU (2001-02, 2. samling) alm.  

 del   bilag 307.
Det er vigtigt, at regeringen spiller ud med et forslag  

 til en varig løsning, der giver den nødvendige afklaring, som  

 alle aktører efterlyser.
I den forbindelse går Socialdemokratiet  

 ind for en løsning, der bevarer Tange Sø.
I stedet for at foreslå en varig løsning, har  

 regeringen foreslået en 5-årig »timeout« i form af en  

 midlertidig forlængelse af Tangeværkets koncession.
I baggrunden  

 for lovforslaget henvises der blandt andet til den lokale uenighed, men  

 miljøministeren har ikke været i stand til at forklare,  

 hvorledes regeringen i løbet af en 5-årig periode vil skabe en  

 sådan lokal enighed.
Efter Socialdemokratiets opfattelse vil en  

 udsættelse ikke resultere i enighed, da de forskellige synspunkter i  

 realiteten ligger fast.
Miljøministeren har heller ikke i løbet  

 af udvalgsbehandlingen præsenteret en køreplan for den videre  

 proces, men har alene opremset de forskellige problemstillinger.
Da  

 5-års-forlængelsen sandsynligvis bliver vedtaget, vil  

 Socialdemokratiet stærkt opfordre ministeren til at sætte  

 fremadrettede initiativer i værk, således de 5 år kan blive  

 brugt fornuftigt.
 Socialdemokratiet støtter, at der afsættes  

 rimelig tid til at få truffet en beslutning om fremtiden for  

 Tangeværket, Tange Sø og Gudenåen, men ministeren har ikke  

 været i stand til at forklare, hvorfor det er nødvendigt med en  

 5-årig forlængelse af Tangeværkets koncession.  

 Miljøministeren har heller ikke været i stand til at garantere,  

 at der inden for denne nye 5-års-periode er fundet en varig  

 løsning.
Socialdemokratiet kan ikke se nogen grund til at  

 udsætte denne beslutning i yderligere 5 år og stiller derfor  

 ændringsforslag om, at koncessionen kun forlænges i 2 år.  

 Det vil give tid til den nødvendige debat uden at føre til alt  

 for lang forøget usikkerhed.
Hvis Socialdemokratiets  

 ændringsforslag om en midlertidig forlængelse af koncessionen  

 på 2 år ikke bliver vedtaget, vil partiet undlade at stemme til  

 lovforslaget, da man mener, at den foreslåede forlængelse er for  

 lang og endnu ikke er blevet sagligt begrundet.
Det tyder mest af alt  

 på, at regeringen ikke ønsker at tage initiativ til en varig  

 løsning.
Enhedslistens medlem af udvalget er af den opfattelse, at  

 yderligere 5 års frist for forsat drift af Tangeværket og dermed  

 yderligere 5 års frist for at finde frem til en løsning for  

 Gudenåens fremtid på strækningen ved Tange sø kun  

 kan retfærdiggøres, hvis der skal undersøges  

 afgørende nyt.
Miljøministeren har afvist at  

 iværksætte en undersøgelse af en alternativ  

 løsning, der indbefatter en tømning af Tange Sø og  

 oprettelse af en naturpark på arealet.
Derfor støtter  

 Enhedslisten Socialdemokratiets ændringsforslag om en frist på 2  

 år, dels for at finde en snarlig løsning for Gudenåen,  

 dels for ikke at sætte Tangeværket i en situation med et  

 urimeligt langt vakuum, hvor værkets fremtid fortsat er uafklaret.  

 Bliver dette ikke vedtaget, vil Enhedslisten undlade at stemme til  

 lovforslaget.
 Et andet mindretal i udvalget (SF) indstiller  

 lovforslaget til vedtagelse med det af Socialdemokratiet stillede  

 ændringsforslag.
 Tjóðveldisflokkurin, Siumut og Inuit  

 Ataqatigiit var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	miljøministeren, tiltrådt af et flertal  

 (V, DF, KF, RV og KRF):
 1) Paragraffen affattes således:
» I lov nr. 184 af 20. marts 1918 om udnyttelse af  

 vandkraften i Gudenå, som ændret ved lov nr. 1274 af 20. december  

 2000, ændres i § 1 »i 82 år at  

 regne fra den dag, da værket ved Tange åbnes for drift« til: »indtil den 8. januar  

 2008«.« [Datoen for udløb af Tangeværkets koncession  

 indskrives i loven] Af	et mindretal (S), tiltrådt af et  

mindretal (SF og EL):
 2) Paragraffen affattes således:
» I lov nr. 184 af 20. marts 1918 om udnyttelse af  

 vandkraften i Gudenå, som ændret ved lov nr. 1274 af 20. december  

 2000, ændres i § 1 »82 år at  

 regne fra den dag, da værket ved Tange åbnes for drift« til: »indtil den 8. januar  

 2005«.« [Koncessionen forlænges med 2 år] Bemærkninger Til nr. 1 Ændringsforslaget er alene af lovteknisk karakter.  

 Ændringsforslaget indebærer, at man umiddelbart ved at læse  

 loven kan se, hvornår Tangeværkets koncession udløber.
Der  

 henvises til besvarelsen af spørgsmål nr. 16.
Til nr. 2 Med ændringsforslaget nedsættes den  

 midlertidige forlængelse af koncessionen til 2 år.
Søren Gade (V)  

  Helga Moos (V)  Eyvind Vesselbo (V) fmd.  

  Jens Vibjerg (V)  Jørn Dohrmann (DF)  

  Freddie H.
Madsen (DF) Helle Sjelle (KF)  

  Jørgen Lundsgård (KF)  

  Mogens Nørgård Pedersen (KRF) nfmd.  

  Inger Bierbaum (S)  Nicolai Wammen (S)  

 Pernille Blach Hansen (S)  Svend Auken (S)  

  Torben Hansen (S)  Jørn Jespersen (SF)  

  Elsebeth Gerner Nielsen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 29 Bilagsnr.
Titel 1 Høringssvar, fra miljøministeren 2 Høringsnotat, fra miljøministeren 3 Kopi EPU: Supplerende kommentarer fra Gudenaacentralen vedrørende  

 svar på spørgsmål 131 i EPU i folketingsåret  

 2001-02, 2. samling, om økonomiske oplysninger vedrørende  

 Gudenaacentralen 4 Svar på spørgsmål S 102 om EU-finansiering af et  

 omløbsstryg om Tange Sø 5 Henvendelse af 23/10-02 fra Foreningen til Bevarelse af Tange Sø 6 Spm. 1 om kommentar til henvendelse af 23/10-02 fra Foreningen til  

 Bevarelse af Tange Sø, til miljøministeren 7 Tidsplan for udvalgets behandling af lovforslaget 8 Henvendelse af 6/11-02 fra Elmuseet 9 Spm. 2 om kommentar til henvendelse af 6/11-02 fra Elmuseet, til  

 miljøministeren 10 Henvendelse af 7/11-02 fra Danmarks Sportsfiskerforbund 11 Spm. 3 om kommentar til henvendelse af 7/11-02 fra Danmarks  

 Sportsfiskerforbund, til miljøministeren 12 Kopi EPU: Svar på spørgsmål 131 i EPU i  

 folketingsåret 2001-02, 2. samling, om økonomiske oplysninger  

 vedrørende Gudenaacentralen, fra økonomi- og erhvervsministeren 13 Henvendelse af 2/11-02 fra Gudenaacentralen 14 Spm. 4 om kommentar til henvendelse af 2/11-02 fra Gudenaacentralen, til  

 miljøministeren 15 Svar på spm. 2 om kommentar til henvendelse af 6/11-02 fra Elmuseet,  

 fra miljøministeren 16 Svar på spm. 4 om kommentar til henvendelse af 2/11-02 fra Gudenaacentralen, fra miljøministeren 17 Henvendelse af 12/11-02 fra Dansk Laksefond 18 Spm. 5 om kommentar til henvendelse af 12/11-02 fra Dansk Laksefond, til  

 miljøministeren 19 Spm. 6 om en køreplan, der garanterer udarbejdelsen af en  

 helhedsløsning inden for maksimalt 5 år, til  

 miljøministeren 20 Spm. 7 om, hvilke initiativer ministeren vil tage i løbet af den  

 5-årige forlængelse af Tangeværkets koncession, til  

 miljøministeren Spm. 8 om, at forlængelsen af koncessionen med 5 år ikke ser  

 ud til at skulle anvendes til nye aktiviteter, til miljøministeren Spm. 9, om det faglige beslutningsgrundlag vedrørende Tange  

 Sø problematikken er mangelfuldt, til miljøministeren Spm. 10, om der i de 5 år skal udarbejdes flere rapporter, til  

 miljøministeren Spm. 11, om ministeren vil sikre, at den 5-årige forlængelse  

 reelt fører til en øget afklaring, til miljøministeren Spm. 12 om, hvilken proces ministeren vil foreslå, som skal  

 føre frem til en højere grad af lokal enighed, til  

 miljøministeren Spm. 13 om lokal medfinansiering, til miljøministeren Spm. 14, om ministeren vil garantere, at beslutningen ikke om 5 år  

 udskydes endnu en gang, til miljøministeren Spm. 15 om definition af »lokal« enighed, til miljøministeren 21 Notat fra Gudenåsammenslutningen i forbindelse med foretræde 22 Henvendelse af 15/11-02 fra Michael Andersen, Viby 23 Spm. 16 om kommentar til henvendelse af 15/11-02 fra Michael Andersen,  

 Viby, til miljøministeren 24 Spm. 17 om kommentar til henvendelse af 14/11-02 fra  

 Gudenåsammenslutningen, til miljøministeren 25 Meddelelse om lukning for spørgsmål til lovforslaget den 15.  

 november 2002 26 Svar på spørgsmål S 102 om EU-finansiering af et langt  

 omløbsstryg om Tange Sø, fra miljøministeren 27 Spm. 18 om besvarelse af spm.
S 102 vedrørende hel eller delvis EU-  

 finansiering af et langt omløbsstryg om Tange Sø, til  

 miljøministeren Spm. 19 om, at Viborg Amt vil etablere et omløbsstryg om Karup  

 elværksdambrug, til miljøministeren Spm. 20 om EUs LIFE-midler, til miljøministeren Spm. 21 om en fortsat spærring af Gudenåen ved  

 Gudenaacentralen, til miljøministeren Spm. 22, om der skal foretages VVM-undersøgelser, til  

 miljøministeren Spm. 23, om etablering af et mindre værk ved Kongensbro vil  

 være i overensstemmelse med EU-lovgivningen, til miljøministeren Spm. 24 om 5 års forlængelse, til miljøministeren Spm. 25, om der skal betales for indvundet brugsvand, til  

 miljøministeren 28 Spm. 26 om en alternativ undersøgelse af løsninger for  

 bedring af Gudenåen som fiskevand, til miljøministeren 29 Spm. 27 om teknisk bistand til udarbejdelse af et ændringsforslag om  

 forlængelse af koncessionen i 2 år i stedet for 5 år, til  

 miljøministeren 30 Svar på spm. 1 om kommentar til henvendelse af 23/10-02 fra  

 Foreningen til Bevarelse af Tange Sø, fra miljøministeren 31 Svar på spm. 3 om kommentar til henvendelse af 7/11-02 fra Danmarks  

 Sportsfiskerforbund, fra miljøministeren 32 Svar på spm. 5 om kommentar til henvendelse af 12/11-02 fra Dansk  

 Laksefond, fra miljøministeren 33 Svar på spm. 6 om en køreplan, der garanterer udarbejdelsen  

 af en helhedsløsning inden for maksimalt 5 år, fra  

 miljøministeren Svar på spm. 7 om, hvilke initiativer ministeren vil tage i  

 løbet af den 5-årige forlængelse af Tangeværkets  

 koncession, fra miljøministeren Svar på spm. 8 om, at forlængelsen af koncessionen med 5  

 år ikke ser ud til at skulle anvendes til nye aktiviteter, fra  

 miljøministeren Svar på spm. 9, om det faglige beslutningsgrundlag vedrørende  

 Tange Sø problematikken er mangelfuldt, fra miljøministeren Svar på spm. 10, om der i de 5 år skal udarbejdes flere  

 rapporter, fra miljøministeren Svar på spm. 11, om ministeren vil sikre, at den 5-årige  

 forlængelse reelt fører til en øget afklaring, fra  

 miljøministeren Svar på spm. 12 om, hvilken proces ministeren vil foreslå, som  

 skal føre frem til en højere grad af lokal enighed, fra  

 miljøministeren Svar på spm. 13 om lokal medfinansiering, fra miljøministeren Svar på spm. 14, om ministeren vil garantere, at beslutningen ikke  

 om 5 år udskydes endnu en gang, fra miljøministeren Svar på spm. 15 om definition af »lokal« enighed, fra  

 miljøministeren Svar på spm. 16 om kommentar til henvendelse af 15/11-02 fra Michael  

 Andersen, Viby, fra miljøministeren Svar på spm. 17 om kommentar til henvendelse af 14/11-02 fra  

 Gudenåsammenslutningen, fra miljøministeren 34 Svar på spm. 18 om besvarelse af spm.
S 102 vedrørende hel  

 eller delvis EU-finansiering af et langt omløbsstryg om Tange  

 Sø, fra miljøministeren Svar på spm. 19 om, at Viborg Amt vil etablere et omløbsstryg  

 om Karup elværksdambrug, fra miljøministeren Svar på spm. 20 om EUs LIFE-midler, fra miljøministeren Svar på spm. 21 om en fortsat spærring af Gudenåen ved  

 Gudenaacentralen, fra miljøministeren Svar på spm. 22, om der skal foretages VVM-undersøgelser, fra  

 miljøministeren Svar på spm. 23, om etablering af et mindre værk ved  

 Kongensbro vil være i overensstemmelse med EU-lovgivningen, fra  

 miljøministeren Svar på spm. 24 om 5 års forlængelse, fra  

 miljøministeren Svar på spm. 25, om der skal betales for indvundet brugsvand, fra  

 miljøministeren Svar på spm. 26 om en alternativ undersøgelse af  

 løsninger for bedring af Gudenåen som fiskevand, fra  

 miljøministeren 35 Svar på spm. 27 om teknisk bistand til udarbejdelse af et  

 ændringsforslag om forlængelse af koncessionen i 2 år i  

 stedet for 5 år, fra miljøministeren 36 Ændringsforslag fra miljøministeren 37 1. udkast til betænkning 38 Fremlagt til udlån: »Status for  

 Laksehandlingsplanen«, udleveret af Dansk Laksefond under  

 foretræde 39 Henvendelse af 20/11-02 vedrørende uddybning af svar under  

 foretræde, fra Gudenåsammenslutningen 40 2. udkast til betænkning Bilag 2 Et af udvalgets spørgsmål til  

 miljøministeren og dennes svar herpå Spørgsmål 6 og miljøministerens svar herpå er  

 optrykt efter ønske fra KRF.
 Spørgsmål 6:
 Ministeren bedes præsentere en køreplan, der  

 garanterer udarbejdelsen af en helhedsløsning inden for maksimalt 5  

 år.
 Svar:
Tangeværket skal efter påbud i henhold til  

 fiskerilovgivningen udskifte afgitringen ved turbinernes indløb og  

 etablere ungfiskesluser.
Jeg har foreslået en forlængelse af  

 koncessionen på 5 år bl.a. for at sikre, at værket  

 får mulighed for at afskrive sine investeringer, herunder denne.
 Elmuseets fremtid skal afklares med hensyn til, hvordan  

 museets drift kan finansieres, hvis Tangeværkets drifts- og  

 indtjeningsmuligheder ændres.
 Der skal indledes og gennemføres konsultationer med  

 amter, kommuner og de mange interesseorganisationer og borgere, der har  

 bidraget til debatten om en fremtidig løsning.
 Hele spørgsmålet om finansieringen af et  

 eventuelt projekt skal også afklares, og ikke mindst hvordan den lokale  

 medfinansiering falder på plads, når den rigtige løsning  

 er fundet.
Endelig skal der være plads til udformning af  

 endeligt lovforslag samt høring over dette.
Det er mit skøn, at  

 dette vil kunne resultere i en helhedsløsning for forholdene omkring  

 Tangeværket, inden de 5 år er gået.
