Bekendtgørelse om beregning af emissions- og  

  

 indløsningspriser ved tegning og indløsning af andele i  

  

 investeringsforeninger og specialforeninger samt i  

  

 fåmandsforeninger I medfør af § 48, stk. 5, § 113 og § 132,  

 stk. 3, i lov nr. 1169 af 19. december 2003 om investeringsforeninger og  

 specialforeninger samt andre kollektive investeringsordninger m.v.  

 fastsættes:
 § 1.  

  

 En  

 forenings vedtægter skal indeholde bestemmelser om, hvorvidt foreningens  

 eller  

 en afdelings emissions- og indløsningspriser skal beregnes efter § 2,  

 § 3 eller § 4. Foreningen skal i sit salgsmateriale angive hvilken  

 metode, den benytter til beregning af emissions- og indløsningspriser samt  

 eventuelle opgørelsestidspunkter efter §§ 3 og 4.
 Stk. 2.  

  

 Hvis  

 andelene i en forening eller afdeling er optaget til notering eller handel på  

 et reguleret marked, skal dobbeltprismetoden, jf. § 2, benyttes ved  

 beregningen af emissions- og indløsningspriser.
 Stk. 3.  

  

 Den indre  

 værdi for en forenings eller afdelings andele beregnes ved at dividere  

 formuens  

 værdi på opgørelsestidspunktet med den nominelle værdi af tegnede andele.
Dobbeltprismetoden § 2.  

  

 Emissionsprisen fastsættes til den indre værdi opgjort på  

 emissionstidspunktet  

 efter samme principper, som anvendes i årsregnskabet, med tillæg af et beløb  

 til dækning af udgifter ved køb af finansielle instrumenter og til nødvendige  

 omkostninger ved emissionen.
 Stk. 2.  

  

 Indløsningsprisen fastsættes til den indre værdi opgjort på  

 indløsningstidspunktet efter samme principper, som anvendes i årsregnskabet,  

 med fradrag af et beløb til dækning af udgifter ved salg af finansielle  

 instrumenter og til nødvendige omkostninger ved indløsningen.
Enkeltprismetoden § 3.  

  

 Foreningen skal fastsætte et eller flere tidspunkter for opgørelse af værdien  

 af andele i foreningen.
Til afregning af anmodninger om emission og  

 indløsning  

 af andele, som foreningen har modtaget inden opgørelsestidspunktet,  

 fastsættes  

 emissionsprisen og indløsningsprisen til indre værdi på opgørelsestidspunktet  

 opgjort efter samme principper, som anvendes i årsregnskabet.
Foreningen kan  

 lægge et gebyr til betaling af markedsføring og af finansielle formidlere til  

 emissionsprisen.
Variabel enkeltprismetode § 4.  

  

 Foreningen skal fastsætte et eller flere tidspunkter for opgørelse af værdien  

 af andele i foreningen.
Til afregning af anmodninger om emission og  

 indløsning  

 af andele, som foreningen har modtaget inden opgørelsestidspunktet,  

 fastsættes  

 emissionsprisen og indløsningsprisen til indre værdi på opgørelsestidspunktet  

 opgjort efter samme principper, som anvendes i årsregnskabet.
Foreningen kan  

 lægge et gebyr til betaling af markedsføring og af finansielle formidlere til  

 emissionsprisen.
Stk. 2.  

  

 Foreligger  

 der på opgørelsestidspunktet anmodninger om emission af flere andele end  

 indløsning af andele, opgøres den indre værdi med udgangspunkt i udgiften ved  

 køb af foreningens samlede beholdning af instrumenter.
Foreligger der på  

 opgørelsestidspunktet anmodninger om indløsning af flere andele end emission  

 af  

 andele opgøres den indre værdi med udgangspunkt i udgiften ved salg af  

 foreningens samlede beholdning af instrumenter.
 § 5.  

  

 Hvis en forening tillægger et gebyr til markedsføring og til finansielle  

 formidlere, jf. § 3 og § 4, stk. 1, ved beregning af  

 emissionsprisen for andele i foreningen eller i en afdeling, skal foreningen  

 i  

 sit [prospekt og] salgsmateriale oplyse, hvornår den tillægger et gebyr,  

 henholdsvis ikke tillægger et gebyr samt gebyrets størrelse.
 § 6.  

  

 Overtrædelse af §§ 1 og 5 straffes med bøde.
 § 7.  

  

 Bekendtgørelsen træder i kraft den 1. januar 2004.
