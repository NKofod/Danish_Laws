Nr LSF 24 Forslag til Lov om ændring af lov om hjemmesygeplejerskeordninger Fremsat af sundhedsministeren (Ester Larsen) den 7. oktober 1992 Vedtaget ved tredjebehandling den 11. december 1992 Lov nr. 1023 af 19/12/1992 § 1 I lov nr. 408 af 13. juni 1973 om hjemmesygeplejerskeordninger, som ændret  

 senest ved lov nr. 254 af 6. juni 1985, indsættes i § 1 som stk. 3:
»Stk. 3. Kommunalbestyrelsen kan overlade sine beføjelser efter denne  

 lov til en selvejende institution, som har driftsoverenskomst med kommunen, i  

 det omfang beføjelserne knytter sig til administrationen og driften af den  

 virksomhed, der udøves i henhold til overenskomsten.
Kommunalbestyrelsen  

 fastsætter omfanget af beføjelserne og kan give retningslinier for udøvelsen  

 af disse.« § 2 Loven træder i kraft den 1. januar 1993.
Oprindeligt fremsat forslag § 1 I lov nr. 408 af 13. juni 1973 om hjemmesygeplejerskeordninger, som ændret  

 senest ved lov nr. 254 af 6. juni 1985, indsættes i § 1 som stk. 3:
 »Stk. 3. Kommunalbestyrelsen kan overlade sine beføjelser  

 efter denne lov til en selvejende institution, som har driftsoverenskomst med  

 kommunen, i det omfang beføjelserne knytter sig til administrationen og  

 driften af den virksomhed, der udøves i henhold til overenskomsten.  

 Kommunalbestyrelsen fastsætter omfanget af beføjelserne og kan give  

 retningslinier for udøvelsen af disse.
§ 2 Loven træder i kraft den 1. januar 1993.
Bemærkninger til lovforslaget Som følge af bl.a. omstillingen på ældreområdet er det ønskeligt, at  

 kommunalbestyrelsen kan overlade visse beføjelser på sygeplejeområdet til  

 selvejende institutioner på samme måde som til kommunale institutioner.
Dette  

 kræver lovhjemmel, hvilket er baggrunden for den foreslåede bestemmelse.
Det  

 vil være op til den enkelte kommunalbestyrelse, om den ønsker at udnytte  

 hjemlen.
Bestemmelsen svarer i øvrigt til bistandslovens§ 9, stk. 2, hvorefter en  

 kommunalbestyrelse kan overlade sine beføjelser efter bistandsloven til en  

 selvejende institution, som har driftsoverenskomst med kommunen.
Det  

 foreslåede stk. 3 er således et bidrag til tilvejebringelsen af et bedre  

 grundlag for sikringen af den fornødne samordning af hele døgnhjemmeplejen.
Den selvejende institution udøver beføjelserne på kommunalbestyrelsens  

 vegne og er ved udøvelsen forpligtet til at følge kommunalbestyrelsens  

 anvisninger.
Det følger endvidere af de almindelige regler om delegation, at  

 de afgørelser, der træffes i medfør heraf, kan omgøres af kommunalbestyrelsen  

 i samme omfang, som hvis kommunalbestyrelsen selv havde truffet afgørelsen.  

 Det følger ligeledes af reglerne om delegation, at denne altid kan trækkes  

 tilbage.
Det følger endelig af forvaltningsloven, at der kan pålægges personer uden  

 for den offentlige forvaltning tavshedspligt i forbindelse med oplysninger,  

 som myndigheden videregiver til den pågældende uden at være forpligtet  

 dertil.
Dette indebærer, at bestyrelsesmedlemmerne i en selvejende  

 institution kan pålægges tavshedspligt med hensyn til fortrolige oplysninger  

 i forbindelse med driften og administrationen af institutionen.
 Selvejende institutioner, der har overenskomst med en kommune og således  

 er undergivet offentlig regulering, tilsyn og kontrol, er i øvrigt omfattet  

 af forvaltningsloven.
 Lovforslaget medfører ikke i sig selv økonomiske eller administrative  

 konsekvenser for kommunerne.
