Fremsat den 25. februar 2010 af Pia Olsen Dyhr (SF), Ole Sohn (SF) og Kristen Touborg (SF) Forslag til Lov om ændring af lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven) (Sammensætning af promilleafgiftsfondenes bestyrelser og finansiering af sekretariatsbistand) § 1 I lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 297 af 28. april 2004, som ændret senest ved § 1 i lov nr. 1513 af 27. december 2009, foretages følgende ændringer:
 1. I § 8, stk. 2 og 4, ændres »2/3« til: »halvdelen« og »1/3« til: »halvdelen«.
 2. I § 8, stk. 3, ændres »6 repræsentanter« til: »5 repræsentanter« og »5 repræsentanter« til: »6 repræsentanter«.
 3. I § 9, stk. 2, indsættes efter 1. pkt. som nyt punktum:
§ 2 Loven træder i kraft den 1. juni 2010.
Bemærkninger til lovforslaget 1. Indledning Lovforslaget fremsættes med henblik på ændring af lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven).
 Formålet med lovforslaget er at øge de offentlige interessers indflydelse i forbindelse med udpegning af bestyrelserne for produktions- og promilleafgiftsfondene samt Fonden for økologisk landbrug og at gøre administrationen af fondsmidlerne uafhængige af landbruget.
2. Baggrund Lovforslaget er affødt af et ønske om at give repræsentanter for offentlige interesse r øget indflydelse i forbindelse med udpegning af medlemmer til bestyrelserne for produktions- og promilleafgiftsfondene samt Fonden for økologisk landbrug.
Derudover ønskes administrationen af fondenes midler gjort uafhængig af landbruget.
3. Gældende ret 3.1 Retten til at udtale sig om bestyrelsernes medlemmer Ministeren for fødevarer, landbrug og fiskeri udpeger bestyrelserne for produktions- og promilleafgiftsfondene samt Fonden for økologisk landbrug.
Bestyrelserne udpeges for en periode på 4 år, og hver bestyrelse sammensættes af såvel repræsentanter for erhvervssiden som repræsentanter for offentlige interesser.
Efter de gældende regler udtaler Landbrug & Fødevarer og repræsentative producent- og brancheorganisationer sig i enighed om 2/3 af hver af bestyrelserne for produktionsafgiftsfondenes medlemmer.
Forbrugerrådet, Arbejderbevægelsens Erhvervsråd, Det Frie Forskningsråd og Det Strategiske Forskningsråd udtaler sig i fællesskab om 1/3 af hver af bestyrelserne for produktionsafgiftsfondenes medlemmer.
Tilsvarende gør sig gældende for bestyrelsen for Fonden for økologisk landbrug.
3.2 Sammensætning af bestyrelserne for Promilleafgiftsfonden for landbrug og Promilleafgiftsfonden for frugtavlen og gartneribruget Efter de gældende regler sammensættes Promilleafgiftsfonden for landbrug og Promilleafgiftsfonden for frugtavlen og gartneribruget af 6 repræsentanter for erhvervssiden og af 5 repræsentanter for offentlige interesser.
Landbrug & Fødevarer og repræsentative producent- og brancheorganisationer, herunder økologiske producenter, udtaler sig i enighed om hver bestyrelses medlemmer fra erhvervssiden.
Forbrugerrådet, Arbejderbevægelsens Erhvervsråd, Det Frie Forskningsråd og Det Strategiske Forskningsråd udtaler sig i fællesskab om de af hver bestyrelses medlemmer, der repræsenterer de offentlige interesser.
3.3 Administration af fondene Efter de gældende regler er det landbruget selv, der forestår sekretariatsbetjeningen af fondenes administration.
For at sikre uafhængighed mellem administration af midlerne og landbruget foreslås denne praksis ændret.
4. Lovforslagets indhold 4.1 Retten til at udtale sig om bestyrelsernes medlemmer Ministeren for fødevarer, landbrug og fiskeri udpeger bestyrelserne for produktions- og promilleafgiftsfondene samt Fonden for økologisk landbrug.
Bestyrelserne udpeges for en periode på 4 år, og hver bestyrelse sammensættes af såvel repræsentanter for erhvervssiden som repræsentanter for offentlige interesser.
Efter de gældende regler udtaler Landbrug & Fødevarer og repræsentative producent- og brancheorganisationer sig i enighed om 2/3 af hver af bestyrelserne for produktionsafgiftsfondenes medlemmer.
Forbrugerrådet, Arbejderbevægelsens Erhvervsråd, Det Frie Forskningsråd og Det Strategiske Forskningsråd udtaler sig i fællesskab om 1/3 af hver af bestyrelserne for produktionsafgiftsfondenes medlemmer.
For at sikre en ligelig fordeling af retten til at udtale sig om bestyrelsernes medlemmer foreslås det, at Landbrug & Fødevarer og repræsentative producent- og brancheorganisationer og Forbrugerrådet, Arbejderbevægelsens Erhvervsråd, Det Frie Forskningsråd og Det Strategiske Forskningsråd hver udtaler sig om halvdelen af bestyrelsernes medlemmer.
Tilsvarende gør sig gældende for bestyrelsen for Fonden for økologisk landbrug.
4.2 Sammensætning af bestyrelserne for Promilleafgiftsfonden for landbrug og Promilleafgiftsfonden for frugtavlen og gartneribruget Efter de gældende regler sammensættes Promilleafgiftsfonden for landbrug og Promilleafgiftsfonden for frugtavlen og gartneribruget af 6 repræsentanter for erhvervssiden og af 5 repræsentanter for offentlige interesser.
For at give repræsentanterne for offentlige interesser mere indflydelse foreslås, at sammensætningen af Promilleafgiftsfonden for landbrug og Promilleafgiftsfonden for frugtavlen og gartneribruget sammensættes af 5 repræsentanter for erhvervssiden og 6 repræsentanter for offentlige interesser.
4.3 Administration af fondene Efter de gældende regler er det landbruget selv, der forestår sekretariatsbetjeningen af fondenes administration.
For at sikre en uafhængig administration af fondsmidlerne foreslås, at sekretariatsbistanden til administration af fondene kan finansieres af fondene selv.
Opgaven med administration af fondene kan dermed henlægges til en uafhængig organisation eller myndighed.
5. Økonomiske og administrative konsekvenser for stat, regioner og kommuner Lovforslaget skønnes ikke at have økonomiske og administrative konsekvenser for det offentlige.
6. Økonomiske og administrative konsekvenser for erhvervslivet Lovforslaget skønnes ikke at have økonomiske og administrative konsekvenser for erhvervslivet.
7. Administrative konsekvenser for borgerne Lovforslaget skønnes ikke at have administrative konsekvenser for borgerne.
8. Miljømæssige konsekvenser Lovforslaget skønnes ikke at have miljømæssige konsekvenser.
9. Forholdet til EU-retten Lovforslaget indeholder ikke EU-retlige aspekter.
10. Hørte myndigheder og organisationer Lovforslaget har ikke været sendt i høring.
Bemærkninger til lovforslagets enkelte bestemmelser Til § 1 Til nr. 1 For at sikre en ligelig fordeling af retten til at udtale sig om bestyrelsernes medlemmer foreslås det, at Landbrug & Fødevarer og repræsentative producent- og brancheorganisationer og Forbrugerrådet, Arbejderbevægelsens Erhvervsråd, Det Frie Forskningsråd og Det Strategiske Forskningsråd hver udtaler sig om halvdelen af bestyrelsernes medlemmer.
Tilsvarende gør sig gældende for bestyrelsen for Fonden for økologisk landbrug.
Til nr. 2 Det foreslås, at sammensætningen af Promilleafgiftsfonden for landbrug og Promilleafgiftsfonden for frugtavlen og gartneribruget ændres til 5 repræsentanter for erhvervssiden og 6 repræsentanter for offentlige interesser.
Til nr. 3 Efter de gældende regler er det landbruget selv, der forestår sekretariatsbetjeningen af fondenes administration.
For at sikre en uafhængig administration af fondsmidlerne foreslås, at sekretariatsbistanden til administration af fondene kan finansieres af fondene selv.
Opgaven med administration af fondene kan dermed henlægges til en uafhængig organisation eller myndighed.
Til § 2 Det foreslås, at loven træder i kraft den 1. juni 2010.
Skriftlig fremsættelse Pia Olsen Dyhr (SF):
 Forslag til lov om ændring af lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven). (Sammensætning af promilleafgiftsfondenes bestyrelser og finansiering af sekretariatsbistand).
(Lovforslag nr.
L 144).
