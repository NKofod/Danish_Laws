Betænkning afgivet af Sundhedsudvalget den 11.  

 december 1998 Betænkning over Forslag til lov om ændring af lov om  

 sygehusvæsenet (Evalueringscenter for sygehuse,  

 styrkelse af det frie sygehusvalg samt information om ventetider m.m.) Udvalget har behandlet lovforslaget i nogle møder  

 og har herunder stillet spørgsmål til sundhedsministeren, som  

 denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer af udvalget) lovforslaget  

 til vedtagelse uændret.
Flertallet har noteret sig, at det af finanslovsaftalen  

 for 1999 (bilag 2, afsnit 3) fremgår, at »Der afsættes 25 mio.  

 kr. i 1999 til etablering af et evalueringscenter for sygehuse.
Centeret har  

 til opgave at gennemgå samtlige danske sygehuse med henblik på at  

 evaluere kvaliteten af den lægefaglige behandling, patientvenlighed,  

 teknologianvendelse, ledelse og effektivitet i ressourceudnyttelsen.« Et mindretal inden for flertallet (Kristeligt Folkepartis  

 medlem af udvalget) ønsker at tilkendegive, at hensigten med at  

 oprette det foreslåede uafhængige evalueringscenter er positiv,  

 det samme gælder etableringen af et landsdækkende  

 informationssystem med aktuelle ventetidsoplysninger på  

 Internettet.
Imidlertid kan det frie sygehusvalg medføre, at  

 patienter i højere grad søger til de større sygehuse -  

 universitetssygehusene, der dermed opnår større patientunderlag  

 til at ansætte flere sygehuslæger.
Dette kan igen medføre,  

 at kompetence og lægeekspertise centreres i højere grad om de  

 større sygehuse, da større sygehuse formodes at have lettere  

 ved at tiltrække læger end mindre sygehuse i tyndt befolkede  

 områder.
Dermed sættes en uheldig spiral i gang for  

 yderområderne, hvis de mindre sygehuse tømmes for ekspertise.
Denne udvikling til ugunst for yderområderne kan  

 yderligere forværres, hvis disse amter skal betale større  

 beløb for udenamtslig behandling af deres patienter.
Taksterne for  

 behandling af udenamtslige patienter skal derfor holdes på et  

 sådant niveau, at der ikke sættes gang i kasse- og  

 overskudstænkningen i amter med større sygehuse.
Afregningerne  

 bør foregå således, at der afregnes i henhold til diagnose  

 og behandling og ikke nødvendigvis i henhold til en fast sengedagspris  

 for alle slags behandlinger.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
Anne-Marie Meldgaard (S)  

  Jytte Wittrock (S)    Hanne Andersen (S)  

  Lone Møller (S) nfmd.
Dorte Bennedsen (S)    Jørn Jespersen (SF)  

  Yvonne Herløv Andersen (CD) fmd.
Morten Helveg Petersen (RV)    Frank Aaen (EL)  

  Jørgen Winther (V)    Ester Larsen (V)  

 Preben Rudiengaard (V)    Gyda Kongsted (V)  

  Henriette Kjær (KF)    Gitte Seeberg (KF)  

 Birthe Skaarup (DF)  Tove Videbæk (KRF) Fremskridtspartiet  

 havde ikke medlemmer i udvalget.
