Momsmæssig vurdering af kommunernes  

 tilbud om lovpligtig skorstensfejning Told- og Skattestyrelsen har meddelt Kommunernes  

 Landsforening, at lovpligtig skorstensfejning er  omfattet af momslovens § 4,  

 stk. 1, idet den leveres mod vederlag.
Ydelsen leveres også af en  

 afgiftspligtig person, jf. momslovens § 3, stk. 2, nr. 3, hvorfor der skal  

 betales afgift af en sådan levering.
Reglerne om skorstensfejning fremgår af  

 bekendtgørelse nr. 239 af 27. april 1993 om brandforanstaltninger for  

 skorstene og ildsteder.
Ifølge denne bekendtgørelse skal  

 kommunalbestyrelsen sørge for, at der i kommunen er et tilbud om  

 lovpligtigt skorstensfejerarbejde.
Kommunalbestyrelsen kan beslutte, at  

 husejerne skal betale et gebyr for skorstensfejerarbejde, ligesom  

 kommunalbestyrelsen kan beslutte, at gebyret opkræves sammen med de  

 kommunale ejendomsskatter.
 I andre kommuner er det skorstensfejeren, der  

 opkræver gebyret for sit arbejde.
Da der alene er tale om, at kommunalbestyrelsen skal have  

 et tilbud til husejerne, og husejerne dermed ikke er forpligtet til at  

 benytte sig af dette, men frit kan benytte en hvilken som helst anden  

 skorstensfejer, er det styrelsens opfattelse, at  kommunen leverer ydelser i  

 konkurrence med erhvervsvirksomheder.
Kommunen er således en  

 afgiftspligtig person, og ydelsen er momspligtig, jf. momslovens § 4, stk. 1.  

 Dette gælder uanset, om gebyret opkræves over  

 ejendomsskattebilletten, eller husejerne betaler et gebyr for  

 skorstensfejerarbejde.
