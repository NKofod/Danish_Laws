 Et kirkesamfund ejer og driver bl a en forlagsvirksomhed, der sælger varer  

 til selve kirkesamfundet, til andre virksomheder under kirkesamfundet og til  

 andre - herunder lokale menigheder.
 Kirkesamfundet opkræver bidrag hos nogle af virksomhederne og udbetaler  

 drifts- og kapitaltilskud til andre.
Kirkesamfundet yder både på nationalt og på fællesnordisk plan  

 driftstilskud til forlagsvirksomheden, hvis priser ligger ca 10% under de af  

 Monopoltilsynet godkendte priser.
Driftstilskuddene udgør ca 4% af  

 virksomhedens salgsomsætning.
Kirkesamfundene i Danmark og Norge køber ca 80% af varerne som led i deres  

 samlede virke, og de resterende ca 20% sælges helt eksternt.
Der er ingen  

 prismæssig forskel på det interne og eksterne salg af den enkelte vare.
 Nævnet har truffet afgørelse om, at der skal beregnes moms af  

 driftstilskuddene vedrørende forlagsvirksomheden, idet kirkesamfundet opnår  

 en modydelse i form af en lavere pris for varerne.
