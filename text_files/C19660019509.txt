 Det henstilles, at de nedenfor anførte retningslinier følges ved  

 udarbejdelsen af bemærkninger til lovforslag.
 § 1.  Lovforslagets bemærkninger bør udformes således,  

 at de over for folketingets medlemmer og offentligheden uddyber lovforslagets  

 indhold og giver et fyldestgørende grundlag for vurdering af forslagets  

 begrundelse og forventede virkninger.
 Stk. 2.  Der bør endvidere ved udarbejdelsen af  

 bemærkningerne tages hensyn til, at de kan forventes at få vejledende  

 betydning for de myndigheder, der skal administrere loven eller medvirke  

 herved, og for domstolene.
 § 2.  Bemærkningerne bør indeholde et skøn over de  

 statsfinansielle konsekvenser, som lovforslagets gennemførelse vil medføre  

 dels i det finansår, hvor loven skal træde i kraft, dels i de nærmest  

 følgende finansår.
 Stk. 2.  For så vidt det er muligt, bør bemærkningerne  

 tillige indeholde en vurdering af forslagets eventuelle finansielle  

 konsekvenser for kommunerne.
§ 3.  Bemærkningerne bør så vidt muligt indeholde et  

 skøn over forslagets konsekvenser for den statslige administration, herunder  

 navnlig over, om det vil blive nødvendigt at oprette nye administrative  

 organer eller at udvide bestående organer væsentligt.
Er dette tilfældet, bør  

 der gives et skøn over de forventede merudgifter til administration, herunder  

 til personale og lokaler.
Stk. 2.  For så vidt det er muligt, bør der tillige  

 gives et skøn over, hvilke administrative konsekvenser lovforslaget vil  

 medføre for kommuner og andre lokale forvaltningsorganer.
Vil sådanne  

 administrative ændringer medføre udgifter for staten, bør der, hvis  

 størrelsen heraf allerede kan anslås, gives særskilt oplysning herom.
 Stk. 3.  Såfremt lovforslaget må antages at ville  

 medføre begrænsning eller udvidelse af de krav, der stilles til erhvervslivet  

 eller private personer i forbindelse med administrationen af den pågældende  

 lovgivning, bør der i bemærkningerne redegøres nærmere herfor.
 § 4.  Såfremt der under behandlingen af et i  

 folketinget fremsat lovforslag af regeringen fremsættes ændringsforslag, bør  

 der i forbindelse hermed gives oplysninger af den i §§ 2 og 3 omtalte art.
 § 5.  Er der som grundlag for lovforslaget foretaget  

 undersøgelse, herunder undersøgelse af administrativ praksis, statistiske  

 bearbejdelser, økonomiske beregninger m.v., som er af betydning for vurdering  

 af lovforslagets begrundelse og virkninger, bør der redegøres for  

 undersøgelserne i bemærkningerne eller i bilag hertil.
Stk. 2.  Bemærkningerne bør angive de myndigheder,  

 organisationer m.v., der har afgivet udtalelser til brug ved  

 lovforberedelsen.
Er sådanne udtalelser af en særlig betydning for vurdering  

 af lovforslaget, bør de i almindelighed optages som bilag til forslaget.  

 Såfremt forslaget bygger på en udvalgs- eller kommissionsbetænkning, bør  

 denne sendes til folketinget i 250 eksemplarer senest samtidig med  

 lovforslagets fremsættelse.
 § 6.  Med hensyn til oplysninger i bemærkningerne om  

 indholdet af gældende lovbestemmelser m.v., herunder om disses optagelse som  

 bilag til lovforslaget, og med hensyn til bemærknigernes tekniske udformning  

 bør den vejledning, der indeholdes i cirkulærets bilag, følges.
 § 7.  Cirkulæret gælder for lovforslag, der fremsættes  

 efter den 1. januar 1967.
 Statsministeriet, den 16. september  

 1966.
J.
O.
Krag.
 /Ruth Bruun-Pedersen.
 Bilag.
 Vejledning for den nærmere udformning af bemærkninger til lovforslag.
I.
Oplysninger om indholdet af lovbestemmelser m.v.
§ 1.  I bemærkninger til lovforslag, der indeholder  

 bestemmelser, som ændrer, ophæver eller afløser en gældende lov, bør  

 tidligere ændringslove til denne lov angives.
Er der udstedt en  

 lovbekendtgørelse af loven, vil det dog være tilstrækkeligt at angive de  

 ændringslove, der er gennemført efter lovbekendtgørelsen, samt sådanne  

 tidligere ændringslove, som har særlig betydning for bedømmelsen af  

 lovforslaget.
 Stk. 2.  For den oprindelige lov og for alle tidligere  

 ændringslove, der har særlig betydning for lovforslagets bedømmelse, bør i  

 almindelighed angives spaltehenvisninger til Folketingstidende  

 (Rigsdagstidende) om disse loves behandling i folketinget (rigsdagen).  

 Henvisningerne bør omfatte såvel folketingets (og landstingets) forhandlinger  

 som tillæg A, B og C.
 Stk. 3.  Angår et lovforslag i øvrigt spørgsmål, der  

 tidligere har været behandlet i folketinget, f.eks. under behandlingen af  

 andre lovforslag, herunder finansloven, under åbningsdebat eller i  

 forbindelse med spørgsmål eller forespørgsler, vil der jævnligt være grund  

 til at henvise til Folketingstidende herom.
 §2.  I forslag til ændringslove bør der i almindelighed i et bilag  

 optages paralleltekster, således at der i sidens venstre spalte citeres  

 indholdet af de bestemmelser, der foreslås ændret, og i højre spalte anføres  

 de foreslåede ændringer.
 Stk. 2.  I forslag til love, der indeholder  

 bestemmelser, som ophæver eller afløser en gældende lov, bør denne, eventuelt  

 sammen med lovforslaget i en paralleltekst, optages som bilag, medmindre  

 dette på grund af lovens omfang skønnes at ville medføre uforholdsmæssige  

 trykningsudgifter.
 Stk. 3.  Nedsættes der et folketingsudvalg til  

 behandling af et lovforslag, der indeholder bestemmelser, som ændrer, ophæver  

 eller afløser en gældende lov, og er denne lov ikke optaget som bilag til  

 forslaget, bør særtryk af loven så vidt muligt sendes til udvalget straks  

 efter dets nedsættelse.
 §3.  I bemærkninger til forslag til ændringslove vil det ofte være  

 påkrævet at give en kort almindelig fremstilling af den gældende ordning på  

 det pågældende område for at klargøre den sammenhæng, hvori ændringsforslaget  

 skal vurderes.
§4.  I forslag til love om gennemførelse af traktater bør  

 traktatteksten i almindelighed optages som bilag.
Er dansk ikke et autentisk  

 traktatsprog, bør en dansk oversættelse optages parallelt med traktatens  

 autentiske ordlyd.
 §5.  Hvis der i lovforslaget eller dets bemærkninger henvises til  

 bestemmelser i andre love eller i administrative forskrifter, skal  

 bemærkningerne indeholde citat af bestemmelserne eller de oplysninger om  

 deres indhold, som er nødvendige for forståelsen af lovforslagets indhold og  

 bemærkninger.
II.
Bemærkningernes tekniske udformning.
§6.  Det bør tilstræbes at give bemærkningerne den sproglige og  

 systematiske form, som er bedst egnet til at lette tilegnelsen af deres  

 indhold.
En fremstillingsform, der medfører, at forståelsen af bemærkningerne  

 forudsætter en speciel faglig viden, bør søges undgået.
 §7.  Bemærkningerne bør i almindelighed opdeles i to hovedafsnit:  

 »Almindelige bemærkninger« og »Bemærkninger til lovforslagets  

 enkelte bestemmelser«.
 §8.  I afsnittet »Almindelige bemærkninger« bør  

 redegøres for hovedpunkterne i lovforslaget, grunden til dets  

 fremsættelse6.13hovedlinierne i lovforberedelsen (udvalgsbehandling,  

 indstillinger for myndigheder, organisationer m.v.).
 Stk. 2.  Det vil i almindelighed være mest  

 hensigtsmæssigt, at de oplysninger, der omtales i cirkulærets §§ 2-3 og § 5,  

 stk. 1 og 2, og i denne vejlednings §§ 1 og 3, gives under »Almindelige  

 bemærkninger«.
§9.  I afsnittet »Bemærkninger til lovforslagets enkelte  

 bestemmelser« bør bemærkningerne i den typografiske opstilling knyttes  

 til de enkelte kapitler og paragraffer.
Ofte bør der også knyttes  

 bemærkninger til de enkelte stykker i en paragraf og til eventuelle numre  

 inden for stykkerne.
Det vil jævnligt være hensigtsmæssigt at knytte visse  

 fællesbemærkninger til et kapitel, før der gøres bemærkninger til de enkelte  

 paragraffer, og på tilsvarende måde at knytte fællesbemærkniger til en  

 paragraf, før bemærkningerne til paragraffens enkelte stykker anføres.
 §10.  Bemærkningerne til de enkelte bestemmelser bør i  

 almindelighed indeholde oplysninger om indholdet af de hidtil gældende regler  

 om det pågældende spørgsmål, om de ændringer heri, lovforslaget vil medføre,  

 samt om begrundelsen herfor og eventuelt i denne forbindelse en bedømmelse  

 af, hvilke virkninger den foreslåede ændring kan forventes at få.  

 Bemærkninger, der alene refererer indholdet af den foreslåede bestemmelse, må  

 således anses for utilstrækkelige.
 §11.  Bygger lovforslaget på et lovudkast i en udvalgs- eller  

 kommissionsbetænkning, og er der ingen væsentlig forskel mellem lovforslaget  

 og betænkningens udkast, vil bemærkningerne ofte helt eller delvis kunne  

 erstattes med en henvisning til betænkningen, for så vidt bemærknigerne til  

 dennes lovudkast er udformet efter retningslinierne i dette cirkulære.
Stk. 2.  Der bør dog i sådanne tilfælde redegøres for og  

 gøres bemærkninger til de punkter, på hvilke lovforslaget afviger fra  

 betænkningens udkast.
Er der sket en forskydning af paragrafnumre, bør der  

 gives oplysning herom.
§12.  I bemærkningerne til lovforslag der genfremsættes, bør  

 anføres spaltehenvisninger til Folketingstidende om forslagets tidligere  

 fremsættelse og behandling.
Eventuelle afvigelser i forhold til det tidligere  

 forslag bør fremhæves under lovforslagets almindelige bemærkninger.
Er  

 afvigelserne af mere omfattende karakter, bør lovforslaget forsynes med nye  

 fuldstændige bemærkninger.
