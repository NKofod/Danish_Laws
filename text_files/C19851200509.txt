 I henhold til § 45, stk. 2, i lov nr. 291 af 18. juni 1969 om tjenestemænd  

 i staten, folkeskolen og folkekirken er der den 5. juli 1985 indgået følgende  

 aftale mellem kirkeministeriet og Den danske Præsteforening.
 » § 1. Kirkeministeriet kan yde en provst et merarbejdsvederlag, når  

 provsten i en sammenhængende periode på mindst 4 uger samtidig ved  

 varetagelse af sin egen provstestilling har fungeret i anden provstestilling  

 (bortset fra den hertil knyttede præstestilling).
 § 2. Merarbejdsvederlaget fastsættes normalt til 1 promille pr. dag i  

 funktionsperioden af den årsløn, hvormed den betjente provstestilling er  

 klassificeret.
 Dog kan kirkeministeriet fastsætte merarbejdsvederlaget lavere, såfremt  

 særlige forhold, herunder provstiets størrelse, taler derfor.
§ 3. Aftalen træder i kraft den 1. april 1985.« Med henblik på fastsættelse af merarbejdsvederlag i henhold til aftalens §  

 2 udbeder ministeriet sig underretning i de tilfælde, hvor en provst  

 konstituteres i en provstestilling ved siden af sin egen i en periode af  

 mindst 4 uger.
 Cirkulæret bedes af biskopperne bekendtgjort for stiftets provster.
 Kirkeministeriet, den 5. juli 1985.
 P.M.V.
 E.B.
