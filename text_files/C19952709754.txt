Skrivelse vedrørende  

 forsegling af indsattes nedpakkede effekter (Kriminalforsorgens  

 fængsler, pensioner, tjenestestederne i Grønland, arrestinspektørerne) I 1993 blev ordningen med hensyn til ned- og udpakning af effekter i  

 forbindelse med en indsats undvigelse med videre ændret, således at  

 registrering af nedpakkede effekter kan undlades, hvis effekter pakkes og  

 opbevares særskilt og der sker en forsvarlig plombering, inden effekter  

 henstilles på depot.
 Ved skrivelse af 2. maj 1994 foreslog direktoratet, at der til plombering  

 af effekter fremover blev anvendt en særlig forseglingstape, der var  

 fortløbende nummereret.
 Det har nu efterfølgende vist sig, at den foreslåede forseglingstape ikke  

 opfylder Kriminalforsorgens krav til en hensigtsmæssig forsegling.
Det er derfor besluttet, at der til brug for plombering af indsattes  

 effekter i stedet skal anvendes en plastplombe model Bag-Seal med "tear  

 off" funktion.
Plastplomberne er fortløbende nummereret og er i øvrigt  

 lette  

 at anvende.
 Der henvises til vedlagte skrivelse af dags dato fra direktoratets 3.  

 kontor om rekvirering med videre af plastplomben.
 Ordningen med plombering træder i kraft den 1. august 1995.
