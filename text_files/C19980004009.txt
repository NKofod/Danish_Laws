Cirkulære om  

 forældreorlovsdirektivet (Til samtlige ministerier mv.) 1. Cirkulæret indeholder bestemmelser om implementering af  

 Rådets direktiv 96/34/EF af 3. juni 1996 om den rammeaftale  

 vedrørende forældreorlov, der er indgået af UNICE, CEEP og  

 EFS (EFT nr.
L 145, side 4). Direktivet vedlægges som bilag til dette  

 cirkulære.1) 2. Finansministeriet, Statsansattes Kartel,  

 Statstjenestemændenes Centralorganisation II, Akademikernes  

 Centralorganisation, Lærernes Centralorganisation og  

 Overenskomstansattes Centralorganisation indgik aftale af 3. juli 1997 om  

 implementering af forældreorlovsdirektivet.
 3. Nærværende cirkulære finder anvendelse i  

 forhold til ansatte, der ikke er omfattet af aftalen af 3. juli  

 1997 eller anden aftale om implementering af  

 forældreorlovsdirektivet.
4. Direktivets bestemmelser om forældreorlov anses for  

 implementeret gennem den gældende lovgivning, navnlig lov om orlov.
Dog  

 har en ansat under alle omstændigheder ret til forældreorlov i 3  

 fulde måneder, dvs. også i de tilfælde, hvor  

 børnepasningsorloven på 13 uger i henhold til lov om orlov  

 måtte dække mindre end 3 måneder.
 5. En ansat har ret til arbejdsfrihed uden løn som  

 følge af force majeure, når tvingende  

 familiemæssige årsager gør sig gældende i  

 tilfælde af sygdom eller ulykke, der gør den ansattes  

 umiddelbare tilstedeværelse påtrængende nødvendig.
 Regler om fravær med løn, f.eks. reglerne om barns 1. sygedag  

 og omsorgsdage berøres ikke heraf.
 6. Cirkulæret har virkning fra 1. april 1998.
Finansministeriet, den 17. marts  

 1998 P.M.V E.B.
Jane Bering 1)   Bilaget er ikke medtaget her, da det  

 har været offentliggjort i De Europæiske Fællesskabers  

 Tidende, årgang 1996, nr.
L 145, side 4.
