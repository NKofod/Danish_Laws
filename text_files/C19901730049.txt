1. Indledning Dette reglement er udstedt med hjemmel i k§ 3 i lov om DSB, jf.  

 lovbekendtgørelse nr. 297/1989 som ændret ved lov nr. 169/1990.
I reglementet er optaget de dele af lov om DSB, der har betydning for  

 godsbefordringen.
Lovteksten er sammenarbejdet med reglementsteksten, således  

 at  loven er trykt med kursiv, medens de reglementariske  

 bestemmelser er trykt med almindelige typer  umiddelbart efter de  

 lovbestemmelser, hvortil de er knyttet.
 Der benyttes forkortelsen  »L«  for lov om DSB og  

»GR«  for godsbefordringsreglementet.
 Reglementet gælder for den indenlandske befordring med DSB med tilhørende  

 indenlandske færgeruter og lastbilruter.
 Desuden gælder reglementet for befordring af vognladningsgods mellem DSB  

 og de i tarifferne nævnte ekspeditionssteder på  danske privatbaner  

  samt andre indenlandske befordringsstyrelser samt for befordring mellem  

 disses ekspeditionssteder med transit over DSB.
Efter overenskomst med det internationale kølevognsselskab  

INTERFRIGO  foregår al befordring af gods, som kræver  

 temperaturregulering, og som sendes i de af selskabet forvaltede kølevogne og  

 isolerede vogne, i Interfrigo-trafik.
For Interfrigo-trafik modificeres  

 bestemmelser i nærværende reglement ved  INTERFRIGO-TARIF  (tarif nr.  

 90).
 For den internationale godsbefordring gælder  »International  

 konvention om befordring af gods på jernbaner« (CIM).  I det omfang  

 CIM henviser til de nationale bestemmelser, anvendes nærværende reglement  

 også for disse befordringer.
