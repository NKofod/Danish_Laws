I forbindelse med den indvendige undersøgelse kl. 3.45 udvidede  

 livmodermunden sig fra én til tre cm.
Og kvinden oplyste herefter om  

 smerter i højre side af livmoderen.
Jordemoderen fik mistanke om, at  

 livmoderen kunne være ved at briste og tilkaldte en læge.  

 Lægen meddelte, at en anden læge måtte tilkaldes, idet han  

 var på vej til et akut kejsersnit.
Jordemoderen fandt herefter, at det  

 ikke var nødvendigt med et lægetilsyn.
Til sagen oplyste  

 jordemoderen, at hun forventede en hurtig fødsel.
Kl. 4.30 gav hun den  

 fødende en sækkestol, men forlod hende straks, idet en anden  

 fødende havde fået presseveer.
Kl. 4.40 blev jordemoderen, af en  

 sygeplejerske, anmodet om at tilse kvinden, da hun var forpint udover det  

 normale.
Jordemoderen kunne ikke forlade den patient, hun stod hos og bad  

 derfor sygeplejersken tilkalde en anden jordemoder, eller en læge.
Kl.  

 5.00 undersøgte en anden jordemoder kvinden.
Denne jordemoder var ikke  

 bekendt med mistanken om begyndende bristning.
Livmodermunden var 4 cm  

 åben.
Igen kl. 5.20 fandtes kvinden meget forpint.
Hun blev flyttet til  

 en fødestue.
Kl. 5.45 aftog veerne.
Kvinden var fortsat forpint.  

 Jordemoderen konstaterede, at livmoderen var meget spændt, og ved  

 lytning med træstetoskop kunne ikke længere høres  

 hjertelyd.
Jordemoderen tilkaldte den jordemoder, der havde modtaget kvinden.  

 Ej heller hun kunne høre hjertelyd.
Ved det herefter foretagne akutte kejsersnit fandtes barnet liggende  

 dødt i bughulen.
Livmoderen var revnet svarende til arret fra det  

 tidligere kejsersnit.
Klager over bristet livmoder Patientklagenævnet lagde vægt på, at  

 kvinden havde født ved kejsersnit, samt på at hun kort efter  

 indlæggelsen, i umiddelbar tilknytning til en ve, fik voldsomme smerter  

 i højre side af maven, samt at hun herefter var forpint udover det  

 sædvanlige.
Patientklagenævnet lagde endvidere vægt  

 på, at den forventede hurtige fremgang i fødslen ikke skete.
Nævnet fandt, at den jordemoder, der tog imod  

 kvinden, burde have foranlediget, at kvinden blev undersøgt af en  

 læge.
Patientklagenævnet fandt at jordemoderen havde udvist  

 manglende omhu og samvittighedsfuldhed og indskærpede, at hun skulle  

 udvise større omhu i sit fremtidige virke.
