 Med henblik på at give kommunalbestyrelsen mulighed for at begrænse den  

 del af de støtteberettigede ombygningsudgifter, der vedrører renter til  

 midlertidig finansiering af ombygningsarbejderne, suppleres bestemmelserne i  

 pkt. 4.6. i Boligstyrelsens cirkulære nr. 92 af 3. juli 1986 om offentlig  

 støtte til byfornyelse og boligforbedring mv. med nedennævnte bestemmelser.
 Ændringer i forhold til tidligere cirkulæreskrivelse af 19.12.1990 om  

 a'contto låneoptagelse til finansiering af ombygningsarbejder, der støttes  

 efter reglerne i lov om byfornyelse og boligforbedring, er muligheden for at  

 hjemtage a conto lån til nedbringelse af byggelån eller anden midlertidig  

 finansiering, efterhånden som enkelte etaper inden for samme tilsagn  

 færdiggøres.
 1. Den offentlig støtte til forbedrings- og  

 istandsættelsesudgifter ydes som ydelsesstøtte, ydelsesbidrag og erstatning,  

 afhængig af hvilken type ejendom der er tale om.
Ydelsesbidrag og ydelsesstøtte kan kun ydes, såfremt de støtteberettigede  

 udgifter overstiger et beløb, der svarer til det mindste låneprovenu for  

 realkreditlån, som realkreditinstitutterne udbetaler, og kun såfremt der  

 optages henholdsvis nominallån og/eller indekslån i ejendommen.
Hvor en  

 ejendom består af ejerboliger, og ejeren vælger at finansiere den  

 værdiforøgende del af de støtteberettigede udgifter med nominallån, sker  

 dette dog uden offentlig støtte til ydelsesbetalingen.
 2. Komunalbestyrelsen skal gøre ejeren opmærksom på,  

 at der på tidspunktet for de støtteberettigede arbejders færdiggørelse kan  

 hjemtages a conto realkreditlån til nedbringelse af byggelån eller anden  

 midlertidig finansiering.
 2.2 Kommunalbestyrelsen skal desuden gøre ejeren opmærksom på, at der i  

 større ombygningsprojekter, hvor der afgives et samlet støttetilsagn, men  

 hvor selvstændige funktionsdygtige enheder færdiggøres hver for sig, kan  

 hjemtages a conto realkreditlån til nedbringelse af byggelån eller anden  

 midlertidig finansiering, efterhånden som de enkelte etaper inden for samme  

 tilsagn færdiggøres.
En sådan enhed kan, efter kommunalbestyrelsens nærmere godkendelse, være  

 en blok eller de bygninger, der er beliggende på et særskilt matr.nr., eller  

 evt. et antal opgange.
Enheden må afgrænses på en sådan måde, at leje eller  

 boligafgift kan forhøjes selvstændigt for den pågældende enhed som følge af  

 arbejdernes udførelse.
 3. Kommunalbestyrelsen kan i forbindelse med  

 støttetilsagnet have beskrevet de enkelte etaper og specificeret, hvorledes  

 den samlede støtteberettigede udgift fordeler sig på disse, jf.  

 byfornyelseslovens § 22, stk. 1, 2. pkt., hvorefter kommunalbestyrelsen kan  

 godkende en trinvis gennemførelse af byfornyelsesarbejderne.
 Hvis disse oplysninger ikke fremgår entydigt af støttetilsagenet, skal de  

 for den enkelte etapes vedkommende fremgå af tilladelsen til a conto  

 udbetaling vedrørende den pågældende etape.
4. A conto realkreditlån kan hjemtages, inden for 80  

 pct. af hver type tilsagn om støtte, kommunen har meddelt ejeren.
Der  

 hjemtages a conto lån for hver lånetype for sig, dvs. såvel for det lån, der  

 finansierer de værdiforøgende ombygningsudgifter, som det lån, der  

 finansierer ombygningstabet.
 4.2 Ejere af ejerboliger kan a conto hjemtage indekslån til finansiering  

 af værdiforøgende ombygningsudgifter inden for 80 pct. af det meddelte  

 tilsagn herom, mens der dog kun kan udbetales 60 pct. af det meddelte tilsagn  

 om kontant tabserstatning.
 4.3 For selvstændige funktionsdygtige enheder i større  

 ombygningsprojekter, der færdiggøres hver for sig, skal kommunens tilladelse  

 til a conto udbetaling vedrøre 80 åct. af den del af de støtteberettigede  

 udgifter, der vedrører den pågældende etape.
 4.4 Den sidste del af realkreditlånet forudsættes udbetalt samlet, når de  

 samlede byfornyelsesarbejder i.h.t. tilsagnet er fuldført, og der foreligger  

 endeligt godkendt byggeregnskab og endeligt støttetilsagn.
 5. I det omfang a conto belåningen af de  

 værdiforøgende støtteberettigede udgifter ikke kan bringes på plads uden  

 særlig sikkerhedsstillelse for långivningen, yder kommunen garanti for a  

 conto lånet efter byfornyelseslovens § 58, ligesom staten yder garanti for a  

 conto indekslån, der finansierer ombygningstabet, efter byfornyelseslovens §  

 58 a.
 En garanti vil dog altid kunne gøres gældende i forhold til den del af det  

 samlede lån, der er udbetalt.
6. Det er en betingelse for, at der kan ydes  

 ydelsesstøtte og ydelsesbidrag med virkning fra tidspunktet for a conto  

 realkreditbelåningen, at ejeren anmoder kommunen om udbetaling af offentlig  

 støtte til a conto lånene.
Dette gælder såvel for den enkelte etape som for  

 det færdige byggeri.
Kommunalbestyrelsen skal gøre ejeren opmærksom herpå.
 6.2 Kommunalbestyrelsens tilladelse til a conto udbetaling skal foreligge  

 for den pågældende etape med den virkning, at den offentlige støtte kan  

 udbetales fra a conto lånets udbetaling, og at denne offentlige støtte alene  

 vil kunne reguleres i overensstemmelse med det samlede byggeregnskab,  

 subsidiært bygggeregnskabet vedrørende de færdiggjorte etaper, hvortil der er  

 udbetalt a conto lån.
 7. Ydelsesstøtte og ydelsesbidrag samt kontant  

 tabserstatning kan ikke udbetales, og a conto lån kan ikke hjemtages, før de  

 arbejder, der er omfattet af kommunens tilsagn om offentlig støtte, i det  

 væsentlige er afsluttede, således at bygningen påny kan gå i drift.
 7.2 For så vidt angår større ombygningsprojekter, hvor der afgives et  

 samlet støttetilsagn, men hvor selvstændige funktionsdygtige enheder  

 færdiggøres hver for sig, kan a conto lån for den enkelte etape ikke  

 hjemtages, før kommunen har konstateret, at de arbejder, der vedrører den  

 pågældende etape, i det væsentlige er afsluttet, således at enheden på ny kan  

 gå i drift.
 7.3 Kommunalbestyrelsen skal påse, at betingelserne for udbetaling af den  

 offentlige støtte er opfyldt.
 8. Kommunalbestyrelsen skal samtidig med meddelelsen  

 til ejeren underrette det af ejeren anviste realkreditinstitut og Kongeringet  

 Danmarks Hypotekbank og Finansforvaltning om, at betingelserne for at  

 udbetale offentlig støtte er opfyldt.
 9. Ovenstående regler finder fuldt ud anvendelse i  

 tilfælde, hvor ejeren endnu ikke har indsendt ombygningsregnskab til  

 kommunens godkendelse.
 I tilfælde, hvor ejeren har indsendt byggeregnskab, men hvor  

 kommunalbestyrelsen skønner, at godkendelsen heraf ikke kan foreligge inden  

 for 3 måneder, skal kommunalbestyrelsen underrette ejeren om, at der kan  

 hjemtages a conto lån til 80 pct. af de tidligere ydede tilsagn om offentlig  

 støtte, og om, at der kan ydes offentlig støtte til a conto lånene med  

 virkning fra lånets udbetaling.
 10. Det i Boligstyrelsens cirkulære nr. 92 af 3. juli  

 1986 om offentlig støtte til byfornyelse og boligforbedringer mv. pkt. 4.6.  

 anførte om indsendelse og godkendelse af byggeregnskab gælder fortsat med de  

 ændringer, der følger af bestemmelserne i denne cirkulæreskrivelse.
Dette indebærer bl.a., at kommunalbestyrelsen ved regnskabsgodkendelsen  

 skal medregne byggelånsrenter.
Disse byggelånsrenter vedrører dels renter,  

 der er beregnet for perioden fra tilsagnstidspunktet og indtil a conto  

 låneoptagelsen, hvor byggelånet nedbringes, dels renter på det nedskrevne  

 byggelån for perioden fra dette tidspunkt og indtil det tidspunkt, som  

 kommunalbestyrelsen ved regnskabsgodkendelsen fastsætter for den endelige  

 låneoptagelse.
 I byggelånsrenterne skal der ved regnskabsgodkendelsen modregnes en del af  

 den lejestigning, som følger af ombygningsarbejdernes gennemførelse.  

 Modregningen omfatter den del af lejestigningen frem til den endelige  

 låneoptagelse, som overstiger grundydelsen, jf. byfornyelseslovens §§ 59a og  

 59b, på det optagne a conto realkreditlån.
11. Cirkulæreskrivelsen træder i kraft den 10.7.1996 Samtidig ophæves cirkulæreskrivelse af 19.12.1990 om a conto låneoptagelse  

 til finansiering af ombygningsarbejder, der støttes efter reglerne i lov om  

 byfornyelse og boligforbedring.
 P.d.v.
