Betænkning afgivet af Retsudvalget den 29. marts 2007 Betænkning over Forslag til folketingsbeslutning om  

 obligatorisk videoovervågning  

  

 i taxaer [af Kim Christiansen (DF) m.fl.] 1. Udvalgsarbejdet Beslutningsforslaget blev fremsat den 3. november 2006 og var  

 til 1. behandling den 6. december 2006. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 5 møder.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Taxachaufførernes Landsklub.
Transport- og  

 Energiministeren har over for udvalget kommenteret den skriftlige henvendelse  

 til udvalget.
Deputation Endvidere har Taxachaufførernes Landsklub mundtligt over for  

 udvalget redegjort for sin holdning til beslutningsforslaget.
Spørgsmål Udvalget har stillet 8 spørgsmål til transport- og  

 energiministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, KF, RV, SF og EL) indstiller beslutningsforslaget til  

  

 forkastelse.
 Venstre og Det Konservative Folkeparti finder, at det  

 foreliggende beslutningsforslag om obligatorisk videoovervågning vil være et  

 unødigt indgreb i den aftalefrihed, der følger af den danske  

 arbejdsmarkedsmodel,  

 hvorefter arbejdsgivere og arbejdstagere uden statslig indblanding aftaler  

 vilkårene  

 for arbejdets udførelse, herunder sikkerhedsforhold, der ligger ud over et  

 vist  

 lovsikret minimumsniveau.
Af høringssvarene fremgår, at man i visse byer har indført  

 videoovervågning på frivillig basis, og at der blandt chaufførerne i de  

 pågældende byer er stor tilfredshed hermed.
Det oplyses også, at alle vognene  

 tilknyttet en central i Storkøbenhavn har indført overvågning på frivillig  

 basis.
Det er oplagt, at et krav om videoovervågning fra arbejdstagerne til  

 arbejdsgiverne kunne fremføres i forbindelse med overenskomstforhandlingerne  

 på  

 området.
Hvis der er tale om uorganiseret arbejdskraft, kan det indgå i den  

 enkeltes forhandling om vilkårene for arbejdet mellem den enkelte chauffør og  

 vognmand.
På baggrund af disse oplysninger konstaterer Venstre og Det  

 Konservative Folkeparti, at det er en reel mulighed for vognmænd og  

 chauffører  

 at aftale videoovervågning i taxaer på frivillig basis.
Venstre og Det Konservative Folkeparti bemærker, at der ikke er  

 lovmæssige hindringer for etablering af videoovervågning af den enkelte taxa  

   

 dog skal de indsamlede oplysninger behandles i overensstemmelse med reglerne  

 i persondataloven,  

 og der bør f.eks. foretages tydelig skiltning.
Ved alle forslag om  

 overvågning  

 skal hensyn til privatlivets fred  i nærværende tilfælde både for  

 chauffører  

 og kunder  afvejes i forhold til sigtet med og virkningen af  

 overvågningen.  

 Venstre og Det Konservative Folkeparti finder det tvivlsomt, om forslaget vil  

 afhjælpe overfald på taxachauffører eller disses kunder.
Det forekommer  

 derfor  

 ikke indlysende, at der fra statslig side skal udformes regler, der påfører  

 erhvervet en byrde.
Særlig ikke, når der ikke er fremlagt undersøgelser, der  

 klarlægger, hvilken virkning videoovervågning har i forhold til både  

 forebyggelse af potentielle overfald og opklaring af allerede stedfundne  

 overfald.
Det Radikale Venstre ønsker naturligvis at forebygge vold og  

 utrygge forhold for chauffører, men Det Radikale Venstre finder det uheldigt  

 ligefrem at påbyde overvågning, hvor det i forvejen er fuldstændigt lovligt  

 og  

 frit for private at installere overvågningskameraer.
I de større danske byer  

 er  

 det således i dag helt almindeligt, at taxaer er forsynet med videokameraer,  

 hvorimod det er sjældent forekommende i landdistrikter og på småøer.
I vogne,  

 der udelukkende kører dagture, er det heller ikke sædvanligt med  

 overvågningskameraer.
Det Radikale Venstre ser ingen grund til at påbyde  

 kameraer i samtlige hyrevogne, men kan tilslutte sig ideen om, at taxinævnene  

 eventuelt kan beslutte lokale løsninger.
 Socialistisk Folkeparti har stor forståelse for de alvorlige problemer  

 i forbindelse med hensyn til arbejdsmiljøet, som er kommet frem i  

 henvendelser  

 og foretræde for udvalget, som fører til behov for mulighed for at overvåge  

 passagerer i storbyen om natten.
Der er helt givet behov i de store byer for, at man som  

 chauffør på visse tidspunkter af døgnet har mulighed for, at der kan  

 foretages  

 overvågning af passagererne.
Omvendt finder Socialistisk Folkeparti, at  

 det kan være et overflødigt krav for mange chauffører og vognmænd  

 i mindre  

 provinsbyer og landdistrikter, hvor der ikke er samme problemer som i  

 storbyerne.
Socialistisk Folkeparti afviser derfor forslaget, men  

 opfordrer i stedet til, at taxinævnene overvejer, om der  

 konkret er behov for overvågning i taxaen i det lokale område,  

 nævnet dækker.
Herved kan dette initiativ målrettes, uden at den lille  

 vognmand, som fortrinsvis kører pensionister og skolebørn, tvinges til denne  

 investering.
Enhedslisten ønsker størst  

 mulighed sikkerhed for taxachauffører.
Det skal stå lysende  

 klart.
Alligevel kan Enhedslisten ikke kan støtte dette forslag.
Af principielle grunde  

 ønsker Enhedslisten mindst mulig overvågning i det offentlige rum, og taxaer  

 er  

 en del af det offentlige rum, ligesom tog og gader og stræder er det.
Ifølge  

 en  

 opgørelse fra  

 <  

 3F  

 >  

 fandt der sidste år 50  

 overfald sted på taxachauffører.
Det er 50 for mange.
For Enhedslisten er det  

 imidlertid vigtigt at kigge på de midler, man tager i brug for at forebygge,  

 i  

 forhold til hvor stort problemet er.
Ligesom Enhedslisten ikke er indstillet  

 på  

 at indføre generel overvågning af gader og stræder, selv om der her sker  

 overfald og anden kriminalitet, er Enhedslisten ikke indstillet på at  

 tvangsindføre  

 kameraovervågning i taxaer.
I Danmark køres der millioner af taxature hvert  

 år.  

 I 50 tilfælde ender det med vold mod chaufføren.
Og i en række af de 50  

 tilfælde af overfald sidste år, ville videoovervågning i taxaen ikke have  

 hjulpet, eftersom overfaldet først skete, efter at kunden var steget ud af  

 vognen, eller inden kunden var steget ind i vognen.
Der er derfor ikke et  

 rimeligt  

 forhold mellem indskrænkningen i privatlivets fred og fordelene ved at  

 indføre  

 videoovervågning.
Enhedslisten ser derfor  

 hellere, at man løser problemet på en anden måde.
Først og fremmest bør  

 der ske en bedre uddannelse af taxachauffører, eksempelvis bør der være et  

 kursus i konflikthåndtering.
Herudover kunne man også lave en adskillelse  

 mellem  

 for- og bagsæde, således som det findes i engelske taxaer.
Enhedslisten ville  

 også kunne støtte et forslag om tvungen GPS i vognene, så eksempelvis  

 hyrevognskontoret i givet fald kunne se, hvor den enkelte taxa var.
 Et  

  

 mindretal  

  

 i udvalget (S og DF) indstillet beslutningsforslaget til  

  

 vedtagelse uændret.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Karen Hækkerup (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Sanne Schroll (SF)  

 Line Barfod (EL) Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 23 Bilagsnr.
Titel 1 Tidsplan for udvalgets behandling af forslaget 2 Henvendelse af 8/1-07 fra Taxachaufførenes Landsklub 3 1. udkast til betænkning Oversigt over spørgsmål og svar vedrørende B 23 Spm.nr.
