 Skrivelse om opholdskommuner m.v.
 Bistandslovsreformen er trådt i kraft den 1. juli 1998. Der har i  

 den forbindelse været rejst forskellige spørgsmål i  

 relation til § 9 i retssikkerhedsloven om opholdskommuner og reglerne om  

 mellemkommunal refusion i lov om social service og pensionsloven.
Socialministeriet har tidligere i et brev af 24. juni 1998 orienteret om,  

 at der stiles imod at fremsætte et lovforslag, som giver mulighed for,  

 at kommuner i flyttesituationer på samme måde som for udgifter  

 efter serviceloven og pensionsloven kan aftale refusion for udgifter efter  

 aktivloven.
Lovforslaget skal have virkning fra 1. juli 1998.
De henvendelser, som Socialministeriet har fået, giver et indtryk  

 af, at der er en vis usikkerhed med hensyn til, hvordan reglerne på  

 disse områder er efter bistandslovsreformen, I den anledning har Socialministeriet i vedlagte notat beskrevet reglerne  

 om opholdskommune og om mulighederne for at kræve udgifter betalt af en  

 tidligere opholdskommune (mellemkommunal refusion).
 I bilaget til notatet er der 4 eksempler, der viser, hvordan reglerne  

 er.
Som oplæg til den bebudede lovændring vil en arbejdsgruppe se  

 på de områder, der er nævnt i pkt. 6 i notatet.
Kommuner,  

 amtskommuner eller andre, som mener, at der i forhold til de gældende  

 regler er særlige forhold, som arbejdsgruppen bør være  

 opmærksom på, er velkommne til at henvende sig til  

 Socialministeriet, dog senest 2. oktober 1998.
Med venlig hilsen Peter Juul - - - - - - - - - - Notat om opholdskommune, handlekommune og mellemkommunal  

 refusion efter retssikkerhedsloven, aktivloven, serviceloven og  

 pensionsloven 1. Indledning I retssikkerhedslovens § 9 er reglerne i bistandslovens § 10 om  

opholdskommune - og dermed handlekommune - ført videre.
Retssikkerhedsloven gælder også for pensionsloven, hvor  

 bopælskommunebegrebet er ændret således, at pensionsloven  

 benytter samme opholdskommunebegreb som aktivloven og serviceloven.i Med hensyn til reglerne om mellemkommunal refusion er der  

 følgende ændringer der ikke er mellemkommunal refusion for udgifter efter aktivloven; derfor  

 er udligningsordningerne under Indenrigsministeriet justeret således,  

 at der tages hensyn hertil, § 128 i serviceloven om mellemkommunal refusion er udformet på en  

 anden måde end efter bistandslovens § 11, bl.a er der ikke  

 længere en regel om refusion for udgifter til praktisk bistand m.v. ved  

 midlertidig ophold ud over 4 uger, og reglerne om mellemkommunal refusion efter pensionsloven er  

 ændret.
Usikkerhed om reglerne De henvendelser, som Socialministeriet har fået, giver et indtryk  

 af, at der er en vis usikkerhed med hensyn til, hvordan reglerne på  

 disse områder er efter bistandslovsreformen, Derfor beskrives i det følgende de centrale regler om  

 opholdskommune, herunder om adgangen til at kræve udgifter betalt af en  

 tidligere opholdskommune.
Notatet behandler følgende:  

 2. Opholdskommune og handlekommune  

 3. Mellemkommunal refusion for udgifter efter lov om social service  

 4. Ikke mellemkommunal refusion for udgifter efter aktivloven  

 5. Opholdskommune og mellemkommunal refusion efter pensionsloven  

 6. Initiativer I bilag til notatet er der 4 eksempler, som illustrerer, hvordan reglerne  

 er.
2. Opholdskommune og handlekommune Det er - og det var efter bistandsloven - opholdskommunen, som har pligt  

 til at give hjælpen.
Det nye er, at disse regler nu også  

 gælder i sager om pension (og om sygedagpenge).
Kommuner kan - og kunne efter bistandsloven - aftale en anden ordning end  

 den, som lovgivningen fastsætter.
Hvis kommuner aftaler, at det ikke er  

 opholdskommunen efter loven, som skal være handlekommune,  

 forudsætter dette, at borgeren er indforstået.
Efter retssikkerhedsloven er hovedreglen, at opholdskommunen og dermed  

 handlekommunen - er den kommune, som man opholder sig i.
Sådan var det  

 også efter bistandsloven.
 I lang de fleste tilfælde er opholdskommunen den kommune, hvor  

 pågældende har sin bopæl.
 Opholdskommunen har pligt til at give den nødvendige hjælp,  

 og denne kommune skal - medmindre der er regler om mellemkommunal refusion/  

 truffet aftale om noget andet, jf. nedenfor - betale herfor.
Ægtefæller med fælles bopæl har  

 bopælskommunen som opholdskommune.
Det gælder også,  

 når de midlertidigt opholder sig uden for den fælles  

 bopælskommune (rtl § 9, stk. 2 og stk. 5 / bistandslovens § 10, stk. 2  

 og stk. 4).
Børn har normalt samme opholdskommune som deres forældre.
Det  

 vil sige, at selv om et barn bor i en anden kommune, er det forældrenes  

 opholdskommune, som er opholdskommune og dermed handlekommune for barnet (rtl  

 § 9, stk. 3 og stk. 5 / bistandslovens § 10, stk. 2 og stk. 4).
 Den særlige regel om øjeblikkelig hjælp i rtl § 9, stk.  

 5 - tidligere bistandslovens § 10, stk. 4 - er knyttet til  

 ægtefæller med fælles bopæl samt børn og  

 unge.
Midlertidigt ophold uden for opholdskommunen De situationer, der navlig kan volde tvivl, er, når en person - uden  

 for de tilfælde som er reguleret af rtl § 9, stk. 5 - midlertidigt  

 opholder sig uden for sin opholdskommune, som normalt er  

 bopælskommunen.
Hvem skal da yde hjælpen og afholde  

 udgifterne? Der er ikke med reglerne om opholdskommune/ handlekommune i  

 retssikkerhedsloven sket en ændring i disse situationer forhold til  

 reglerne i bistandsloven. [Dog gælder de nu også for sager efter  

 pensionsloven og sygedagpengeloven].
 Socialministeriet har været opmærksom på, at der kan  

 være problemer i forbindelse med midlertidigt ophold uden for den  

 sædvanlige opholdskommune.
Derfor er reglerne ved midlertidigt ophold beskrevet i pkt. 86 i  

 vejledningen om lov om retssikkerhed og administration på det sociale  

 område.
Beskrivelsen i pkt. 86 dækker praksis efter  

 bistandsloven, som er ført videre i retssikkerhedslovens § 9.
 Det fremgår af pkt. 86, at ved midlertidigt ophold uden for  

 opholdskommunen - fx i forbindelse med ferieophold i sommerhus,  

 højskoleophold, behandlingsinstitution o.l. overgår  

 administrationen og den økonomiske forpligtelse for mere vedvarende  

 kontantydelser så som pension, kontanthjælp, sygedagpenge m.v.  

ikke til den midlertidige opholdskommune.
 Til de eksemplerne i punkt 86 kan føjes midlertidigt ophold i  

 forsorgshjem, aflastningsophold, krisecenter o.l.
Dette betyder, at flytter en person midlertidigt ind på fx et  

 forsorgshjem eller i et krisecenter (botilbud efter servicelovens § 94), er  

 det ikke givet, at pensionssagen skal overgår til den kommune, hvor  

 forsorgshjemmet er.
Det samme gælder, hvis en midlertidig beboer  

 i et forsorgshjem modtager kontanthjælp.
Har den pågældende fx bevaret sin bopæl, får  

 vedkommende ikke en ny opholdskommune - og dermed handlekommune i relation  

 til udbetaling af pension eller kontanthjælp.
Der er derfor ikke  

 grundlag for, at den hidtidige opholdskommune sender den sociale sag til den  

 midlertidige kommune.
 Kun hvis en person under et midlertidigt ophold ikke har bevaret sin  

 hidtidige opholdskommune, jf. ovenfor, bliver kommunen, som boformen ligger  

 i, opholds- og handlekommune.
Det må understreges, at både efter nye og tidligere regler,  

 kan kommuner med borgerens accept aftale, at den tidligere opholdskommune  

 fortsat er handlekommune.
Dette har været praksis bl.a i forhold til  

 forsorgshjem m.v.
Det er socialministeriets vurdering, at der ikke er  

 særlige grunde, der taler for at ændre denne praksis.
Tvivl i konkrete tilfælde Socialministeriet er opmærksom på, at der i de enkelte  

 konkrete tilfælde (både efter gamle og nye regler) kan være  

 tvivl.
Sådanne tilfælde må afgøres ud fra en konkret  

 vurdering, hvori indgår på den ene side graden af tilknytning til  

 den kommune, hvor pågældende kommer fra og på den anden  

 side graden af tilknytning til den "midlertidige" opholdskommune.  

 Kan de involverede kommuner ikke blive enige, må  

 spørgsmålet afgøres af de sociale klagemyndigheder.
 Se hertil pkt. 83 i vejledningen om lov om retssikkerhed og administration  

 på det sociale område, hvor det i sidste afsnit er nævnt,  

 at uenighed mellem kommuner om, hvilken kommune der er opholdskommune efter  

 rtl § 9, ikke må få konsekvenser for borgerens ret til  

 hjælp.
3. Mellemkommunal refusion for udgifter efter  

 serviceloven For udgifter efter lov om social service er der fortsat mellemkommunal  

 refusion i de situationer, der er beskrevet i servicelovens § 128.
Servicelovens § 128 fører reglen i bistandslovens § 11 videre for  

 udgifter efter serviceloven.
Der er således refusion, hvis den  

 tidligere opholdskommune eller anden offentlig myndighed medvirker  

 til, at en person får ophold i:  

 1) Boformer efter §§ 91-94 dvs. vil bl.a. sige midlertidige opholdssteder  

 eller midlertidige botilbud, som fx forsorgshjem m.v. efter servicelovens §  

 94.  

 2) Anbringelsessteder for børn og unge efter §§ 49 og 51.  

 3) Hjælp til dækning af udgifter i medfør af § 77, dvs.  

 tilskud til dækning af udgifter ved ansættelse af hjælpere  

 til pleje og overvågning og ledsagelse af personer med betydelig og  

 varigt nedsat fysisk eller psykisk funktionsevne, der har et  

 aktivitetsniveau, der gør det nødvendigt at yde en ganske  

 særlig støtte.  

 4) Boliger efter § 115, stk. 4, jf. § 105, stk. 2, i lov om almene boliger  

 m.v., såfremt boligerne er oprettet af eller efter aftale med  

 amtskommunen.
Institutionsbeskyttelsesreglen i bistandslovens § 11, stk. 1, nr. 2 Sammenlignet med tidligere er der i § 128 den ændring, at  

 bistandslovens § 11, stk. 1, nr. 2, (den såkaldte  

 institutionsbeskyttelsesregel) ikke er ført videre.
 Begrundelsen for ikke at føre § 11, stk. 1, nr. 2, videre er, at  

 der ikke skønnes behov for denne regel i forhold til aftjening af  

 værnepligt, idet værnepligtige har typisk ikke behov for  

 hjælp, og indlæggelse på hospital vil typisk være  

 midlertidigt ophold, jf. pkt. 3. Med hensyn til begrebet "lignende  

 behandlingsinstitution"ii  er det  

 skønnet, at institutionskommunens behov for at få dækket  

 udgifter fra en tidligere opholdskommune er dækket af § 128, stk. 1,  

 der oplister de boformer, som kan udløse refusion.
 Derudover er der i serviceloven hjemmel til, at kommunerne kan aftale  

 refusion for udgifter efter serviceloven.
Særligt vedr. forsorgshjem, krisecentre m.v. efter servicelovens  

 § 94 Servicelovens § 128 regulerer alene opholdskommunens adgang til refusion.  

 Der er hverken i nye eller gamle regler særlige bestemmelser om  

 "mellem-amtskommunal" refusion.
En amtskommune kan således  

 ikke få refusion for sine udgifter til forsorgshjem fx fra en tidligere  

 opholdsamtskommune.
Men hvis den kommune, hvori et forsorgshjem ligger, er opholdskommune for  

 en beboer i et forsorgshjem, og opholdskommunen har udgifter til  

 pågældende efter serviceloven, kan opholdskommunen efter  

 servicelovens § 128 kræve refusion fra pågældende beboers  

 tidligere opholdskommune.
Se note 2, side 4 og eksempel 3.2 i bilaget.
Hvis en beboer med medvirken af opholdskommunen eller anden offentlig  

 myndighed udsluses fra forsorgshjemmet til en af de boformer, som er  

 nævnt i § 128, er der ligeledes mellemkommunal refusion.
Se eksempel 4  

 i bilaget.
Særligt vedr. krisecentre, der ikke har været etableret som  

 institutioner efter bistandsloven Socialministeriet er vidende om, at en række krisecentre ikke har  

 været etableret som institutioner efter bistandsloven.
De blev  

 væsentligst finansieret via kontanthjælp, som den tidligere  

 opholdskommune betalte, men som det er beskrevet under 4 nedenfor, er der  

 ikke mellemkommunal refusion for udgifter efter aktivloven.
De problemer, dette kan give, kan løses ved, at disse tilbud  

 etableres som en boform efter serviceloven.
Dette vil give mellemkommunal  

 refusion for opholdskommunens udgifterne efter serviceloven.
Med hensyn til  

 udgifter efter aktivloven - fx kontanthjælp se pkt. 4 nedenfor.
4. Ikke mellemkommunal refusion for udgifter efter  

 aktivloven Der er ikke i aktivloven regler om mellemkommunal refusion.
Det vil sige,  

 at for udgifter til forsørgelse m.v. er der ikke som efter  

 bistandsloven adgang til, at en opholdskommune kan kræve sine udgifter  

 dækket af en tidligere opholdskommune.
Baggrunden herfor er, at kontanthjælpsudvalgets 2. rapport fra  

 januar 1996 stillede forslag om, at ophæve adgangen til refusion for  

 forsørgelsesudgifter.
Udvalget så under ét på de  

 økonomiske virkninger af den mellemkommunalerefusion for  

 forsørgelsesudgifter i bistandslovens § 11, at forsørgelsesydelser er skattepligtige, og reglerne om kommunale  

 udligningsordninger under Indenrigsministeriet (udligning af forskelle i  

 beskatningsgrundlag og udligning af forskelle i udgiftsbehov).
 Et flertal i udvalget foreslog ud fra disse beregninger og under hensyn  

 til den administration, som kunne undgås, at reglerne om mellemkommunal  

 refusion blev ophævet for forsørgelsesydelser.
Dette er sket med aktivloven.
Der er samtidig sket en ændring af lov  

 om kommunal udligning og generelle tilskud til kommuner og amtskommuner,  

 således at der tages hensyn til, at der ikke længere er  

 mellemkommunal refusion for udgifter efter aktivloven.
Det betyder, at man ikke kan se isoleret på de  

 økonomiske konsekvenser ved, at den mellemkommunale refusion er  

 ophævet for udgifter efter aktivloven.
For at få et  

 dækkende billede skal man samtidig tage hensyn til de tilskud, som  

 kommunen får i kraft af Indenrigsministeriets regler.
Der er ikke - som i serviceloven og pensionsloven i aktivloven adgang til,  

 at kommuner kan aftale mellemkommunal refusion.
En sådan regel blev  

 ikke anset for nødvendig.
De problemer, der er påvist vedr.  

 bl.a. tilbud til sent udviklede - se pkt. 6 nedenfor - peger på, at der  

 også bør være hjemmel til at træffe aftaler om  

 udgifter efter aktivloven.
5. Opholdskommune og mellemkommunal refusion efter  

 pensionsloven Opholdskommune Fra 1. juli 1998 administreres lov om social pension af  

 kommunalbestyrelsen i opholdskommunen, jf. pensionslovens § 57, stk. 1, og §  

 9 i retssikkerhedsloven.
 Dette gælder også i de tilfælde, hvor en pensionist er  

 optaget i en institution/boform m.v., således at opholdskommunen i alle  

 tilfælde - når der er tale om permanent ophold - er den  

 kommune, hvor institutionen/ boformen m.v. er beliggende.
 Dette er en ændring i forhold til reglerne før 1. juli 1998,  

 hvor pensionsloven byggede på et bopælskommunebegreb, og hvor  

 pensionssagen - medmindre andet blev aftalt - blev i den oprindelige kommune,  

 hvis en pensionist fik ophold på en institution i en anden kommune.
 De nye regler betyder, at der er samme opholdskommunebegreb i aktivloven,  

 servicelove og pensionsloven (og sygedagpengeloven).
Det følger af reglerne om opholdskommune, at hvis opholdet i en  

 kommune er midlertidigt, bliver den midlertidige opholdskommune ikke  

 automatisk opholdskommune.
Se ovenfor under 3, side 2 om midlertidigt ophold  

 uden for opholdskommunen.
Ændringen betyder, hvor det tidligere var sådan, at  

 pensionssagen blev i fraflytningskommunen, hvis pensionisten flyttede  

 på visse institutioner - bl.a. plejehjem og § 115 institutioner efter  

 bistandsloven - i en anden kommune, er det nu det beliggenhedskommunen, som  

 er opholdskommune.
Efter gamle regler var det således den tidligere  

 bopælskommune, som fortsat skulle bevilge personlige tillæg efter  

 pensionslovens § 17.
De tidligere regler havde som konsekvens, at der kunne være forskel  

 i ydelserne til pensionister i samme institution.
Som følge heraf og  

 efter opfordring fra Kommunernes Landsforening er det vedtaget, at  

 opholdskommunen også i sager om pension i alle tilfælde skal  

 varetage administrationen.
Opholdskommunen betaler den kommunale andel af udgifterne til pension.
Det  

 gælder også i de tilfælde, hvor opholdskommunen ikke har  

 tilkendt pensionen.
Men det gælder ikke, hvis der er mellemkommunal  

 refusion eller kommunerne har aftalt noget andet.
Mellemkommunal refusion efter pensionsloven Reglerne om mellemkommunal refusion for udgifter efter pensionsloven er  

 ændret fra 1. juli 1998. Dette er sket på baggrund af, at  

 reglerne om mellemkommunal refusion for hjælp efter aktivloven er  

 ophævet, og fordi det er opholdskommunen, som administrerer  

 pensionssagen.
 Efter reglerne fra 1. juli 1998 kan opholdskommunen kræve sin del af  

 udgifterne til pension refunderet af en tidligere opholdskommune, når  

 den tidligere opholdskommune eller anden offentlig myndighed har medvirket  

 til, at en person har ophold i en af de institutionstyper/ boformer m.v., der  

 er nævnt i pensionslovens § 53, stk. 1.
 Det drejer sig om:  

 1) Amtskommunale og kommunale plejehjem m.v. efter § 140 i serviceloven.  

 2) Almene boliger efter lov om almene boliger m.v., - (der er i loven  

 nævnt en række specifikke boliger efter boligministeriets  

 lovgivning).  

 3) Kommunale boformer efter servicelovens § 91.  

 4) Amtskommunale boformer efter servicelovens §§ 92- 94.  

 5) Anbringelsessteder for børn og unge efter §§ 49 og 51 i  

 serviceloven.  

 6) Alle institutioner under sygehusvæsenet.  

 7) Institutioner under kriminalforsorgen.  

 8) Ophold i bolig, bofællesskaber m.v., der træder i stede for og  

 kan sidestilles med boformer m.v. under 1 til 7.
 Refusionsadgangen gælder, så længe pensionisten har  

 ophold i de omtalte institutioner/boformer m.v., og det har ikke betydning,  

 at personen først får tilkendt pension under opholdet.
 Flytter pensionisten fra en af de i § 53, stk. 1, nævnte  

 institutioner/boformer m.v. til privat bolig, finansierer opholdskommunen  

 uden adgang til mellemkommunal refusion den kommunale andel af udgiften til  

 pension.
 Hvis pensionisten flytter fra en af de i § 53, stk.1, nævnte  

 institutioner/boformer m.v. til en af de nævnte institutioner/boformer  

 m.v. i en ny kommune, kan den ny kommune kræve refusion efter § 53. Se  

 eksempel 4 i bilaget, der er beskrevet ud fra et ophold i et forsorgshjem,  

 men der gælder det samme, hvis pensionisten opholdt sig i fx et  

 plejehjem.
 Refusionen efter § 53 gælder for udgifter til folkepension,  

 førtidspension, bistands- og plejetillæg og invaliditetsydelse.  

 Udgifter til personlige tillæg efter pensionslovens § 17 er ikke  

 omfattet af refusionsadgangen, og sådan var det også før  

 1/7-98.
Der er - som efter serviceloven - adgang til, at kommunerne indbyrdes  

 aftaler, at en tidligere opholdskommune fortsat afholder den kommunale andel  

 af udgiften til pension efter loven.
Det skal fremgå af aftalen, hvor  

 længe den skal gælde.
Uenighed om disse aftaler kan ikke  

 indbringes for anden administrativ myndighed.
6. Initiativer Der vil blive nedsat en arbejdsgruppe med medlemmer fra de kommunale  

 organisationer, Indenrigsministeriet og Socialministeriet.
Arbejdsgruppen  

 skal vurdere og belyse følgende:
a.
Tilbud knyttet sammen med boformer, der ikke er omfattet af  

 mellemkommunal refusion efter § 128 i serviceloven - fx tilbud til sent  

 udviklede, personer med nedsat fysisk eller psykisk funktionsevne,  

 krisecentre, der ikke er etableret som boform  efter serviceloven  m.v.
 For at gøre det muligt for kommuner at benytte tilbud i andre  

 kommuner, hvortil udgifterne afholdes efter aktivloven, og som  

 forudsætter, at pågældende får ny opholdskommune,  

 planlægger Socialministeriet at udarbejde et lovforslag, som giver den  

 enkelte kommune mulighed for at aftale, at den vil dække den kommunale  

 del af udgifterne efter aktivloven for personer, der som led i et  

 særligt tilbud (fx til sent udviklede) flytter til en anden kommune.  

 Lovforslaget skal have virkning fra 1. juli 1998. (Se også  

 Socialministeriets orienteringsskrivelse af 24. juni 1998).
Muligheden for at træffe aftale for udgifter efter lov om aktiv  

 socialpolitik kommer herved til at svare til de muligheder, som kommunerne  

 har efter serviceloven og pensionsloven.
Det betyder fx, at det skal  

 fastsættes i aftalen, hvor længe den skal gælde, og at  

 uenighed om sådanne aftaler ikke kan indbringes for anden administrativ  

 myndighed.
 Arbejdsgruppen skal vurdere denne løsningsmulighed.
b.
Udgifter m.v. ved midlertidig ophold i boformer efter  

 serviceloven, fx i forsorgshjem, krisecentre m.v.
 Arbejdsgruppen skal ved at sammenholde de nuværende og tidligere  

 regler om opholdskommune og mellemkommunal refusion vurdere, om der i forhold  

 til disse tilbud utilsigtet er sket ændringer, som afgørende  

 ændre betingelserne for disse tilbud.
c.
Sommerhuskommuners udgifter til praktisk bistand m.v. til  

 personer, som bor i en anden kommune Arbejdsgruppen skal indhente oplysninger, der kan belyse konsekvenserne  

 for sommerhuskommuner ved, at bistandslovens § 11, stk. 4, ikke er  

 ført videre, og vurdere de økonomiske og administrative  

 konsekvenser, hvis reglen skal genindføres.
Socialministeriet, den 21. september  

 1998 Peter Juul Bilag 1 Følgende eksempler illustrerer reglerne om  

 opholdskommune og mellemkommunal refusion efter 1. juli 1998 Eksempel 1: Stofmisbruger S bor i A kommune.  

 Pågældende skal have et behandlingstilbud i B kommune 1.1. S bor under behandlingsforløbet i A kommune A kommune er opholdskommune og dermed handlekommune.
A kommune betaler  

 udgifter til forsørgelse (kontanthjælp/ pension) samt for  

 behandlingstilbudet.
1.2. S bor midlertidigt på behandlingstilbuddet,  

 opholdskommunen / anden offentlig myndighed har medvirket til opholdet Version 1: S bevarer sin bopæl i A kommunen - se pkt. 86 i  

 retssikkerhedsvejledningen.
Situationen er som under 1.1.
Version 2: S bevarer ikke sin bopæl i A kommune.
I dette  

 tilfælde bliver B kommune opholds- og handlekommune.
 Det kan, fx i forbindelse med visitering til tilbuddet, aftales, at A  

 kommune fortsat skal være handlekommune.
 Med hensyn til mellemkommunal refusion i version 2 gælder  

 følgende:
 Udgifter efter serviceloven.
 Hvis behandlingstilbudet er et botilbud, som er nævnt i  

 servicelovens § 128, kan B kommune kræve, at A kommune betaler for B  

 kommunes udgifter til hjælp efter serviceloven.
 Hvis behandlingstilbudet ikke er omfattet af servicelovens § 128, kan  

 B kommune få refusion, hvis dette er aftalt med A kommune.
Udgifter efter aktivloven B kommune kan ikke få refusion for udgifter afholdt efter  

 aktivloven, fx kontanthjælp.
Således som lovgivningen er nu, kan  

 der ikke træffes aftale om refusion.
Det er hensigten, at der skal  

 indføres en adgang til at indgå aftale.
 B kommune tilgodeses ved fordeling af tilskud fra  

 Indenrigsministeriet.
Udgifter efter pensionsloven Afgørende for, om der er refusion, er, om det midlertidige ophold  

 er nævnt i pensionslovens § 53, stk. 1. Det må afgøres  

 konkret, men vil formentligt være tilfældet i de fleste  

 tilfælde.
Eksempel 2: Efter det midlertidige ophold i B kommune  

 udsluses S med kommunens/ anden offentlig myndigheds hjælp til en  

 bolig 2.1. Udslusningen sker til en almindelig bolig i kommune C C kommune bliver opholdskommune og dermed handlekommune.
 Med hensyn til mellemkommunal refusion gælder følgende:
Udgifter efter serviceloven Da der er tale om en almindelig bolig, er der ikke refusion efter  

 servicelovens § 128. Det kan aftales, at C kommune skal have refusion.
Denne  

 aftale skal indgås med den kommune, som har pligt til at betale for S  

 under det midlertidige ophold.
Udgifter efter aktivloven C kommune kan ikke få refusion for udgifter efter aktivloven.  

 Således som lovgivningen er nu, kan der ikke træffes aftale om  

 refusion.
Det er hensigten, at der skal indføres en adgang til at  

 indgå aftale.
 C kommune tilgodeses ved fordeling af tilskud fra  

 Indenrigsministeriet.
Udgifter efter pensionsloven Da der er tale om en almindelig bolig, er der ikke refusion efter  

 pensionslovens § 53. Det kan aftales, at C kommune skal have refusion.
Denne  

 aftale skal indgås med den kommune, som har pligt til at betale for S  

 under det midlertidige ophold.
 2.2.Udslusningen sker med kommunens / anden offentlig myndigheds  

 hjælp til en boform som nævnt i servicelovens § 128/  

 pensionslovens § 53 i kommune C.
 C kommune bliver opholdskommune og dermed handlekommune.
 Med hensyn til mellemkommunal refusion gælder følgende:
Udgifter efter serviceloven C kommune får adgang til refusion efter servicelovens § 128. Kravet  

 skal rettes til den kommune, som var opholdskommune under det midlertidige  

 ophold.
 Hvis kommune B var tidligere opholdskommune, kan C rette kravet mod B  

 kommune.
 Hvis S med medvirken af A kommune / anden offentlig myndighed var anbragt  

 i en boform som nævnt i servicelovens § 128 i B kommune, kan B kommune  

 herefter kræve sine udgifter dækket af A kommune.
Udgifter efter aktivloven C kommune kan ikke få refusion for udgifter efter aktivloven.  

 Således som lovgivningen er nu, kan der ikke træffes aftale om  

 refusion.
Det er hensigten, at der skal indføres en adgang til at  

 indgå aftale.
 C kommune tilgodeses ved fordeling af tilskud fra  

 Indenrigsministeriet.
Udgifter efter pensionsloven C kommune får adgang til refusion efter pensionslovens § 53. Kravet  

 skal rettes til den kommune, som var opholdskommune under det midlertidige  

 ophold (den tidligere opholdskommune).
 Hvis kommune B var tidligere opholdskommune, kan C rette kravet mod B  

 kommune.
 Hvis S med medvirken af A kommune / anden offentlig myndighed var anbragt  

 i en boform, som er nævnt i pensionslovens § 53, i B kommune, kan B  

 kommune herefter kræve sine udgifter dækket af A kommune.
Eksempel 3: Hjemløs H får ophold i et  

 forsorgshjem, der ligger i F kommune 3.1. H har under det midlertidige ophold bevaret A kommune som  

 opholdskommune Situationen kan  fx forekomme, hvis hjemløs H er gift og har  

 fælles bopæl med ægtefællen - se også pkt. 86 i  

 retssikkerhedsvejledningen.
A kommune er opholdskommune og dermed handlekommune.
A kommune er  

 også betalingskommune for udgifter efter serviceloven, aktivloven og  

 pensionsloven.
 Udgiften til boformen efter servicelovens § 94 deles mellem amtskommunen  

 og staten.
3.2. H har under det midlertidige ophold i F kommune ikke  

 bevaret sin tidligere opholdskommune F kommune er opholdskommune og dermed handlekommune.
Det kan aftales, at  

 en tidligere kommune fortsat er handlekommune.
 Med hensyn til mellemkommunal refusion gælder:
Udgifter efter serviceloven Udgifterne til botilbud efter § 94 er en amtskommunal udgift.
Amtskommunen  

 får 50 pct. refusion fra staten.
Der er ikke regler om amtskommunal  

 refusion fra en tidligere amtskommune.
Har F kommune udgifter til hjælp, der ikke dækkes af tilbuddet  

 efter § 94, kan F kommune kræve sine udgifter betalt af en tidligere  

 opholdskommune.
Betingelserne i § 128 er opfyldte.
Der er således  

 medvirken af anden offentlig myndighed, idet forstanderen -  eller en anden  

 ansat - har optaget H i boformen, som er nævnt i §128 stk. 1. Se note 2  

 side 4.
Udgifter efter aktivloven F kommune kan ikke få refusion for udgifter efter aktivloven.  

 Således som lovgivningen er nu, kan der ikke træffes aftale om  

 refusion.
Det er hensigten, at der skal indføres en adgang til at  

 indgå aftale.
 F kommune tilgodeses ved fordeling af tilskud fra  

 Indenrigsministeriet.
Udgifter efter pensionsloven F kommune kan kræve, at en tidligere opholdskommune betaler udgifter  

 til pension, jf. pensionslovens § 53 stk. 1.
Eksempel 4: Efter det midlertidige ophold på forsorgshjem i F  

 kommune udsluses H med kommunens / anden offentlig myndigheds hjælp til  

 en bolig 4.1. Udslusningen sker til en almindelig bolig i  

 kommune C.
 C kommune bliver opholdskommune og dermed handlekommune.
 Med hensyn til sociale udgifter gælder følgende:
Udgifter efter serviceloven Da der er tale om en almindelig bolig, er der ikke refusion efter  

 servicelovens § 128. Det kan aftales, at C kommune skal have refusion.
Denne  

 aftale skal indgås med den kommune, som har pligt til at betale for S  

 under det midlertidige ophold.
Udgifter efter aktivloven C kommune kan ikke få refusion for udgifter efter aktivloven.  

 Således som lovgivningen er nu, kan der ikke træffes aftale om  

 refusion.
Det er hensigten, at der skal indføres en adgang til at  

 indgå aftale.
 C kommune tilgodeses ved fordeling af tilskud fra  

 Indenrigsministeriet.
Udgifter efter pensionsloven Da der er tale om en almindelig bolig, er der ikke refusion efter  

 pensionslovens § 53. Det kan aftales, at C kommune skal have refusion.
Denne  

 aftale skal indgås med den kommune, som har pligt til at betale for S  

 under det midlertidige ophold.
 4.2. Udslusningen sker til en boform, som  

 nævnt i servicelovens § 128/ pensionslovens § 53 i kommune C.
C kommune bliver opholdskommune og dermed handlekommune Med hensyn til sociale udgifter gælder følgende:
 Udgifter efter serviceloven.
 C kommune får adgang til refusion efter servicelovens § 128. Kravet  

 skal rettes til den kommune, som var opholdskommune under det midlertidige  

 ophold.
 Hvis kommune F var opholdskommune under det midlertidige ophold, kan C  

 kommune kræve refusion fra F kommune.
 F kommune herefter kræve sine udgifter dækket af A kommune,  

 jf. servicelovens § 128, idet H.s ophold i F kommune er sket ved medvirken -  

 se eksempel 3.2 - og der er tale om en boform, som er nævnt i §  

 128.
Udgifter efter aktivloven C kommune kan ikke få refusion for udgifter efter aktivloven.  

 Således som lovgivningen er nu, kan der ikke træffes aftale om  

 refusion.
Det er hensigten, at der skal indføres en adgang til at  

 indgå aftale.
 C kommune tilgodeses ved fordeling af tilskud fra  

 Indenrigsministeriet.
Udgifter efter pensionsloven C kommune får adgang til refusion efter pensionslovens § 53. Kravet  

 skal rettes til den kommune, som var opholdskommune under det midlertidige  

 ophold.
 Hvis kommune F var opholdskommune under det midlertidige ophold, kan F  

 kommune herefter kræve sine udgifter dække af A kommune, jf.  

 pensionslovens § 53, idet H.s ophold i F kommune er sket ved medvirken, og  

 der er tale om en boform, som er nævnt i § 53.
i   For god ordens skyld skal  

 nævnes, at reglerne om opholdskommune også gælder for  

 sygedagpengeloven.
Der er ikke i forhold til dette rejst særlige  

 problemer.
 ii   Forsorgshjem efter  

 bistandsloven § 105 var efter praksis omfattet af begrebet "lignende  

 behandlingsinstitution", hvilket betød, at det ikke var en  

 betingelse, at en kommune eller anden offentlig myndighed havde medvirket.  

 Efter § 128 i serviceloven er medvirken et krav, men denne betingelse vil  

 være opfyldt, da optagelse i boformer efter servicelovens § 94  

 forudsætter, at lederen træffer afgørelse om optagelsen,  

 hvad enten optagelsen sker efter egen henvendelse eller ved henvisning fra  

 offentlige myndigheder.
