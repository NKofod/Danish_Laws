 Efter forhandling med indenrigsministeriet fastsættes i henhold til § 2,  

 stk. 4, i lov nr. 671 af 13. december 1978 om jordemødre:
§ 1.  Danmarks Jordemoderskole, som har afdelinger i  

 København og Ålborg, henhører under undervisningsministeriet.
Rigshospitalet  

 yder skolen administrativ bistand.
 § 2.  Den teoretiske del af uddannelsen til jordemoder  

 foregår på jordemoderskolens afdelinger.
 Stk. 2.  Den kliniske del af uddannelsen foregår i  

 København på Rigshospitalet og i Ålborg på Ålborg Sygehus samt i  

 jordemodercentre og kan tillige foregå på andre sygehuse, hvis  

 undervisningsministeriet, direktoratet for de videregående uddannelser, efter  

 forhandling med sundhedsstyrelsen godkender dette.
§ 3.  Lederen af en afdeling er, med de begrænsninger  

 som følger af § 5, ansvarlig for afdelingens ledelse og administration i  

 samarbejde med afdelingens forstander.
Afdelingens leder skal være overlæge  

 ved den obstetriske afdeling, som vedkommende afdeling af jordemoderskolen er  

 knyttet til.
Afdelingens forstander skal være jordemoder.
 § 4.  Der nedsættes et undervisningsråd ved hver  

 afdeling bestående af:
1. afdelingens leder, 2. forstanderen, 3. et medlem valgt af og blandt afdelingens  

 fastansatte undervisere, 4. et medlem valgt af og blandt afdelingens  

 timelønnede undervisere, 5. et medlem valgt af og blandt underviserne ved den  

 kliniske uddannelse på henholdsvis Rigshospitalet og Ålborg Sygehus og 6. tre repræsentanter for eleverne, en fra hvert  

 uddannelsesår.
 Direktoratet kan bestemme, at også undervisere ved andre kliniske  

 uddannelsessteder end Rigshospitalet og Ålborg Sygehus skal være  

 repræsenterede, jf. § 2, stk. 2.
 Stk. 2.  Repræsentanterne for underviserne vælges for to  

 år ad gangen, og repræsentanterne for eleverne vælges for et år ad gangen.
 Stk. 3.  Afdelingens leder er formand for  

 undervisningsrådet.
 Stk. 4.  Rådet er beslutningsdygtigt, når mindst  

 halvdelen af medlemmerne er til stede.
Stk. 5.  Beslutning træffes ved almindeligt  

 stemmeflertal.
Står stemmerne lige, er formandens stemme afgørende.
 Stk. 6.  Rådene kan anmode særligt sagkyndige om at  

 deltage i drøftelser.
 Stk. 7.  Rådene fastsætter selv deres forretningsorden.
 § 5.  Undervisningsrådene har til opgave:
1. inden for rammerne af gældende bestemmelser at  

 fastsætte de nærmere regler om undervisningens form, indhold og omfang,  

 herunder pensumplaner, bestemmelser om prøvernes antal og form og  

 retningslinier for afholdelse af prøver og eksaminer, 2. at afgive indstillling om retningslinier m.v. om  

 undervisning eller eksamen, der efter gældende bestemmelser skal godkendes af  

 direktoratet, 3. at afgive udtalelse eller fremsætte forslag om  

 ændring af bestemmelserne om uddannelsen, 4. at træffe beslutning om ansættelse af timelønnede  

 lærere, 5. at afgive indstilling om besættelse af stillinger  

 som instruktionsjordemoder og sygeplejelærer, 6. at afgive udtalelse om besættelse af stillingen som  

 afdelingens leder og som forstander, jf. § 7, 7. at afgive indstilling til direktoratet om  

 bortvisning af elever, 8. at behandle klager over undervisningen, 9. at afgive udtalelse om spørgsmål, som af skolerådet  

 eller direktoratet måtte blive forelagt rådet, og 10. at udøve sådanne andre funktioner, som  

 direktoratet pålægger rådet.
 Stk. 2.  Afdelingen i København afgiver udtalelse til  

 sundhedsstyrelsen om, hvorvidt og eventuelt i hvilket omfang en jordemoder,  

 der er uddannet i udlandet, skal gennemgå en tillægsuddannelse og/eller bestå  

 en prøve for at kunne autoriseres her i landet.
Stk. 3.  Referater fra det ene undervisningsråds møder  

 sendes til det andet undervisningsråd og skolerådet til orientering.
Det  

 samme gælder de i stk. 1, nr. 1, nævnte regler m.v.
§ 6.  Der nedsættes et skoleråd bestående af: 1.  

 lederen af afdelingen i København, 2. lederen af afdelingen i Ålborg, 3.  

 forstanderen for afdelingen i København, 4. forstanderen for afdelingen i  

 Ålborg, 5. to medlemmer udpeget af undervisningsrådet ved afdelingen i  

 København blandt henholdsvis lærer- og elevgruppen i rådet, 6. to medlemmer  

 udpeget af undervisningsrådet ved afdelingen i Ålborg blandt henholdsvis  

 lærer- og elevgruppen i rådet, 7. et medlem af sundhedsstyrelsen, 8. en  

 pædagog med erfaring i uddannelsesplanlægning, 9. et medlem udpeget af Den  

 almindelige danske Jordemoderforening, 10. en repræsentant for Rigshospitalets direktion, 11. et medlem udpeget af Københavns og Frederiksberg  

 kommuner i fællesskab, 12. et medlem udpeget af Nordjyllands amtskommune og 13. et medlem udpeget af Amtsrådsforeningen i Danmark.
Stk. 2.  De medlemmer, der er udpeget af de to  

 undervisningsråd, indtræder i skolerådet for et år ad gangen.
De øvrige  

 udpegede medlemmer beskikkes for fire år ad gangen.
Dog kan de medlemmer, der  

 repræsenterer Københavns og Frederiksberg kommuner, Nordjyllands amtskommune  

 og Amtsrådsforeningen i Danmark, beskikkes for kortere tid, hvis det ønskes  

 af vedkommende indstillende myndighed m.v.
Stk. 3.  Skolerådet vælger selv sin formand og  

 fastsætter selv sin forretningsorden.
Rådet holder møde mindst 2 gange om  

 året.
 Stk. 4.  Rådet er beslutningsdygtigt, når mindst  

 halvdelen af medlemmerne er til stede.
Stk. 5.  Beslutning træffes ved almindeligt  

 stemmeflertal.
Står stemmerne lige, er formandens stemme afgørende.
 Stk. 6.  Skolerådet kan anmode særligt sagkyndige om at  

 deltage i drøftelser.
 Stk. 7.  Rigshospitalet varetager skolerådets  

 sekretariatsforretninger.
§ 7.  Skolerådet har til opgave at følge uddannelsen  

 på de to afdelinger.
Efter indhentet udtalelse fra undervisningsrådene  

 påhviler det skolerådet at rette henvendelse til direktoratet, hvis rådet  

 finder, at de af undervisningsministeriet fastsatte uddannelsesregler bør  

 revideres, at de af de enkelte undervisningsråd fastsatte nærmere regler, jf.  

 § 5, ikke er hensigtsmæssige, eller at andre forhold bør give anledning til  

 indgriben fra ministeriets side.
 Stk. 2.  I sager om besættelse af stillinger som leder  

 af en afdeling og som forstander sender skolerådet udtalelsen fra vedkommende  

 undervisningsråd til direktoratet med sin egen udtalelse i sagen.
 Stk. 3.  Skolerådet eller et af dette nedsat underudvalg  

 afgiver efter forhandling med afdelingerne indstilling til direktoratet om  

 beskikkelse af et fælles censorkorps for de to afdelinger.
 Stk. 4.  Skolerådet afgiver udtalelse til direktoratet i  

 de spørgsmål vedrørende jordemoderuddannelsen, som direktoratet forelægger  

 rådet.
 § 8.  Direktoratet for de videregående uddannelser kan  

 i særlige tilfælde tillade mindre afvigelser fra bekendtgørelsen og kan  

 fastsætte nærmere regler om styrelsen.
 § 9.  Bekendtgørelsen træder i kraft den 1.januar  

 1981.
 Stk. 2.  Anordning nr. 563 af 30. november 1976 om  

 jordemoderuddannelsen ophæves.
 Stk. 3.  Direktoratet kan fastsætte  

 overgangsbestemmelser.
Undervisningsministeriet, den 3. april  

 1981 P.M.V.
