 Bekendtgørelse om betaling for visse uddannelsesaktiviteter i forbindelse med lov om en aktiv beskæftigelsesindsats m.m.
 I medfør af § 2, stk. 4, § 4, stk. 1 og 2, § 4 a, § 5, stk. 2, og § 6 i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., jf. lovbekendtgørelse nr. 165 af 19. februar 2013, fastsættes efter aftale med beskæftigelsesministeren:
Kapitel 1 Anvendelsesområde § 1. Bekendtgørelsen omfatter betaling for uddannelse på uddannelsesinstitutioner m.fl., der i henhold til Ministeriet for Børn og Undervisnings lovgivning er berettigede til at modtage tilskud eller bevilling fra Ministeriet for Børn og Undervisning, men som i medfør af lovens § 1, stk. 3, uanset tilskudsbestemmelserne i Ministeriet for Børn og Undervisnings lovgivning, ikke modtager aktivitetsafhængige tilskud eller bevillinger fra Ministeriet for Børn og Undervisning til uddannelse af de i § 2 nævnte personer.
Stk. 2. Bekendtgørelsen gælder dog ikke for 1) ordblindeundervisning for voksne i henhold til lov om forberedende voksenundervisning og ordblindeundervisning for voksne og 2) specialundervisning for voksne i henhold til lov om specialundervisning for voksne.
 § 2. Bekendtgørelsen omfatter betaling for uddannelse af:
 1) Personer, der er omfattet af lov om uddannelsesordning for ledige, der har opbrugt deres dagpengeret.
 2) Personer, der er omfattet af § 2, nr. 1-3, i lov om en aktiv beskæftigelsesindsats.
 3) Personer, der er omfattet af § 2, nr. 4, i lov om en aktiv beskæftigelsesindsats.
 4) Personer, der er omfattet af § 2, nr. 5, i lov om en aktiv beskæftigelsesindsats.
 5) Personer, der er omfattet af § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse.
 6) Personer, der er omfattet af § 2, nr. 11, i lov om en aktiv beskæftigelsesindsats, og som modtager ressourceforløbsydelse efter kapitel 6 a i lov om aktiv socialpolitik.
Kapitel 2 Fælles regler for tilmelding, opkrævning, betaling mv.
 § 3. Tilmelding og betaling for uddannelse omfattet af § 1, stk. 1, foretages af kommunerne eller af anden aktør, der af en kommune har fået overladt at udføre opgaver efter lov om en aktiv beskæftigelsesindsats, og som opfylder betingelserne i § 12.
 Stk. 2. Ved tilmelding skal opfyldes de eventuelle adgangskrav m.v., som gælder for ordinære elever eller studerende.
 § 4. Kommunen eller anden aktør skal ved tilmelding til uddannelse omfattet af § 1, stk. 1, af en person, der er omfattet af personkredsen i § 2, udfylde og underskrive en tilmeldingsblanket, jf. § 8 og § 10, og fremsende den til uddannelsesinstitutionen, hvor personen skal deltage i undervisning eller uddannelse.
 § 5. Påbegyndelse af et uddannelsesforløb forudsætter, at der er indgået aftale om proceduren for betalingen (betalingsaftale) mellem uddannelsesinstitutionen og kommunen eller anden aktør, jf. lovens § 2, stk. 3.
Stk. 2. Betalingsfristerne skal fremgå af betalingsaftalen.
For kommunen skal betalingsfristerne være inden for rammerne i § 9 og for anden aktør være inden for rammerne i § 11.
 § 6. Uddannelsesinstitutioner m.fl. beregner og opkræver betaling hos kommunen eller den anden aktør efter de takster, der følger af finansloven og lovens § 2, stk. 1 og 2, svarende til det statstilskud, der ville have været udløst efter de regler, som gælder for ordinære årselever eller årsstuderende, hvis den uddannelsessøgende havde været ordinær elev eller studerende.
 Stk. 2. Taksterne offentliggøres i et takstkatalog, der findes på Ministeriet for Børn og Undervisnings hjemmeside på http://www.uvm.dk/takst.
Stk. 3. Opgørelsen af antallet af årselever eller årsstuderende omfattet af kapitel 1 sker efter samme regler, som gælder for ordinære årselever eller årsstuderende.
På det videregående niveau kan opgørelsen ske 2 gange årligt.
Antallet af studerende for første halvår opgøres pr. 1. februar, mens antallet af studerende for andet halvår skal opgøres samtidig med opgørelsen af de ordinære studerende.
Opgørelsen på åben uddannelse skal følge de gældende regler for opgørelsen af ordinære elever eller studerende på åben uddannelse.
 Stk. 4. Eventuel deltagerbetaling, elevbetaling eller lignende følger de regler, som gælder for ordinære elever eller studerende.
 § 7. Hvis et uddannelsesforløb ikke ville have udløst statstilskud efter de regler, som gælder for ordinære elever eller studerende, jf. dog § 6, stk. 3, tilbagebetaler uddannelsesinstitutioner m.fl. eventuelt opkrævet betaling.
 Stk. 2. Der beregnes ikke renter ved tilbagebetaling efter stk. 1.
Kapitel 3 Kommunens tilmelding og betaling § 8. Kommunen skal ved tilmelding efter § 4 bruge en tilmeldingsblanket, der indeholder de oplysninger, som fremgår af standardblanket A med vejledning, der er optaget som bilag 1 til bekendtgørelsen.
 Stk. 2. Uddannelsesinstitutionen kan ved tilmelding efter § 4 kræve, at kommunen bruger standardblanket A med vejledning, der er optaget som bilag 1 til bekendtgørelsen.
 § 9. For kommunen er betalingsfristen senest 1 måned efter uddannelsesforløbets afslutning, medmindre tidligere betalingsfrister er aftalt i betalingsaftalen, jf. § 5.
Kapitel 4 Anden aktørs tilmelding og betaling § 10. Anden aktør skal ved tilmelding efter § 4 bruge en tilmeldingsblanket, der indeholder de oplysninger, som fremgår af standardblanket B med vejledning, der er optaget som bilag 2 til bekendtgørelsen.
 Stk. 2. Uddannelsesinstitutionen kan ved tilmelding efter § 4 kræve, at anden aktør bruger standardblanket B med vejledning, der er optaget som bilag 2 til bekendtgørelsen.
 § 11. For anden aktør er betalingsfristen, medmindre tidligere betalingsfrister er aftalt i betalingsaftalen, jf. § 5:
 1) Ved uddannelsesforløb med en varighed på eller over 1 måned senest 2 uger inden forløbets afslutning.
 2) Ved uddannelsesforløb med en varighed under 1 måned senest 1 uge efter forløbets påbegyndelse.
 3) Ved uddannelsesforløb, herunder produktionsskoleforløb, med løbende udskrivning senest 2 uger efter forløbets afslutning dog således, at der er en betalingsfrist på 1 uge efter afslutningen af hver periode af 2 måneders varighed.
Kapitel 5 Betingelser for andre aktørers adgang til at foretage tilmelding og betaling § 12. Anden aktør, der af en kommune har fået overladt at udføre opgaver efter lov om en aktiv beskæftigelsesindsats, har adgang til at foretage tilmelding og betaling efter denne bekendtgørelse, hvis 1) aktøren har en gældende rammeaftale med Arbejdsmarkedsstyrelsen, en beskæftigelsesregion eller en kommune, hvori indgår, at aktøren er forpligtet til at overholde lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., herunder at foretage tilmelding, iagttage aftalte betalingsfrister og overholde betalingsforpligtelser over for uddannelsesinstitutionerne og 2) aktøren er optaget i anden aktør-kataloget, jf. § 13.
§ 13. De andre aktører, der er omfattet af § 12, nr. 1, kan optages i anden aktør-kataloget, der findes på Arbejdsmarkedsstyrelsens hjemmeside på http://www.ams.dk/andenaktor-katalog Stk. 2. Der skal i anden aktør-kataloget være oplysninger, der muliggør identifikation af aktøren, herunder aktørens navn, adresse, telefonnummer og CVR-nummer samt en angivelse af den eller de rammeaftaler, der begrunder optagelsen i kataloget, herunder varigheden af disse aftaler.
 Stk. 3. Anden aktør-kataloget drives og opdateres af Arbejdsmarkedsstyrelsen.
Kapitel 6 Anden aktørs manglende betaling § 14. Uddannelsesinstitutioner m.fl. skal inden 10 dage eller hurtigst muligt derefter underrette kommunen, hvis en anden aktør ikke betaler for en uddannelsessøgende inden for en aftalt betalingsfrist, jf. §§ 5 og 11, og uddannelsesforløbet ikke er afsluttet, jf. dog § 17. Underretningen gives til den kommune, der er anført på tilmeldingsblanketten, jf. § 10.
 Stk. 2. Hvis kommunen er angivet fejlagtigt på tilmeldingsblanketten, jf. § 10, gives underretningen efter stk. 1 hurtigst muligt efter, at rette kommune er identificeret, jf. § 18.
§ 15. Uddannelsesinstitutioner m.fl. skal hurtigst muligt ved anbefalet brev til anden aktør, jf. dog § 17, stille krav om betaling inden for 2 uger fra brevets afsendelse, hvis 1) uddannelsesforløbet er afsluttet, 2) anden aktør ikke har betalt inden for en aftalt betalingsfrist og 3) der ville have været udløst statstilskud efter de regler, som gælder for ordinære årselever eller årsstuderende, jf. dog § 6, stk. 3, hvis den uddannelsessøgende havde været ordinær elev eller studerende.
 Stk. 2. En kopi af det i stk. 1 nævnte brev skal samtidig med afsendelse til anden aktør sendes til den kommune, der er anført på tilmeldingsblanketten, jf. § 10. Hvis kommunen er angivet fejlagtig på tilmeldingsblanketten, skal en kopi af det i stk. 1 nævnte brev sendes til rette kommune hurtigst muligt efter, at denne er identificeret, jf. § 18.
 § 16. Hvis uddannelsesinstitutionen ikke har modtaget anden aktørs betaling for uddannelsesforløbet inden for 2 uger fra afsendelsen af det i § 15, stk. 1, nævnte brev, skal institutionen hurtigst muligt orientere den kommune, der har modtaget kopi af brevet, jf. § 15, stk. 2.
Stk. 2. Den kommune, der havde overladt aktøren opgaver efter lov om en aktiv beskæftigelsesindsats vedrørende den berørte uddannelsessøgende, skal hurtigst muligt betale det manglende beløb til institutionen.
Der beregnes ikke renter af beløbet.
Kommunen overtager herefter uddannelsesinstitutionens krav mod aktøren vedrørende uddannelsesforløbet.
§ 17. Hvis uddannelsesinstitutionen er bekendt med, at den anden aktør er gået i betalingsstandsning eller er taget under konkursbehandling, skal den kommune, der er anført på tilmeldingsblanketten, jf. § 10, hurtigst muligt underrettes om uddannelsesforløb, der helt eller delvist ikke er betalt af aktøren.
Hvis kommunen er angivet fejlagtigt på tilmeldingsblanketten, skal det ske til rette kommune hurtigst muligt efter, at denne er identificeret, jf. § 18.
 Stk. 2. § 16, stk. 2, gælder tilsvarende for uddannelsesforløb omfattet af stk. 1. Dog er kommunen ikke forpligtet til at betale, før det følger af de betalingsaftaler, der er indgået mellem uddannelsesinstitutionen og aktøren.
 § 18. Hvis den i § 14, § 15, stk. 2, eller § 17, stk. 1, nævnte kommune er angivet fejlagtigt på tilmeldingsblanketten, jf. § 10, kan uddannelsesinstitutionen rette henvendelse til Arbejdsmarkedsstyrelsen med henblik på bistand til identifikation af rette kommune.
Kapitel 7 Indberetninger § 19. Uddannelsesinstitutioner m.fl., der er berettigede til at modtage tilskud eller bevillinger fra Ministeriet for Børn og Undervisning, skal indberette antallet af årselever eller årsstuderende efter denne bekendtgørelse til Ministeriet for Børn og Undervisning samtidig med indberetningen af øvrige årselever eller årsstuderende på uddannelsen.
Stk. 2. Antallet af årselever eller årsstuderende skal ved indberetningen efter stk. 1 være opdelt efter, hvorvidt de personer, der indgår i opgørelsen af antallet af årselever eller årsstuderende, er 1) kontanthjælpsmodtagere omfattet af § 2, nr. 2 eller 3, i lov om en aktiv beskæftigelsesindsats, 2) fleksjobvisiterede ledige omfattet af § 2, nr. 7, i lov om en aktiv beskæftigelsesindsats, 3) revalidend, der modtager revalideringsydelse, eller forrevalidend, der modtager kontanthjælp, sygedagpenge, ledighedsydelse eller særlig ydelse efter lov om aktiv socialpolitik, og er omfattet af § 2, nr. 4, i lov om en aktiv beskæftigelsesindsats, 4) personer, der modtager sygedagpenge og er omfattet af § 2, nr. 5, i lov om en aktiv beskæftigelsesindsats, 5) a-kasseforsikrede ledige omfattet af § 2, nr. 1, i lov om en aktiv beskæftigelsesindsats, der ikke deltager i uddannelsesforløbet som led i 6 ugers selvvalgt uddannelse, jf. kapitel 8 a i lov om en aktiv beskæftigelsesindsats, 6) a-kasseforsikrede ledige omfattet af § 2, nr. 1, i lov om en aktiv beskæftigelsesindsats, der deltager i uddannelsesforløbet som led 6 ugers selvvalgt uddannelse, jf. kapitel 8 a i lov om en aktiv beskæftigelsesindsats, 7) personer, der modtager ressourceforløbsydelse efter kapitel 6 a i lov om aktiv socialpolitik, og som er omfattet af § 2, nr. 11, i lov om en aktiv beskæftigelsesindsats eller 8) personer, der er omfattet af lov om uddannelsesordning for ledige, der har opbrugt deres dagpengeret.
 Stk. 3. Indberetningen sker på samme måde som indberetning af ordinære årselever eller årsstuderende, herunder i elektronisk form.
§ 20. Ved uddannelsesinstitutioner m.fl., der er berettigede til at modtage tilskud eller bevillinger fra Ministeriet for Børn og Undervisning, skal revisor attestere indberetningen i overensstemmelse med de regler om revision og tilskudskontrol m.v., som institutionen er omfattet af.
Dette gælder dog ikke for statsinstitutioner.
Kapitel 8 Ikrafttrædelses- og overgangsregler § 21. Bekendtgørelsen træder i kraft den 1. april 2013, og har virkning for samtlige uddannelsesaktiviteter og indberetninger efter denne dato.
 Stk. 2. Bekendtgørelse nr. 687 af 2. juli 2009 om betaling for visse uddannelsesaktiviteter i forbindelse med lov om en aktiv beskæftigelsesindsats m.m. ophæves, jf. dog stk. 3.
 Stk. 3. Den i stk. 2 nævnte bekendtgørelse finder anvendelse for uddannelsesaktiviteter og indberetninger, der vedrører perioden før den 1. april 2013.
 § 22. Andre aktører, der med Arbejdsmarkedsstyrelsen eller en beskæftigelsesregion før den 1. juli 2007 har indgået en rammeaftale, der er gældende efter den 1. juli 2007, kan optages i anden aktør-kataloget, jf. § 13, i den periode, hvor aftalen er gældende efter den 1. juli 2007, hvis Arbejdsmarkedsstyrelsen har orienteret aktøren om reglerne i denne bekendtgørelse for tilmelding og betaling.
Ministeriet for Børn og Undervisning, den 4. marts 2013 P.M.V.Per HansenAfdelingschef / Merete Vinje Bilag 1 Standardblanket A, jf. § 8 i bekendtgørelsen om betaling for visse uddannelsesaktiviteter i forbindelse med lov om en aktiv beskæftigelsesindsats m.m. (marts 2013) Vejledning til udfyldelse af standardblanket A, jf. bilag 1 til bekendtgørelsen om betaling for visse uddannelsesaktiviteter i forbindelse med lov om en aktiv beskæftigelsesindsats m.m. (marts 2013) Blanketten skal udfyldes af kommunen for personer, der er:
 A) Kontanthjælpsmodtager omfattet af § 2, nr. 2 eller 3, i lov om en aktiv beskæftigelsesindsats.
 B) Fleksjobvisiteret og ledig omfattet af § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse.
 C) Revalidend, der modtager revalideringsydelse eller forrevalidend, der modtager kontanthjælp, sygedagpenge, ledighedsydelse eller særlig ydelse efter lov om aktiv socialpolitik og er omfattet af § 2, nr. 4, i lov om en aktiv beskæftigelsesindsats.
 D) A-kasseforsikret ledig omfattet af § 2, nr. 1, i lov om en aktiv beskæftigelsesindsats, der ikke deltager i uddannelsesforløbet som led i6 ugers selvvalgt uddannelse, jf. kapitel 8 a i lov om en aktiv beskæftigelsesindsats.
 E) A-kasseforsikret ledig omfattet af § 2, nr. 1, i lov om en aktiv beskæftigelsesindsats, der deltager i uddannelsesforløbet som led i6 ugers selvvalgt uddannelse, jf. kapitel 8 a i lov om en aktiv beskæftigelsesindsats.
 F) Sygedagpengemodtager omfattet af § 2, nr. 5, i lov om en aktiv beskæftigelsesindsats, der modtager dagpenge under sygdom efter lov om sygedagpenge.
 G) Person, der modtager ressourceforløbsydelse efter kapitel 6 a i lov om aktiv socialpolitik, og er omfattet af § 2, stk. 11, i lov om en aktiv beskæftigelsesindsats.
 H) Person, der er omfattet af lov om uddannelsesordning for ledige, der har opbrugt deres dagpengeret.
Ad punkt 13. Udfyldes med oplysninger om eleven/den studerende: Personnummer, navn, adresse og telefonnummer.
Punkt 1 og 2 skal udfyldes.
Ad punkt 4. Udfyldes, hvis uddannelsen har et nummer, jf.
Ministeriet for Børn og Undervisnings takstkatalog.
Ad punkt 5. Udfyldes med uddannelsens navn, jf.
Ministeriet for Børn og Undervisnings takstkatalog.
Ad punkt 6. Udfyldes hvis en elev/studerende ikke tilmeldes for hele uddannelsesforløbets varighed.
Det kan eksempelvis være tilfældet, hvis det allerede på tilmeldingstidspunktet er klart, at eleven/den studerende ikke under hele uddannelsesforløbet vil være omfattet af den personkreds, der er omfattet af anvendelsesområdet for lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m. (herefter betalingsloven), jf. bekendtgørelsens § 2.
Fra det tidspunkt eleven/den studerende ikke er omfattet af den personkreds, der er omfattet af betalingslovens anvendelsesområde, vil resten af uddannelsesforløbet skulle gennemføres på ordinære vilkår.
Der er i bekendtgørelsens § 6, stk. 3, regler om opgørelsen af årselever og årsstuderende.
Hvis eksempelvis en elev på en tælledag er omfattet af den personkreds, der er omfattet af betalingslovens anvendelsesområde, vil der skulle betales efter betalingsloven svarende til de taxametertilskud, som tælledagen ville have udløst.
Dette gælder også, selvom det vedrører undervisningen efter det tidspunkt, hvor eleven ikke længere er omfattet af den personkreds, der er omfattet af betalingslovens anvendelsesområde.
Ad punkt 7. Skal udfyldes ved afkrydsning med oplysning om den tilmeldtes status i forhold til lov om en aktiv beskæftigelsesindsats, lov om aktiv socialpolitik og lov om uddannelsesordning for ledige, der har opbrugt deres dagpengeret.
Oplysningen skal bruges til institutionernes indberetninger til Ministeriet for Børn og Undervisning efter bekendtgørelsens § 19.
Ad punkt 815. Udfyldes med oplysninger om den aktiverende kommune: Navn og adresse, CVR-nummer på kommunen, telefonnummer, telefaxnummer og e-mail-adresse.
Endelig i punkt 15 navn på sagsbehandler, samt dato og underskrift.
Punkt 8, 9, 10, 11 og 15 skal udfyldes.
Punkt 12, 13 og 14 udfyldes i det omfang, oplysningerne foreligger.
Ad punkt 16. Udfyldes, hvis uddannelsen har et nummer, jf.
Ministeriet for Børn og Undervisnings takstkatalog, hvoraf det fremgår, hvis uddannelsen har et nummer.
Dette skal også udfyldes af institutionen til bekræftelse af oplysningerne udfyldt af kommunen i punkt 4. Det er vigtigt, at der er enighed mellem institutionen og kommunen om, hvilken uddannelse det er, der er henvist til.
Ad punkt 17. Udfyldes med uddannelsens navn, jf.
Ministeriet for Børn og Undervisnings takstkatalog.
Dette skal også udfyldes af institutionen til bekræftelse af oplysningerne udfyldt af kommunen i punkt 5. Det er vigtigt, at der er enighed mellem institutionen og kommunen om, hvilken uddannelse det er, der er henvist til.
Ad punkt 18. Udfyldes med uddannelsens forventede varighed, dvs. startdato samt forventet slutdato.
Forventet slutdato kan ligge i et andet finansår end uddannelsens startdato.
Bemærk: Hvis eleven indgår i et nyt uddannelsesforløb, der ikke har samme taxametersammensætning, så skal der udfyldes en blanket for det nye forløb.
Ad punkt 19. Udfyldes med uddannelsens ugentlige timetal, hvis dette kan oplyses.
Evt. angivelse af gennemsnitligt forventet ugentligt timetal.
Ad punkt 20. Her anføres summen af forventede udgifter i årets takstniveau.
Summen dannes ved at lægge de relevante forventede takster fra punkterne 21, 22, 23 og 24 sammen.
 Det er taksterne i Ministeriet for Børn og Undervisnings takstkatalog, der skal anvendes under punkt 21, 22, 23 og 24.
Takster med og uden moms: Kun i de tilfælde, hvor institutionen/udbyderen modtager tilskud fra Ministeriet for Børn og Undervisning på grundlag af taksterne med moms, og disse er opført i Ministeriet for Børn og Undervisnings takstkatalog, er det taksterne med moms, der skal benyttes.
Der henvises til § 2, stk. 2, i betalingsloven og finansloven.
Ad punkt 21. Her anføres undervisningstaksten fra takstkataloget.
Hvis der til uddannelsen/personen er knyttet en tillægstakst, indregnes denne takst sammen med undervisningstaksten, når udgiften skal beregnes.
Der kan være specialetillægstakst på institutioner for erhvervsrettet uddannelse og praktiktaxametre og refusionstakster på de videregående uddannelsesinstitutioner.
Der kan også være tale om færdiggørelsestakst, påbegyndelsestakst m.fl.
Det er den samlede udgift (undervisningstakst inkl. evt. tillægstakst, praktiktakst, refusionstakst, specialetakst, færdiggørelsestakst, påbegyndelsestakst m.fl.), der skal anføres i feltet.
Ad punkt 22. Her anføres fællesudgiftsstaksten fra takstkataloget, hvis uddannelsen har en sådan takst.
Hvis uddannelsen ikke har en sådan takst udfyldes feltet ikke.
Denne takst ganges med forventet antal årselever (ÅE) eller forventet antal STÅ.
Feltet kan fx udfyldes således: Antal STÅ/ÅE*TAKST=UDGIFT i kr.
Ad punkt 23. Her anføres bygningstaxametertaksten fra takstkataloget, hvis uddannelsen har en sådan takst.
Hvis uddannelsen ikke har en sådan takst, udfyldes feltet ikke.
Denne takst ganges med forventet antal årselever (ÅE) eller forventet antal STÅ.
Feltet kan fx udfyldes således: Antal STÅ/ÅE*TAKST=UDGIFT i kr.
 Ad punkt 24. Her anføres vejledningstilskud i forbindelse med et særligt EGU-forløb.
 Ad punkt 25. Her anføres fx deltagerbetaling eller elevbetaling i forbindelse med aktivering til arbejdsmarkedsuddannelse, åben uddannelse, efterskoler, folkehøjskoler, husholdningsskoler, håndarbejdsskoler og private gymnasier m.fl.
 Ad punkt 2630. Skal udfyldes med oplysninger om uddannelsesinstitutionen: Navn og adresse, evt. institutionsnummer/skolekode, telefonnummer, telefaxnummer og e-mail-adresse.
Ad punkt 31. Her anføres navnet på skolens sagsbehandler samt dato og underskrift.
Dette felt skal udfyldes.
Ad punkt 32. Her kan proceduren for betaling (betalingsaftalen) mellem uddannelsesinstitutionen og kommunen anføres.
Opmærksomheden henledes på rammerne herfor i bekendtgørelsens § 5 og § 9.
 Der vil ikke være noget til hinder for, at der indgås en generel aftale mellem parterne om betalingsproceduren, herunder betalingsfrister, hvortil der kan henvises på blanketten.
 Det følger af § 2, stk. 3, i betalingsloven, at påbegyndelse af et uddannelsesforløb forudsætter, at der er indgået aftale om proceduren for betalingen.
Bilag 2 Standardblanket B, jf. § 10 i bekendtgørelsen om betaling for visse uddannelsesaktiviteter i forbindelse med lov om en aktiv beskæftigelsesindsats m.m. (marts 2013) Vejledning til udfyldelse af standardblanket B, jf. bilag 2 til bekendtgørelsen om betaling for visse uddannelsesaktiviteter i forbindelse med lov om en aktiv beskæftigelsesindsats m.m. (marts 2013) Blanketten skal udfyldes af anden aktør, der har fået overladt opgaver i henhold til lov om en aktiv beskæftigelsesindsats af en kommune, ved tilmelding af personer, der er:
 A) Kontanthjælps- eller starthjælpsmodtager omfattet af § 2, nr. 2 eller 3, i lov om en aktiv beskæftigelsesindsats.
 B) Fleksjobvisiteret og ledig omfattet af § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse.
 C) Revalidend, der modtager revalideringsydelse eller forrevalidend, der modtager kontanthjælp, sygedagpenge, ledighedsydelse eller særlig ydelse efter lov om aktiv socialpolitik, og er omfattet af § 2, nr. 4, i lov om en aktiv beskæftigelsesindsats.
 D) A-kasseforsikret ledig omfattet af § 2, nr. 1, i lov om en aktiv beskæftigelsesindsats, der ikke deltager i uddannelsesforløbet som led i6 ugers selvvalgt uddannelse, jf. kapitel 8 a i lov om en aktiv beskæftigelsesindsats.
 E) A-kasseforsikret ledig omfattet af § 2, nr. 1, i lov om en aktiv beskæftigelsesindsats, der deltager i uddannelsesforløbet som led i6 ugers selvvalgt uddannelse, jf. kapitel 8 a i lov om en aktiv beskæftigelsesindsats.
 F) Sygedagpengemodtager omfattet af § 2, nr. 5, i lov om en aktiv beskæftigelsesindsats, der modtager dagpenge under sygdom efter lov om sygedagpenge.
 G) Person, der modtager ressourceforløbsydelse efter kapitel 6 a i lov om aktiv socialpolitik, og er omfattet af § 2, stk. 11, i lov om en aktiv beskæftigelsesindsats.
 H) Person, der er omfattet af lov om uddannelsesordning for ledige, der har opbrugt deres dagpengeret.
Ad punkt 13. Udfyldes med oplysninger om eleven/den studerende: Personnummer, navn, adresse og telefonnummer.
Punkt 1 og 2 skal udfyldes.
Ad punkt 4. Udfyldes, hvis uddannelsen har et nummer, jf.
Ministeriet for Børn og Undervisnings takstkatalog.
Ad punkt 5. Udfyldes med uddannelsens navn, jf.
Ministeriet for Børn og Undervisnings takstkatalog.
Ad punkt 6. Udfyldes hvis en elev/studerende ikke tilmeldes for hele uddannelsesforløbets varighed.
Det kan eksempelvis være tilfældet, hvis det allerede på tilmeldingstidspunktet er klart, at eleven/den studerende ikke under hele uddannelsesforløbet vil være omfattet af den personkreds, der er omfattet af anvendelsesområdet for lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m. (herefter betalingsloven), jf. bekendtgørelsens § 2.
Fra det tidspunkt eleven/den studerende ikke er omfattet af den personkreds, der er omfattet af betalingslovens anvendelsesområde, vil resten af uddannelsesforløbet skulle gennemføres på ordinære vilkår.
Der er i bekendtgørelsens § 6, stk. 3, regler om opgørelsen af årselever og årsstuderende.
Hvis eksempelvis en elev på en tælledag er omfattet af den personkreds, der er omfattet af betalingslovens anvendelsesområde, vil der skulle betales efter betalingsloven svarende til de taxametertilskud, som tælledagen ville have udløst.
Dette gælder også, selvom det vedrører undervisningen efter det tidspunkt, hvor eleven ikke længere er omfattet af den personkreds, der er omfattet af betalingslovens anvendelsesområde.
Ad punkt 7. Skal udfyldes ved afkrydsning med oplysning om den tilmeldtes status i forhold til lov om en aktiv beskæftigelsesindsats, lov om aktiv socialpolitik og lov om uddannelsesordning for ledige, der har opbrugt deres dagpengeret.
Oplysningen skal bruges til institutionernes indberetninger til Ministeriet for Børn og Undervisning efter bekendtgørelsens § 19.
Ad punkt 8. Her skal anføres oplysninger om den kommune, der har overladt aktøren opgaver i henhold til lov om en aktiv beskæftigelsesindsats vedrørende den tilmeldte uddannelsessøgende.
Dvs. oplysninger om kommunen: Navn og adresse, CVR-nummer på kommunen, telefonnummer, telefaxnummer, e-mail-adresse og navn på kontaktperson hos kommunen vedrørende den pågældende uddannelsessøgende/aktøren.
 Punkt 8 skal udfyldes.
Ad punkt 915. Udfyldes med oplysninger om den anden aktør: Navn og adresse, CVR-nummer, telefonnummer, telefaxnummer og e-mail-adresse.
Endelig i punkt 15 navn på sagsbehandler, samt dato og underskrift.
Punkt 9, 10, 11 og 15 skal udfyldes.
Punkt 12, 13 og 14 udfyldes i det omfang, oplysningerne foreligger.
Ad punkt 16. Udfyldes, hvis uddannelsen har et nummer, jf.
Ministeriet for Børn og Undervisnings takstkatalog hvoraf det fremgår, hvis uddannelsen har et nummer.
Dette skal også udfyldes af institutionen til bekræftelse af oplysningerne udfyldt af aktøren i punkt 4. Det er vigtigt, at der er enighed mellem institutionen og aktøren om, hvilken uddannelse det er, der er henvist til.
Ad punkt 17. Udfyldes med uddannelsens navn, jf.
Ministeriet for Børn og Undervisnings takstkatalog.
Dette skal også udfyldes af institutionen til bekræftelse af oplysningerne udfyldt af aktøren i punkt 5. Det er vigtigt, at der er enighed mellem institutionen og aktøren om, hvilken uddannelse det er, der er henvist til.
Ad punkt 18. Udfyldes med uddannelsens forventede varighed, dvs. startdato samt forventet slutdato.
Forventet slutdato kan ligge i et andet finansår end uddannelsens startdato.
Bemærk: Hvis eleven indgår i et nyt uddannelsesforløb, der ikke har samme taxametersammensætning, så skal der udfyldes en blanket for det nye forløb.
Ad punkt 19. Udfyldes med uddannelsens ugentlige timetal, hvis dette kan oplyses.
Evt. angivelse af gennemsnitlig forventet ugentligt timetal.
Ad punkt 20. Her anføres summen af forventede udgifter i årets takstniveau.
Summen dannes ved at lægge de relevante forventede takster fra punkterne 21, 22, 23 og 24 sammen.
 Det er taksterne i Ministeriet for Børn og Undervisnings takstkatalog, der skal anvendes under punkt 21, 22, 23 og 24.
Takster med og uden moms: Kun i de tilfælde, hvor institutionen/udbyderen modtager tilskud fra Ministeriet for Børn og Undervisning på grundlag af taksterne med moms, og disse er opført i Ministeriet for Børn og Undervisnings takstkatalog, er det taksterne med moms, der skal benyttes.
Der henvises til § 2, stk. 2, i betalingsloven og finansloven.
Ad punkt 21. Her anføres undervisningstaksten fra takstkataloget.
Hvis der til uddannelsen/personen er knyttet en tillægstakst, indregnes denne takst sammen med undervisningstaksten, når udgiften skal beregnes.
Der kan være specialetillægstakst på institutioner for erhvervsrettet uddannelse og praktiktaxametre og refusionstakster på de videregående uddannelsesinstitutioner.
Der kan også være tale om færdiggørelsestakst, påbegyndelsestakst m.fl.
Det er den samlede udgift (undervisningstakst inkl. evt. tillægstakst, praktiktakst, refusionstakst, specialetakst, færdiggørelsestakst, påbegyndelsestakst m.fl.), der skal anføres i feltet.
Ad punkt 22. Her anføres fællesudgiftsstaksten fra takstkataloget, hvis uddannelsen har en sådan takst.
Hvis uddannelsen ikke har en sådan takst udfyldes feltet ikke.
Denne takst ganges med forventet antal årselever (ÅE) eller forventet antal STÅ.
Feltet kan fx udfyldes således: Antal STÅ/ÅE*TAKST=UDGIFT i kr.
Ad punkt 23. Her anføres bygningstaxametertaksten fra takstkataloget, hvis uddannelsen har en sådan takst.
Hvis uddannelsen ikke har en sådan takst, udfyldes feltet ikke.
Denne takst ganges med forventet antal årselever (ÅE) eller forventet antal STÅ.
Feltet kan fx udfyldes således: Antal STÅ/ÅE*TAKST=UDGIFT i kr.
 Ad punkt 24. Her anføres vejledningstilskud i forbindelse med et særligt EGU-forløb.
 Ad punkt 25. Her anføres fx deltagerbetaling eller elevbetaling i forbindelse med aktivering til arbejdsmarkedsuddannelse, åben uddannelse, efterskoler, folkehøjskoler, husholdningsskoler, håndarbejdsskoler og private gymnasier m.fl.
 Ad punkt 2630. Skal udfyldes med oplysninger om uddannelsesinstitutionen: Navn og adresse, evt. institutionsnummer/skolekode, telefonnummer, telefaxnummer og e-mail-adresse.
Ad punkt 31. Her anføres navnet på skolens sagsbehandler samt dato og underskrift.
Dette felt skal udfyldes.
Ad punkt 32. Her kan proceduren for betaling (betalingsaftalen) mellem uddannelsesinstitutionen og aktøren anføres.
Opmærksomheden henledes på rammerne herfor i bekendtgørelsens § 5 og § 11.
 Der vil ikke være noget til hinder for, at der indgås en generel aftale mellem parterne om betalingsproceduren, herunder betalingsfrister, hvortil der kan henvises på blanketten.
 Det følger af § 2, stk. 3, i betalingsloven, at påbegyndelse af et uddannelsesforløb forudsætter, at der er indgået aftale om proceduren for betalingen.
