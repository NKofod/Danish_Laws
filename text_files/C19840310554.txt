Arbejdsformidlingskontorerne Arbejdsløshedskasserne Kommunerne og amtskommunerne Med arbejdsdirektoratets skrivelse af 18/7 1983 udsendtes  

 arbejdsministeriets skrivelse af 5/7 1983 om regler for udbetaling af  

 godtgørelse til kursister, der er omfattet af arbejdstilbudsordningen eller  

 jobskabelsesordningen.
I medfør af disse regler kan der ikke udbetales kursusgodtgørelse, hvis en  

 arbejdsgiver i henhold til § 11 stk. 3 i bekendtgørelse nr. 70 af 18/2 1983  

 om arbejdstilbud til ledige lader undervisning indgå i op til 2 måneder af  

 genoptræningsperioden.
Undervisningen er her en integreret del af  

 genoptræningsperioden og der udbetales løn i perioden.
Afbrydelser af arbejdstilbudsperioden i henhold til § 18 i i  

 bekendtgørelse nr. 550 af 21/11 1983 om arbejdstilbud til ledige  

 (vejledningen side 4) er derimod ikke omfattet af reglerne.
Hvis en  

 arbejdstilbudsperiode afbrydes i henhold til § 18 i på grund af ønsket  

 deltagelse i et kursus, kan kursusgodtgørelse udbetales efter de almindelige  

 regler herom.
Der skal i henhold til § 18 i være tale om en afbrydelse uden  

 løn, der er aftalt mellem den ansatte og arbejdsgiveren og godkendt af AF.  

 Der vil typisk foreligge en situation, hvor kurset udelukkende er i den  

 ansattes interesse, f.eks. fordi pågældende under den forudgående  

 ledighedsperiode har tilmeldt sig et efteruddannelseskursus inden for sit  

 eget fag, har påbegyndt arbejdstilbud inden for et andet fagområde og  

 herunder får tilbudt deltagelse i det ønskede efteruddannelseskursus.
AF må i forbindelse med kursustilmeldingen påtegne ansøgningsblanketten,  

 AR 160 11-78, således at det fremgår, at der er tale om en godkendt § 18 i  

 afbrydelse under arbejdstilbudsordningen.
Påtegningen gives på blankettens  

 side 3.
 P.D.V.
 E.B.
E.
Kongstad fm.
