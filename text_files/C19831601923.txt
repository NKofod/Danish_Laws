§ 1 Børnefilmkonsulenten ved Det danske Filminstitut og Statens Filmcentral  

 ansættes i henhold til § 19 i loven om film (lov nr. 306 af 9. juni 1982 som  

 ændret ved lov nr. 243 af 8. juni 1983). Konsulenten må ikke være  

 repræsentant for eller ansat i eller økonomisk interesseret i virksomheder  

 for produktion, udlejning eller forevisning af film.
Konsulenten kan ikke  

 være medlem af filminstituttets eller filmcentralens bestyrelser og  

 repræsentantskaber eller af filmjuryen.
§ 2 Børnefilmkonsulentens opgave er 2)i øvrigt at virke som initiativtagende på børnefilmområdet.
 Stk. 2.  Konsulenten er medlem af børnefilmrådet, til  

 hvis forretningsorden der henvises.
§ 3 Børnefilmkonsulenten skal virke aktivt og opsøgende for, at der her i  

 landet findes et betydeligt udvalg af kvalitetsfilm inden for alle kategorier  

 for børn, og at filmene når ud til det størst mulige børnepublikum.
Konsulenten må i denne anledning holde forbindelse til de kredse, der på  

 forretnigsmæssigt eller ideelt grundlag har med produktion, import,  

 distribution og forevisning af film for børn at gøre.
Konsulenten må lægge  

 vægt på at motivere kreative talenter til at udfolde sig på børnefilmområdet  

 - herunder sådanne, der eventuelt ikke hidtil har gjort sig gældende på dette  

 felt - og på at fremme forsøg med nye samarbejdsformer o.lign.
 Stk. 2.  Børnefilmkonsulenten skal om fornødent give  

 ansøgere og forslagsstillere råd om den endelige udformning af deres  

 projekter og følge gennemførelsen af igangsatte projekter.
§ 4 Børnefilmkonsulenten skal i sit arbejde udvise alsidighed.
§ 5 Børnefilmkonsulenten udarbejder børnefilmrådets indstillinger til  

 bestyrelserne for Det danske Filminstitut og Statens Filmcentral på baggrund  

 af rådets vedtagelser, jfr. nærmere forretningsordenen for rådet.
§ 6 Det er normalt børnefilmkonsulenten, der forelægger børnefilmrådets  

 indstillinger for vedkommende bestyrelse, jfr. nærmere forretningsordenen for  

 rådet.
§ 7 Finder børnefilmkonsulenten, at et forelagt projekt ikke bør fremmes, skal  

 børnefilmrådet orienteres om afslaget.
§ 8 Ændringer i denne instruks skal godkendes af ministeriet for kulturelle  

 anliggender.
