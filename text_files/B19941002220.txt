(Meddelelser B) Indledning Afsnit C Maskininstallationer Afsnit C Maskininstallationer  side Regel 26 Almindelige bestemmelser Regel 27 Maskineri Regel 28 Bakevne Regel 29 Styreanlæg Regel 30 Yderligere krav for elektriske og elektrohydrauliske styreanlæg Regel 31 Kontrolforanstaltninger for maskiner Regel 32 Dampkedler og kedelfødesystemer Regel 33 Damprørssystemer Regel 34 Lufttryksystemer Regel 35 Ventilationssystemer i maskinrum Regel 36 Beskyttelse med støj Regel 37 Kommunikation mellem kommandobro og maskinrum Regel 38 Maskinmesteralarm Regel 39 Nødinstallationers placering i passagerskibe Afsnit C Maskininstallationer (Hvor ikke andet udtrykkeligt er bestemt, finder afsnit C anvendelse på  

 passager- og lastskibe) Regel 26 Almindelige bestemmelser 1 Maskineri, kedler og andre trykbeholdere samt de dermed forbundne  

 rørsystemer og tilbehør skal være således udformet og konstrueret, at de er  

 velegnede til den funktion de er bestemt for, og skal være således anbragt og  

 beskyttet, at de frembyder mindst mulig fare for de ombordværende personer  

 under fornøden hensyntagen til bevægelige dele, varme overflader og andre  

 faremomenter.
Ved konstruktionen skal der tages hensyn til de anvendte  

 byggematerialer, udrustningens formål, de driftsforhold den vil blive udsat  

 for samt miljøforholdene om bord.
 .2 For uklassede maskin- og kedelanlæg m.v. gælder med hensyn til  

 konstruktion, styrke og materialedimensioner i almindelighed, at de regler,  

 som anvendes af et af de af søfartsstyrelsen til enhver tid anerkendte  

 klassifikationsselskaber, kan anvendes på ethvert punkt, om hvilket der i  

 nærværende forskrifter ikke er fastsat særlige bestemmelser.
 .3 For anlæg, som er klasset, eller som bygges til optagelse i klasse,  

 anerkendes klassens regler som fyldestgørende på ethvert punkt, om hvilket  

 der i disse forskrifter ikke er fastsat særlige bestemmelser.
.4 Der skal i fornødent omfang være anbragt solide og forsvarligt sikrede  

 gelændere, håndlister, fodskærme eller lignende.
Dørk og ristværker skal være  

 skridsikre og skal være udført af stål eller andet ikke brændbart materiale.
.5 Kranbjælker, kranløbere, kraner og taljer skal være mærket med  

 arbejdsbelastningen.
Kranarrangementer skal være let tilgængelige for  

 eftersyn og skal, for maskinrum og værksteder, være afprøvet med 150% af  

 arbejdsbelastningen.
Belastningen må ikke kunne overskride  

 arbejdsbelastningen med mere end 5%. Krankroge skal være konstrueret med  

 sikring mod udhugning.
 .6 Alle transportable beholdere for sammentrykkede, fordråbede eller under  

 tryk opløste luftarter, som kan nære en eventuel brand, skal straks efter  

 brugen anbringes på et over skoddækket passende sted, hvorfra der er direkte  

 adgang til frit dæk.
 .7 Maskinrum skal være godt belyst og installationen være opdelt i mindst  

 to grupper.
 2 Administrationen skal i særlig grad have opmærksomheden henvendt på  

 driftssikkerheden af væsentlige enkeltkomponenter i fremdrivningsanlægget og  

 kan kræve en særskilt energikilde til fremdrivning, der er tilstrækkelig til  

 at give skibet manøvrefart, navnlig i tilfælde af ukonventionelle anlæg.
3 Der skal forefindes midler, til at sikre at fremdrivningsmaskineriets  

 normale drift kan opretholdes eller genoprettes, også selvom en af de vigtige  

 hjælpeinstallationer skulle ophøre med at virke.
Opmærksomheden skal i særlig  

 grad være henvendt på funktionsfejl ved:
.1 et generatorsæt, der tjener som elektrisk hovedenergikilde; .2 dampforsyningskilderne; .3 fødevandsanlæggene for kedler; .4 brændselsolieanlæggene for kedler eller motorer; .5 midlerne til at frembringe smøreolietryk; .6 midlerne til at frembringe vandtryk; .7 en kondensatpumpe og arrangementet til opretholdelse af vakuum i  

 kondensatorer; .8 den mekaniske lufttilførsel til kedler; .9 en luftkompressor og receiver for start eller til kontrolformål; .10 de hydrauliske, pneumatiske eller elektriske kontrolmidler for  

 hovedfremdrivningsmaskineriet, herunder stilbare propeller.
.11 Person- og vareelevatorer skal med hensyn til dimensionering,  

 udstyr, indretning, personantal og/eller varemængde opfylde de af  

 Søfartsstyrelsen, i hvert enkelt tilfælde eller for hver enkel anlægstype  

 fastsatte bestemmelser. .1 Installationstegninger og  

 vedligeholdelsesbeskrivelser, herunder bestemmelser om periodiske  

 besigtigelser skal godkendes af Søfartsstyrelsen.
Søfartsstyrelsen skal  

 besigtige og godkende anlæggene, forinden de tages i brug. .2 Efter  

 godkendelse udsteder Søfartsstyrelsen godkendelsesattest, som skal opbevares  

 om bord. .3 Søfartsstyrelsen kan tillade, at de periodiske besigtigelser  

 foretages af skibets maskinchef, af en af Søfartsstyrelsen udpeget sagkyndig  

 person og/eller af et anerkendt klassifikationsselskab.
 Administrationen kan dog, under hensyntagen til overordnede  

 sikkerhedshensyn, godkende en delvis reduktion af fremdrivningsevnen.
 4 Der skal forefindes midler til at sikre, at maskineriet kan komme til at  

 fungere igen efter en »dødt skib« tilstand uden hjælp udefra.
 5 Alle kedler, maskindele, dampanlæg, hydrauliske anlæg, trykluftanlæg og  

 alle andre anlæg med dermed forbundet tilbehør, som arbejder under udvendigt  

 tryk, skal underkastes passende prøver, herunder en trykprøve, før de sættes  

 i drift for første gang.
 6 Hovedfremdrivningsanlægget og alle hjælpemaskiner, der er nødvendige for  

 skibets fremdrivning og sikkerhed, skal, således som de er anbragt i skibet,  

 være indrettet til at fungere, når skibet ligger på ret køl, og når det har  

 slagside med en krængningsvinkel til og med 15I til begge sider under  

 statiske forhold, og 22,5I under dynamiske forhold (rullende) til begge sider  

 og samtidig dynamisk hældende (duvende) 7,5I forskibs eller agterskibs.  

 Administrationen kan tillade afvigelser fra disse vinkler under hensyntagen  

 til skibets type, størrelse og driftsforhold.
 7 Der skal træffes foranstaltninger til at lette rengøring, eftersyn og  

 vedligeholdelse af hovedfremdrivnings- og hjælpemaskineri, herunder kedler og  

 trykbeholdere.
 8 Opmærksomheden skal i særlig grad være henvendt på  

 fremdrivningsanlæggenes udformning, konstruktion og installation, således at  

 deres vibrationer ikke medfører for store spændinger i disse maskiner inden  

 for de normale driftsområder.
Regel 27 Maskineri 1 Hvor der er risiko for maskineriet på grund af for høj  

 omdrejningshastighed, skal der træffes foranstaltninger til at sikre, at den  

 driftssikre omdrejningshastighed ikke overskrides.
 2 Hvor hoved- eller hjælpemaskineri, herunder trykbeholdere, eller nogen  

 del af sådant maskineri er udsat for indvendigt tryk og kan blive udsat for  

 farligt overtryk, skal der, hvor dette er praktisk muligt, forefindes midler  

 til beskyttelse mod et sådant overtryk.
 3 Gear samt enhver aksel og kobling, der anvendes til overførsel af kraft  

 til maskiner, der er nødvendige for skibets fremdrivning og sikkerhed eller  

 for de ombordværende personers sikkerhed, skal være således udformet og  

 konstrueret, at de kan modstå de største belastninger, som de kan blive udsat  

 for under alle driftsforhold, og der skal tages fornødent hensyn til den type  

 motorer, de drives af eller udgør en del af.
4 Forbrændingsmotorer med en cylinderdiameter på 200 mm eller et  

 krumtaphusvolumen på 0,6 kbm og derover skal være forsynet med  

 eksplosionsaflastningsventiler af passende type med tilstrækkeligt  

 udstrømningsareal.
Aflastningsventilerne skal være således anbragt eller være  

 forsynet med sådanne midler, at udstrømning fra dem er således rettet, at der  

 er mindst mulig fare for, at personalet kan komme til skade.
 5 Hovedfremdrivningsturbiner og eventuelle hovedforbrændingsmotorer til  

 fremdrivning samt hjælpemaskineri skal være forsynet med automatisk virkende  

 afbryderanordninger med henblik på tilfælde af svigt, f.eks. af  

 smøreolieforsyningen, hvilket hurtigt ville kunne føre til fuldstændigt  

 sammenbrud, alvorlig beskadigelse eller eksplosion.
 Administrationen kan tillade foranstaltninger, der omgår de automatisk  

 virkende afbryderanordninger.
6 Køleanlæg .1 Ved køleanlæg forstås ethvert køleanlæg - bortset fra  

 husholdningskøleskabe og -frysebokse - hvori der som kølemiddel indgår væsker  

 eller fordråbede luftarter, hvis damptryk ved + 30  grader C overstiger  

 0,1 M Pa.
 .2 Døre til alle køle-, fryse- og blæserum, i hvilke personer kan opholde  

 sig, skal åbne udad, og dørenes lukke- og låsemekanismer skal uafhængigt af  

 de forekommende temperaturer og temperaturforskelle kunne fungere let og  

 sikkert ved betjening indefra også i låst tilstand.
 .3 Ethvert køle- og fryserum, i hvilke personer kan opholde sig, skal være  

 forsynet med fast installeret elektrisk lys.
 .4 For proviantkøleanlæg gælder endvidere følgende:
 .1 Afbryderen for lyset skal være anbragt inde i rummet, og ved lysets  

 tænding skal en rød kontrollampe, anbragt umiddelbart uden for  

 kølerumsafdelingen eller på et andet af skibstilsynet godkendt sted, samtidig  

 tændes.
.2 Foruden ovennævnte kontrollampe skal der være installeret et elektrisk  

 alarmanlæg med akustisk signalgiver anbragt på et hensigtsmæssigt sted,  

 f.eks. i kabyssen, og betjeningskontakter for anlægget skal være umiddelbart  

 inden for dørene i de enkelte kølerum.
Signalgiveren må kun kunne afstilles  

 fra den kontakt, hvorfra den er startet, og skal være tilsluttet en anden  

 gruppe end lysinstallationen i rummet eller rummene, for nye skibe skal denne  

 gruppe dog være en nødlysgruppe.
 .5 Ved anlæg med fluorerende kulbrinter som kølemiddel skal der på et  

 iøjnefaldende sted være anbragt advarselsskilt mærket »Tobaksrygning  

 medfører forgiftningsfare«.
 .6 Til vejledning for maskinpersonalet skal der om bord findes en  

 fuldstændig plan over køleanlægget med tilhørende beskrivelse og  

 betjeningsregler.
 .7 Køleanlæggets forskellige trykkomponenter skal kunne identificeres, og  

 med hensyn til mærkning af trykbeholdere finder de i regel 34 fastsatte  

 bestemmelser tilsvarende anvendelse.
 .8 Ethvert nyt køleanlæg skal, forinden det tages i brug, underkastes  

 såvel en væsketrykprøve som en lufttrykprøve i overensstemmelse med  

 nedenstående regler:
 .1 Ammoniak- og freonanlæg.
.1 Alle kompressoreres cylindre/cylinderforinger, topstykker og  

 stopventiler m.v. skal prøves med et væsketryk og derefter med luft nedsænket  

 i vand.
Krumtaphuse, som udsættes for kølemidlets gastryk, skal prøves med et  

 væsketryk og derefter med luft nedsænket i vand.
 .2 Alle dele, der er udsat for kølemidlets gastryk, prøves med et  

 væsketryk på 2 gange damptrykket af kølemidlet ved + 50 grader C og derefter  

 med luft ved et gastryk svarende til kølemidlets tryk ved + 50 grader C og  

 derefter med luft ved et gastryk svarende til kølemidlets tryk ved + 50  

 grader C nedsænket i vand.
.9 Såfremt det er vanskeligt at prøve større maskindele ved nedsænkning i  

 vand, kan sådanne dele pumpes op med luft og dampe, hidrørende fra anlæggets  

 kølemiddel og prøves ved hjælp af lakmus eller svovlpinde, henholdsvis  

 prøvelampe, alt efter om prøven er udført med ammoniak eller fluorerende  

 kulbrinter.
Prøverne kan efter omstændighederne foretages med sæbevand.
 .10 Prøvetryk for andre kølemidler end de ovenfor angivne fastsættes i  

 hvert enkelt tilfælde af Søfartsstyrelsen.
 .11 Forinden et køleanlæg som nyt eller efter ombygning eller større  

 reparation tages i brug, skal det have bestået en tæthedsprøve med luft  

 og/eller kølemiddeldamp under et tryk svarende til det pågældende kølemiddels  

 damptryk ved + 50 grader C.
 .12 Søfartsstyrelsens undersøgelser og prøver kan bortfalde, for så vidt  

 der foreligger attest fra et af Søfartsstyrelsen godkendt firma og/eller et  

 anerkendt klassifikationsseslskab om, at de omhandlede undersøgelser og  

 prøver er foretaget med tilfredsstillende resultat.
Regel 28 Bakevne 1 Skibet skal have tilstrækkelig bakevne for at sikre fornøden  

 manøvredygtighed under alle normale forhold.
2 Maskineriets evne til at omskifte skruens virkeretning på tilstrækkelig  

 kort tid og således bringe skibet til at ligge stille inden for en rimelig  

 tilbagelagt distance fra største servicefart fremover skal demonstreres og  

 registreres.(*) 3 Oplysninger om stoptider, sejlretninger og tilbagelagte afstande, der  

 registreres under prøveture, samt om resultaterne af prøveture til  

 bestemmelse med en eller flere af dem ude af funktion, skal forefindes om  

 bord til brug for skibsføreren eller nærmere udpeget personale.(*) 4 Hvor skibet er forsynet med supplerende midler til manøvrering eller  

 standsning, skal sådanne midlers effektivitet demonstreres og registreres,  

 som nævnt i stk. 2 og 3.
Regel 29 Styreanlæg 1 Medmindre andet udtrykkeligt er bestemt, skal ethvert skib være forsynet  

 med et hovedstyreanlæg og et reservestyreanlæg, der begge er til  

 administrationens tilfredshed.
Hovedstyreanlægget og servestyreanlægget skal  

 være således indrettet, at den omstændighed, at det ene svigter, ikke vil  

 sætte det andet ud af funktion.
2.1 Alle styreanlægskomponenterne og rorstammen skal være af solid og  

 driftssikker konstruktion, der tilfredsstiller administrationen.  

 Opmærksomheden skal i særlig grad være henvendt på egnethed af enhver vigtig  

 komponent, der ikke er dubleret.
Enhver sådan vigtig komponent skal, hvor det  

 er hensigtsmæssigt, være forsynet med antifriktionslejer, som f.eks.  

 kuglelejer, rullelejer eller glidelejer, som skal være permanent smurt eller  

 forsynet med smøreapparat.
2.2 Konstruktionstrykket for beregning til bestemmelse af  

 materialedimensioner for rørledninger og andre dele af styreanlægget, der er  

 udsat for indvendigt hydraulisk tryk, skal være mindst 1,25 gange det  

 maksimale arbejdstryk, der kan forventes under de driftsforhold, der er  

 angivet i stk. 3.2, under hensyntagen til ethvert tryk, der måtte findes i  

 anlæggets lavtryksside.
Efter administrationens skøn skal der anvendes  

 udmattelseskriterier ved konstruktionen af rørledninger og komponenter under  

 hensyntagen til pulserende tryk, der skyldes dynamiske belastninger.
2.3 Der skal anbringes sikkerhedsventiler på enhver del af det hydrauliske  

 anlæg, som kan afspærres og hvor der kan opstå tryk fra energikilden eller  

 fra kræfter udefra.
Indstillingen af sikkerhedsventilerne må ikke overstige  

 konstruktionstrykket.
Ventilerne skal være af passende størrelse og således  

 anbragt, at det undgås, at trykket stiger utilladeligt over  

 konstruktionstrykket.
 3 Hovedstyreanlægget og rorstammen skal:
.1 have fornøden styrke og kunne styre skibet ved største servicefart  

 fremover, hvilket skal demonstreres; .2 kunne lægge roret over fra 35 grader på den ene side til 35 grader på  

 den anden side, når skibet er på største dybgående og går frem med største  

 servicefart, og - under samme forhold - fra 35 grader på den ene side til 30  

 grader på den anden side på højst 28 sekunder; .3 drives maskinelt, hvor dette er nødvendigt for at imødekomme kravene i  

 stk. 3.2 og i de tilfælde, hvor administrationen kræver en rorstamme med en  

 diameter på over 120 mm målt ved rorpinden, bortset fra forstærkning ved  

 sejlads i is; og .4 være således konstrueret, at de ikke beskadiges ved største fart bak; dette konstruktionskrav behøver dog ikke påvises ved prøveture med største  

 fart bak og største rorvinkel.
 4 Reservestyreanlægget skal:
.1 have fornøden styrke og være i stand til at styre skibet, når dette gør  

 manøvrefart, og være klart til brug i nødstilfælde; .2 kunne lægge roret over fra 15 grader på den ene side til 15 grader på  

 den anden side på højst 60 sekunder med skibet på største dybgående og med  

 det halve af største servicefart fremover eller 7 knob, hvis denne er større; .3 drives maskinelt, hvis dette er nødvendigt for at opfylde kravene i  

 stk. 4.2, og i alle tilfælde, hvor administrationen kræver en rorstamme med  

 en diameter på over 230 mm, målt ved rorpinden, bortset fra forstærkning ved  

 sejlads i is.
 5 Kraftenhederne på hoved- og reservestyreanlæg skal:
.1 være således indrettet, at de automatisk starter igen, når der påny  

 tilføres energi efter et energisvigt; og .2 kunne sættes i gang fra et sted på kommandobroen.
I tilfælde af  

 svigtende energiforsyning til enhver af styremaskinens kraftenheder, skal der  

 slås akustisk og optisk alarm på kommandobroen.
6.1 Hvor hovedstyreanlægget omfatter to eller flere kraftenheder, er det  

 ikke nødvendigt at installere et reservestyreanlæg, forudsat at; .1 hovedstyreanlægget i et passagerskib kan drive roret som foreskrevet i  

 stk. 3.2, så længe en af kraftenhederne er ude af funktion; .2 hovedstyreanlægget i et lastskib kan drive roret som foreskrevet i stk.  

 3.2, når alle kraftenheder er i drift; .3 hovedstyreanlægget er således indrettet, at det efter et enkelt svigt i  

 dets rørsystem eller i en af kraftenhederne er muligt at isolere fejlen,  

 således at styreevnen kan opretholdes eller hurtigt genvindes.
 6.2 Administrationen kan indtil 1. september 1986 tillade, at der  

 installeres et styreanlæg, hvis driftssikkerhed er bevist, men som ikke  

 opfylder kravene i stk. 6.1.3 til et hydraulisk anlæg.
 6.3 Styreanlæg af en anden type end den hydrauliske type skal opfylde  

 normer, der svarer til kravene i dette stykke, og som tilfredsstiller  

 administrationen.
7 Der skal forefindes styreanlægskontrol; .1 for hovedstyreanlægget, både på kommandobroen og i styremaskinrummet; .2 i tilfælde hvor hovedstyreanlægget er indrettet i overensstemmelse med  

 stk. 6, ved to selvstændige kontrolsystemer, der begge kan betjenes fra  

 kommandobroen.
Dette kræver ikke dublering af rat eller styrehåndtag.
Hvor  

 kontrolapparatet består af en hydraulisk telemotor, er det ikke nødvendigt at  

 installere endnu et uafhængigt system undtagen i et tankskib, et  

 kemikalietankskib eller et gastankskib på 10.000 brutto registertons eller  

 derover; .3 for reservestyreanlægget i styremaskinrummet, og hvis det drives  

 maskinelt, skal det også kunne betjenes fra kommandobroen og skal være  

 uafhængigt af kontrolsystemet for hovedstyreanlægget.
8 Ethvert kontrolsystem for hoved- og reservestyreanlæg, der kan betjenes  

 fra kommandobroen, skal opfylde følgende krav; .1 hvis det er elektrisk, skal det have sin egen særskilte strømkreds, der  

 forsynes fra en styreanlægsstrømkreds fra et punkt inden for  

 styremaskinrummet eller direkte fra strømtavlens samleskinner, som forsyner  

 den pågældende styreanlægsstrømkreds ved et punkt på strømtavlen, der støder  

 op til forsyningen til styreanlægsstrømkredsen; .2 der skal findes midler til styremaskinrummet til at frakoble ethvert  

 styrekontrolsystem, der betjenes fra kommandobroen, fra det styreanlæg det  

 betjener; .3 systemet skal kunne igangsættes fra et sted på kommandobroen; .4 i tilfælde af at forsyningen af elektrisk energi til  

 styrekontrolsystemet svigter, skal der slås akustisk og optisk alarm på  

 kommandobroen; og .5 strømkredse, der forsyner styrekontrolsystemet for styreanlæg, må kun  

 være beskyttet mod kortslutning.
 9 De elektriske strømkredse og styrekontrolsystemerne for styreanlæg med  

 tilhørende komponenter, kabler og rør, der er foreskrevet i denne regel og i  

 regel 30, skal være anbragt så langt fra hinanden som praktisk muligt i hele  

 deres længde.
 10 Der skal findes et kommunikationsmiddel mellem kommandobroen og  

 styremaskinrummet.
11 Rorets vinkelstilling skal; .1 angives på kommandobroen, hvis hovedstyreanlægget drives maskinelt.  

 Rorets vinkelangivelse skal være uafhængig af styreanlæggets kontrolsystem.
 .2 klart kunne opfattes i styremaskinrummet.
12 Hydrauliske styreanlæg, der drives maskinelt, skal være forsynet med  

 følgende; .1 anordning til renholdelse af den hydrauliske væske under hensyntagen  

 til typen af det hydrauliske system og dettes konstruktion; .2 en alarm for lav væskestand for hver enkelt beholder af hydraulisk  

 væske til afgivning af den tidligst mulige melding om lækage i det  

 hydrauliske system.
Der skal afgives akustisk og optisk alarm på  

 kommandobroen og i maskinrummet, hvor det let kan opfattes; og .3 en fast anbragt lagertank med tilstrækkelig kapacitet til at genopfylde  

 mindst et hydraulisk, opereret system herunder beholderen, hvor  

 hovedstyreanlægget kræves drevet maskinelt.
Lagertanken skal ved rørledninger  

 være fast tilsluttet på en sådan måde, at de hydrauliske systemer let kan  

 genopfyldes fra et sted inden for styremaskinrummet, og skal være forsynet  

 med en indholdsmåler.
 13 Styremaskinrummet skal være:
.1 let tilgængeligt og, om muligt, adskilt fra maskinrummene; og; .2 forsynet med passende indretninger for at sikre de pågældende medlemmer  

 af besætningen adgang til styreanlæggets maskiner og betjeningssteder.
Disse  

 foranstaltninger skal opfatte gelændere og ristværk eller andre skridfaste  

 overflader for at sikre rimelige arbejdsforhold i tilfælde af lækage i det  

 hydrauliske system.
14 Hvor det kræves, at rorstammen har en diameter på over 230 mm målt ved  

 kvadrantarmen, bortset fra forstærkning for sejlads i is, skal der automatisk  

 i løbet af 45 sekunder etableres en alternativ energiforsyning, der som  

 minimum er tilstrækkeligt til at forsyne styreanlæggets kraftenheder, og som  

 opfylder kravene i stk. 4.2, og tillige det dermed forbundne  

 styrekontrolsystem samt rorviser, enten fra den elektriske nødenergikilde  

 eller fra en selvstændig energikilde, der er anbragt i styremaskinrummet.  

 Denne selvstændige energikilde må kun benyttes til dette formål.
I ethvert  

 skib på 10.000 brutto registertons og derover skal den alternative  

 energiforsyning have en kapacitet til mindst 30 minutters uafbrudt drift og i  

 ethvert andet skib til mindst 10 minutter.
 15 I ethvert tankskib, kemikaliestankskib eller gastankskib på 10.000  

 brutto registertons og derover og i ethvert andet skib på 70.000 brutto  

 registertons og derover skal hovedstyreanlægget omfatte to eller flere ens  

 kraftenheder, der opfylder bestemmelserne i stk. 6.
 16 Ethvert tankskib, kemikalieskib eller gastankskib på 10.000 brutto  

 registertons og derover skal opfylde følgende krav, jfr. dog stk. 17:
.1 hovedstyreanlægget skal være således indrettet, at det i tilfælde af  

 tab af styreevne som følge af et enkelt svigt i en del af et af  

 hovedstyreanlæggets drivaggregater, bortset fra rorpinden, kvadranten eller  

 komponenter, der tjener samme formål, eller i tilfælde af roraktivatorernes  

 sammenbrud er muligt at genvinde styreevnen på højst 45 sekunder efter  

 sammenbrudet i et af drivaggregaterne; .2 hovedstyreanlægget skal omfatte enten; .2.1 to uafhængige og adskilte drivaggregater, der begge kan opfylde  

 kravene i stk. 3.2; eller .2.2 mindst to ens drivaggregater, som - når de virker samtidig under  

 normal drift - skal kunne opfylde kravene i stk. 3.2. Hvor dette er  

 nødvendigt for at opfylde dette krav, skal der være indbyrdes forbindelse  

 mellem de hydrauliske drivaggregater.
Tab af hydraulisk væske fra et system  

 skal indikeres, og det defekte system skal automatisk afspærres således at  

 det andet eller de andre drivaggregater stadig fungerer fuldt ud; .3 styreanlæg af en anden type end den hydrauliske type skal opfylde  

 tilsvarende normer.
17 I tankskibe, kemikalietankskibe eller gastankskibe på 10.000 brutto  

 registertons og derover, men på under 100.000 tons dødvægt, kan anvendes  

 andre løsninger end enkelt-svigt-kriteriet på roraktivatoren eller  

 roraktivatorerne, som er nævnt i stk. 16, forudsat at der opnås en  

 tilsvarende sikkerhed, og at; .1 styreevnen efter tab som følge af et enkelt svigt i en del af  

 rørsystemet eller af en af kraftenhederne genvindes i løbet af 45 sekunder;  

 og .2 for styreanlægget kun omfatter en enkelt roraktivator, skal der  

 foretages særlige overvejelser med hensyn til spændingsanalyse af  

 konstruktionen inklusiv udmattelsesanalyse og analyse af brudmekanismer, hvor  

 dette er hensigtsmæssigt, samt til de anvendte materialer, til placeringen af  

 tætningsarrangementet og til afprøvning og inspektion samt til  

 foranstaltninger for effektiv vedligeholdelse.
Under hensyn til det  

 foranstående skal administrationen indføre forskrifter, som omfatter  

 bestemmelserne i »retningslinier for godkendelse af ikke-dublerende  

 roraktivatorer i tankskibe, kemikalietankskibe og gastankskibe på 10.000  

 brutto registertons og derover, men mindre end 100.000 tons dødvægt«,  

 der er vedtaget af administrationen.(*) 18 I et tankskib, et kemikalietankskib eller et gastankskib på 10.000  

 brutto registertons og derover, men under 70.000 tons dødvægt, kan  

 administrationen indtil 1. september 1986 tillade et styreanlægssystem, hvis  

 driftssikkerhed er bevist, men ikke opfylder det enkelt-svigt-kriterium, der  

 i stk. 16 kræves for et hydraulisk system.
 19 Ethvert tankskib, kemikalietankskib eller gastankskib på 10.000 brutto  

 registertons og derover, men under 70.000 tons dødvægt, som er bygget før 1.  

 september 1984, skal senest den 1. september 1986 opfylde følgende krav:
.1 Kravene i stk. 7.1, 8.2, 8.4, 10, 11, 12.2, 12.3, og 13.2; .2 der skal for styreanlægget installeres to selvstændige  

 styrekontrolsystemer, som begge kan betjenes fra kommandobroen.
Dette kræver  

 ikke duplikering af rat eller styrehåndtag; .3 hvis det igangværende styrekontrolsystem for styreanlægget skulle  

 svigte, skal det andet system kunne sættes i gang øjeblikkeligt fra  

 kommandobroen; og .4 ethvert elektrisk styrekontrolsystem skal have sin egen særskilte  

 strømkreds, der enten forsynes fra styreanlæggets strømkreds eller direkte  

 fra strømtavlens samleskinner fra det sted, som forsyner dette styreanlæg i  

 strømtavlen, der er i (direkte) forbindelse med styreanlæggets strømkreds.
 20 Foruden kravene i stk. 19 skal styreanlægget i ethvert tankskib,  

 kemikalietankskib eller gastankskib på 40.000 brutto registertons og derover,  

 der er bygget før 1. september 1984, senest den 1. september 1988 være  

 således indrettet, at styreevnen i tilfælde af et enkelt svigt i rørsystemet  

 eller af en af kraftenhederne kan opretholdes eller rorbevægelsen begrænses,  

 således at styreevnen hurtigt kan genvindes.
 Dette skal opnås ved:
.1 et uafhængigt middel til at kontrollere rorets bevægelse, eller .2 hurtigt virkende ventiler, som kan betjenes manuelt for at isolere  

 aktivatoren eller aktivatorerne fra det udvendige hydrauliske rørsystem samt  

 et middel til direkte fornyet påfyldning af aktivatorerne ved hjælp af en  

 fast monteret, selvstændig og maskinelt drevet pumpe og rørsystem; eller .3 en indretning, der gør det muligt, hvor hydrauliske kraftenheder er  

 indbyrdes forbundne, at opdage tab af hydraulisk væske fra et af anlæggene og  

 isolere det defekte anlæg, enten automatisk eller fra kommandobroen, således  

 at det andet anlæg fortsat er i fuld virksomhed.
Regel 30 Yderligere krav for elektriske og elektrohydrauliske  

 styreanlæg 1 Midler til indikering af, om motorer til elektriske og  

 elektrohydrauliske styreanlæg er i drift, skal installeres på kommandobroen  

 og på et passende kontrolsted for hovedmaskineri.
2 Ethvert elektrisk eller elektrohydraulisk styreanlæg, der omfatter en  

 eller flere kraftenheder, skal fødes gennem mindst to specielle strømkredse  

 udgående direkte fra hovedstrømtavlen; den ene strømkreds kan dog føres over  

 nødstrømtavlen.
Et elektrisk eller elektrohydraulisk reservestyreanlæg, der  

 er forbundet med et elektrisk eller elektrohydraulisk hovedstyreanlæg, kan  

 tilsluttes en af de strømkredse, der forsyner dette hovedstyreanlæg.
De  

 strømkredse der forsyner et elektrisk eller elektrohydraulisk styreanlæg,  

 skal have tilstrækkelig kapacitet til at strømforsyne alle motorer, der  

 samtidig kan tilsluttes dem, og som eventuelt skal fungere samtidig.
3 Der skal etableres beskyttelse mod kortslutning og forefindes en  

 overbelastningsalarm for sådanne strømkredse og motorer.
Eventuelle  

 anordninger til beskyttelse mod overstrøm, herunder eventuel startstrøm, skal  

 være mindst to gange den beskyttede motors eller strømkreds fulde  

 strømbelastning og skal være således indrettet, at beskyttelsesanordningen  

 tillader passage af den fornødne startstrøm.
 Hvor der anvendes en trefaseforsyning, skal der installeres et  

 alarmapparat, som indikerer, hvis der opstår fejl i en af forsyningsfaserne.
 De her foreskrevne alarmgivere skal være både akustiske og visuelle og  

 skal anbringes på et iøjnefaldende sted i hovedmaskinrummet eller  

 kontrolrummet, hvorfra hovedmaskineriet normalt styres, og som det måtte være  

 forskrevet i regel 51.
4 I et skib under 1.600 brutto registertons, hvor et reservestyreanlæg,  

 som ifølge regel 29.4.3 skal drives maskinelt, ikke drives ved elektricitet  

 eller af en elektrisk motor, der hovedsageligt anvendes til drift af andre  

 anlæg, kan hovedstyreanlægget fødes gennem en strømkreds udgående fra  

 hovedstrømtavlen.
Hvor en sådan elektrisk motor, der hovedsageligt anvendes  

 til drift af andre anlæg, er indrettet til at drive et sådant  

 reservestyreanlæg, kan administrationen frafalde kravet i stk. 3, hvis den  

 finder beskyttelsesforanstaltningerne tilfredsstillende i forbindelse med  

 kravene i regel 29.5.1-2 og regel 29.7.3, der finder anvendelse på  

 reservestyreanlæg.
Regel 31 Kontrolforanstaltninger for maskiner 1 Hoved- og hjælpemaskineri, der er af væsentlig betydning for skibets  

 fremdrivning og sikkerhed, skal være forsynet med effektive drifts- og  

 kontrolmidler.
 .1 Fremdrivningsmaskineriet og/eller skruen skal, uden at  

 energitilførslen til hjælpemaskineriet afbrydes, kunne standses fra frit dæk  

 eller styrehuset.
 2 Hvor der er indrettet fjernstyring af fremdrivningsmaskineriet fra  

 kommandobroen, og forudsat maskinrummene skal være bemandet, skal følgende  

 bestemmelser finde anvendelse:
.1 skruens omdrejningshastighed, dens virkeretning og eventuelt den  

 stigning skal kunne styres fuldt ud fra kommandobroen under alle  

 fartsforhold, herunder manøvrering; .2 fjernstyring skal for hver selvstændig skrue udføres ved hjælp af en  

 kontrolanordning, der er udformet og konstrueret således, at dens betjening  

 ikke kræver særlig opmærksomhed vedrørende maskinerietriets detaljerede  

 drift.
Hvor flere skruer skal fungere samtidig, kan de styres ved hjælp af en  

 enkelt kontrolanordning; .3 hovedfremdrivningsmaskineriet skal være forsynet med en  

 nødstopanordning på kommandobroen, og denne anordning skal være uafhængig af  

 brokontrolsystemet; .4 ordrer fra kommandobroen til fremdrivningsmaskineriet skal angives i  

 kontrolrummet for hovedmaskineriet eller på manøvreplatformen, hvis dette er  

 mere hensigtsmæssigt; .5 fjernstyring af fremdrivningsmaskineriet skal kun være mulig fra et  

 sted ad gangen; på sådanne steder er indbyrdes forbundne betjeningssteder  

 tilladt.
På hvert sted skal der være en indikator, der viser, fra hvilket  

 sted fremdrivningsmaskineriet styres.
Overførelse af styring mellem  

 kommandobroen og maskinrummene må kun finde sted i hovedmaskinrummet eller i  

 dettes kontrolrum.
Dette system skal omfatte midler, der forhindrer, at  

 skruens drivtryk ændrer sig væsentligt, når styringen overføres fra et sted  

 til et andet; .6 det skal være muligt at styre fremdrivningsmaskineriet lokalt, selv i  

 tilfælde af fejl i en del af fjernstyringsanlægget; .7 fjernstyringsanlægget skal være konstrueret således, at der vil blive  

 slået alarm, hvis der opstår fejl i anlægget.
Skruens forudindstillede  

 omdrejningshastighed og virkeretning skal opretholdes, indtil lokal styring  

 er i funktion, med mindre administrationen ikke anser dette for praktisk  

 muligt; .8 der skal findes indikatorer på kommandobroen, der angiver; .8.1 skruens hastighed og omdrejningsretning i tilfælde af faste skruer; .8.2 skruens omdrejningshastighed og stigningsvinkel i tilfælde af  

 stilbare skruer; .9 der skal forefindes en alarmgiver på kommandobroen og i maskinrummet  

 til angivelse af lavt startlufttryk, som skal have et alarmpunkt, der  

 tillader yderligere startoperationer til start af hovedmotoren.
Hvis  

 fremdrivningsmaskineriets fjernstyringsanlæg er konstrueret til automatisk  

 start, skal antallet af automatiske, på hinanden følgende forgæves forsøg på  

 at starte maskineriet være begrænset for at sikre et tilstrækkeligt  

 startlufttryk med henblik på lokal start.
3 Hvor hovedfremdrivningsmaskineriet med tilhørende maskineri, herunder  

 elektriske hovedforsyningskilder, er udstyret med forskellige grader af  

 automatisk styring eller fjernstyring, og er under stadig manuelt tilsyn fra  

 et kontrolrum, skal arrangementet og kontrolmidler være således konstrueret,  

 udstyret og installeret, at maskinernes drift vil være lige så sikker og  

 effektiv, som hvis det var underkastet direkte tilsyn; i denne forbindelse  

 finder bestemmelserne i reglerne 46-50 anvendelse, alt efter  

 omstændighederne.
Der skal tages særlig hensyn for at beskytte sådanne rum  

 mod brand og vandfyldning.
4 Automatisk virkende start-, drift- og kontrolsystemer skal i  

 almindelighed omfatte mulighed for manuelt at omgå de automatiske  

 styringssystemer.
Fejl i nogen del af sådanne systemer må ikke forhindre  

 anvendelse af den manuelle omgåelse (override).
Regel 32 Dampkedler og kedelfødesystemer 1 Enhver dampkedel og enhver ufyret dampgenerator skal være forsynet med  

 mindst to sikkerhedsventiler af tilstrækkelig kapacitet.
Under hensyntagen  

 til ydelsen eller andre særlige omstændigheder ved en kedel eller ufyret  

 dampgenerator kan administrationen dog tillade, at der kun anbringes en  

 sikkerhedsventil, hvis den finder det godtgjort, at der derved er  

 tilvejebragt tilstrækkelig beskyttelse mod overtryk.
.1 Samtlige til en kedel hørende sikkerhedsventiler skal være forsynet  

 med et letteapparat af tilstrækkelig styrke til, at man fra fyrpladsen eller  

 maskinrummets manøvreplads kan løfte alle til den enkelte kedel hørende  

 sikkerhedsventiler samtidigt.
Letteapparater må ikke udøve noget tryk på  

 ventilerne.
 .2 Sikkerhedsventilernes samlede gennemstrømningsareal skal på alle kedler  

 være så stort, at trykket i kedlen ikke stiger mere end højst 10% over  

 kedeltrykket, når stopventilerne er lukket, de til rådighed værende  

 trækmidler benyttes, og der ikke tilføres mere fødevand end tilstrækkeligt  

 til at holde vandstanden vedlige.
 .3 Sikkerhedsventiler skal indstilles med kedlen under damp, og de skal  

 åbne ved et tryk, der ikke overstiger kedeltrykket med mere end 3 pct.
 2 Enhver oliefyret kedel, der er beregnet til at virke uden manuelt  

 tilsyn, skal være forsynet med sikkerhedsanordninger, som lukker af for  

 brændselstilførslen og afgiver alarm i tilfælde af lav vandstand,  

 lufttilførselssvigt og flammesvigt.
 .1 Udtag til automatisk styring af kedeltryk og sikring af kedeltryk  

 og sikring imod utilsigtet overtryk må ikke kombineres med udtag til andre  

 funktioner.
 3 Vandrørskedler, der fødes turbinefremdrivningsmaskineri, skal være  

 forsynet med en alarm for høj vandstand.
 4 Ethvert dampudviklingsanlæg, der er af væsentlig betydning for skibets  

 sikkerhed, eller som ville kunne frembyde fare, hvis dets fødevandsforsyning  

 skulle svigte, skal være forsynet med mindst to af hinanden uafhængige  

 fødevandssystemer fra og med fødepumperne, dog bemærkes, at en enkelt åbning  

 i dampsamleren kan godkendes.
 Medmindre overtryk er umuligt som følge af pumpens karakteristik, skal der  

 træffes foranstaltning, der forhindrer overtryk i nogen del af anlæggene.
5 Kedler skal være forsynet med midler til at overvåge og føre kontrol med  

 fødevandets kvalitet.
Der skal forefindes passende anordninger der for så  

 vidt muligt forhindrer, at der trænger olie eller andre forurenende stoffer  

 ind, som vil kunne have en uheldig indvirkning på kedlen.
 .1 Enhver kedel skal være forsynet med en ventil til udblæsning af  

 bundvand og skal, dersom mulighed for olieforurening af kedelvandet er til  

 stede, også være forsynet med en skumventil.
 6 Enhver kedel, der er af væsentlig betydning for skibets sikkerhed og som  

 er konstrueret til at indeholde vand i nærmere bestemt højde, skal være  

 forsynet med mindst to midler til angivelse af vandstanden, hvoraf mindst det  

 ene skal være et vandstandsglas til direkte aflæsning.
.1 Ventiler med en lysning på 38 mm og derunder kan være forsynet med  

 skruedæksel, der er forsvarligt sikret mod løsskruning.
Alle andre ventiler  

 skal have ventilspindlens gevind uden for ventildækslet, og dette skal være  

 fastgjort til huset med bolte eller tappe.
Haner skal være således indrettet,  

 at tolden ikke kan presses ud ved trykket fra kedlen, selv om stopbøsningens  

 skruetappe eller lignende skulle briste.
Udtag til trykmålere må ikke kunne  

 kombineres med udtag til andre funktioner.
 .2 Kedeltrykket skal på trykmåleren være angivet med en rød streg, og  

 trykmålerens skala skal fortsætte mindst 25% af kedeltrykket ud over dette  

 mærke.
7 På olierørledninger i forbindelse med oliefyringssystemer kan ventiler  

 med en lysning på 19 mm og derunder være forsynet med skruedæksel, der er  

 forsynet med forsvarlig sikring mod løsskruning.
Alle andre ventiler skal  

 have ventilspindlens gevind uden for ventildækslet, og dette skal være  

 fastgjort til huset med bolte eller tappe.
Haner skal være således indrettet,  

 at tolden ikke kan presses ud ved trykket i systemet, selv om stopbøsningens  

 skruetappe eller lignende skulle briste.
 8 Arbejdstrykket skal på trykmåleren være angivet ved en rød streg, og  

 inddeling skal være fortsat mindst 25% af arbejdstrykket ud over dette.
 9 Til vejledning for maskinpersonalet skal der om bord findes en  

 fuldstændig plan over oliefyringsanlægget med tilhørende beskrivelse og  

 betjeningsregler.
Regel 33 Damprørsystemer 1 Ethvert damprør med tilhørende armatur, gennem hvilket der kan passere  

 damp, skal være således udformet, konstrueret og installeret, at det kan  

 modstå de maksimale arbejdsbelastninger, som det kan blive udsat for.
 2 Der skal forefindes midler til at dræne ethvert damprør, hvori der  

 ellers ville kunne forekomme farlige vandslag.
 3 Hvis et damprør eller et tilbehør dertil kan modtage damp fra en kilde  

 med et højere tryk end det tryk, det er konstrueret til, skal der monteres en  

 passende reduktionsventil, og umiddelbart herefter en sikkerhedsventil og  

 trykmåler.
Regel 34 Trykluftsystemer 1 I ethvert skib skal der findes midler til forhindring af overtryk i  

 nogen del af trykluftanlæg og alle steder, hvor kølekapper eller casinger af  

 kompressorer og luftkølere kan blive udsat for farligt overtryk som følge af  

 lækage fra trykluftsdele.
Systemerne skal være forsynet med passende  

 sikkerhedsventilarrangementer.
 2 De vigtigste startluftarrangementer for forbrændingsmotorer til  

 hovedfremdrivning skal være tilstrækkeligt beskyttet mod virkningerne af  

 tilbageslag og indvendig eksplosion i startluftrørene.
 3 Alle afgangsrør fra startluftkompressorer skal føre direkte til  

 startluftbeholderne, og alle startluftrørene fra luftbeholderne til hoved-  

 eller hjælpemaskiner skal være fuldstændig adskilt fra kompressorernes  

 afgangsrørsystem.
 4 Der skal drages omsorg for, at der trænger mindst mulig olie ind i  

 lufttrykanlæggene, og at disse anlæg drænes.
Regel 35 Ventilationssystemer i maskinrum Af hensyn til personalets sikkerhed og velbefindende samt maskinernes  

 drift skal maskinrum af kategori A være tilstrækkeligt ventilerede for at  

 sikre, at der opretholdes en tilstrækkelig lufttilførsel til rummene, når  

 maskineri eller kedler i disse rum arbejder på fuld kraft under alle  

 vejrforhold, herunder hårdt vejr.
Ethvert andet maskinrum skal være  

 tilstrækkeligt ventileret under hensyntagen til dets anvendelse.
Regel 36 Beskyttelse mod støj(*) (**) Der skal træffes foranstaltninger til at reducere støjen fra maskinerne i  

 maskinrum til et acceptabelt niveau efter administrationens bestemmelse.
Hvis  

 denne støj ikke kan reduceres i tilstrækkelig grad, skal kilden til den  

 uacceptable støj isoleres eller afskærmes, eller der skal tilvejebringes et  

 støjfrit sted, hvis rummet kræves bemandet.
Om nødvendigt, skal det  

 pågældende mandskab forsynet med høreværn.
Regel 37 Kommunikation mellem kommandobro og maskinrum 1 Der skal findes mindst to af hinanden uafhængige midler til meddelelse  

 af ordre fra kommandobroen til det sted i maskinrummet eller kontrolrummet,  

 hvorfra maskinerne normalt styres.
Det ene skal være en maskintelegraf, som  

 frembringer visuelt gengivelse af ordre og svar både i maskinrummet og på  

 kommandobroen.
Der skal findes passende kommunikationsmidler til eventuelle  

 andre steder, hvorfra maskinerne kan styres.
 2 For skibe bygget på eller efter 1. oktober 1994 gælder de følgende krav  

 i stedet for forskrifterne i stykke 1:
Der skal findes mindst to af hinanden uafhængige midler til meddelelse af  

 ordre fra kommandobroen til det sted i maskinrummet eller kontrolrummet,  

 hvorfra skruers hastighed og trykretning normalt styres.
Det ene skal være en  

 maskintelegraf, som frembringer visuel gengivelse af ordre og svar både i  

 maskinrummet og på kommandobroen.
Der skal forefindes passende  

 kommunikationsmidler fra styrehuset og maskinrummet til ethver andet sted  

 hvorfra skruers hastighed og trykretning kan styres.
Regel 38 Maskinmesteralarm Der skal findes maskinmesteralarm, der kan betjenes fra  

 maskinkontrolrummet eller manøvreplatformen, alt efter omstændighederne, og  

 som skal være klart hørlig i maskinmestrenes aptering.
Regel 39 Nødinstallationers placering i passagerskibe Elektriske nødenergikilder, brandpumper, lænsepumper, bortset fra dem, som  

 specielt betjener rummene foran for kollisionsskoddet, ethvert fast anbragt  

 brandslukningsanlæg foreskrevet i kapitel II-2 samt andre nødinstallationer,  

 som er af væsentlig betydning for skibets sikkerhed, bortset fra ankerspil,  

 må ikke installeres foran for kollisionsskoddet.
