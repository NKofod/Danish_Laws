Bekendtgørelse om administration af  

 statsgaranterede studielån, der overføres til  

 Finansstyrelsen I medfør af § 1 a, stk. 2, i lov om statsgaranterede  

 studielån, jf. lovbekendtgørelse nr. 851 af  16. december 1998,  

 og tekstanmærkning nr. 4 til § 7 i finansloven for 1999,  

 fastsættes:
 § 1. Når et statsgaranteret studielån  

 overføres til Finansstyrelsen, skal pengeinstituttet  

 indsende:
1)	originale gældsbreve med tilhørende originale  

 garantierklæringer, 2)	den senest underskrevne tilbagebetalingsaftale, og 3)	opgørelse af studielånet, herunder oplysning om det  

 oprindelige lånebeløb og tilskrevne renter.
 Stk. 2. Finansstyrelsen kan hos pengeinstitutterne indhente de  

 oplysninger, der er nødvendige for at administrere de overførte  

 lån, herunder oplysning om perioder med bevilget udsættelse,  

 tilbagebetalingsperiodens sluttidspunkt og tilskrevne renter i og efter  

 studietiden.
 Stk. 3. Når et statsgaranteret studielån er  

 overført til Finansstyrelsen bortfalder statsgarantien, og lånet  

 er herefter ydet som et direkte udlån af statskassen.
§ 2. Tilbagebetalingen af studielån efter  

 § 1 inkl. renter og omkostninger m.v. skal normalt begynde 1 år  

 efter det tidspunkt, hvor låntager afslutter eller afbryder sin  

 uddannelse.
Hvis låntager senere begynder på eller genoptager en  

 uddannelse, udsættes tilbagebetalingen normalt fra dette tidspunkt, jf.  

 § 2, stk. 1, nr. 1, i lov om statsgaranterede studielån.  

 Tilbagebetalingen skal ske med passende rater i forhold til gældens  

 størrelse og inden for en tilbagebetalingsperiode på  

 højst 15 år fra uddannelsens ophør.
Stk. 2. Finansstyrelsen kan bestemme, at  

 tilbagebetalingen af lånet skal begynde før det i stk. 1, 1.  

 led, anførte tidspunkt, når låntager ikke længere  

 kan anses for at være studieaktiv.
Tilbagebetalingen af lånet  

 skal i så fald ske inden for en tilbagebetalingsperiode på  

 højst 15 år.
Stk. 3. Låntager og Finanssstyrelsen kan indgå en  

 frivillig aftale om, at der indbetales ydelser på studielånet,  

 inden tilbagebetalingspligten indtræder.
Lånet kan ikke opsiges  

 som misligholdt, selvom en sådan aftale ikke overholdes.
 Stk. 4. Hvis en frivillig aftale efter stk. 3 ikke  

 opfylder betingelsen om, at tilbagebetalingen skal ske med passende rater i  

 forhold til gældens størrelse og inden for  

 tilbagebetalingsperioden, jf. stk. 1, skal aftalen ændres,  

 når tilbagebetalingspligten indtræder.
Stk. 5. Lånene tilbagebetales med månedlige  

 ydelser og forrentes med en rente, der fastsættes til CIBOR (Copenhagen  

 Inter Bank Offered Rate) for udlån over en 6 måneders periode med  

 tillæg af et gebyr til dækning af omkostningerne ved  

 administration af lånene.
Renten fastsættes for et halvt år  

 ad gangen på baggrund af CIBOR-renten i det forudgående  

 halvår.
Renten tilskrives kvartalsvis.
§ 3. Tilbagebetaling efter lovens § 2,  

 stk. 1, nr. 1, udsættes, hvis låntager senere begynder  

 på eller genoptager 1)	en uddannelse, der giver ret til statens uddannelsesstøtte,  

 herunder perioder med lønnet praktik, der indgår i  

 uddannelsen, 2)	en erhvervsuddannelse eller en dertil svarende  

 elev-/lærlingeuddannelse, der ikke giver ret til  

 uddannelsesstøtte, eller 3)	et ph.d-studium og ikke modtager løn til studiet.
Stk. 2. Finansstyrelsen kan fra tidspunktet for  

 tilbagebetalingspligtens indtræden, jf. lovens § 2, stk. 1,  

 nr. 1, træffe afgørelse om at udsætte tilbagebetalingen,  

 hvis låntager på grund af arbejdsløshed, sygdom,  

 fødsel eller værnepligt ikke kan indgå en  

 tilbagebetalingsaftale.
Udsættelse på grund af værnepligt  

 gives i perioden for værnepligtens aftjening.
Udsættelse i andre  

 tilfælde kan gives i 6 måneder ad gangen i op til 4 år  

 efter uddannelsens ophør.
 Stk. 3. Afvigelser fra en allerede indgået  

 tilbagebetalingsordning aftales mellem låntager og Finansstyrelsen.
 Stk. 4. Ved afgørelser efter stk. 2 og 3 skal  

 Finansstyrelsen tage hensyn til, at gælden fortsat kan tilbagebetales  

 inden udløbet af den oprindeligt fastsatte  

 tilbagebetalingsperiode.
§ 4. Finansstyrelsen kan efter anmodning fra  

 låntager forlænge tilbagebetalingsperioden, når  

 omstændighederne taler for det.
Tilbagebetalingsperioden vil normalt  

 ikke kunne forlænges med mere end 5 år.
 Stk. 2. Afgørelse om forlængelse af  

 tilbagebetalingsperioden træffes på grundlag af en samlet  

 vurdering af låntagers personlige og økonomiske forhold,  

 studielånets hidtidige afvikling, og om restgælden må  

 antages at kunne afvikles inden for den forlængede  

 tilbagebetalingsperiode.
 Stk. 3. Hvis låntager tidligere har fået bevilget  

 udsættelse med tilbagebetalingen på grund af  

 arbejdsløshed, sygdom, fødsel eller værnepligt, vil  

 tilbagebetalingsperioden kunne forlænges med udsættelsesperiodens  

 samlede varighed, jf. § 3, stk. 2, hvis låntager  

 skønnes at være i stand til at afvikle studielånet inden  

 for den forlængede tilbagebetalingsperiode.
 Stk. 4. Finansstyrelsen kan afslå at forlænge  

 tilbagebetalingsperioden, hvis låntager afvikler anden betydelig  

 gæld end studiegæld.
 § 5. Indgår låntager ikke aftale om  

 tilbagebetaling, eller betaler låntager ikke de fastsatte ydelser til  

 tiden, rykkes låntager skriftligt.
 Stk. 2. Studielånet kan efter påkrav opsiges til  

 skadesløs betaling, hvis låntager ikke overholder  

 studielånets vilkår, herunder ikke betaler forfaldne ydelser.
§ 6. Det samlede studielån forfalder til  

 betaling, hvis 1)	en tilbagebetalingsaftale ikke er indgået på  

 tilbagebetalingstidspunktet, og dette skyldes låntagers forhold, 2)	skyldige beløb ikke betales rettidigt, 3)	låntager afgår ved døden, 4)	låntager bliver umyndiggjort eller kommer under  

 lavværgemål, eller 5)	låntagers bo kommer under konkursbehandling, der åbnes  

 forhandling om akkord, eller der indledes gældssanering ved  

 skifteretten.
§ 7. Låntager kan efter anmodning få  

 tilbageført sit studielån til et pengeinstitut.
I så fald  

 kan Finansstyrelsen på statskassens vegne udstede garanti for betaling  

 af den resterende del af lånet mod at modtage et til lånets  

 restgæld incl. renter og omkostninger svarende beløb fra det  

 pågældende pengeinstitut.
§ 8. Finansstyrelsens afgørelser kan inden  

 4 uger efter, at afgørelsen er meddelt, påklages til  

 Finansministeriet.
Klagen sendes til Finansstyrelsen.
Hvis Finansstyrelsen  

 efter en fornyet vurdering kan give låntager medhold i klagen,  

 træffer Finansstyrelsen afgørelse i sagen.
Hvis den oprindelige  

 afgørelse ikke ændres eller hvis låntager fastholder sin  

 klage, indbringer Finansstyrelsen sagen for Finansministeriet.
 § 9. Bekendtgørelsen træder i kraft den 1. januar  

 1999.
