Moms, motionscentre - Moms, motionscentre, efterregulering for  

 investeringsgoder Told- og Skattestyrelsen er af den opfattelse, at der kan  

 foretages en forholdsmæssig efterregulering for investeringsgoder  

 på grundlag af den sædvanlige reguleringsperiode på 5  

 år, hhv. 10 år for fast ejendom.
 Skatteministeriet har oplyst, at Momsnævnets  

 udgangspunkt i den konkrete sag (Mn. af 3-2 1995, 94-281-33) har været,  

 at den hidtidige praksis er fundet i strid med EF-retten.
Reglerne for regulering af investeringsgoder er beskrevet  

 i momslovens § 43, og § 84. Der er i § 43, stk. 3, nr. 1-5 angivet  

 hvornår virksomhederne skal regulere.
I § 43, stk. 3, nr. 2, er  

 situationen beskrevet, når fradraget for investeringsgodet ved  

 anskaffelsen er mindre end det fradrag, virksomheden har ret til i dag pga.  

 en ændret anvendelse af godet.
Reglerne om regulering for investerings  

 goder, der ved anskaffelsen ikke har givet virksomheden ret til fradrag for  

 købsmomsen, gælder kun for investeringsgoder, der er anskaffet  

 den 1. juli 1994 eller senere, jf. § 84, stk 8.
 Efter styrelsens opfattelse vedrører momslovens  

 forskellige bestemmelser om regulering for investeringsgoder situationer,  

 hvor virksomheden ændrer anvendelse af investeringsgoder, eller hvor  

 der ved lovgivning sker ændringer i afgrænsningen af momspligtige  

 aktiviteter.
 Der er således efter styrelsens opfattelse ikke  

 behov for særlig lovhjemmel til at gennemføre regulering for  

 investeringsgoder i situationer, hvor en hidtidig praksis findes at  

 være ulovhjemlet.
 Der bør derfor overfor virksomhederne ske en  

 regulering, som stiller virksomhederne så vidt muligt som om de  

 pågældende aktiviteter hele tiden havde været  

 momspligtige.
