(Til samtlige ministerier og styrelser) INDHOLD CIRKULÆRE Generelle bemærkninger Bemærkninger til organisationsaftalens enkelte bestemmelser ORGANISATIONSAFTALE Bilag 1 Friliste Bilag 2 Arbejdstid/fridage Bilag 3 Protokollat vedr. klinikassistenter Generelle bemærkninger 1. Finansministeriet og HK/STAT har den 10. oktober 1995 indgået  

 organisationsaftale for kontorfunktionærer og klinikassistenter mfl. i  

 staten.
 Aftalen er optaget som bilag til cirkulæret.
 Organisationsaftalen udgør sammen med StK-fællesoverenskomsten af 19. maj  

 1995 (* 2) det samlede overenskomstgrundlag.
 2. For overenskomstansat kontorpersonale på Færøerne gælder  

 organisationsaftalens bestemmelser med de afvigelser som følge af, at  

 arbejdstiden fortsat andrager 38 timer pr. uge.
3. Finansministeriet skal intet indvende imod, at  

 organisationsaftalen/fælles-overenskomsten, hvor det er muligt, også anvendes  

 på overenskomstansat kontorpersonale i tilskudsberettigede institutioner.
Der  

 henvises til Budgetvejledning 1995, punkt 21.35.
Bemærkninger til organisationsaftalens enkelte bestemmelser 4. Til § 2. Antagelse I tilfælde af ansættelse af KVU-praktikanter (Korte Videregående  

 Uddannelser), skal spørgsmålet om løn- og ansættelsesvilkårene forelægges for  

 Finansministeriet til forhandling med HK/STAT.
5. Til § 3. Elever Med cirkulære af 10. juli 1991 (APD.nr 64/91) har Finansministeriet  

 ud-sendt vejledning om ansættelses- og uddannelsesforhold for kontorelever i  

 staten.
I cirkulærer af 6. april og 4. oktober 1993 (APD.nr. 25/93 og 75/93) ( 3)  

 har Finansministeriet udsendt en omtale af de vilkår, der gælder ved  

 ansættelse af elever, herunder også i hvilket omfang elevers udgifter til  

 befordring til/fra skole skal godtgøres.
Der gøres i den forbindelse  

 opmærksom på, at med virkning fra 3. juli 1995 forhøjes det km-tal,  

 den samlede skolevej mindst skal udgøre for at godtgørelse kan opnås, fra 20  

 km. til 24 km., ligesom godtgørelsen ved anvendelse af eget transportmiddel  

 forhøjes fra 62 øre til 64 øre pr. kørt km.
6. Til § 10. Klassificering Med virkning fra 1. oktober 1995 åbnes mulighed for i særlige  

 tilfælde at klassificere en nyoprettet stilling i en lønramme over  

 afdelingsleder I, men højst svarende til lønramme 36.
 I konsekvens heraf udgår fra samme tidspunkt det hidtidige stk. 3 om  

 klassificering i ganske særlige tilfælde af en nyoprettet stilling på et  

 skalatrin, der ligger over slutlønnen i afdelingsleder I-lønskalaen.
7. Til § 11.  

 Omklassificering/Genbesættelse/Konvertering Bestemmelsen i stk. 2 om genanvendelse af ledige stillinger som  

 overassistent og højere er ophævet.
 I konsekvens heraf er også Finansministeriets cirkulære af 27. april 1988  

 (LP nr. 50/88) om konvertering af ledige avancementsstillinger (HK) til  

 tjenestemandsstillinger ophævet.
Endvidere gøres opmærksom på, at bestemmelserne i § 9 i cirkulære af 7.  

 april 1993 (APD nr. 24/93) om lokalløn og chefløn om Tidligere  

 genanvendelsesordninger er bortfaldet, jf. § 16 i aftale af 12. juni 1995  

 om lokalløn og chefløn, der blev udsendt ved cir. af s.d. (Fmst. nr.  

 26/95).(* 4) 8. Til § 16. Konvertering til omsorgsdage Som led i overenskomstforhandlingerne i 1995 blev der i barselsaftalen (*  

 5) indført ret til 10 omsorgsdage som følge af barsel og adoption for  

 ansatte, der bliver forældre efter den nye aftales ikrafttræden.
 I tilknytning hertil blev det samtidig aftalt at åbne mulighed for, at  

 ansatte, herunder også medarbejdere der ikke opfylder betingelserne for at  

 opnå omsorgsdage i henhold til barselsaftalen, kan opspare omsorgsdage ved  

 konvertering af eventuel ikke-afviklet afspadseringsfrihed, der er givet som  

 kompensation for tidligere udført over-/merarbejde eller for arbejde på  

 ubekvemme tidspunkter (»37/2-opsparingsordningen«).
 Ordningen er frivillig, således at det er den ansatte, der vælger, om den  

 ikke-afviklede frihed skal honoreres efter de almindelige regler om  

 over-/merarbejdsbetaling eller konverteres til omsorgsdage.
Der kan fastsættes et maksimum for antallet af afspadseringstimer, der kan  

 omdannes til omsorgsdage.
Maksimum fastsættes af ansættelsesmyndigheden, dog  

 således at de ansatte som minimum skal Cirkulæret har virkning fra 1. april 1995 . Samtidig ophæves  

 Finansministeriets cirkulære af 11. oktober 1993 (APD nr. 80/93). (* 6) Eventuelle tvivlsspørgsmål forventes forelagt for Finansministeriet.
Finansministeriet Den 1. november 1995 P.M.V.
 E.B.
Niels Erik Bisgaard ORGANISATIONSAFTALE FOR KONTORFUNKTIONÆRER I STATENS TJENESTE Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
 Organisationsaftale mellem Finansministeriet og HK/STAT for  

 kontorfunktionærer.
§ 1.  Organisationsaftalens dækningsområde Personligt område:
 Geografisk område:
Organisationsaftalen omfatter ikke § 2.  Antagelse Ved antagelse af medarbejdere bør der først rettes henvendelse til det  

 nærmeste AF-kontor.
 Stk. 2. Der bør fortrinsvis søges ansat medarbejdere, som har gennemført  

 den for vedkommende gruppe fastsatte faglige uddannelse.
 Stk. 3. Før der sker nyansættelse på deltid, skal det undersøges, om de  

 pågældende arbejdsfunktioner lige så hensigtsmæssigt kan udføres af allerede  

 ansatte på deltid, der har de krævede kvalifikationer, og som ønsker at  

 overgå til en højere beskæftigelsesgrad.
Lønmæssige forudsætninger § 3.  Elever For kontor- og klinikassistentelever med en elevtid under 3 år afkortes  

 antallet af lønsatser tilsvarende, således at de sidste satser er gældende.
 Stk. 2. Elever, hvis praktikperiode forlænges, uden at det skyldes en de  

 pågældende tilregnelig årsag, aflønnes indtil udgangen af den måned, hvori  

 uddannelsen afsluttes, med følgende procentdele af skalatrin 12 ekskl.  

 dyrtidstillæg: Under 19 år: 90 pct./over 19 år: 95 pct.
Stk. 3. Elever, der fortsætter uden afbrydelse som udlært i samme  

 institution, indplaceres på assistentlønskalaens 2. trin (skalatrin 13) fra  

 den første efter det fyldte 20. år.
Oprykning til skalatrin 14 sker 24  

 måneder efter udlæringsdatoen.
Stk. 4. Hvor undervisning af elever finder sted på handelsskole, ydes der  

 fornøden tjenestefrihed uden lønafkortning.
Finder undervisningen sted på  

 frilørdage, ydes tilsvarende tjenestefrihed på en anden af ugens dage.  

 Så-fremt det af vedkommende institution kræves, at eleven skal gennemgå  

 specialkurser, betaler institutionen de dermed forbundne udgifter.
§ 4.  Assistenter Kontorfunktionærer med følgende uddannelser ansættes som assistent  

 :
1. i kontorfaget efter Undervisningsministeriets bekendtgørelse af  

 15. april 1994 om kontoruddannelsen, 2. som informatikassistent efter Undervisningsministeriets  

 bekendtgørelse af 28. juni 1991, Stk. 2. Faguddannede klinikassistenter ansættes som assistent.
 Stk. 3. For klinikassistentelever og klinikassistenter ved  

 tandlægeskolerne ved Københavns og Aarhus' universiteter samt ved de til  

 disse knyttede skoler for klinikassistenter og tandplejere gælder i øvrigt  

 det som bilag 3 nævnte protokollat.
§ 5.  Korrespondenter Korrespondenter med uddannelse fra handelshøjskolerne, for hvem  

 fremmedsprogligt arbejde udgør en overvejende del af den enkeltes arbejdstid,  

 eller hvor uddannelsen er en nødvendig forudsætning for væsentlige  

 arbejdsopgaver, ansættes som overassistent.
§ 6.  Kontorassistenter Kontorfunktionærer samt klinikassistenter, der er fyldt 18 år, og som er  

 uden elev-/lærlingeuddannelse, ansættes som kontorassistent.
 Kontorassistenter og uuddannede klinikassistenter kan oprykkes til  

 aflønning som assistent, når de i 1 år har stået på sluttrin som  

 kontorassistent.
Stk. 2. Kontorfunktionærer samt klinikassistenter uden  

 elev-/lærlingeud-dannelse vil straks fra antagelsen kunne aflønnes med  

 assistentløn, når ansættelsesmyndigheden skønner, at betingelserne herfor er  

 til stede.
Den lønmæssige placering sker herefter på det løntrin som  

 assistent, der ligger nærmest over den løn, de ville have fået ved ansættelse  

 som kontorassistent.
 I særlige tilfælde kan indplacering ske direkte som assistent efter  

 forhandling mellem institutionen og HK/STAT.
§ 7.  Løn Elever ============================================================= 1. elevår med 42 pct. af skalatrin 12 ekskl.  

 dyrtidstillæg 2. elevår med 50 pct. af skalatrin 12 ekskl.  

 dyrtidstillæg 3. elevår med 55 pct. af skalatrin 12 ekskl.  

 dyrtidstillæg ============================================================= Herudover ydes et særligt tillæg, der for elever under 18 år udgør 1.449  

 kr. årligt og for elever over 18 år 2.898 kr. årligt.
Kontorfunktionærer ===================================================================== § 8.  Bevarelse af charge ved stillingsskift Finansministeriet afgør efter forhandling med HK/STAT om en  

 kontorfunktionær, der er lønnet som overassistent eller højere, eller som  

 oppebærer et kvalifikationstillæg, ved direkte overgang til ansættelse i en  

 anden stilling med lavere charge bevarer den hidtidige  

 charge/kvalifikationstillæg.
§ 9.  Midlertidig tjeneste i højere stilling En assistent, overassistent, kontorfuldmægtig eller  

 ekspeditionssekretær/afdelingsleder, der efter anmodning gør midlertidig  

 tjeneste i en højere stilling under denne organisationsaftale eller i en  

 tjenestemandsstilling, er berettiget til betaling i overensstemmelse med de  

 for tjenestemænd gældende regler, jf. cirkulære af 24. august l979 om aftale  

 om betaling til tjenestemænd i staten, folkeskolen og folkekirken under  

 midlertidig tjeneste i højere stilling, under forudsætning af at  

 kontorfunktionæren overtager de arbejdsopgaver, der er forbundet med den  

 højere stilling.
 Tilsvarende gælder for kontorassistenter, der efter anmodning gør  

 midlertidig tjeneste i stillinger som overassistent og højere samt for  

 kontorfunktionærer, der efter anmodning gør midlertidig tjeneste i stillinger  

 under denne organisationsaftale, hvortil er knyttet et kvalifikationstillæg.
§ 10.  Klassificering af nyoprettede  

 stillinger/kvalifikationstillæg - uden for pulje Klassificering som overassistent og højere og/eller med  

 kvalifikationstillæg af nyoprettede kontorfunktionærstillinger er foretaget i  

 det omfang, stil-lingsbetegnelse og funktionsbeskrivelse svarer til det i  

 frilisten (bilag 1) anførte, og der skal derfor ikke indgås aftale herom.  

 Frilisten kan ikke anvendes til omklassificering af bestående stillinger.
 Stk. 2. Er den nyoprettede kontorfunktionærstilling som overassistent og  

 højere og/eller med kvalifikationstillæg ikke optaget på friliste, skal der  

 mellem ansættelsesmyndigheden og HK/STAT optages forhandling med henblik på  

 indgåelse af aftale om klassificeringen.
Stk. 3. Såfremt der til en nyoprettet stilling i ganske særlige tilfælde  

 er knyttet ansvar, kompetence og krav om kvalifikationer, der nødvendiggør en  

 aflønning på et skalatrin, der ligger ud over slutlønnen i afdelingsleder  

 I-lønskalaen, forelægges forslag herom for Finansministeriet til endelig  

 afgørelse efter forhandling med HK/STAT.
Ved ledighed tilbageføres stillingen  

 til den oprindelige klassificering.
Udgiften skal afholdes af lokallønspuljen  

 eller af en central pulje.
Dette afsnit udgår pr. 1. okt. 1995 , og  

 afløses af, at såfremt det til en nyoprettet stilling knyttede indhold er af  

 administrativ, kontormæssig art, og der til stillingen er knyttet ansvar,  

 kompetence og krav om kvalifikationer, som nødvendiggør en aflønning højere  

 end efter afdelingsleder I-skalaen, kan stillingen i særlige tilfælde  

 klassificeres i en lønramme over dette niveau, dog højst svarende til  

 lønramme 36.
Stk. 4. Der henvises i øvrigt til Finansministeriets cirkulære af 28.  

 Aug. 1995 om klassificering og omklassificering (Fmst.
Nr. 23/95). (* 7) § 11.  Omklassificering til højere  

 stilling/kvalifikationstillæg - inden for pulje Oprykning til overassistent og højere eller ydelse af kvalifikationstillæg  

 finder sted efter reglerne i Finansministeriets cirkulære om lokalløn og  

 chefløn 1995. (* 4) Stk. 2. Ved oprykning efter §§ 6 og 11 sker indplacering på det  

 skalatrin, der ligger nærmest over den nuværende skalaløn med evt.  

 kvalifikationstillæg, som samtidig bortfalder, jf. dog stk. 1. Såfremt  

 funktionæren i sin hidtidige stilling ved anciennitetstillæg ville have  

 opnået en løn med evt. kvalifikationstillæg, der svarer til eller er højere  

 end lønnen efter indplacering i den højere stilling, opnår den pågældende fra  

 samme tidspunkt nyt anciennitetstillæg.
 § 12.  Arbejdstid mv.
 De i § 7 omhandlede lønninger er beregnet for fuld arbejdstid, der er 37  

 timer ugentlig inklusive spisepause af indtil 1/2 times varighed pr.  

 arbejdsdag.
I særlige tilfælde kan den ugentlige arbejdstid, hvis der er enighed  

 mellem institutionen og tillidsrepræsentanten herom, tilrettelægges med  

 varierende tider således, at den over en periode (maksimalt 8 uger) i  

 gennemsnit udgør 37 timer.
Hvis der mellem institutionen og  

 tillidsrepræsentanten er enighed herom, kan det fastsættes, at  

 arbejdstidsnedsættelsen fra overenskomstpe-rioden 1987-91 (på 2 timer)  

 opspares til hele fridage til senere afvikling.
 Stk. 2. Hvor det er muligt, tilrettelægges arbejdstiden efter lokal  

 forhandling på ugens 5 første hverdage.
Stk. 3. Nedsat arbejdstid kan bevilges, når tjenesten tillader det, og i  

 så fald reduceres lønnen og eventuelt kvalifikationstillæg tilsvarende.  

 Såfremt et andragende om nedsat arbejdstid afslås, skal afslaget efter  

 anmodning begrundes skriftligt.
Der henvises i øvrigt til § 2, stk. 3.
 Stk. 4. I øvrigt følges tjenestemændenes regler om arbejdsstid, §§ 5, 8,  

 12, 13, 14 og 15 i aftale af 1. oktober 1990 mellem Finansministeriet og  

 Statsansattes Kartel mfl. (APD.nr. 126/90), jf. bilag 2.
§ 13.  Rejsetid Den tid uden for tjenestestedets normale kontortid, som medgår til  

 rejsetid i forbindelse med tjenesterejser, afspadseres.
 Såfremt afspadsering ikke har været mulig i den måned, som følger efter  

 den måned, hvori tjenesterejsen har fundet sted, ydes der betaling med 1/1924  

 af årslønnen pr. time med tillæg af 50 pct.
 Rejsetiden opgøres efter de for tjenestemænd gældende regler, ligesom der  

 ydes natpenge samt lørdags- og søndagsgodtgørelse efter de for tjenestemænd  

 gældende regler.
§ 14.  Pauser Kontorfunktionærer har ret til følgende spisepause:
Stk. 2. Ved overarbejde af indtil 2 timers varighed ydes en betalt  

 spisepause på 1/4 time.
Varer overarbejdet ud over 2 timer, udvides  

 spisepausen til 1/2 time.
§ 15.  Overarbejde Overarbejde bør så vidt muligt undgås.
 Stk. 2. For beordret og kontrollabelt arbejde på tjenestestedet, der  

 strækker sig ud over den for  fuldtidsansatte  fastsatte  

 daglige arbejdstid, ydes, når der ikke er tale om forskudttids- eller  

 turnustjeneste, som overtidsbetaling et tillæg til timelønnen, der udgør  

 følgende:
 Til  deltidsansatte  ydes overarbejdsbetaling efter  

 ovenstående bestemmelser, når arbejdet strækker sig ud over normal kontortids  

 ophør.
Overtidsbetaling ydes pr. påbegyndt halve time.
Arbejde på frilørdage  

 beregnes som almindeligt overarbejde.
 Stk. 3. Timelønnen beregnes som 1/1924 af den for kontorfunktionæren i  

 henhold til § 7 fastsatte årsløn.
 Stk. 4. Der kan ikke ydes overtidsbetaling til afdelingsledere II og  

 højere, til hvem der dog, hvis der pålægges dem overarbejde af større omfang,  

 kan udbetales et passende vederlag, der fastsættes under hensyn til den  

 ansattes lønmæssige placering.
 Stk. 5. Såfremt overarbejdet ikke er varslet dagen før, skal der så vidt  

 muligt tages hensyn til ønsker om fritagelse for deltagelse i overarbejdet.
Stk. 6. Såfremt en kontorfunktionær tilkaldes til overarbejde efter at  

 have forladt arbejdspladsen ved normal arbejdstids ophør, og tilkaldet ikke  

 sker under pålagt rådighedstjeneste, ydes der for tilkaldet 1 timeløn med  

 tillæg af 50 pct.
Ved tjeneste, som udføres efter, at kontorfunktionæren er tilkaldt, og  

 hvor tjenesten ikke er et led i rådighedstjeneste, ydes afspadsering for  

 mindst 3 timer.
Såfremt afspadsering ikke har kunnet finde sted, ydes  

 betaling efter stk. 2.
 Undtaget fra denne bestemmelse er kontorfunktionærer med løn som  

 afdelingsleder II og højere.
 Stk. 7. Overarbejde skal så vidt muligt godtgøres med frihed af samme  

 varighed som det præsterede overarbejde med tillæg i fritid svarende til de i  

 stk. 2 nævnte procentsatser.
§ 16.  Konvertering til omsorgsdage Hvis over-/merarbejde ikke har kunnet afspadseres inden for en lokalt  

 fastsat frist, kan den ansatte i stedet vælge at få den ikke-afviklede frihed  

 godskrevet som omsorgsdage/-timer.
 Stk. 2. Tilsvarende gælder for frihed, der er optjent som kompensation  

 for udført tjeneste i tidsrummet fra kl. 17.00 til kl. 6.00, jf. bilag 2.
Stk. 3. Sådanne omsorgsdage/-timer registreres sammen med eventuelle  

 omsorgsdage, som den ansatte måtte have opnået i forbindelse med barsel og  

 adoption, jf. den mellem Finansministeriet og centralorganisationerne  

 indgåede aftale om barsel, adoption og omsorgsdage.
Omsorgsdagene/-timerne  

 afvikles efter anmodning i overensstemmelse med reglerne i kapitel 4 i nævnte  

 aftale.
 Stk. 4. Afspadseringsfrihed, der efter bestemmelsen i stk. 1 og 2 er  

 konverteret til omsorgsdage/-timer, kan ikke senere tilbageføres og godtgøres  

 med over-/merarbejdsbetaling.
Stk. 5. Den enkelte ansættelsesmyndighed kan fastsætte et maksimum pr.  

 medarbejder for antallet af over-/merarbejdstimer, der kan konverteres til  

 omsorgsdage/-timer.
Maksimum kan dog ikke fastsættes lavere end et timetal  

 svarende til i alt 10 omsorgsdage.
§ 17.  Fridage Der tilkommer de efter organisationsaftalen ansatte kontorfunktionærer  

 fridage efter de for tjenestemænd gældende regler, jf. § 12, stk. 4.
 Tjeneste på mistede fridage behandles som overtid i henhold til § 15.
 For kontorfunktionærer, der udfører tjeneste i fast skiftende turnus, ydes  

 godtgørelse for mistede fridage som for overarbejde på søn- og helligdage.
§ 18.  Sygdom under ferie Suspension og ydelse af erstatningsferie kan finde sted under en  

 kontorfunktionærs sygdom, når særlige omstændigheder taler herfor.
Det bør  

 herved tages i betragtning, om sygdommen er af længere varighed, om den er af  

 alvorligere karakter, om den hindrer kontorfunktionæren i at benytte  

 tjenestefriheden på rimelig måde som ferie, og om den skyldes tjenstlig  

 tilskadekomst.
§ 19.  Opsigelsesvarsler For kontorfunktionærer samt klinikassistenter gælder, at de ved direkte  

 overgang til ansættelse i en anden statsinstitution bevarer det  

 opsigelsesvarsel, der tilkommer dem fra statens side.
Længden af  

 opsigelsesvarslet beregnes på grundlag af den tid, i hvilken de umiddelbart  

 forud for afskedigelsestidspunktet har haft uafbrudt ansættelse i statens  

 tjeneste.
 Stk. 2. Tilsvarende gælder i forbindelse med opsigelse på grund af  

 sygdom, jf. 120-dages reglen.
 Stk. 3. Det forhold, at den i stk. 1 nævnte medarbejder ved direkte  

 overgang til ansættelse i en anden statsinstitution bevarer et oparbejdet  

 opsigelsesvarsel, hindrer ikke det nye ansættelsessted i med den pågældende  

 at indgå sædvanlig kontrakt om, at vedkommende i de første 3 måneder er ansat  

 på prøve, og at opsigelsesvarslet i dette tidsrum er 14 dage fra  

 institutionens side.
§ 20.  Timelønnede medarbejdere og studerende For timelønnede kontorfunktionærer samt klinikassistenter sker den  

 lønmæssige placering som kontorassistent eller assistent efter samme  

 retningslinier som for månedslønnede medarbejdere.
 Medarbejdere, der er beskæftiget 15 timer ugentlig og derover, overgår til  

 aflønning på månedsløn senest 3 måneder efter ansættelsen.
 Fortsat anvendelse af timeløn ud over de første 3 måneders ansættelse kan  

 dog ske i ganske særlige tilfælde, fx hvor der er tale om uensartet  

 beskæftigelse eller ved en kortvarig forlængelse på indtil 2 måneder af  

 ansættelsesforholdet.
 Stk. 2. Studerende, der beskæftiges som kontorfunktionærer, og som er  

 aktive studerende og dokumenterer at være indskrevet ved en højere  

 læreanstalt, aflønnes som kontorassistent, idet den lønmæssige indplacering  

 sker efter samme retningslinier, men med løntrin 5 (skt. 11) som slutløn.
 Tidligere beskæftigelse som studerende i staten eller i en kommunes  

 tjeneste samt anden beskæftigelse ved kontorfaget, som den pågældende har  

 haft inden ansættelsen, medregnes som anciennitetsgivende ved fastsættelse af  

 timelønnen.
 Studerende, der har læst ved en højere læreanstalt i 2 år og bestået de  

 inden for dette tidsrum forudsatte prøver og eksaminer, får godskrevet 1 års  

 anciennitet.
 Til studerende, der har læst ved en højere læreanstalt i 2 år og bestået  

 de forudsatte prøver og eksaminer, kan der ydes et kvalifikationstillæg på  

 1,63 kr. pr. time (okt. 1984-niveau), såfremt de udfører kvalificeret arbejde  

 i forhold til det arbejde, som studerende i almindelighed udfører.
 Aflønning med timeløn som studerende kan længst finde sted indtil 7 år i  

 alt.
Stk. 3. Timelønnen efter stk. 1 - 2 beregnes som 1/1924 af den til den  

 pågældendes alder og anciennitet svarende årsløn.
Med hensyn til opnåelse af  

 alderstillæg henvises til fællesoverenskomstens bestemmelser om  

 løn-anciennitet, § 5, pkt. 4.
 Stk. 4. Med hensyn til betaling for overarbejde og forskudt arbejde  

 henvises til § 15 samt fællesoverenskomstens bestemmelser herom.
§ 21.  Organisationsaftalens varighed Denne organisationsaftale gælder fra 1. april 1995 og kan af hver af  

 parterne opsiges med 3 måneders varsel til en 31. marts, dog tidligst til den  

 31. marts 1997.
 Stk. 2. Enhver regulering - bortset fra alderstillæg - af aflønning  

 stilles i bero fra den 31. marts, da en eventuel opsigelse får virkning, og  

 indtil ny organisationsaftale indgås.
København, den 10. oktober 1995 Finansministeriet HK/STAT P.M.V.
 E.B.
Ove Hygum Karsten Ole Knudsen Bilag 1 Friliste for nyoprettede kontorfunktionærstillinger (HK), som anses for  

 klassifice-ret, hvis stillingsbetegnelse og funktionsbeskrivelse svarer til  

 det nedenfor anførte.
 1. Stillinger, der oprettes med henblik på varetagelse af  

 kvalificeret arbejde, som forudsætter relevant uddannelse og erfaring, fx som  

 leder af større skrivestuer, journaler eller arkiver med et varieret  

 sagsområde, eller som leder af et lægesekretariat eller SCL- og SCR-arbejde  

 eller kasse, eller selvstændig sagsbehandling på områder af en vis betydning,  

 der kræver specialviden, eller kvalificeret arbejde som sekretær for  

 institutionschef, kan aflønnes som  overassistent  uden  

 forelæggelse for Finansministeriet.
 2. Stillinger, der oprettes med henblik på varetagelse af  

 kvalificeret arbejde, som forudsætter relevant og længere erfaring, fx som  

 leder af større skrivestuer, journaler eller arkiver med et kompliceret  

 sagsområde, eller som leder af omfattende SCL- og SCR-arbejde eller større  

 kasse, eller selvstændig sagsbehandling på betydende områder, der kræver  

 specialviden, kan aflønnes som  overassistent med  

 kvalifikationstillæg  stort 4.700 kr. årlig (okt. 1984-niveau) uden  

 forelæggelse for Finansministeriet.
 3. Stillinger, der oprettes med henblik på varetagelse af  

 selvstændigt, kvalificeret arbejde, som forudsætter relevant uddannelse og  

 længerevarende erfaring, fx som leder af store skrivestuer, journaler eller  

 arkiver med et stort og kompliceret sagsområde, eller som leder af mere  

 omfattende SCL-og SCR-arbejde eller kasse, eller varetagelse af kvalificeret  

 reviderende arbejde, eller selvstændig sagsbehandling på områder, der kræver  

 en stor specialviden, kan aflønnes som  kontorfuldmægtig  uden  

 forelæggelse for Finansministeriet.
 4. Stillinger, der oprettes med henblik på varetagelse af  

 selvstændigt, kvalificeret arbejde, som forudsætter en længerevarende  

 uddannelse, be-tydelig erfaring og viden som kontorleder med et større antal  

 underordnede eller leder af større og omfattende SCL- og SCR-ekspeditioner,  

 eller som sagsbehandler på betydningsfulde større områder og med selvstændig  

 kompetence i afgørelser og/eller som leder af andre sagsbehandlere eller ved  

 selvstændig, kritisk og omfattende revision, kan aflønnes som  
ekspeditionssekretær, afdelingsleder II  uden forelæggelse for  

 Finansministeriet.
 5. Stillinger, der oprettes med henblik på varetagelse af  

 kvalificeret arbejde, og hvor uddannelse som  merkonom  er en  

 påkrævet forudsætning for udførelsen af mindst 50 pct. af stillingens  

 arbejdsindhold, aflønnes som  overassistent uden forelæggelse for  

 Finansministeriet.
Bilag 2 Oversigt over visse af de for tjenestemænd gældende regler vedrørende  

 arbejdstid, fridage, natpenge, godtgørelse for tjeneste på lørdage, søn- og  

 helligdage, mandage, grundlovsdag og juleaftensdag samt indgreb i på forhånd  

 fastlagte fridage.
1. Arbejdstid For hver fulde 37 timers tjeneste, der efter ordre eller ifølge en  

 godkendt tjenestefordeling er udført i tiden kl. 17.00 til 06.00, ydes der 2  

 timers frihed.
I beregningen indgår tillige tjeneste, der udføres i tiden kl.  

 14.00 til 17.00 som led i en forud tilrettelagt tjeneste, hvoraf mindst  

 halvdelen ligger efter kl. 17.00.
 Stk. 2. Den således indtjente frihed afvikles ved tildeling af ekstra  

 fridage af den i punkt 2, stk. 8, fastsatte længde.
 Stk. 3. Ved tildeling af sådanne fridage nedsættes den indtjente frihed  

 med den tid, hvori der skulle være udført tjeneste den pågældende dag.  

 Såfremt der ikke var fastsat en bestemt arbejdstid, nedsættes den indtjente  

 frihed med 7,4 timer.
Stk. 4. Regnskabet over indtjent frihed opgøres endeligt en gang årligt  

 for perioden 1. oktober til 30. september.
Eventuelle resttimer, som ikke  

 udløser frihed, jf. stk. 1, overføres til den følgende periode.
Stk. 5. Den efter stk. 1 indtjente frihed skal være endeligt afviklet  

 senest 31. marts i det efter den i stk. 4 nævnte opgørelsesperiode nærmest  

 følgende år.
Såfremt friheden ikke er afviklet inden nævnte frist, ydes der  

 for tilgodehavende indtjent frihed tjenestemanden et kontant vederlag  

 beregnet efter satserne for overarbejde på udbetalingstidspunktet.
Stk. 6. Når personalet i en del af arbejdstiden må opholde sig på  

 tjenestestedet for at være til rådighed, medregnes kun 3/4 af rådighedstiden  

 som tjeneste.
Tilsvarende tjeneste i hjemmet medregnes med 1/3 af tiden.
 Stk. 7. De i stk. 6 nævnte bestemmelser kan fraviges, når dette efter  

 rådighedstjenestens karakter må anses for rimeligt.
2. Fridage Der tilkommer hver tjenestemand 52 fridage årligt.
 Stk. 2. I de måneder, hvori der forekommer helligdage uden for søndage,  

 (* 8) forhøjes antallet af fridage tilsvarende for de tjenestemænd, der ikke  

 i for vejen altid har fri på disse dage.
Stk. 3. Mellem den enkelte styrelse og vedkommende  

 forhandlingsberettigede organisation aftales en fridagsturnus eller fordeling  

 af fridagene med angivelse af det mindste antal fridage pr. måned eller anden  

 aftalt periode, og således at der i et kvartal skal gives 13 fridage af den i  

 stk. 7 fastsatte længde eller et dertil svarende antal fridage af den i stk.  

 8 fastsatte længde.
Der bør så vidt muligt tildeles tjenestemanden 1 fridag  

 pr. uge, og der må højst være 10 arbejdsdage mellem fridagene.
Fridagene skal  

 så vidt muligt lægges på søn- og helligdage.
Stk. 4. I det omfang det er muligt, skal tjenestemændene i løbet af hvert  

 kalenderår, i hvilket de har forrettet tjeneste hele året, have adgang til  

 mindst 30 dages frihed på søn- og helligdage.
For tjenestemænd, der an-sættes  

 i løbet af kalenderåret, nedsættes adgangen til helligdagsfrihed i forhold  

 til tjenesten inden for året, således at tallet 30 formindskes med 3 for hver  

 måned, hvori den pågældende ikke har været ansat i staten.
Ved afgørelsen af,  

 hvorvidt der er ydet den fornødne helligdagsfrihed, bortses fra søn- og  

 helligdage, som falder i sygeperioder.
For hver 11 sygedage i løbet af  

 kalenderåret nedsættes tallet 30 med 1. Søn- og helligdage, der falder i  

 ferier, betragtes som helligdagsfrihed.
 Stk. 5. Ved helligdagsfrihed forstås frihed i mindst 36 timer inden for  

 tidsrummet kl. 17.00 dagen før helligdagen og kl. 8.00 dagen efter  

 helligdagen.
 Stk. 6. Såfremt en tjenestemand ikke i løbet af et kalenderår får den ham  

 tilkommende helligdagsfrihed, ydes der ham i det følgende ferieår et antal  

 særlige feriedage, således at der for hver mistet helligdagsfrihed indtil 11  

 inklusive gives 1/2 feriedag med afrunding opad til hel feriedag og for hver  

 yderligere mistet helligdagsfrihed 1 feriedag.
 Stk. 7. De i stk. 1 nævnte fridage skal - bortset fra de nedenfor i stk.  

 8 nævnte tilfælde - have en længde af mindst 64 timer, dog at de kan  

 betragtes som givet, uanset at fritiden kun har udgjort fra 56 til 64 timer,  

 såfremt denne fritid omfatter 2 hele kalenderdøgn.
Stk. 8. Inden for tjenesteområder, hvor særlige forhold, som fx  

 tjenestestedernes åbningstid, hensynet til publikumsbetjening eller  

 tjenestens karakter, bevirker, at de i stk. 7 nævnte fridage ikke, eller ikke  

 alle, kan gives en længde som fastsat i stk. 7, skal der i stedet for hver  

 sådan fridag tildeles 2 fridage, der hver skal have en længde af mindst 40  

 timer.
Fridagen kan dog betragtes som givet, uanset at fritiden kun har  

 udgjort 36 timer, såfremt der heri indgår et helt kalenderdøgn.
 Stk. 9. De i stk. 2 nævnte fridage skal have en længde som fastsat  

 ovenfor i stk. 8.
 Stk. 10. Såfremt 2 eller flere fridage af den i stk. 7 angivne længde  

 sammenlægges, skal den første opfylde betingelserne i stk. 7, medens de  

 øvrige skal vare 48 timer.
 Stk. 11. Såfremt en fridag af den i stk. 7 angivne længde sammenlægges  

 med fridage af den i stk. 8 angivne længde, skal den første opfylde  

 betingelserne i stk. 7, medens de øvrige fridage hver skal vare 24 timer.
 Stk. 12. Såfremt 2 eller flere fridage af den i stk. 8 angivne længde  

 sammenlægges, skal de 2 første tilsammen have en længde, som angivet i stk.  

 7, medens de øvrige skal vare 24 timer.
Bilag 3 PROTOKOLLAT Der er under forhandlinger den 24. september 1993 mellem Finansministeriet  

 og HK/STAT vedrørende ansættelsesforholdene for klinikassistentelever,  

 efg-elever og klinikassistenter opnået enighed om følgende:
 1. For de nævnte medarbejdere, der er ansat ved Tandlægeskolerne  

 under Københavns og Århus' universiteter og de til disse knyttede skoler for  

 klinikassistenter og tandplejere, og hvis arbejde er knyttet til de for  

 nævnte institutioner gældende undervisningsperioder, reduceres de i  

 organisationsaftalen nævnte lønninger, der er baseret på en årlig arbejdstid  

 af 1924 timer, i forhold til den reducerede arbejdstid ved hjælp af en særlig  

 reduktionsbrøk, der fastsættes således:
Tælleren  fremkommer ved for hvert ferieår at opgøre  

 antallet af undervisningsdage (arbejdsdage) tillagt antallet af feriedage,  

 søgnehelligdage og kutymemæssige fridage, hvorefter det samlede antal dage  

 multipliceres med 7 timer og 24 minutter.
Det fremkomne tal sættes i forhold  

 til det samlede antal årlige arbejdstimer på 1924, som udgør 
nævneren  .
 2. Det forudsættes, at den konkrete reduktionsbrøk og ændringer  

 heraf, på det under punkt 1 anførte grundlag, aftales mellem HK/STAT og  

 institutionerne.
 3. Nærværende protokollat afløser protokollat af 29. juli 1991.
København, den 24. september 1993 HK/STAT Finansministeriet P.M.V.
