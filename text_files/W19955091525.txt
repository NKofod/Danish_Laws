Udtalt, at Registertilsynet kunne acceptere, at oplysninger om  

 henholdsvis beløbsafsender (kommunen) og en ikke-negativt værdiladet  

 betegnelse, som eksempelvis "udbetaling" eller lignende, kan  

 videregives via PBS til pengeinstitutterne, således at disse oplysninger kan  

 fremgå af kontoudtog og lignende Vedrørende formidling af oplysninger til pengeinstitutter i forbindelse  

 med overførsler via *PBS, havde Registertilsynet tidligere fundet, at der kun  

 måtte videregives oplysninger om beløbsmodtagerens personnummer,  

 bankregistrerings- og kontonummer, beløb til udbetaling samt  

 disponeringsdato.
Det kunne således ikke anses for lovligt at videregive  

 oplysninger om karakteren af den overførte ydelse (kode for opgaven), eller  

 om afsenderkommunen (kommunenummer/områdenummer i kommunen) til *PBS til  

 formidling til pengeinstitutterne via bogføringscentraler.
 Der henvises til årsberetning 1985, side 30 ff.
 Denne afgørelse dannede baggrund for reglen i bl.a. § 34 i forskrifterne  

 for Det fælleskommunale Bistandssystem, med følgende ordlyd:
"Udbetalingsoplysninger må videregives til *PBS til brug for  

 overførsel af ydelsen til modtagerens bankbog.
Oplysninger om ydelsens art og  

 kommunenummer må ikke videregives fra *PBS til pengeinstitutterne." På samme baggrund havde Registertilsynet i forbindelse med behandling af  

 en klage fra en privatperson meddelt *PBS, at man fandt det kritisabelt, at  

 *PBS til pengeinstitutterne havde overført oplysninger, der angav, om beløbet  

 stammede fra lønninger, leverandøroverførsler, pensioner, offentlige  

 overførsler eller andre overførsler samt oplysninger til brug for  

 pengeinstitutternes identifikation af afsender (kommunen).
*PBS rettede efterfølgende henvendelse til Registertilsynet, som derfor  

 tog de tidligere udtalelser op til fornyet overvejelse, bl.a. fordi andre  

 hensyn talte for, at kontoudtog fremstod som mere specificerede og dermed  

 kundevenlige.
Registertilsynet var således bekendt med, at  

 *Forbrugerstyrelsen havde modtaget en henvendelse fra en privatperson, som  

 fandt, at man ved overførsel af invalide- og folkepension til girokonto  

 modtog mangelfulde overførselsoplysninger, som ikke umiddelbart kunne tydes.
 Sagen blev behandlet i Registerrådet, og Registertilsynet meddelte  

 herefter *Kommunernes *Landsforening, at man ville være indstillet på, at  

 videregivelsesreglerne i de relevante forskrifter for fælleskommunale  

 registre ville kunne ændres i overensstemmelse med følgende retningslinier,  

 som efter Registertilsynets opfattelse ligger inden for rammerne af lov om  

 offentlige myndigheders registre, § 16, stk. 2, nr. 3 og 4:
Det er Registertilsynets vurdering, at det er selve betegnelsen  

 "offentlig overførsel"  -  selv om begrebet bl.a. anvendes  

 ved udbetaling af forskelligartede ydelser som boligsikring, børnetilskud,  

 bistandshjælp og lignende  -  der virker stødende på visse  

 beløbsmodtagere, da deres pengeinstitut herved gøres bekendt med dette  

 forhold.
Oplysningstypen "offentlig overførsel" vil derfor fortsat  

 ikke kunne videregives til pengeinstitutterne, men vil i stedet kunne  

 erstattes af et andet ikke-negativt værdiladet udtryk.
Eksempelvis bør  

 betegnelsen "udbetaling" eller lignende ikke kunne opleves som  

 krænkende, da begrebet kan rumme enhver situation, hvor der udbetales penge  

 fra en kommune.
Det afgørende er således, at pengeinstitutterne ikke kan se  

 karakteren af en offentlig udbetaling (offentlig overførsel), dvs. om der er  

 tale om børnetilskud, bistandshjælp etc.
 Kombineres en sådan neutral betegnelse med identifikationsoplysninger om  

 afsenderen (kommunen), vil både pengeinstitut og beløbsmodtager endvidere  

 have bedre mulighed for at konstatere, hvorfra beløbet stammer.  

 Registertilsynet fandt således ikke længere, at der registerretligt er noget  

 til hinder for, at det på kontoudtog m.v. specifikt anføres, hvilken kommune  

 der er afsender af beløbet.
 Det var samtidig tilsynets opfattelse, at det ville kunne accepteres, at  

 oplysninger som "lønninger", "pensioner",  

 "leverandøroverførsler" og lignende videregives fra *PBS til  

 pengeinstitutterne, således at de kan fremgå af kontoudtog og lignende.
 Registertilsynets Årsberetning side 66 - 68.
