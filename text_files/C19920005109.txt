 Sambeskatning af selskaber.
Anvisningens første afsnit er ændret som følge af lov nr. 362 af 6. juni  

 1991 (Gensidige forsikringsforeningers omdannelse til aktieselskaber m.v.),  

 hvorefter kredsen af skattesubjekter der kan indgå i sambeskatning er udvidet  

 med andre selskaber og foreninger mv.v. omfattet af selkskabsskattelovens §  

 1, stk. 1, nr. 5 samt de i selskabsskattelovens § 1, stk. 1, nr. 5b nævnte  

 institutter mv.
Endvidere er afsnit 1.2. ændret, idet der med virkning fra og  

 med indkomståret 1990 kan tillades sambeskatning selvom en del af  

 aktiekapitalen i det udenlandske datterselskab ejes af Investeringsfonden for  

 Østlandene.
 Anvisningens afsnit 1.5 er nyt som følge af lov nr. 359 af 6. juni 1991  

 konkursskattelov.
 I vilkår 2.2 og 2.5.3 er der foretaget ændringer som følge af lov nr. 362  

 af 6. juni 1991.
 I vilkår 2.5.2 er der foretaget ændring som følge af lov nr. 217 af 10.  

 april 1991 (Skatteomlægninger).
 Det tidligere vilkår 2.3 er udgået som følge af lov nr. 362 af 6. juni  

 1991 samt lov nr. 218 af 10. april 1991 (Ophævelse af dobbeltbeskatning af  

 aktieudbytte). I stedet for er vilkår 2.3 som følge af ændret praksis  

 erstattet med et nyt vilkår.
 I vilkår 2.6. er der foretaget ændringer som følge af ændret praksis.
 Anvisningen har herefter fra og med skatteåret 1992/93 følgende ordlyd:
 Sambeskatning af selskaber:
 1.
I henhold til selskabsskattelovens § 31 kan det tillades, at to eller  

 flere aktieselskaber sambeskattes.
Med aktieselskaber sidestilles  

 anpartsselskaber.
Tilsvarende regler gælder for de i selskabsskattelovens §  

 1, stk. 1, nr. 2, nævnte selskaber med begrænset ansvar, der uden at være  

 optaget i Erhvervs- og Selskabsstyrelsen beskattes på samme måde som  

 aktieselskaber.
Endvidere gælder reglerne for de i § 1, stk. 1, nr. 2 a  

 nævnte sparekasser, de i § 1, stk. 1, nr. 3 nævnte brugsforeninger, de i § 1,  

 stk. 1, nr. 5 nævnte gensidige forsikringsforeninger samt andre selskaber og  

 foreninger m.v., de i § 1, stk. 2, 1. punktum, nævnte hovedforeninger, samt  

 de i § 1, stk. 1, nr. 5 b nævnte institutter m.v.
 Selskaber har krav på sambeskatning efter selskabsskattelovens § 31 under  

 de i punkt 2 angivne vilkår, når betingelserne i punkt 1 er opfyldt.
 Den kommunale skattemyndighed er bemyndiget til at tillade sambeskatning.
 1.1.
 Selskaberne skal have samme regnskabsår.
 Sambeskatning tillades, uanset at selskabernes regnskabsår ikke begynder  

 samtidigt, hvis blot de slutter samtidigt, og moderselskabet tillige har ejet  

 aktierne eller anparterne i datterselskabet i såvel hele moderselskabets  

 indkomstår som i hele datterselskabets indkomstår.
Ejer moderselskabet aktierne eller anparterne fra datterselskabets  

 stiftelse, tillades sambeskatning, hvis blot selskabernes regnskabsår slutter  

 samtidigt.
Det samme gælder, hvis moderselskabet erhverver aktierne eller  

 anparterne i et selskab, som har været uden aktivitet fra dets stiftelse, når  

 bortses fra forrentning af indskudskapitalen.
 Ejer moderselskabet aktierne eller anparterne indtil datterselskabets  

 likvidation, tillades sambeskatning, hvis blot selskabernes regnskabsår  

 begynder samtidigt.
 1.2.
 Samtlige aktier eller anparter i datterselskaberne skal ejes af  

 moderselskabet eller af et eller flere af de datterselskaber, der inddrages  

 under sambeskatningen, eller af disse selskaber i forening.
 Er et eller flere af datterselskaberne hjemmehørende i udlandet, kan  

 tilladelse meddeles, såfremt de danske aktieselskaber, der inddrages under  

 sambeskatningen, enten selv eller sammen med Industrialiseringsfonden for  

 Udviklingslandene eller Investeringsforden for Østlandene ejer hele den del  

 af de udenlandske datterselskabers aktiekapital, som efter lovgivningen i det  

 pågældende land kan ejes af selskaber her i landet.
 Sambeskatning kan tillades, selv om et datterselskab udsteder  

 medarbejderaktier m.v., der er omfattet af § 7 A i ligningsloven.  

 Sambeskatning kan dog kun tillades, når det ved udstedelsen af aktierne er  

 betinget, at aktierne ved afståelse eller ved medarbejderens død  

 tilbagesælges til selskabet, der i så fald er forpligtet til at erhverve  

 disse.
 Ejerforholdet skal have bestået i hele moderselskabets indkomstår, bortset  

 fra tilfælde hvor moderselskabet ejer aktierne eller anparterne fra  

 datterselskabets stiftelse, eller, hvor moderselskabet erhverver aktierne  

 eller anparterne i et selskab, som har været uden aktivitet fra dets  

 stiftelse, når bortses fra forrentning af indskudskapitalen, eller hvor  

 moderselskabet ejer aktierne eller anparterne indtil datterselskabets  

 likvidation.
 1.3.
 Fornyet sambeskatning, efter at selskaberne selv har foranlediget en  

 tidligere sambeskatning ophævet, tillades ikke.
 1.4.
 Ansøgning om sambeskatning fra et givet skatteår og selvangivelserne for  

 det pågældende skatteår skal indgives senest inden udløbet af fristen for  

 rettidig selvangivelse.
 1.5.
 Tilladelse til sambeskatning bortfalder fra og med det indkomstår, hvori  

 konkursdekret afsiges, jf. konkursskattelovens § 4, stk. 3.
 Når selskaber er sambeskattede i indkomståret forud for det indkomstår,  

 hvori konkursdekret afsiges, hæfter selskaberne også for skatter af et af  

 selskabernes konkursindkomst, jf. konkursskattelovens § 4, stk. 4.
 Konkursskatteloven har virkning for konkursboer, hvor fristdagen er den  

 27. december 1990 eller senere.
 2.
 Under sambeskatningen - og ved dennes ophør - er de sambeskattede  

 selskaber undergivet de til enhver tid gældende vilkår, der for tiden er  

 følgende:
 2.1.
 Der skal hvert år i regnskab eller særligt bilag til selvangivelsen  

 afgives oplysning om moderselskabets aktiebesiddelse i datterselskabet.
 2.2.
 For udbytte fra et af sambeskatningen omfattet datterselskab, der er  

 hjemmehørende i udlandet, gælder - såfremt udbyttet ikke er omfattet af  

 skattefritagelsen i selskabsskattelovens § 13, stk. 3 - følgende.
Udbyttet fradrages ved moderselskabets indkomstopgørelse i det omfang,  

 udbyttet kan indeholdes i datterselskabets skattepligtige indkomst - opgjort  

 efter danske regler - for det regnskabsår, for hvilket udbyttet er  

 deklareret.
Kan udbyttefradrag herefter ikke foretages, indrømmes der  

 moderselskabet lempelse efter bestemmelserne i selskabsskattelovens § 17,  

 stk. 3, samt i henhold til dobbeltbeskatningsoverenskomst eller efter  

 ligningslovens § 33 vedrørende betalt udbytteskat.
For det første år under  

 sambeskatningen indrømmes dog ikke udbyttefradrag, men der indrømmes lempelse  

 efter bestemmelserne i selskabsskattelovens § 17, stk. 3.
 2.3.
 Med virkning for udbytte der erhverves på datoen for dette cirkulæres  

 offentliggørelse i Ministerialtidende eller senere, er det en betingelse for  

 anvendelse af vilkår 2.2, at det enkelte selskab ejer mindst 25 % af  

 aktiekapitalen i datterselskabet.
 2.4.
 Underskud.
 2.4.1.
 Underskud fordeles under sambeskatning efter følgende retningslinier:
Er der underskud i et eller flere af de sambeskattede selskaber, fordeles  

 disse underskud forholdsmæssigt på de selskaber, som har overskud for det  

 pågældende år.
Underskud, der ikke kan indeholdes i de øvrige selskabers  

 overskud for dette år, fordeles forholdsmæssigt mellem de underskudsgivende  

 selskaber til fradrag i de sambeskattede selskabers samlede indkomst for de  

 efterfølgende år.
Underskud omfattet af fradragsbegrænsningen i vilkår 2.4.2  

 kan dog ikke fradrages i overskud i selskabet, hvori det underskudsgivende  

 selskab direkte eller indirekte ejer aktier.
Ubenyttede underskud fra tidligere år fradrages i medfør af ligningslovens  

 § 15 fortrinsvis i overskud hos det selskab, der har haft underskuddet, idet  

 ældre underskud i de øvrige sambeskattede selskaber dog fradrages forud for  

 selskabets eget underskud for et senere år.
Et herudover ubenyttet underskud  

 fra tidligere år fremføres forholdsmæssigt til fradrag i de af  

 sambeskatningen i øvrigt omfattede selskaber, som har overskud.
Ubenyttede  

 underskud omfattet af fradragsbegrænsningen i vilkår 2.4.2 kan dog ikke  

 fradrages i overskud i selskaber, hvori det underskudsgivende selskab direkte  

 eller indirekte ejer aktier.
 Ubenyttede underskud i et af selskaberne fra tiden inden sambeskatning kan  

 kun fradrages i overskud hos det selskab, der har haft underskuddet.
 Underskud i udenlandske datterselskaber fra tiden før sambeskatningens  

 indtræden kan ikke fradrages i overskud indtjent efter sambeskatningens  

 indtræden.
 2.4.2.
 Udviser den skattepligtige indkomst for et selskab underskud, kan en til  

 selskabets nettofinansieringsudgift svarende del af underskuddet ikke  

 fradrages i overskud i selskaber, hvori det underskudsgivende selskab direkte  

 eller indirekte ejer aktier, jf. vilkår 2.4.1.
 Nettofinansieringsudgiften opgøres som summen af renteudgifter,  

 skattemæssige kurstab og valutakurstab samt løbende ydelser med fradrag af  

 summen af renteindtægter, skattepligtige kursgevinster og  

 valutakursgevinster.
Såfremt summen af renteindtægter, skattepligtige kursgevinster og  

 valutakursgevinster er mindre end en beregnet rente af selskabets  

 skattemæssige egenkapital ved begyndelsen af selskabets regnskabsår, kan  

 denne beregnede renteindtægt i stedet benyttes.
For børsnoterede selskaber  

 kan aktiekapitalen opgjort til børskursen ved begyndelsen af selskabets  

 regnskabsår anvendes i stedet for selskabets skattemæssige egenkapital.
Det  

 een gang valgte princip for opgørelsen af egenkapitalen kan kun ændres efter  

 tilladelse fra skattemyndigheden.
Ved fastsættelsen af forrentningen anvendes  

 den gældende mindsterente efter kursgevinstlovens § 7 ved begyndelsen af  

 selskabets regnskabsår.
 Begrænsningen i adgangen til at fradrage undeskud gælder dog højst den del  

 af underskuddet, som svarer til normal forrentning af anskaffelsessummen for  

 aktier i de af sambeskatningen omfattede selskaber, som er erhvervet efter  

 31. december 1983, uden at erhvervelsen er sket i forbindelse med loven om  

 skattefri virksomhedsomdannelse.
Ved denne beregning nedsættes anskaffelsessummen med 1/7 hvert år, første  

 gang for det regnskabsår, der følger umiddelbart efter anskaffelsesåret, uden  

 hensyn til den faktiske afvikling af købesummen.
Ved fastsættelsen af den  

 normale forrentning anvendes den gældende mindsterente efter  

 kursgevinstlovens § 7 ved begyndelsen af selskabets regnskabsår.
 2.5.
 Under sambeskatningen fordeles den på de sambeskattede selskaber hvilende  

 selskabsskat efter en af nedennævnte 3 fordelingsmetoder.
 2.5.1.
 Nettoskatten af sambeskatningsindkomsten fordeles forholdsmæssigt på de  

 her i landet hjemmehørende selskaber, hvis indkomst er positiv.
 2.5.2.
Nettoskatten af sambeskatningsindkomsten fordeles forholdsmæssigt på de  

 her i landet hjemmehørende selskaber, hvis indkomst er positiv, men herudover  

 skal de her i landet hjemmehørende selskaber, som har opnået en  

 skattebesparelse som følge af overførsel af underskud fra andre af  

 sambeskatningen omfattede selskaber, der er hjemmehørende her i landet,  

 refundere disse andre selskaber et beløb svarende til den opnåede  

 skattebesparelse.
Beløbet beregnes ved at gange nettoskatteprocenten med et  

 beløb svarende til det overførte underskud.
Er sambeskatningsindkomsten 0  

 eller negativ, anvendes skatteprocenten 38. Beløbet skal ikke medregnes ved  

 underskudsselskabets indkomstopgørelse og kan ikke fradrages ved  

 overskudsselskabets indkomstopgørelse.
 2.5.3.
 Nettoskatten af sambeskatningsindkomsten posteres i moderselskabet.
 Nettoskatten er skatten efter reduktion for lempelse efter  

 selskabsskattelovens § 17, stk. 2 og 3 og ligningslovens § 33 eller efter  

 dobbeltbeskatningsoverenskomster.
 Det er en forudsætning for anvendelse af den under 2.5.2 nævnte  

 fordelingsmetode, at der gives oplysning om beløb, som overføres mellem  

 selskaberne, enten i en note til selskabernes regnskaber eller i et særligt  

 bilag hertil.
 Den een gang valgte metode kan kun ændres efter tilladelse fra  

 skattemyndigheden.
 2.6.
Investeringsfondshenlæggelse kan anvendes til forlods afskrivning på  

 aktiver, som er anskaffet af det selskab, på grundlag af hvis indkomst den er  

 beregnet.
Henlæggelsen kan endvidere anvendes af et andet her i landet  

 hjemmehørende selskab, der er omfattet af sambeskatningen, såfremt det  

 afskrivningsberettigede aktiv er anskaffet senest dagen forud for datoen for  

 offentliggørelsen af dette cirkulære i Ministerialtidende.
 Anvender et selskab en investeringsfondshenlæggelse, som er foretaget af  

 et andet selskab, kan der samtidig uden beskatning overføres til førstnævnte  

 selskab et beløb, svarende til skatten af investeringsfondsoverførslen  

 udregnet efter koncernens nettoskatteprocent for det indkomstår, hvori  

 investeringsfondsoverførslen finder sted.
 2.7.
 Det påhviler et her i landet hjemmehørende moderselskab, der ønsker et  

 udenlandsk datterselskab inddraget under sambeskatning, at drage omsorg for,  

 at bogføringen m.v. vedrørende det udenlandske selskab tilrettelægges  

 således, at resultatopgørelse og balance kan danne grundlag for ligningen af  

 moderselskabet, og at regnskabsmateriale m.v. vedrørende det udenlandske  

 selskab opbevares i overensstemmelse med de her i landet gældende  

 bestemmelser.
 Såfremt det udenlandske regnskab ikke er udarbejdet på en sådan måde, at  

 det kan danne grundlag for ligningen, påhviler det moderselskabet, at der  

 vedlægges selvangivelsen et særligt bilag, hvorpå resultatopgørelsen i det  

 udenlandske selskabs årsregnskab omformes til at udvise et resultat opgjort  

 efter dansk lovgivning.
Det regnskab, der vedlægges selvangivelsen, skal vær affattet på dansk,  

 norsk, svensk, engelsk, tysk eller fransk.
Skattemyndigheden er berettiget  

 til at kræve et regnskab oversat til dansk.
 På begæring skal regnskabsmateriale, dokumenter m.v., som har betydning  

 for ligningen, indendes til dansk skattemyndighed, ligesom der på begæring  

 skal meddeles oplysninger i øvrigt, som har betydning for ligningen.
 Såfremt dette vilkår ikke opfyldes, kan tilladelse til sambeskatning med  

 det pågældende udenlandske datterselskab inddrages af skattemyndigheden som  

 hovedregel med virkning for det følgende indkomstår.
 2.8.
Et i udenlandsk mønt ført regnskab omregnes på statustidspunktet til  

 kursen på dette tidspunkt eller til en gennemsnitskurs.
Det er den  

 skattepligtige indkomst for det udenlandske selskab - opgjort efter danske  

 regler - der omregnes til danske kroner.
 2.9.
 Reglerne i afskrivningslovens afsnit IV A om forskudsafskrivning kan ikke  

 anvendes på maskiner m.v. og bygninger, når leveringsaftale er truffet af et  

 udenlandsk datterselskab, ligesom reglerne i afskrivningslovens § 14 ikke kan  

 anvendes på kontrakt om bygning af skibe, som et udenlandsk datterselskab har  

 indgået.
 2.10.
Ved etablering af sambeskatning med et udenlandsk datterselskab fastsættes  

 indgangsværdierne for afskrivningsberettigede aktiver mv., som det  

 udenlandske datterselskab har erhvervet før sambeskatningens indtræden, til  

 de pågældende aktivers handelsværdi på tidspunktet for sambeskatningens  

 indtræden.
For ejendomme skal handelsværdien omregnes til kontantværdi.  

 Skattemyndigheden er berettiget til at kræve handelsværdien dokumenteret.
 2.11.
 Ønskes sambeskatningen bragt til ophør, må selskaberne give meddelelse  

 herom til skattemyndigheden senest inden udløbet af fristen for rettidig  

 selvangivelse for det skatteår, i hvilket særbeskatning ønskes påbegyndt.
 2.12.
 Ophører sambeskatningen ved datterselskabets likvidation, foretages der  

 ikke afsluttende ansættelse af datterselskabet, og datterselskabets  

 eventuelle underskud i den afsluttende regnskabsperiode kan således bringes  

 til fradrag efter de almindelige regler herom, herunder fremføres i medfør af  

 ligningslovens § 15.
 Ved ophør af sambeskatning af andre årsager end ved likvidation af  

 datterselskabet kan fremførsel af underskud efter ligningslovens § 15 ikke  

 ske i det omfang, underskuddene har været brugt til fradrag ved opgørelsen af  

 de sambeskattede selskabers skattepligtige indkomst, jf. vilkår 2.4.1.
 3.1.
 Ansøgning om sambeskatning skal indsendes til den kommune, hvorunder  

 moderselskabet har hjemsted.
 3.2.
 Klage over nægtet sambeskatning stiles til Ligningsrådet og indsendes til  

 Told- og Skatteregionen, hvorunder moderselskabets hjemstedskommune hører.
 Klage over afgørlser om nægtet sambeskatning truffet af Direktoratet for  

 Københavns Skatte- og Registerforvaltning og Frederiksberg Skattedirektorat  

 stiles til Ligningsrådet og indsendes til henholdsvis Told- og Skatteregion  

 København 2, Aldersrogade 20, 2200 Københanv N og Told- og Skatteregion  

 København 3, Finsensvej 15 A, 2000 Frederiksberg.
 3.3.
 Skatteansættelsen for de sambeskattede selskaber foretages i den kommune,  

 hvori moderselskabet har hjemsted.
 4.
 Med nærværende cirkulære ophæves TS-cirkulære 1991-8.
