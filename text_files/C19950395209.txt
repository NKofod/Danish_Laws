 I INDLEDNING 1. Ikrafttræden. 2. Hovedprincipperne i orlovsordningerne.
II ARBEJDSFORMIDLINGENS RÅDGIVNING OG STØTTEMULIGHEDER VED ORLOV, HERUNDER  

 I FORBINDELSE MED JOBROTATION III ARBEJDSFORMIDLINGENS ADMINISTRATION AF ORLOV TIL UDDANNELSE I INDLEDNING 1. Ikrafttrædelse m.v.
Dette cirkulære træder i kraft dags dato.
Aftaler som indgås efter  

 bekendtgørelse nr. 7 af 9. januar 1995 af lov om orlov administreres efter  

 dette cirkulære.
Orlov som er bevilget inden den 1. januar 1995 administreres  

 efter de regler, der var gældende på bevillingstidspunkter.
Det bemærkes dog, at orlov som er bevilget inden den 1. januar 1995 ikke  

 kan forlænges, men at orlovspersonen skal søge på ny.
En fornyet ansøgning er  

 omfattet bekendtgørelse nr. 7 af 9. januar 1995.
 AF-cirkulære nr. 3/94 af 28. januar 1994 om Arbejdsformidlingens  

 administration i forbindelse med bekendtgørelse nr. 1201 af 27. december 1993  

 om lov om orlov er bortfaldet med virkning fra den 1. januar 1995. Orlov, som  

 er bevilget i henhold til det nævnte regelsæt, administreres dog fortsat  

 efter disse retningslinier.
 2. Hovedprincipperne i orlovsordningerne.
 Hovedformålt med orlovsordningerne er fortsat at skabe større cirkulation  

 på arbejdsmarkedet ved jobrotation samt understøtte virksomhedernes behov for  

 opkvalificering af arbejdskraften og den enkeltes behov for at forbedre sine  

 kvalifikationer.
 Hertil kommer den samfundsmæssige interesse i at sikre småbørnsfamilierne  

 en tættere kontakt til egne børn igennem en kortere eller længere periode.
 Sabbatorloven er med til at forøge tilgang af ledige til afløserjob, som  

 på sigt vil forbedre de lediges muligheder for varig tilknytning til  

 arbejdsmarkedet.
 Siden 1. januar 1994 har over 150.000 personer fået bevilget orlov ifølge  

 reglerne om uddannelse, børnepasning og sabbat.
 Dette viser, at indførelse af orlovsordningerne har dækket et  

 samfundsmæssigt behov hos borgerne til at foretage en midlertidig forandring  

 af arbejdslivet i form af videreuddannelse, nærhed med egne børn eller  

 personlig udvikling og udfordring.
 Lovændringerne i april 1994 (bekendtgørelse nr. 269 af 15. april 1994 af  

 lov om orlov) medførte en vis skærpelse af reglerne for uddannelsesorlov og  

 børnepasningsorlov.
 Med hensyn til uddannelsesorlov kom der krav om mindste undervisningstid  

 på 20 timer om ugen eller undervisningen foregår som heltidsundervisning.
 Arbejdsmarkedsrådene fik i den forbindelse tillagt kompetence til at  

 fravige disse bestemmelser såfremt det fremmer den uddannelsessøgende  

 jobmuligheder på arbejdsmarkedet.
 For at fremme jobrotationsprojekter blev det indført, at rådene kan  

 godkende uddannelsesorlov som afholdes på enkelte dage.
 I forbindelse med den retmæssige børnepasningsorlov blev der indført  

 bestemmelser om, at arbejdsgiveren under visse betingelser vil kunne udsætte  

 den varslede børnepasningsorlov.
 Baggrunden for denne stramning af lønmodtagerens adgang til den retmæssige  

 børnepasningsorlov skal ses i lyset af, at retten til orlov har skabt mangel  

 på afløsere inden for vitale erhvervsormåder såsom sygehusvæsenet etc.
 Endelig kan nævnes at spørgsmålet om ferie i forbindelse med orlov blev  

 løst således, at der blev indført en bestemmelse om at optjent ferie  

 forlænger orlovsperioden for lønmodtageren.
 Endvidere er der sket en yderligere stramning af orlovsreglerne i  

 forbindelse med lovændringerne i december 1994.
 Fra fremsættelsesdatoen den 23. november 1994 af lovudkast til ændring af  

 lov om orlov blev satserne på orlovsydelse til børnepasning og sabbat nedsat  

 fra 80 pct. til 70 pct. og med yderligere nedsættelse i løbet af 1997.  

 Samtidig blev der vedtaget lempelige overgangsregler for personer der i god  

 tid havde planlagt enten børnepasningsorlov eller sabbatorlov.
Det bemærkes i den forbindelse, at en person, som har ansøgt om orlov, der  

 i henhold til overgangsbestemmelserne udløser en ydelse på 80 pct, skal  

 indgive en ny ansøgning, hvis orlovsansøgeren ønsker den ansøgte orlovs  

 begyndelsestidspunkt udsat.
Beregningen af orlovsydelsen vil herefter blive  

 foretaget på baggrund af den nye ansøgning.
Medfører dette åbenbare  

 urimeligheder, bør det løses ved konkret fortolkning.
 Fra 1. januar 1995 er retten til børnepasningsorlov i 26 uger nedsat til  

 13 uger dog således at forældre til børn som endnu ikke er fyldt 1 år ved  

 orlovens start har den fulde ret i 26 uger.
 Som yderligere stramning af regelsættet om orlov kan nævnes, at der fra 1.  

 januar 1995 er fastsat en nedre grænse for sabbatorlov på minimum 13 uger.
Dette indebærer i princippet, at jobdelingsordninger fremover ikke længere  

 er mulige.
Samtidig er kravet til den ledige afløser skærpet således, at  

 arbejdsgiveren i forbindelse med sabbat er forpligtet til at ansætte en  

 person med 52 ugers forudgående ledighed i stedet for orlovspersonen.
 Det kan nævnes at satsen for uddannelsesorlovsydelse som skulle nedsættes  

 pr. 1. april 1995 er bibeholdt på den høje sats på 100 pct. af  

 dagpengesatsen.
 Fra 1. januar 1995 bortfaldt mulighederne for at få bevilget sabbatorlov i  

 henhold til de tidligere regelsæt og orlovsperioderne skal være afviklet i  

 løbet af 1995. Sabbatorloven videreføres fra samme dato indtil 1999 med de  

 ændrede regler.
 Fra 1. januar 1995 indføres kravet om at løønmodtageren skal være  

 dagpengeberettiget i forbindelse med ansøgning om orlov til sabbat og orlov  

 til uddannelse.
 Ligeledes fra denne dato skal selvstændige erhvervsdrivende være  

 dagpengeberettigede i forbindelse med orlov til uddannelse.
 II ARBEJDSFORMIDLINGENS RÅDGIVNING OG STØTTEMULIGHEDER VED ORLOV,  

 HERUNDER I FORBINDELSE MED JOBROTATION.
 AF skal yde information og vejledning såvel over for virksomhederne, de  

 offentlige institutioner mv. som over for lønmodtagere, selvstændige  

 erhvervsdrivende, ledige og kontanthjælpsmodtagere om orlovsordningerne.
 AF bør udøve en aktiv rolle i forbindelse med information og rådgivning om  

 orlovsordningerne og om de muligheder, AF har for at bistå virksomhederne  

 blandt andet med formidling af erstatningsarbejdskraft og indgåelse af  

 aftaler om jobrotation.
 AF skel især være opmærksom på de problemer, der kan opstå, hvis  

 arbejdsgiveren eller AF ikke kan finde afløsere i forbindelse med  

 sabbatorlov.
 AF bør vejlede arbejdsgiveren om forpligtelsen til at ansætte en ledig  

 afløser i virksomheden i orlovsperioden.
 Specielt skal AF være opmærksom på tilfælde, hvor der er tale om orlov  

 inden for arbejdsområder, hvor der er eller kan forudses flaskehalse.
 AF skal kunne rådgive virksomhederne om uddannelse og efteruddannelse i  

 forbindelse med uddannelsesorlov for virksomhedens medarbejdere.
 AF vil have mulighed for at opkvalificere ledige i samarbejde med  

 virksomhederne ved jobtræning og uddannelsespraktik med det sigte at kunne  

 tilbyde kvalificerede afløsere i forbindelse med ledige stillinger.
 AF har også mulighed for at udnytte emnebanker/vikarkorps i forbindelse  

 med arbejdsgivernes behov for erstatningsarbejdskraft.
 Arbejdsløshedskasserne skal vejlede deres medlemmer i overensstemmelse med  

 DfA's B-vejledninger om de forsikringsmæssige aspekter af orlov til  

 uddannelse, sabbat og børnepasning.
 Kommunerne udbetaler orlovsydelse til kontanthjælpsmodtagere,  

 ikke-forsikrede lønmodtagere og ikke-forsikrede selvstændige  

 erhvervsdrivende, der holder orlov til børnepasning.
 Kommunerne oplyser om mulighederne for supplerende tilskud til forældre,  

 der holder orlov til børnepasning, jf. bistandslovens § 69 b.
 III ARBEJDSFORMIDLINGENS ADMINISTRATION AF ORLOV TIL UDDANNELSE.
 1. Adgangskrav for orlovsansøgeren.
 1.1 Generelt.
 Uddannelsesorlovsordningen retter sig mod dagpengeberettigede  

 lønmodtagere, selvstændige erhvervsdrivende og ledige.
Som udgangspunkt skal betingelserne for at få bevilget uddannelsesorlov  

 være opfyldt på orlovens starttidspunkt.
Dette gælder således betingelsen om,  

 at orlovspersonen skal være fyldt 25 år og dagpengeberettiget medlem af en  

 arbejdsløshedskasse.
Beskæftigelseskravet skal imidlertid være opfyldt på  

 ansøgningstidspunktet.
 AF skal påse, at samtlige betingelser for at få orlov er opfyldt.
Der kan ikke dispenseres fra kravet om, at orlovsansøgeren skal være fyldt  

 25 år.
Se dog pkt. 1.2.4.
AF skal endvidere påse, at der foreligger dokumentation for deltagelse i  

 en uddannelse, hvortil der kan opnås orlov jf. bekendtgørelse nr. 1051 af 17.  

 december 1993 om uddannelser, hvortil der kan opnås uddannelsesgodtgørelse og  

 orlov til uddannelse.
Dokumentationen for deltagelse i uddannelse foreligger,  

 når uddannelsesinstitutionen har attesteret, at orlovsansøgeren er optaget på  

 uddannelsen.
 Det er en forudsætning, at den uddannelse der søges orlov til enten:
- har et ugentligt antal undervisningstimer på mindst 20 timer, eller - er normeret som heltidsundervisning efter ministerielt fastsatte regler,  

 eller - er godkendt som heltidsundervisning i forbindelse med statens  

 uddannelsesstøtte.
Forberedelsestimer tæller ikke med til opfyldelse af de 20  

 undervisningstimer jf.
NOA-Meddelelse nr.
O 24/94 af 5. august 1994.
Kravet om 20 ugentlige undervisningstimer kan opfyldes ved at sammensætte  

 flere uddannelser jf.
NOA-Meddelelse nr.
O 29/94 af 13. september 1994. Det  

 er en forudsætning, at de uddannelser, der sammensættes er offentlig  

 godkendte.
 Såfremt den orlovssøgende har sammensat flere uddannelser for at opfylde  

 kravet om 20 ugentlige undervisningstimer, og et af kurserne eksempelvis ikke  

 oprettes eller nedlægges efter en periode, skal AF foretage en konkret  

 vurdering efter de retningslinier det regionale Arbejdsmarkedsråd har fastsat  

 i henhold til § 7, stk. 3 i orlovsbekendtgørelsen.
 I henhold til § 7, stk. 3 i orlovsbekendtgørelsen kan det regionale  

 Arbejdsmarkedsråd fastsætte retningslinier efter hvilke AF efter en konkret  

 vurdering kan fravige de ovenfor nævnte krav, hvis det fremmer den  

 uddannelssøgendes muligheder på arbejdsmarkedet.
Hvis der ansøges om orlov til uddannelse i udlandet skal orlovsansøgeren  

 godtgøre, at der er tale om en godkendt offentlig uddannelse jf.  

 bekendtgørelse nr. 1178 af 27. december 1994 om orlov til uddannelse, sabbat  

 og børnepasning.
I bekendtgørelse nr. 1051 af 17. december 1993 er det  

 fastsat, hvad der forstås ved en godkendt offentlig uddannelse.
Herudover vil  

 der kunne opnås uddannelsesorlov i udlandet, såfremt det kan godtgøres, at  

 uddannelsen kan sidestilles med en uddannelse, der ville have været en  

 godkendt offentlig uddannelse herhjemme, hvilket fx. er tilfældet, hvis der  

 kan ske meritoverførsel.
Uddannelsen skal derudover opfylde kravet til  

 undervisningstimer m.m.
 Det bemærkes, at perioder med orlovsydelse til en uddannelse, der giver  

 ret til SU indenfor SU-klippekortet, kan trække fra i klippekortet.
Orlov til uddannelse kan bevilges til godkendte plankurser, der  

 finansieres og afholdes efter Lov om arbejdsmarkedsuddannelser.
Har  

 orlovsansøgeren ret til godtgørlse efter Lov om arbejdsmarkedsuddannelser,  

 kan der ikke modtages orlovsydelse under orloven.
Selvom AMU-kurserne er godkendte, finansieret og afholdt efter Lov om  

 arbejdsmarkedsuddannelser, er det ikke ensbetydende med, at orlovsansøgeren  

 er berettiget til AMU-godtgørelse.
Efter bekendtgørelse nr. 1048 af 17.  

 december 1993 om adgang, deltagerstøtte, depositum m.m. ved deltagelse i  

 arbejdsmarkedsuddannelser er det en betingelse for at modtage  

 AMU-godtgørelse, at ansøgeren tilhører den personkreds, der er AMUs  

 primærgruppe, jf. §§ 1 og 16 i den nævnte bekendtgørelse.
Hvis der ansøges om orlov til en uddannelse, der samtidig er lønarbejde,  

 som fx social- og sundhedsuddannelserne, kan der bevilges orlov, hvis orloven  

 påbegyndes samtidig med uddannelsen.
Hvis orlovsansøgeren er påbegyndt  

 uddannelsen, kan vedkommende ikke som lønmodtager få bevilget orlov fra  

 uddannelsen til at deltage i den samme uddannelse.
 En ledig, der har fået bevilget 1 års uddannelsesorlov til en uddannelse,  

 der samtidig er lønarbejde, kan som ledig dog få bevilget det 2. års  

 uddannelsesorlov til uddannelsen.
 Orlovsydelsen udgør et beløb, der svarer til arbejdsløshedsdagpengenes  

 højeste beløb, jf. §§ 47 og 70 i Lov om arbejdsløshedsforsikring m.v.
 Arbejdsgiveren har mulighed for at supplere lønmodtagerens orlovsydelse  

 med et aftalt beløb uden, at der sker fradrag i orlovsydelsen.
Fortsætter arbejdsgiveren under orloven med at udbetale en løn, der svarer  

 til lønmodtagerens hidtidige løn og overstiger lønnen orlovsydelsen, kan  

 orlovsydelsen udbetales til arbejdsgiveren.
Orlovsydelsen udbetales til  

 arbejdsgiveren med det beløb, lønmodtageren ellers ville have modtaget i  

 orlovsydelse, d.v.s. efter eventuelt fradrag for lønarbejde m.v. i  

 orlovsperioden.
 Orlovsydelse til ledige på dimmitendsats udgør et beløb svarende til  

 dagpengebeløbet for dimittender (nyuddannede).
 1.2 Lønmodtagere.
 1.2.1 Beskæftigelseskrav.
 I forbindelse med en lønmodtagers ansøgning om orlov skal AF påse, at  

 kravet om forudgående beskæftigelse er opfyldt.
 En fuldtidsbeskæftiget lønmodtager skal inden for de sidste 5 år have  

 været ansat som lønmodtager eller have drevet selvstændig erhvervsvirksomhed  

 i væsentligt omfang svarende til mindst 3 års fuldtidsbeskæftigelse.
 En deltidsbeskæftiget lønmodtager skal inden for de sidste 5 år have været  

 ansat som lønmodtager eller drevet selvstændig erhvervsvirksomhed svarende  

 til mindst 2 års fuldtidsbeskæftigelse.
 Til opfyldelse af beskæftigelseskravet medregnes også beskæftigelse i  

 udlandet.
Ved opgørelse af beskæftigelseskravet medregnes ikke beskæftigelse,  

 hvortil der ydes offentligt tilskud til lønnen.
Der medregnes heller ikke  

 udøvelse af selvstændig virksomhed, hvortil der er ydet offentligt tilskud  

 til etablering og drift, herunder iværksætterydelse i henhold til lov om  

 arbejdstilbud, etableringsydelse i henhold til lov om en aktiv  

 arbejdsmarkedspolitik, igangsætterydelse i henhold til lov om social bistand  

 eller lignende.
Ved opgørelse af såvel den 5-årige som den 3- eller 2-årige periode  

 medregnes ikke orlovsperioder med orlovsydelse efter lov nr. 467 af 24. juni  

 1992 om forældreorlovsydelse med senere ændringer, lov nr. 466 af 24. juni  

 1992 om orlovsydelse til uddannelse med senere ændringer samt lov nr. 435 af  

 30. juni 1993 om orlov med senere ændringer.
Derudover medregnes ikke  

 perioder med orlov uden løn.
 Er der i en 5-årig periode forud for den ansøgte orlov en periode med  

 eksempelvis 52 ugers børnepasningsorlov »forlænges« 5-års perioden  

 således, at orlovsansøgeren inden for de sidste 6 år skal kunne opfylde  

 kravet om beskæftigelse.
 Det skal bemærkes, at såfremt den orlovssøgende i 5 års perioden har haft  

 mere end fuldtidsbeskæftigelse medregnes det overskydende antal timer ikke  

 til opfyldelse af beskæftigelseskravet.
 Dokumentation for beskæftigelse foreligger, når lønmodtageren på  

 ansøgningsblanketten på tro og love har afgivet erklæring om dette.
En lønmodtager anses for at være fuldtidsbeskæftiget, hvis vedkommende de  

 sidste 10 uger før orloven har væert ansat på fuld tid.
Lønmodtagere ansat i  

 færre timer end 37 timer om ugen anses for at være ansat på fuld tid, hvis  

 vedkommende er ansat på vilkår, der efter overenskomst eller lignende aftaler  

 mellem arbejdsgivere og lønmodtagere kan sidestilles med fuld tid.
I alle  

 andre tilfælde anses lønmodtageren for at være deltidsbeskæftiget.
 1.2.2 Medlemskab af en arbejdsløshedskasse og dagpengeret.
 AF skal påse, at arbejdsløshedskassen på ansøgningsblanketten har  

 attesteret, at lønmodtageren er medlem af en arbejdsløshedskasse.
 AF skal endvidere påse, at arbejdsløshedskassen på ansøgningsblanketten  

 har attesteret, at lønmodtageren er dagpengeberettiget ved orlovens start.
Frem til udgangen af 1994 kunne lønmodtagere få bevilget orlov, selvom de  

 ikke var dagpengeberettigede.
Denne undtagelse fandt anvendelse på  

 orlovsaftaler, der blev indgået, bevilget og påbegyndt i 1994. Denne  

 undtagelse gælder, selvom orloven rækker ind i 1995. Undtagelsen gælder også  

 i forhold til orlov, der er opdelt og som er bevilget og påbegyndt i 1994, og  

 hvor enkelte perioder afvikles i 1995.
 Orlov, der påbegyndes i 1995, er således ikke omfattet af undtagelsen,  

 uanset om den er bevilget i 1994.
1.2.3 Aftale om orlov mellem lønmodtaget og arbejdsgiver AF skal påse, at det af ansøgningsblanketten fremgår, at der mellem  

 lønmodtageren og arbejdsgiveren er indgået en skriftlig aftale om orlov, samt  

 at der er aftalt nærmere vilkår for tilbagevenden til arbejdspladsen.
AF skal  

 ikke se aftalen.
Det bemærkes, at en naturlig forståelse af begrebet »orlov« er,  

 at lønmodtageren vender tilbage til arbejdspladsen efter orloven.
De  

 almindelige opsigelsesregler gælder under orloven.
Orlovsansøgeren kan  

 således opsiges i orlovsperioden under iagttagelse af de regler og aftaler,  

 der er gældende for et pågældende ansættelsesforhold, herunder gældende  

 varsel.
Opsiger arbejdsgiveren lønmodtageren under orloven, vil vedkommende kunne  

 fortsætte med at holde orlov indtil orlovsperiodens udløb, uanset at  

 ansættelsesforholdet ophører i orlovsperioden.
Det er også muligt for en  

 lønmodtager, som sidder i opsagt stilling at indgå aftale med arbejdsgiveren  

 om orlov til uddannelse.
Orlovsansøgeren skal påbegynde orloven inden  

 ansættelsens ophør, og den resterende del af orloven kan afvikles efter  

 ansættelsens ophør.
 1.2.4 Jobrotation.
 Såfremt uddannelsesorloven afholdes som led i et jobrotationsprojekt kan  

 det regionale Arbejdsmarkedsråd godkende, at orloven afholdes på enkeltdage.  

 Orloven skal sammenlagt være på mindst 1 uge, hvilket forudsætter, at  

 projektet sammenlagt indeholder 5 uddannelsesdage.
 Såfremt orlov afholdes som led i et større jobrotationsprojekt, der er  

 etableret ved kollektiv aftale på en arbejdsplads, kan det regionale  

 Arbejdsmarkedsråd i særlige tilfælde bevilge orlov til uddannelse til  

 lønmodtagere, som ikke er fyldt 25 år.
 Bestemmelsen skal fortolkes indskrænkende, idet bestemmelsen er en  

 undtagelse til hovedreglen om, at orlovsansøgeren skal være fyldt 25 år for  

 at få bevilget orlov.
Det regionale Arbejdsmarkedsråd har eksempelvis på baggrund af  

 bestemmelsen mulighed for at bevilge orlov til lønmodtagere under 25 år i de  

 situationer, hvor aftalen ikke kan forventes iværksat, medmindre aftalen også  

 kommer til at omfatte enkelte medarbejdere under 25 år.
Den altovervejende  

 del af deltagerne i jobrotationsprojektet skal således være fyldt 25 år.
 1.3. Selvstændige erhvervsdrivende.
1.3.1 Beskæftigelseskrav I forbindelse med en selvstændig erhvervsdrivendes orlov skal AF påse, at  

 beskæftigelseskravet er opfyldt.
 Selvstændige erhvervsdrivende skal inden for de sidste 5 år have været  

 ansat som lønmodtagere eller have drevet selvstændig erhvervsvirksomhed i  

 væsentligt omfang svarende til mindst 3 års fuldtidsbeskæftigelse.
 Til opfyldelse af beskæftigelseskravet medregnes også beskæftigelse i  

 udlandet.
Ved opgørelse af beskæftigelseskravet medregnes ikke beskæftigelse,  

 hvortil der ydes offentligt tilskud til lønnen.
Der medregnes heller ikke  

 udøvelse af selvstændig virksomhed, hvortil der er ydet offentligt tilskud  

 til etablering og drift, herunder iværksætterydelse i henhold til lov om  

 arbejdstilbud, etableringsydelse i henhold til lov om en aktiv  

 arbejdsmarkedspolitik, igangsætterydelse i henhold til lov om social bistand  

 eller lignende.
Ved opgørelse af såvel den 5-årige som den 3-årige periode medregnes ikke  

 orlovsperioder med orlovsydelse efter lov nr. 467 af 24. juni 1992 om  

 forældreorlovsydelse med senere ændringer, lov nr. 466 af 24. juni 1992 om  

 orlovsydelse til uddannelse med senere ændringer samt lov nr. 435 af 30. juni  

 1993 om orlov med senere ændringer.
Derudover medregnes ikke perioder med  

 orlov uden løn.
 Er der i en 5-årig periode forud for den ansøgte orlov en periode med  

 eksempelvis 52 ugers børnepasningsorlov »forlænges« 5-års perioden  

 således, at orlovsansøgeren inden for de sidste 6 år skal kunne opfylde  

 kravet om beskæftigelse.
 Det skal bemærkes, at såfremt den orlovssøgende i 5 års perioden har haft  

 mere end fuldtidsbeskæftigelse medregnes det overskydende antal timer ikke  

 til opfyldelse af beskæftigelseskravet.
 Dokumentation for beskæftigelse foreligger, når den selvstændig  

 erhvervsdrivende på ansøgningsblanketten på tro og love har erklæret dette.
1.3.2 Medlemskab af en arbejdsløshedskasse og dagpengeret AF skal påse, at arbejdsløshedskassen på ansøgningsblanketten har  

 attesteret, at den selvstændige erhvervsdrivende er medlem af en  

 arbejdsløshedskasse.
 AF skal endvidere påse, at arbejdsløshedskassen på ansøgningsblanketten  

 har attesteret, at den selvstændige erhvervsdrivende er dagpengeberettiget  

 ved orlovens start.
Frem til udgangen af 1994 kunne den selvstændige erhvervsdrivende få  

 bevilget orlov, selvom pågældende ikke var dagpengeberettiget.
Denne  

 undtagelse fandt anvendelse for orlov, der blev bevilget og påbegyndt i 1994  

 og er gældende, selvom orloven rækker ind i 1995. Undtagelsen gælder også for  

 orlov, der er bevilget og påbegyndt i 1994, og hvor enkelte perioder afvikles  

 i 1995.
 Orlov, der påbegyndes i 1995 er ikke omfattet af undtagelsen, uanset om  

 den er bevilget i 1994.
1.3.3 Ophør med arbejde i virksomheden i orlovsperioden Det er en betingelse for orlov, at den selvstændige erhvervsdrivende ikke  

 arbejder i virksomheden i orlovsperioden.
AF skal således påse, at der ved  

 orlov til den selvstændige erhvervsdrivende foreligger attestation fra  

 arbejdsløshedskassen for, at den selvstændige erhvervsdrivende ophører med at  

 arbejde i virksomheden i orlovsperioden.
 1.4 Dagpengeberettigede ledige.
1.4.1 Medlemskab af en arbejdsløshedskasse og dagpengeret I modsætning til lønmodtagere og selvstændige erhvervsdrivende, skal  

 ledige ikke opfylde et beskæftigelseskrav for at få bevilget orlov.
Der stilles som udgangspunkt ikke krav om en bestemt forudgående  

 ledighedsperiode, idet det afgørende er, at pågældende står registreret som  

 ledig på AF eller anden godkendt offentlig formidling, som bevirker  

 fritagelse for fremmøde på AF.
Den ledige skal endvidere modtage  

 arbejdsløshedsdagpenge, eller ville have modtaget dagpenge, hvis orloven ikke  

 var påbegyndt.
En lønmodtager, der er blevet sagt op af arbejdsgiveren, kan søge om  

 uddannelsesorlov fra første ledighedsdag.
Det er i den sammenhæng en  

 betingelse, at vedkommende melder sig ledig på AF samme dag, som orloven  

 starter.
Ansøgningen om orlov kan indgives inden fratrædelsen.
Dog kan en lønmodtager, der selv har opsagt sit arbejde, ikke få bevilget  

 orlov som ledig, før vedkommende har modtaget arbejdsløshedsdagpenge i  

 sammenlagt 4 uger efter fratrædelsen.
Denne regel gælder i alle tilfælde,  

 hvor lønmodtageren har opsagt sit arbejde, uanset opsigelsesgrunden.
Det er kun arbejdsløshedsdagpenge og ikke feriedagpenge eller andre  

 ydelser udbetalt af arbejdsløshedskassen, der kan medregnes i de 4 uger.
Der  

 kan kun mdregnes dagpenge, der udbetales efter, at lønmodtageren er fratrådt.  

 Supplerende dagpenge, der er udbetalt under ansættelse, kan ikke medregnes i  

 de 4 uger.
Dette finder anvendelse på lønmodtagere, der siger op pr. 1. januar 1995  

 eller senere.
Det vil sige, at en lønmodtager, der siger op den 31. december  

 1994 ikke er omfattet af bestemmelsen, uanset på hvilket tidspunkt i 1995  

 ansættelsesforholdet ophører.
Se i øvrigt NOA-meddelelse O-1/95.
AF skal påse, at arbejdsløshedskassen har attesteret, at den ledige er  

 dagpengeberettiget ved orlovens start.
Har orlovsansøgeren opsagt sin  

 stilling skal AF endvidere påse, at arbejdsløshedskassen har attesteret, at  

 vedkommende har modtaget dagpenge i sammenlagt 4 uger ved orlovens start.
 1.4.2 Lediges orlovsmuligheder i forhold til handlingsplanen.
Dagpengeberettigede lediges orlovsmuligheder begrænses ikke af  

 handlingsplanen, idet den ledige har ret til orlov til uddannelse.
Det kan  

 således ikke betragtes som saglig grund for afslag på ansøgning om orlov, at  

 den ledige ifølge handlingsplanen fx skal påbegynde et jobtræningsforløb.
Ved tilbud om uddannelse i henhold til den individuelle handlingsplan kan  

 det aftales, at den ledige deltager i uddannelsen på uddannelsesorlov.  

 Bidrager AF økonomisk til uddannelsen, fx ved køb af uddannelsesplads,  

 medregnes uddannelsesperioden i den lediges minimumsret.
Uddannelsesperioden,  

 hvor den ledige er på uddannelsesorlov, medregnes dog ikke i den lediges  

 dagpengeperiode.
Se i øvrigt NOA-meddelelse A-7/O-5/94.
 1.4.3 Deltidsbeskæftigede, som står tilmeldt AF.
 Personer, der er deltidsbeskæftigede som lønmodtagere, og som samtidig  

 står tilmeldt AF (teknisk ledige) - med eller uden ret til supplerende  

 dagpenge - kan ikke få orlov efter reglerne for ledige, men skal søge efter  

 reglerne for lønmodtagere.
 1.5 Forholdet til Lov om arbejdsløshedsforsikring mv.
 Orlov til uddannelse medregnes ikke i perioderne, jf. § 55 i Lov om  

 arbejdsløshedsforsikring m.v.
 Udfører orlovspersonen arbejde i orlovsperioden, vil dette arbejde kunne  

 medregnes til opfyldelse af arbejdskravet i henhold til § 53, stk. 2 i Lov om  

 arbejdsløshedsforsikring mv.
 Har orlovspersonen lønarbejde m.v. under orloven skal der ske fradrag i  

 orlovsydelsen efter regler fastsat i henhold til Lov om  

 arbejdsløshedsforsikring mv.
 2. Orlovens varighed.
2.1 Varighed, samt opdeling i enkeltperioder Den mindste periode, der kan bevilges orlov til uddannelse, er 1  

 sammenhængende uge, og der kan højst bevilges orlov op til 1 år.
 Ved orlov til uddannelse, der afholdes som led i et jobrotationsprojekt  

 kan det regionale Arbejdsmarkedsråd godkende, at orloven afholdes på  

 enkeltdage. orloven skal imidlertid sammenlagt være på mindst 1 uge.
Ledige kan højst få bevilget orlov til uddannelse i 2 år inden for den  

 7-årige ydelsesperiode efter Lov om arbejdsløshedsforsikring m.v.
Adgangen  

 til orlov til uddannelse er ikke begrænset til, at der kun kan bevilges orlov  

 med 1 år i hver delperiode.
Orlov til uddannelse vil således kunne benyttes  

 fuldt ud i delperiode 1 eller 2. Det skal imidlertid understreges, at der kun  

 kan bevilges orlov til uddannelse for eet år ad gangen.
Den nedre grænse på 1 uge for bevilling af uddannelsesorlov skal fortolkes  

 således, at det er muligt at få bevilget uddannelsesorlov, såfremt  

 betingelserne i § 7, stk. 2 i orlovsbekendtgørelsen er opfyldt.
Der er  

 således ikke noget krav om, at undervisningen skal være tilrettelagt over 5  

 undervisningsdage for at § 7, stk. 2 anses for opfyldt.
Eksempel: En kursusvirksomhed udbyder et kursus af 24 timers  

 varighed, men kurset strækker sig alene over 3 dage.
I den konkrete situation  

 vil AF kunne bevilge orlov under forudsætning af, at den orlovssøgende i  

 øvrigt opfylder betingelserne.
Det skal imidlertid bemærkes, at der skal  

 bevilges en uges orlov, idet den mindste periode, der kan bevilges orlov  

 udgør 1 sammenhængende uge jf. ovenfor.
Det er ikke muligt at forlænge en bevilget orlov.
Hvis orlovspersonen  

 ønsker en længere orlovsperiode end den bevilgede, skal orlovspersonen søge  

 på ny.
Det er muligt at dele orloven op i enkelte perioder, fx hvor uddannelsen  

 er opbygget af forløb, der ikke er sammenhængende.
AF skal i den forbindelse  

 tage stilling til hele orlovsforløbet, og der skal således ikke indgives  

 ansøgning om orlov for hver enkelt periode.
Det skal bemærkes, at hver enkelt  

 bevilget periode skal bestå af mindst 1 sammenhængende uge.
 Er der indlagt ferie i uddannelsen, kan bevillingen omfatte ferieperioden  

 forudsat, at den orlovssøgende fortsætter uddannelsen efter ferieperiodens  

 udløb.
 AF skal i forbindelse med behandlingen af orlovsansøgningen påse, at  

 orloven opfylder kravet om mindste og højeste varighed.
 2.2 Gentagen orlov.
 En beskæftiget person kan højst anvende orlov til uddannelse og orlov til  

 sabbat i samlet 1 år inden for en periode på 5 år.
 En person, der eksempelvis har haft 1 års sabbatorlov som lønmodtager kan  

 således ikke indenfor en 5-års periode få uddannelsesorlov, uanset om  

 vedkommende har skiftet profil fra lønmodtager til selvstændig  

 erhvervsdrivende.
 5-årsperioden er løbende og opgøres i forhold til orlovsperioderne fra den  

 ene orlovs starttidspunkt til den ansøgte orlovs sluttidspunkt.
En ledig med ret til ydelser efter lov om arbejdsløshedsforsikring m.v.  

 kan anvende orlov til uddannelse i 2 år i forbindelse med den 7-årige  

 ydelsesperiode efter lov om arbejdsløshedsforsikring m.v.
Se i øvrigt pkt.  

 2.1.
3. Barsel Hvis orlovspersonen overgår til barselsorlov i uddannelsesorlovsperioden,  

 afbrydes uddannelsesorloven.
Uddannelsesorloven bliver således ikke udsat på  

 grund af barselsorloven. Ønsker orlovspersonen efter barselsorloven at  

 genoptage uddannelsesorloven skal vedkommende derfor søge på ny.
Bevilling af  

 en ny uddannelsesorlov forudsætter, at samtlige betingelser er opfyldt.
Se i  

 øvrigt NOA-meddelelse O-17.
4. Sygdom Der er intet til hinder for, at orlovspersonen kan melde sig syg i  

 orlovsperioden.
Meddelelse om sygdom skal indgives til a-kassen.
 Under sygefraværet betragtes orlovspersonen stadig som værende på orlov,  

 hvilket medfører, at orlovsperiodens længde og udløbsdato ikke berøres.
 Under sygefraværet kan orlovspersonen stadig modtage orlovsydelse, men  

 modtages sygedagpenge, skal arbejdsløshedskassen ikke udbetale orlovsydelse i  

 sygeperioden.
 5. Formidling af erstatningsarbejdskraft.
Arbejdsgiveren angiver på ansøgningsblanketten, om erstatningsarbejdskraft  

 ønskes til den ledige stilling, og om erstatningsarbejdskraften ønskes  

 formidlet af AF.
Der er ikke pligt for arbejdsgiveren til at ansætte  

 erstatningsarbejdskraft.
 I forbindelse med en orlovsansøgning fra en lønmodtager eller en  

 selvstændig erhvervsdrivende, hvor det på ansøgningsblanketten er angivet, at  

 en afløser ønskes, skal AF altid kontakte virksomhedn og tilbyde formidling  

 af erstatningsarbejdskraft.
 6. Det regionale Arbejdsmarkedsråds mulighed for at  

 yde supplerende tilskud til orlovsydelsen.
Det regionale Arbejdsmarkedsråd kan beslutte at yde et supplerende tilskud  

 til orlovsydelsen på op til 20 % af den højeste orlovsydelse.
Supplementet  

 kan gives til lønmodtagere, der gennemfører uddannelse inden for  

 erhvervsområder, hvor der er eller forventes flaskehalse.
 AF kan i forbindelse med rotationsordninger yde støtte til lønmodtageres  

 uddannelse, jf. § 88, stk. 1 i bekendtgørelse nr. 1200 af 27. december 1993  

 om en aktiv arbejdsmarkedsindsats.
 7. AFs bevilling af orloven.
 Når AF har påset, at alle betingelserne er opfyldt, bevilger AF orloven.
 AF kan tidligst bevilge orloven 2 måneder før orlovens start.  

 Orlovsansøgeren kan derimod indgive orlovsansøgningen tidligere end 2 månder  

 før orlovens start.
Kopi af bevillingen sendes til arbejdsløshedskassen og orlovsansøgeren.
I  

 forbindelse med bevilling af orlov til en lønmodtager sendes endvidere kopi  

 af bevillingen til arbejdsgiveren.
Ved orlov til ledige, der er tilmeldt AF, afmelder AF pågældende ved  

 orlovens start.
AF skal underrette den ledige herom samt om eventuel  

 gentilmelding, jf. § 20, stk. 3 i bekendtgørelse nr. 1200 af 27. december  

 1993 om en aktiv arbejdsmarkedsindsats.
 På den godkendte bevillingsblanket skal AF angive det 2-cifrede  

 AF-regionsnummer samt registreringsnummeret i statsregnskabet (Reg.nr.), som  

 arbejdsløshedskassen herefter vil anføre i dens regnskab ved de fremtidige  

 udbetalinger af orlovsydelser.
 8. Afholdelse af ferie i orlovsperioden.
Ferie kan afholdes i orlovsperioden.
Hvis en lønmodtager afholder optjent  

 ferie i orlovsperioden, udsættes den resterende del af orlovsperioden til  

 ferien er afsluttet.
 Afholdelse af ferie i orlovsperioden forlænger ikke denne orlovsperioden  

 forlænges, idet orloven ikke kan strække sig ud over uddannelsens varighed.  

 Afholdelse af ferie bevirker imidlertid, at lønmodtageren forbruger  

 tilsvarende mindre af orlovsperioden.
 Lønmodtageren modtage ikke orlovsydelse i den periode, hvor der afholdes  

 ferie.
 Dette gælder også for orlovsaftaler, der er indgået før den 16. april 1994  

 - hvor lovbekendtgørelse nr. 269 af 15. april 1994 trådte i kraft - og som  

 afvikles helt eller delvis efter denne dato.
 Afholdelse af ferie i orlovsperioden skal aftales/varsles og afholdes i  

 overensstemmelse med de gældende ferieregler.
Lønmodtageren skal senest 14 dage inden ferien oplyse AF om, at ferie  

 afholdes samt feriens start- og sluttidspunkt.
Manglende underretning til AF  

 om afholdelse af ferie, medfører dog ikke, at lønmodtageren ikke kan holde  

 ferien.
 Når AF har modtaget oplysninger fra en lønmodtager om afholdelse af ferie,  

 skal AF underrette arbejdsløshedskassen herom samt oplyse om orlovens ændrede  

 udløbsdato.
 I forbindelse med vejledning om orlovsordningerne bør AF gøre opmærksom  

 på, at orlovspersonen skal holde ferie inden ferieårets udløb for at få de  

 optjente feriepenge udbetalt.
 AF bør i øvrigt vejlede om, at det vil være hensigtsmæssigt, at  

 lønmodtageren i forbindelse med orloven aftaler tidspunktet for afholdelse af  

 ferie med arbejdsgiveren.
 Hvis selvstændige erhvervsdrivende eller ledige afholder optjent ferie  

 under orloven, udsættes orloven ikke.
 Ved konkrete forespørgsler om udbetaling og optjening af feriepenge, bør  

 AF henvise til Ferielovkontoret, Landskronagade 33-35, 2100 København Ø, tlf.  

 31 18 10 50.
 Ved konkrete forespørgsler om udbetaling og optjening af feriedagpenge,  

 bør AF henvise til pågældendes arbejdsløshedskasse.
 9. Underretningspligten mellem AF og  

 arbejdsløshedskassen.
 AF skal underrette arbejdsløshedskassen om alle forhold af betydning for  

 udbetalingen af ydelsen, som AF bliver vidende om.
 Bliver arbejdsløshedskassen opmærksom på, at der er sket ændringer i de  

 oprindelige betingelser for orloven, skal arbejdsløshedskassen give AF  

 meddelelse om dette.
 Hvis AF tilbagekalder orlovsbevillingen, skal AF straks underrette  

 arbejdsløshedskassen.
Arbejdsløshedskassen skal meddele AF, hvis udbetalingen af orlovsydelse  

 stoppes på grund af, at orloven afbrydes.
AF skal herefter betragte orloven  

 for ophørt.
 10. Tilbagekaldelse af orlovsbevillinger.
 AF kan tilbagekalde orlovsbevillingen, hvis orlovspersonen ved ansøgningen  

 om orlov har givet AF urigtige oplysninger eller har fortiet forhold, der  

 havde betydning for bevilling af orloven.
 AF kan også tilbagekalde orlovsbevillingen, hvis betingelserne for orloven  

 ikke længere er tilstede under orloven.
 AF underretter arbejdsløshedskassen, hvis orlovsbevillingen tilbagekaldes.
 11. Klageadgang.
AFs afgørelser kan ikke indbringes for anden administrativ myndighed.
Dog  

 kan AFs afgørelser om tilbagekaldelse af en bevilling af orlov indbringes for  

 Arbejdsmarkedets Ankenævn inden 4 uger efter, at klageren har fået meddelelse  

 om afgørelsen.
Arbejdsløshedskassens afgørelser om udbetaling af orlovsydelse m.v. kan  

 indbringes for Direktøren for Arbejdsløshedsforsikringen inden 4 uger efter,  

 at klageren har fået meddelelse om afgørelsen, jf. § 98 i lov om  

 arbejdsløshedsforsikring mv.
Direktørens afgørelser kan indbringes for  

 Arbejdsmarkedets Ankenævn inden 4 uger efter, at klageren har fået  

 medddelelse om afgørelsen, jf. § 99 i lov om arbejdsløshedsforsikring mv.
 IV ARBEJDSFORMIDLINGENS ADMINISTRATION AF ORLOV TIL SABBAT.
 1. Adgangskrav for orlovsansøgeren.
 1.1 Generelt.
 Det er kun dagpengeberettigede lønmodtagere, der kan få orlov til sabbat.
Som udgangspunkt skal betingelserne for at få bevilget sabbatorlov være  

 opfyldt på orlovens starttidspunkt.
Dette gælder således betingelsen om, at  

 orlovspersonen skal være fyldt 25 år og dagpengeberettiget medlem af en  

 arbejdsløshedskasse.
Beskæftigelseskravet skal imidlertid være opfyldt på  

 ansøgningstidspunktet.
 AF skal påse, at samtlige betingelser for at få orlov er opfyldt.
 Der kan ikke dispenseres fra kravet om, at orlovsansøgeren skal være fyldt  

 25 år.
 Det er muligt at få orlov til sabbat i sammenhængende perioder af mindst  

 13 ugers og højst 52 ugers varighed.
Orlovspersonen kan anvende orloven efter eget ønske, herunder tage en  

 uddannelse, der ikke er omfattet af bekendtgørelse nr. 1051 af 17. december  

 1993 om uddannelser, hvortil der kan opnås uddannelsesgodtgørelse og orlov  

 til uddannelse.
Sabbatorlov kan også afholdes i udlandet.
 Orlovsydelsen udgør et beløb, der svarer til 70 pct. af  

 arbejdsløshedsdagpengenes højeste beløb, jf. §§ 47 og 70 i Lov om  

 arbejdsløshedsforsikring m.v.
 Arbejdsgiveren har mulighed for at supplere lønmodtagerens orlovsydelse  

 med et aftalt beløb uden, at der sker fradrag i orlovsydelsen.
Fortsætter arbejdsgiveren under orloven med at udbetale en løn, der svarer  

 til lønmodtagerens hidtidige løn og overstiger lønnen orlovsydelsen, kan  

 orlovsydelsen udbetales til arbejdsgiveren.
Orlovsydelsen udbetales til  

 arbejdsgiveren med det beløb, lønmodtageren ellers ville have modtaget i  

 orlovsydelse, d.v.s. efter eventuelt fradrag for lønarbejde m.v. i  

 orlovsperioden.
Der skal ske genbesættelse ved orlov til sabbat.
AF skal påse, at der sker  

 genbesættelse i hele orlovsperioden, jf. pkt. 5.
 1.2. Lønmodtagere.
1.2.1 Beskæftigelseskrav I forbindelse med en lønmodtagers ansøgning om orlov skal AF påse, at  

 kravet om forudgående beskæftigelse er opfyldt.
 En fuldtidsbeskæftiget lønmodtager skal inden for de sidste 5 år have  

 været ansat som lønmodtager eller have drevet selvstændig erhvervsvirksomhed  

 i væsentligt omfang svarende til mindst 3 års fuldtidsbeskæftigelse.
 En deltidsbeskæftiget lønmodtager skal inden for de sidste 5 år have været  

 ansat som lønmodtager eller drevet selvstændig erhvervsvirksomhed svarende  

 til mindst 2 års fuldtidsbeskæftigelse.
 Det skal bemærkes, at personer, der er deltidsbeskæftigede som  

 lønmodtagere og som samtidig står tilmeldt AF (teknisk ledige) - med eller  

 uden ret til supplerende dagpenge - vil kunne få orlov til sabbat.
 Til opfyldelse af beskæftigelseskravet medregnes også beskæftigelse i  

 udlandet.
Ved opgørelse af beskæftigelseskravet medregnes ikke beskæftigelse,  

 hvortil der ydes offentligt tilskud til lønnen.
Der medregnes heller ikke  

 udøvelse af selvstændig virksomhed, hvortil der er ydet offentligt tilskud  

 til etablering og drift, herunder iværksætterydelse i henhold til lov om  

 arbejdstilbud, etableringsydelse i henhold til lov om en aktiv  

 arbejdsmarkedspolitik, igangsætterydelse i henhold til lov om social bistand  

 eller lignende.
Ved opgørelse af såvel den 5-årige som den 3- eller 2-årige periode  

 medregnes ikke orlovsperioder med orlovsydelse efter lov nr. 467 af 24. juni  

 1992 om forældreorlovsydelse med senere ændringer, lov nr. 466 af 24. juni  

 1992 om orlovsydelse til uddannelse med senere ændringer samt lov nr. 435 af  

 30. juni 1993 om orlov med senere ændringer.
Derudover medregnes ikke  

 perioder med orlov uden løn.
 Er der i en 5-årig periode forud for den ansøgte orlov en periode med  

 eksempelvis 52 ugers børnepasningsorlov »forlænges« 5-årsperioden  

 således, at orlovsansøgeren inden for de sidste 6 år skal kunne opfylde  

 kravet om beskæftigelse.
 Det bemærkes, at såfremt den orlovssøgende i 5 års perioden har haft mere  

 end fuldtidsbeskæftigelse medregnes det overskydende antal timer ikke til  

 opfyldelse af beskæftigelseskravet.
 Dokumentation for beskæftigelse foreligger, når lønmodtageren på  

 ansøgningsblanketten på tro og love har afgivet erklæring om dette.
En lønmodtager anses for at være fuldtidsbeskæftiget, hvis vedkommende de  

 sidste 10 uger før orloven har været ansat på fuld tid.
Lønmodtagere ansat på  

 et mindre timetal end 37 timer om ugen anses for at være ansat på fuld tid,  

 hvis vedkommende er ansat på vilkår, der efter overenskomst eller lignende  

 aftaler mellem arbejdsgivere og lønmodtagere kan sidestilles med fuld tid.
I  

 alle andre tilfælde anses lønmodtageren for at være deltidsbeskæftiget.
 1.2.2 Medlemskab af en arbejdsløshedskasse og dagpengeret.
 AF skal påse, at arbejdsløshedskassen på ansøgningsblanketten har  

 attesteret, at lønmodtageren er medlem af en arbejdsløshedskasse.
 AF skal endvidere påse, at arbejdsløshedskassen på ansøgningsblanketten  

 har attesteret, at lønmodtageren er dagpengeberettiget ved orlovens start.
Frem til udgangen af 1994 kunne lønmodtagere få bevilget orlov, selvom de  

 ikke var dagpengeberettigede.
Denne undtagelse fandt anvendelse på  

 orlovsaftaler, der blev indgået, bevilget og påbegyndt i 1994. Denne  

 undtagelse gælder, selvom orloven rækker ind i 1995. Undtagelsen gælder også  

 i forhold til opdelt orlov, der blev bevilget og påbegyndt i 1994, og hvor  

 enkelte perioder afvikles i 1995.
 Orlov, der påbegyndes i 1995, er ikke omfattet af undtagelsen, uanset om  

 orloven er bevilget i 1994.
1.2.3 Aftale om orlov mellem lønmodtager og arbejdsgiver AF skal endvidere påse, at det af ansøgningsblanketten fremgår, at der  

 mellem lønmodtageren og arbejdsgiveren er indgået en skriftlig aftale om  

 orlov, samt at der er aftalt nærmere vilkår for tilbagevenden til  

 arbejdspladsen.
AF skal ikke se aftalen.
Det bemærkes, at en naturlig forståelse af begrebet »orlov« er,  

 at lønmodtageren vender tilbage til arbejdspladsen efter orloven.
De  

 almindelige opsigelsesregler gælder under orloven.
Orlovspersonen kan således  

 opsiges i orlovsperioden under iagttagelse af de regler og aftaler, der er  

 gældende for det pågældende ansættelsesforhold, herunder gældende varsel.
 Opsiger arbejdsgiveren lønmodtageren under orloven, vil vedkommende kunne  

 fortsætte med at holde orlov indtil orlovsperiodens udløb, uanset at  

 ansættelsesforholdet ophører i orlovsperioden.
En lønmodtager, som sidder i opsagt stilling, kan få orlov til sabbat  

 indtil ansættelsens ophør.
Orlovsperioden skal være på mindst 13  

 sammenhængende uger.
Se endvidere NOA-meddelelse nr.
O.2/94.
 1.2.4 Forholdet til Lov om arbejdsløshedsforsikring mv.
I perioder med orlov til sabbat bruger lønmodtageren af ydelsesperioderne  

 efter § 55, stk. 1 og 2 i Lov om arbejdsløshedsforsikring mv.
Der henvises i  

 øvrigt til Direktoratet for Arbejdsløshedsforsikringens bekendtgørelse om  

 beskæftigelseskravet og delperioderne.
 Udfører orlovspersonen arbejde i orlovsperioden, vil dette arbejde kunne  

 medregnes til opfyldelse af arbejdskravet i henhold til § 53, stk. 2 i Lov om  

 arbejdsløshedsforsikring mv.
 Har orlovspersonen lønarbejde m.v. under orloven sker der fradrag i  

 orlovsydelsen efter regler fastsat i henhold til Lov om  

 arbejdsløshedsforsikring mv.
 2. Orlovens varighed.
 2.1 Varighed, samt opdeling i enkeltperioder.
 Orlov til sabbat kan bevilges i sammenhængende perioder af mindst 13 ugers  

 varighed og højst 1 år.
Det er muligt at dele orloven op i enkelte perioder, der hver skal være på  

 mindst 13 uger.
AF skal i den forbindelse tage stilling til hele  

 orlovsforløbet, og der skal således ikke indgives ansøgning om orlov for hver  

 enkelt periode.
Det er ikke muligt at forlænge en bevilget orlov.
Hvis orlovspersonen  

 ønsker en længere orlovsperiode end den bevilgede, skal orlovspersonen søge  

 på ny.
 AF skal i forbindelse med behandlingen af orlovsansøgningen påse, at  

 orloven opfylder kravet om mindste og højeste varighed.
 2.2 Gentagen orlov.
 En lønmodtager kan højst få bevilget orlov til sabbat i 1 år inden for en  

 periode på 5 år.
Endvidere kan en beskæftiget person højst anvende orlov til sabbat og  

 orlov til uddannelse i samlet 1 år inden for en periode på 5 år.
En person,  

 der eksempelvis har haft 1 års sabbatorlov som lønmodtager kan således ikke  

 indenfor en 5-års periode få uddannelsesorlov, uanset om vedkommende har  

 skiftet profil fra lønmodtager til selvstændig erhvervsdrivende.
 5-årsperioden er løbende og opgøres i forhold til orlovsperioderne fra den  

 ene orlovs starttidspunkt til den ansøgte orlovs sluttidspunkt.
3. Barsel Hvis orlovspersonen overgår til barselsorlov i sabbatorlovsperioden,  

 afbrydes sabbatorloven.
Sabbatorloven bliver således ikke udsat på grund af  

 barselsorloven. Ønsker orlovspersonen efter barselsorloven at genoptage  

 sabbatorloven skal vedkommende derfor søge på ny.
Bevilling af en ny  

 sabbatorlov forudsætter, at samtlige betingelser er opfyldt, herunder at  

 orloven er af mindst 13 ugers varighed, og at der ansættes en afløser, der  

 har været tilmeldt AF i mindst 52 uger inden for de seneste 65 uger.
Se i  

 øvrigt NOA-meddelelse O-17.
4. Sygdom Der er intet til hinder for, at orlovspersonen kan melde sig syg i  

 orlovsperioden.
 Meddelelse om sygdom skal indgives til a-kassen.
 Under sygefraværet betragtes orlovspersonen stadig som værende på orlov,  

 hvilket medfører, at orlovsperiodens længde og udløbsdato ikke berøres.
 Under sygefraværet kan orlovspersonen stadig modtage orlovsydelse, men  

 modtages sygedagpenge, skal arbejdsløshedskassen ikke udbetale orlovsydelse i  

 sygeperioden.
 5. Formidling af erstatningsarbejdskraft.
 5.1 Afløser.
 Der er krav om, at orlovspersonen under hele orloven erstattes af en  

 afløser.
 Afløseren skal i mindst 52 uger inden for de seneste 65 uger have været  

 tilmeldt som ledig hos AF eller har været tilmeldt som ledig hos anden  

 lignende formidlingsvirksomhed, som bevirker fritagelse for fremmøde på AF.
 Hvis afløserne i 65-ugers perioden på grund af sygdom, barsel,  

 børnepasningsorlov, uddannelsesorlov som ikke er led i en individuel  

 handlingsplan mv. har været frameldt AF, medregnes dette ikke i opgørlsen af  

 ledighed.
 65-ugers perioden bliver ikke forlænget på grund af disse perioder.
 Perioder med tilbud efter lov om en aktiv arbejdsmarkedspolitik og lov om  

 kommunal aktivering medregnes i ledighedsperioden.
 Der stilles ikke krav om, at afløseren skal være dagpengeberettiget.
 AF skal påse at afløseren opfylder ledighedsbetingelsen.
Der stilles ikke krav om, at afløseren ansættes i orlovspersonens stilling  

 eller i samme stillingskategori.
Afløseren skal ansættes med mindst samme  

 timetal som orlovspersonen og på de løn- og ansættelsesvilkår, der gælder for  

 det arbejde, som afløseren udfører.
Se endvidere NOA-Meddelelse nr.
O.11/94.
 Arbejdsgiveren angiver på ansøgningsblanketten, om erstatningskraft ønskes  

 formidlet af AF.
Arbejdsgiveren skal senest 1 måned efter orlovens begyndelse indsende kopi  

 af afløserens ansættelsesbevis til AF.
Det bemærkes, at alle beskæftigede har  

 krav på et ansættelsesbevis.
Ved bevilling af orlov, skal AF gøre  

 arbejdsgiveren opmærksom på, at arbejdsgiveren skal indsende kopi af  

 ansættelsesbeviset.
 Modtager AF ikke en kopi af ansættelsesbeviset, kan det formodes, at  

 stillingen ikke er besat, hvorefter arbejdsgiveren rykkes efter reglerne om  

 genbesættelse, jf. pkt. 6.
Ønsker arbejdsgiveren selv at finde en afløser, skal arbejdsgiveren  

 endvidere indsende oplysning om afløserens navn og cpr.nr.
Arbejdsgiveren  

 skal herudover oplyse, om afløseren modtager arbejdsløshedsdagpenge eller  

 kontanthjælp, og fra hvilken arbejdsløshedskasse/kommune ydelsen modtages.
 Der henvises i øvrigt til Direktoratet for Arbejdsløshedsforsikringens  

 B-vejledning om orlov til sabbat.
Afløseren kan ansættes i jobtræning inden for den (amts)kommunale kvote.  

 Se endvidere NOA-Meddelelse nr.
O. 16/94.
5.2 Supplerende dagpenge Det vil være muligt for såvel fuldtidsforsikrede som deltidsforsikrede,  

 der overtager en deltidsorlovsstilling at få supplerende dagpenge.
De  

 sædvanlige betingelser for opnåelse af supplerende dagpenge skal være  

 opfyldt, herunder eventuelt udstedelse af frigørelsesattest.
 5.3 Arbejdsgiverens tro og loveerklæring, ansættelsesbevis og AFs  

 stikprøvekontrol.
For at orlovspersonen kan få udbetalt orlovsydelse under sabbatorlov, er  

 det er en forudsætning, at arbejdsgiveren forpligter sig til at ansætte en  

 ledig afløser i orlovsperioden.
Forudsætningen er opfyldt i og med, at  

 arbejdsgiveren på ansøgningsblanketten på tro og love erklærer, at stillingen  

 holdes besat med en ledig i hele orlovsperioden.
Se endvidere NOA-Meddelelse  

 nr.
O.26/94.
 AF skal i forbindelse med bevillingen gøre arbejdsgiveren opmærksom på  

 forpligtelsen til at besætte stillingen.
AF bør ved stikprøver kontrollere, at der er ansat afløsere i  

 orlovsstillingerne.
Manglende modtagelse af ansættelsesbevis kan indicere at  

 der ikke er sket genbesættelse.
Stikprøver kan foretages ved at anmode  

 virksomheden om at fremsende lønseddel for afløseren i en given  

 måned/periode.
Det regionale Arbejdsmarkedsråd kan fastsætte nærmere regler  

 herom.
6. Genbesættelse af orlovsstillingen i orlovsperioden Hvis stillingen bliver ledig i orlovsperioden, skal arbejdsgiveren uden  

 unødigt ophold genbesætte stillingen med en ledig.
 AF skal påse, at den nye afløser opfylder ledighedsbetingelsen.
 Arbejdsgiveren skal udfolde alle rimelige bestræbelser for at søge  

 stillingen genbesat, herunder anmode Arbejdsformidlingen om at formidle en  

 ledig, hvis arbejdsgiveren ikke selv kan finde en ny afløser.
 Hvis stillingen ikke genbesættes, bliver arbejdsgiveren forpligtet til at  

 betale orlovsydelsen for den del af orlovsperioden, hvor der ikke er sket  

 genbesættelse, medmindre den manglende genbesættelse skyldes, at  

 Arbejdsformidlingen ikke har kunnet fremskaffe erstatningsarbejdskraft.
 Arbejsformidlingen træffer afgørelse om fra hvilken dato, arbejddsgiveren  

 er forpligtet at betale orlovsydelsen, og Arbejdsformidlingen meddeler  

 arbejdsgiveren dette.
 Orlovsydelsen indbetales til Arbejdsformidlingen med det fulde bruttobeløb  

 efter § 18 i bekendtgørelse om orlov til uddannelse, sabbat og børnepasning,  

 dvs. uden fradrag for andre indtægter og skattetræk.
 Meddeler arbejdsgiveren, at stillingen er genbesat med en ny afløser, skal  

 Arbejdsformidlingen påse, at afløseren opfylder ledighedskravet.
 Hvis orlovspersonen afholder optjent ferie i orlovsperioden, forlænges  

 orloven med en periode, der svarer til den afholdte ferie, jf. pkt. 8. Har  

 stillingen været besat i ferieperioden, bliver arbejdsgiveren ikke forpligtet  

 til at betale orlovsydelsen, hvis arbejdsgiveren ikke holder stillingen besat  

 i den periode orloven er blevet forlænget med.
 7. AFs bevilling af orloven.
 Når AF har påset, at alle betingelserne er opfyldt, bevilger orloven.
 AF kan tidligst bevilge orloven 2 måneder før orlovens start.  

 Orlovsansøgningen kan derimod indgives tidligere end 2 måneder før orlovens  

 start.
 Kopi af bevillingen sendes til arbejdsløshedskassen, orlovsansøgeren og  

 arbejdsgiveren.
 Hvis afløseren er en dagpengeberettiget ledig eller kontanthjælpsmodtager,  

 underretter AF afløserens arbejdsløshedskasse hhv. kontanthjælpmodtagerens  

 bopælskommune om, at vedkommende er blevet ansat i en orlovsstilling.
På den godkendte bevillingsblanket skal AF angive det 2-cifrede  

 AF-regionsnummer.
Registreringsnummeret i statsregnskabet (Reg.nr.), som er  

 fortrykt på ansøgningsblanketten, vil arbejdsløshedskassen herefter anføre i  

 dens regnskab ved de fremtidige udbetalinger af orlovsydelser.
 8. Afholdelse af ferie i orlovsperioden.
Ferie kan afholdes i orlovsperioden.
Hvis en lønmodtager afholder optjent  

 ferie i orlovsperioden, udsættes den resterende del af orlovsperioden i en  

 periode, der svarer til den afholdte ferie.
Dette gælder også for  

 orlovsaftaler, der er indgået før den 16. april 1994 - hvor lovbekendtgørelse  

 nr. 269 af 15. april 1994 trådte i kraft - og som afvikles helt eller delvis  

 efter denne dato.
 Afholdelse af ferie i orlovsperioden skal aftales/varsles og afholdes i  

 overensstemmelse med de gældende ferieregler.
Lønmodtageren skal senest 14 dage inden ferien oplyse AF om, at ferie  

 afholdes samt feriens start- og sluttidspunkt.
Manglende underretning til AF  

 om afholdelse af ferie medfører dog ikke, at lønmodtageren ikke kan holde  

 ferien.
 Når AF har modtaget oplysninger fra en lønmodtager om afholdelse af ferie,  

 skal AF underrette arbejdsløshedskassen herom samt oplyse om orlovens ændrede  

 udløbsdato.
Det bemærkes, at lønmodtageren ikke modtager orlovsydelse i den periode,  

 hvor der afholdes ferie.
Derimod vil der blive udbetalt orlovsydelse i den  

 periode, som orloven er udsat med på grund af ferien.
 I forbindelse med vejledning om orlovsordningerne bør AF gøre opmærksom  

 på, at orlovspersonen skal holde ferie inden ferieårets udløb for at få de  

 optjente feriepenge udbetalt.
 AF bør i øvrigt vejlede om, at det vil være hensigtsmæssigt, at  

 lønmodtageren i forbindelse med orloven aftaler tidspunktet for afholdelse af  

 ferie med arbejdsgiveren.
 Ved konkrete forespørgsler om udbetaling og optjening af feriepenge, bør  

 AF henvise til Ferielovkontoret, Landskronagade 33-35, 2100 København Ø, tlf.  

 31 18 10 50.
 Ved konkrete forespørgsler om udbetaling og optjening af feriedagpenge,  

 bør AF henvise til pågældendes arbejdsløshedskasse.
 9. Underretningspligten mellem AF og  

 arbejdsløshedskassen.
 AF skal underrette arbejdsløshedskassen om alle forhold af betydning for  

 udbetalingen af ydelsen, som AF bliver vidende om.
 Bliver arbejdsløshedskassen opmærksom på, at der er sket ændringer i de  

 oprindelige betingelser for orloven, skal arbejdsløshedskassen give AF  

 meddelelse om dette.
 Hvis AF tilbagekalder orlovsbevillingen, skal AF straks underrette  

 arbejdsløshedskassen.
Arbejdsløshedskassen skal endvidere meddele AF, hvis udbetalingen af  

 orlovsydelse stoppes på grund af, at orloven afbrydes.
AF skal herefter  

 betragte orloven for ophørt.
 10. Tilbagekaldelse af orlovsbevillinger.
 AF kan tilbagekalde orlovsbevillingen, hvis orlovspersonen ved ansøgningen  

 om orlov har givet AF urigtige oplysninger eller har fortiet forhold, der  

 havde betydning for bevilling af orloven.
 AF kan også tilbagekalde orlovsbevillingen, hvis betingelserne for orloven  

 ikke længere er til stede under orloven.
 AF underretter arbejdsløshedskassen, hvis orlovsbevillingen tilbagekaldes.
 11. Klageadgang.
AFs afgørelser kan ikke indbringes for anden administrativ myndighed.
Dog  

 kan AFs afgørelser om tilbagekaldelse af en bevilling af orlov indbringes for  

 Arbejdsmarkedets Ankenævn inden 4 uger efter, at klageren har fået meddelelse  

 om afgørelsen.
Arbejdsløshedskassens afgørelser om udbetaling af orlovsydelse m.v. kan  

 indbringes for Direktøren for Arbejdsløshedsforsikringen inden 4 uger efter,  

 at klageren har fået meddelelse om afgørelsen, jf. § 98 i lov om  

 arbejdsløshedsforsikring mv.
Direktørens afgørelser kan indbringes for  

 Arbejdsmarkedets Ankenævn inden 4 uger efter, at klageren har fået meddelelse  

 om afgørelsen, jf. § 99 i lov om arbejdsløshedsforsikring mv.
 V ARBEJDSFORMIDLINGENS ADMINISTRATION AF ORLOV TIL BØRNEPASNING.
 1. Adgangskrav for orlovsansøgeren.
 1.1. Generelt.
 Børnepasningsorlovsordningen retter sig mod såvel forsikrede som  

 ikke-forsikrede lønmodtagere og selvstændige erhvervsdrivende,  

 dagpengeberettigede ledige og kontanthjælpsmodtagere.
Som udgangspunkt skal betingelserne for at få bevilget børnepasningsorlov  

 være opfyldt på ansøgningstidspunktet.
Dette gælder således lønmodtageres og  

 selvstændige erhvervsdrivendes opfyldelse af beskæftigelseskravet efter lov  

 om dagpenge ved sygdom eller fødsel.
Betingelsen om barnets alder samt  

 lediges dagpengeret eller modtagelse af kontanthjælp skal imidlertid først  

 være opfyldt ved orlovens start.
 Orlov til børnepasning kan bevilges til pasning af egne børn i alderen 0 -  

 8 år.
 Alderskravet skal være opfyldt i hele orlovsperioden, undtagen i de  

 tilfælde, hvor arbejdsgiveren har udsat en varslet retmæssig  

 børnepasningsorlov.
 AF skal påse, at barnet som orloven holdes for, opfylder dette alderskrav.
Definitionen af begrebet »egne børn« i bekendtgørelsens § 19,  

 stk. 2 omfatter også det tilfælde, hvor orlovsansøgeren har delt  

 forældremyndighed over barnet.
I de tilfælde, hvor orlovsansøgeren har delt  

 forældremyndighed, skal forældrene være enige om, hvordan spørgsmålet om  

 barnets benyttelse af dagplads skal løses, før ansøgning om orlov indgives  

 til AF.
Orlovsansøgeren skal oplyse barnets cpr.nr. på ansøgningsblanketten samt  

 erklære, at orlov holdes for at passe barnet, og at barnet ikke benytter  

 offentligt dagtilbud i strid med § 21 i bekendtgørelse om orlov til  

 uddannelse, sabbat og børnepasning.
Disse oplysninger afgiver orlovsansøgeren  

 på tro og love.
Hvis der ansøges om børnepasningsorlov for et barn, der på  

 ansøgningstidspunktet ikke er født og der dermed ikke kan angives et cpr.nr.  

 på ansøgningsblanketten, skal det forventede fødselstidspunkt anføres.
Det  

 forventede fødslstidspunkt fremgår af vandrejournalen, som alle gravide  

 kvinder får ved den første graviditetsundersøgelse hos deres læge.
Orloven  

 kan først påbegyndes, når barnet er født.
AF skal efter barnets fødsel have  

 oplysning om barnets cpr.nr. (Se endvidere pkt. 1.2. vedrørende fædres  

 mulighed for retmæssig børnepasningsorlov i forlængelse af fædreorlov.) Institutionsafdelingen i orlovspersonens bopælskommune kan anmode AF om at  

 udlevere oplysning om orlovspersonens navn, cpr.nr., barnets cpr.nr.,  

 orlovsperiodens længde samt eventuelt orlovspersonens adresse, jf.  

 Arbejdsmarkedsstyrelsens skrivelse af 20. januar 1993, som opretholdes i  

 forbindelse med lov om orlov.
Det skal bemærkes, at udlevering af  

 oplysningerne kun skal finde sted på bopælskommunens anmodning.
En kommune kan i henhold til § 33 i lov om social bistand bestemme, at et  

 barn skal benytte offentligt dagtilbud.
Hvis kommunen inden eller under  

 orloven træffer en sådan bestemmelse, må barnet dog benytte offentligt  

 dagtilbud i orlovsperioden.
 Orlovsydelsen udgør et beløb, der svarer til 70 % af  

 arbejdsløshedspengenes højeste beløb, jf. §§ 47 og 70 i Lov om  

 arbejdsløshedsforsikring mv.
 Arbejdsgiveren har mulighed for at supplere lønmodtagerens orlovsydelse  

 med et aftalt beløb uden, at der sker fradrag i orlovsydelsen.
Fortsætter arbejdsgiveren under orloven med at udbetale en løn, der svarer  

 til lønmodtagerens hidtidige løn og overstiger lønnen orlovsydelsen, kan  

 orlovsydelsen udbetales til arbejdsgiveren.
Orlovsydelsen udbetales til  

 arbejdsgiveren med det beløb, lønmodtageren ellers ville have modtaget i  

 orlovsydelse, d.v.s. efter eventuelt fradrag for lønarbejde m.v. i  

 orlovsperioden.
 1.2. Lønmodtagere.
Adgang til orlov til børnepasning gælder for alle lønmodtagere, som  

 opfylder betingelserne for orlov.
Personer, som er midlertidigt eller  

 tidsbegrænset ansat og personer, der er ansat med løntilskud kan således også  

 få orlov.
 Hvis lønmodtageren er ansat i en tidsbegrænset stilling eller sidder i  

 opsagt stilling, er det en forudsætning for at opnå børnepasningsorlov som  

 lønmodtager, at orlovsansøgeren påbegynder orloven inden ansættelsens ophør.  

 Den resterende del af orlovsperioden vil kunne afvikles efter  

 ansættelsesforholdets ophør.
Orlov til børnepasning kan også bevilges til lønmodtagere, der er  

 bosiddende uden for Danmark, hvis lønmodtageren opfylder betingelserne for  

 orlov, herunder kravet til dagpengeret efter lov om sygdom eller fødsel.  

 Dette gælder også for grænsegængere.
Se i øvrigt NOA-meddelelse O-20.
Orlov til børnepasning er betinget af, at lønmodtageren på  

 ansøgningstidspunktet opfylder beskæftigelseskravet i kapital 2 eller 6 i Lov  

 om dagpenge ved sygdom eller fødsel.
AF skal påse, at bopælskommunen har  

 attesteret på asøgningsblanketten, at lønmodtageren opfylder  

 beskæftigelseskravet.
 Orlov til børnepasning er ikke betinget af medlemskab af en  

 arbejdsløshedskasse.
 1.2.1 Ret til orlov.
 En lønmodtager kan overfor arbejdsgiveren fremsætte krav om retmæssig  

 orlov til børnepasning for højst 13 sammenhængende uger, hvis barnet er fyldt  

 1 år ved orlovens start.
Hvis barnet ikke er fyldt 1 år ved orlovens start, kan lønmodtageren dog  

 fremsætte krav om retmæssig børnepasningsorlov i op til 26 uger for det  

 pågældende barn.
Lønmodtageren kan opdele de 26 ugers orlov i to perioder af  

 hver 13 ugers varighed forudsat, at den sidste orlovsperiode påbegyndes inden  

 barnet fylder 1 år.
 Varslet om retmæssig børnepasningsorlov kan tidligst afgives efter 3  

 måneders ansættelse i de pågældende ansættelsesforhold.
 En lønmodtager, som vil udnytte sin ret til orlov til børnepasning, er  

 forpligtet til at underrette sin arbejdsgiver herom 4 uger inden for orlovens  

 start.
Ved ansættelsesforhold, der er omfattet af kollektiv overenskomst, kan  

 dette varsel fraviges ved aftale mellem de berørte organisationer.
I øvrige  

 ansættelsesforhold kan vaslet fraviges ved individuel aftale.
Varslet om  

 retmæssig børnepasningsorlov kan i den forbindelse højst udgøre  

 arbejdsgiverens opsigelsesvarsel overfor lønmodtageren, dog mindst 2 uger og  

 højst 26 uger.
Fædre, der benytter retten til fædreorlov i indtil 2 uger efter fødslen  

 eller modtagelsen i hjemmet eller efter aftale med arbejdsgiveren inden for  

 de første 14 uger efter fødslen kan opnå børnepasningsorlov i direkte  

 forlængelse af fædreorloven.
Hvis fædreorloven holdes i direkte forlængelse  

 af fødslen skal den retmæssige børnepasningsorlov varsles til påbegyndelse 14  

 dage efter det forventede fødselstidspunkt.
Se i øvrigt pkt. 1.1.
Hvis lønmodtageren ønsker orlov til børnepasning ud over den retmæssige  

 orlov, skal lønmodtageren aftale dette med arbejdsgiveren.
Såfremt der søges  

 aftalt børnepasningsorlov i forlængelse af retmæssig orlov, og ansøgningerne  

 indgives samtidig, betragtes orlovsperioderne som eet forløb.
Det er i den  

 sammenhæng ikke en betingelse, at den aftalte orlov er på 13 uger.
 Har lønmodtageren fremsat krav om retmæssig orlov skal AF påse, at  

 lønmodtageren på ansøgningsblanketten har angivet, at orloven er varslet  

 overfor arbejdsgiveren.
 AF skal endvidere påse, at det fremgår af blanketten, om lønmodtageren  

 ikke tidligere har fremsat krav om orlov til at passe det pågældende barn,  

 hvis barnet ved orlovens start er fyldt 1 år.
 Hvis barnet ved orlovens start ikke er fyldt 1 år, skal AF påse, at  

 lønmodtageren ikke tidligere har benyttet retten til orlov for det pågældende  

 barn i mere end 13 uger.
Ved fremsættelse af krav om orlov til børnepasning har lønmodtageren ikke  

 pligt til at oplyse arbejdsgiveren om, hvor lang tid orloven varer.  

 Lønmodtageren skal imidlertid senest 8 uger inden tilbagevenden til  

 arbejdspladsen underrette arbejdsgiveren om orlovens slutdato.
Dette gælder  

 dog kun, hvis der er ansøgt om orlov for et barn, der ikke er fyldt 1 år ved  

 orlovens start.
Hvis lønmodtageren ikke angiver en slutdato for den  

 retmæssige orlov, skal AF gå ud fra, at orlov ønskes for 26 uger.
1.2.2 Udsættelse af retmæssig børnepasningsorlov Arbejdsgiveren kan under iagttagelse af betingelserne i bekendtgørelsens  

 §§ 26-29 udsætte en børnepasningsorlov i op til 26 uger.
Arbejdsgiverens  

 mulighed for udsættelse af børnepasningsorlov gælder kun i forbindelse med  

 retmæssig børnepasningsorlov.
 Arbejdsgiveren kan kun udsætte orloven een gang.
 Arbejdsgiveren skal angive en dato til hvilken orloven er udsat.  

 Arbejdsgiveren kan ikke uden lønmodtagerens accept pålægge denne at påbegynde  

 orloven i udsættelsesperioden.
Arbejdsgiveren kan ikke udsætte en retmæssig børnepasningsorlov, som er  

 varslet til afholdelse i forlængelse af barselsorlov.
Det er ikke en  

 betingelse, at børnepasningsorloven ønskes afholdt i forlængelse af egen  

 barselsorlov.
Faderen kan således varsle retmæssig børnepasningsorlov i  

 forlængelse af moderens barselsorlov, uden at arbejdsgiveren kan udsætte  

 orloven.
Det er dog en betingelse, at børnepasningsorloven holdes til det  

 barn, der er holdt barselsorlov til, og at børnepasningsorloven holdes i  

 direkte forlængelse af barselsorloven.
Hvis lønmodtageren fx holder ferie  

 mellem barselsorloven og børnepasningsorloven, vil arbejdsgiveren have  

 mulighed for at udsætte orloven.
 Arbejdsgiveren kan heller ikke udsætte orloven, hvis AF eller den instans,  

 der varetager formidlingen af arbejdskraft, har formidlet mindst 3 personer  

 med de kvalifikationer, som arbejdsgiveren har opstillet.
Det bemærkes, at det er arbejdsgiveren, der vurderer om den formidlede  

 arbejdskraft opfylder kvalifikationskravene.
Arbejdsgiveren er ikke  

 forpligtet til at ansætte en af de formidlede personer.
Hvis arbejdsgiveren  

 afviser at ansætte en af de formidlede personer, har arbejdsgiveren fortsat  

 mulighed or at udsætte orloven.
 Hvis arbejdsgiveren på ansøgningsblanketten har erklæret, at orloven ikke  

 vil blive søgt udsat, er arbejdsgiveren bundet af dette.
En bevilget retmæssig børnepasningsorlov bortfalder ikke, hvis en  

 udsættelse medfører, at betingelserne for orlov ikke længere er opfyldt i den  

 udsatte orlovsperiode.
Dette kan fx være tilfældet, hvis barnet under den  

 udsatte orlov ikke længere opfylder aldersbetingelsen.
 1.2.3. Aftalt orlov.
Hvis orloven er aftalt mellem lønmodtageren og arbejdsgiveren, skal AF  

 påse, at det fremgår af ansøgningsblanketten, at der mellem arbejdsgiveren og  

 lønmodtageren er indgået en skriftlig aftale om orlov, og at der er aftalt  

 nærmere vilkår for tilbagevenden til arbejdspladsen.
AF skal ikke se aftalen.
Det bemærkes, at en naturlig forståelse af begrebet »orlov« er,  

 at lønmodtageren vender tilbage til arbejdspladsen efter orloven.
Det er dog  

 ikke ensbetydende med, at orlovspersonen ikke kan afskediges under orloven,  

 idet de almindelige opsigelsesregler gælder under orlov.
Ansættelsesforholdet  

 kan opsiges under iagttagelse af de regler og aftaler, der er gældende for  

 det pågældende ansættelsesområde, herunder gældende varsel.
 Opsiger arbejdsgiveren lønmodtageren under orloven, vil vedkommende kunne  

 fortsætte med at holde orlov indtil orlovsperiodens udløb, uanset at  

 ansættelsesforholdet ophører i orlovsperioden.
 1.3 Selvstændige erhvervsdrivende.
 For selvstændige erhvervsdrivende er orlov til børnepasning ikke betinget  

 af medlemskab af en arbejdsløshedskasse.
Orlov til børnepasning er betinget af, at den selvstændige  

 erhvervsdrivende på ansøgningstidspunktet opfylder beskæftigelseskravet i  

 kapitel 2 eller 6 i Lov om dagpenge ved sygdom eller fødsel.
AF skal påse, at  

 bopælskommunen har attesteret på ansøgningsblanketten, at den selvstændige  

 erhvervsdrivende opfylder beskæftigelseskravet.
1.3.1. Ophør med arbejde i virksomheden i orlovsperioden Det er endvidere en betingelse for orlov, at den selvstændige  

 erhvervsdrivende ikke arbejder i virksomheden i orlovsperioden.
AF skal påse,  

 at der på ansøgningsblanketten foreligger erklæring om dette.
Hvis den  

 selvstændige erhvervsdrivende er medlem af en arbejdsløshedskasse, skal  

 arbejdsløshedskassen afgive erklæringen.
Hvis den selvstændige  

 erhvervsdrivende ikke er medlem af en arbejdsløshedskasse, skal  

 bopælskommunen afgive erklæringen.
 1.4 Ledige medlemmer af en arbejdsløshedskasse.
Der stilles som udgangspunkt ikke krav om en bestemt forudgående  

 ledighedsperiode, idet det afgørende er, at pågældende står registreret som  

 ledig på AF eller anden godkendt offentlig formidling, som bevirker  

 fritagelse for fremmøde på AF.
Den ledige skal endvidere modtage  

 arbejdsløshedsdagpenge, eller ville have modtaget dagpenge, hvis orloven ikke  

 var påbegyndt.
En lønmodtager, der er blevet sagt op af arbejdsgiveren, kan søge om  

 børnepasningsorlov fra første ledighedsdag.
Det er i den sammenhæng en  

 betingelse, at vedkommende melder sig ledig på AF samme dag, som orloven  

 starter.
Ansøgningen om orlov kan indgives inden fratrædelsen.
Dog kan en lønmodtager, der selv har opsagt sit arbejde, ikke få bevilget  

 orlov som ledig, før vedkommende har modtaget arbejdsløshedsdagpenge i  

 sammenlagt 4 uger efter fratrædelsen.
Denne regel gælder i alle tilfælde,  

 hvor en lønmodtager har opsagt sit arbejde, uanset opsigelsesgrunden.
Det er kun arbejdsløshedsdagpenge og ikke feriedagpenge eller andre  

 ydelser udbetalt af arbejdsløshedskassen, der kan medregnes i de 4 uger.
Der  

 kan kun medregnes dagpenge, der udbetales efter, at lønmodtageren er  

 fratrådt.
Supplerende dagpenge, der er udbetalt under ansættelse, kan ikke  

 medregnes i de 4 uger.
Dette finder anvendelse på lønmodtagere, der siger op pr. 1. januar 1995  

 eller senere.
Det vil sige, at en lønmodtager, der siger op den 31. december  

 1994 ikke er omfattet af bestemmelsen, uanset på hvilket tidspunkt i 1995  

 ansættelsesforholdet ophører.
Se i øvrigt NOA-meddelelse O-1/95.
Det bemærkes, at kontanthjælpsmodtagere, som er medlemmer af en  

 arbejdsløshedskasse skal ansøge om orlov efter bestemmelserne om  

 kontanthjælpsmodtagere. (Se pkt. 1.6.) AF skal påse, at arbejdsløshedskassen har attesteret, at den ledige er  

 dagpengeberettiget ved orlovens start.
Har orlovsansøgeren opsagt sin  

 stilling skal AF endvidere påse, at arbejdsløshedskassen har attesteret, at  

 vedkommnde har modtaget dagpenge i sammenlagt 4 uger ved orlovens start.
 1.4.1 Lediges orlovsmulighed i forhold til handlingsplanen.
Dagpengeberettigede ledige har ret til orlov til børnepasning uanset  

 indholdet af handlingsplanen, således at dagpengeberettigede lediges  

 orlovsmuligheder ikke begrænses af handlingsplanen.
Det kan ikke betragtes  

 som saglig grund for afslag på ansøgning om orlov, at den ledige ifølge  

 handlingsplanen fx skal påbegynde et jobtræningsforløb.
 1.4.2 Deltidsbeskæftigede, som står tilmeldt AF.
 Personer, der er deltidsbeskæftigede som lønmodtagere, og som samtidig  

 står tilmeldt AF (teknisk ledige) - med eller uden ret til supplerende  

 dagpenge - kan ikke søge orlov efter reglerne for ledige, men skal søge efter  

 reglerne for lønmodtagere.
 1.5. Forholdet til Lov om arbejdsløshedsforsikring mv.
 Det skal bemærkes, at perioder med orlov til børnepasning ikke medregnes i  

 de perioder, hvor den ledige modtager arbejdsløshedsdagpenge jf. § 55 i Lov  

 om arbejdsløshedsforsikring m.v.
 Udfører orlovspersonen arbejde i orlovsperioden, vil dette arbejde kunne  

 medregnes til opfyldelse af arbejdskravet i henhold til § 53, stk. 2, i Lov  

 om arbejdsløshedsforsikring mv.
 Har orlovspersonen lønarbejde m.v. under orloven skal der ske fradrag i  

 orlovsydelsen efter regler fastsat i henhold til Lov om  

 arbejdsløshedsforsikring mv.
 1.6. Kontanthjælpsmodtagere.
 Socialministeriet har i bekendtgørelse om orlovsydelse til  

 kontanthjælpsmodtagere og om fradrag i orlovsydelse, der udbetales af  

 kommunerne fastlagt nærmere regler for, hvilke kontanthjælpsmodtagere, der  

 kan få orlov til børnepasning.
 AF skal påse, at bopælskommunen har attesteret på ansøgningsblanketten, at  

 ansøgeren modtager kontanthjælp vd orlovens start, og at ansøgeren er  

 omfattet af den personkreds, der er berettiget til orlov til børnepasning.
 Det bemærkes, at kommunen ikke kan beslutte, hvor lang ansøgerens orlov  

 skal være.
 2. Orlovens varighed.
 2.1 Varighed samt opdeling i enkeltperioder.
Orlov til børnepasning kan bevilges til hver af forældrene for mindst 13  

 sammenhængende uger og højst for 52 uger for hvert barn.
Det er muligt at  

 opdele orlovsperioden i flere perioder, dog skal hver enkelt orlovsperiode  

 udgøre mindst 13 sammenhængende uger.
Forældrene kan holde orlov til  

 børnepasning for samme barn samtidig eller hver for sig.
Det er ikke muligt at forlænge en bevilget orlov.
Hvis orlovspersonen  

 ønsker en længere orlovsperiode end den bevilgede, skal orlovspersonen søge  

 på ny.
 AF skal i forbindelse med behandlingen af orlovsansøgningen påse, at  

 orloven opfylder kravet om mindste og højeste varighed.
 2.2. Gentagen orlov.
Orlov til børnepasning begrænses ikke af udnyttelse af muligheden for  

 orlov til uddannelse og orlov til sabbat.
Orlov til børnepasning kan således  

 bevilges uanset, at orlovsansøgeren har udnyttet sine muligheder for orlov  

 til uddannelse og orlov til sabbat.
3. Barsel Hvis orlovspersonen overgår til barselsorlov i  

 børnepasningsorlovsperioden, afbrydes børnepasningsorloven.  

 Børnepasningsorloven bliver således ikke udsat på grund af barselsorloven.  

 Ønsker orlovspersonen efter barselsorloven at genoptage børnepasningsorloven  

 skal vedkommende derfor søge på ny.
Bevilling af en ny børnepasningsorlov  

 forudsætter, at samtlige betingelser er opfyldt, herunder at orloven er af  

 mindst 13 ugers varighed.
Se i øvrigt NOA-meddelelse O-17.
4. Sygdom Der er intet til hinder for, at orlovspersonen kan melde sig syg i  

 orlovsperioden.
Meddelelse om sygdom skal indgives til a-kassen eller  

 kommunen.
 Under fraværet betragtes orlovspersonen stadig som værende på orlov,  

 hvilket medfører, at orlovsperiodens længde og udløbsdato ikke berøres.
 Under sygefraværet kan orlovspersonen stadig modtage orlovsydelse, men  

 modtages sygedagpenge, skal arbejdsløshedskassen/kommunen ikke udbetale  

 orlovsydelse i sygeperioden.
 Hvis orlovspersonen på grund af sygdom ikke kan passe barnet, vil der ikke  

 kunne dispenseres fra bestemmelsen om barnets benyttelse af dagplads  

 (bekendtgørelsens § 21).
 5. Formidling af erstatningsarbejdskraft.
Arbejdsgiveren angiver på ansøgningsblanketten om erstatningsarbejdskraft  

 ønskes til den ledige stilling, og om erstatningsarbejdskraften ønskes  

 formidlet af AF.
Der er ikke pligt for arbejdsgiveren til at ansætte  

 erstatningsarbejdskraft.
 I forbindelse med en orlovsansøgning fra en lønmodtager eller en  

 selvstændig erhvervsdrivende, hvor det på ansøgningsblanketten er angivet, at  

 en afløser ønskes, skal AF altid kontakte virksomheden og tilbyde formidling  

 af erstatningsarbejdskraft.
 6. Supplerende tilsud til orlovsydelsen.
 Ifølge bistandslovens § 69 b kan bopælskommunen beslutte at yde et  

 suplerende tilskud til orlovsydelsen.
 Da det er de enkelte kommuner, der administrerer ordningen om det  

 supplerende tilskud til orlovsydelsen, herunder beregner tilskuddets  

 størrelse, bør AF henvise konkrete forespørgsler om det supplerende tilskud  

 fra orlovsansøgere til den pågældendes bopælskommune.
 7. AFs bevilling af orlovsaftalen.
Når AF har påset, at alle betingelserne er opfyldt, bevilger AF orloven.  

 AF kan tidligst bevilge orloven 2 måneder før orlovens start.
Hvis der er  

 ansøgt om retmæssig børnepasningsorlov, kan Af dog tidligst bevilge orloven  

 14 dage før orlovens start, medmindre orloven ikke kan søges udsat, jf. pkt.  

 1.2.2.
Hvis orlovsansøgeren ikke er medlem af en arbejdsløshedskasse eller er  

 kontanthjælpsmodtager, sendes kopi af ansøgningen til bopælskommunen og  

 orlovsansøgeren.
I forbindelse med bevilling af orlov til en lønmodtager  

 sendes endvidere kopi af ansøgningen til arbejdsgiveren.
Ved orlov til ledige, der er tilmeldt AF, afmelder AF pågældende ved  

 orlovens start.
AF skal underrette den ledige herom samt om eventuel  

 gentilmelding, jf. § 20, stk. 3 i bekendtgørelse nr. 1200 af 27. december  

 1993 om en aktiv arbejdsmarkedsindsats.
 På den godkendte ansøgningsblanket for forsikrede orlovsansøgere skal AF  

 angive det 2-cifrede AF-regionsnummer samt registreringsnummeret i  

 statsregnskabet (Reg.nr.), som arbejdsløshedskassen herefter vil anføre i  

 dens regnskab ved de fremtidige udbetalinger af orlovsydelser.
For ikke forsikrede orlovsansøgere skal AF-regionen på begæring refundere  

 kommunerne orlovsydelsen månedsvis bagud.
Kommunens begæring om refusion af  

 orlovsydelse skal så vidt muligt være AF i hænde senest den 15. i den  

 efterfølgende måned.
AF udbetaler refusionen til kommunen inden udgangen af  

 den måned, hvori anmodningen er modtaget.
 8. Afholdelse af ferie i orlovsperioden.
Ferie kan afholdes i orlovsperioden.
Hvis en lønmodtager afholder optjent  

 ferie i orlovsperioden, udsættes den resterende del af orlovsperioden i en  

 periode, der svarer til den afholdte ferie.
Dette gælder også for  

 orlovsaftaler, der er indgået før den 16. april 1994 - hvor lovbekendtgørelse  

 nr. 269 af 15. april 1994 trådte i kraft - og som afvikles helt eller delvis  

 efter denne dato.
 Afholdelse af ferie i orlovsperioden skal aftales/varsles og afholdes i  

 overensstemmelse med de gældende ferieregler.
Lønmodtageren skal senest 14 dage inden ferien oplyse AF om, at ferie  

 afholdes samt feriens start- og sluttidspunkt.
Manglende underretning af AF  

 om afholdelse af ferie medfører dog ikke, at lønmodtageren ikke kan holde  

 ferien.
 Når AF har modtaget oplysninger fra en lønmodtager om afholdelse af ferie,  

 skal AF underrette arbejdsløshedskassen/kommunen herom samt oplyse om  

 orlovens ændrede udløbsdato.
Det bemærkes, at lønmodtageren ikke modtager orlovsydelse i den periode,  

 hvor der afholdes ferie.
Derimod vil der blive udbetalt orlovsydelse i den  

 periode, som orloven er udsat med på grund af ferien.
 I forbindelse med vejledning om orlovsordningerne bør Af gøre opmærksom  

 på, at orlovspersonen skal holde ferie inden ferieårets udløb for at få de  

 optjente feriepenge udbetalt.
 AF bør i øvrigt vejlede om, at det vil være hensigtsmæssigt, at  

 lønmodtageren i forbindelse med orloven aftaler tidspunktet for afholdelse af  

 ferie med arbejdsgiveren.
 Hvis selvstændige erhvervsdrivende, dagpengeberettigede ledige eller  

 kontanthjælpsmodtagere afholder optjent ferie under orloven, udsættes orloven  

 ikke.
 Ved konkrete forespørgsler om udbetaling og optjening af feriepenge, bør  

 AF henvise til Ferielovkontoret, Landskronagade 33-35, 2100 København Ø, tlf.  

 31 18 10 50.
 Ved konkrete forespørgsler om udbetaling og optjening af feriedagpenge,  

 bør AF henvise til pågældendes arbejdsløshedskasse.
 9. Underretningspligten mellem AF og  

 arbejdsløshedskassen samt AF og bopælskommunen.
 Udbetaler arbejdsløshedskassen orlovsydelsen, skal AF underrette  

 arbejdsløshedskassen om alle forhold af betydning for udbetalingen af  

 ydelsen, som AF bliver vidende om.
 Tilsvarende gælder, hvor bopælskommunen udbetaler orlovsydelsen.
 Bliver arbejdsløshedskassen opmærksom på, at der er sket ændringer i de  

 oprindelige betingelser for orloven, skal arbejdsløshedskassen give AF  

 meddelelse om dette.
 Hvis AF tilbagekalder orlovsbevillingen, skal AF straks underrette  

 arbejdsløshedskassen eller kommunen om dette.
Arbejdsløshedskassen skal meddele AF, hvis udbetalingen af orlovsydelse  

 stoppes på grund af, at orloven afbrydes.
AF skal herefter betragte ordningen  

 som ophørt.
 10. Tilbagekaldelse af orlov.
 AF kan tilbagekalde orlovsbevillingen, hvis orlovspersonen ved ansøgningen  

 om orlov har givet AF urigtige oplysninger, eller har fortiet forhold, der  

 havde betydning for bevilling af orlov.
 AF kan også tilbagekalde orlovsbevillingen, hvis betingelserne for orloven  

 ikke længere er til stede under orloven.
 AF underretter arbejdsløshedskassen eller kommunen, hvis orlovsbevillingen  

 tilbagekaldes.
 11. Klageadgang mv.
Afs afgørelser kan ikke indbringes for anden administrativ myndighed.
Dog  

 kan AFs afgørelse om tilbagekaldelse af en bevilling af orlov indbringes for  

 Arbejdsmarkeds Ankenævn inden 4 uger efter, at klageren har fået meddelelse  

 om afgørelsen, jf. § 100 i lov om arbejdsløshedsforsikring mv.
Arbejdsløshedskassens afgørelser om udbetaling af orlovsydelse m.v. kan  

 indbringes for Direktøren for Arbejdsløshedsforsikringen inden 4 uger efter,  

 at klageren har fået meddelelse om afgørelsen, jf. § 98 i lov om  

 arbejdsløshedsforsikring mv.
Direktørens afgørelser kan indbringes for  

 Arbejdsmarkedets Ankenævn inden 4 uger efter, at klageren har fået meddelelse  

 om afgørelsen, jf. § 99 i lov om arbejdsløshedsforsikring mv.
Kommunalbestyrelsens afgørelser om udbetaling af orlovsydelse mv. til  

 ikke-forsikrede lønmodtagere og ikke-forsikrede selvstændige erhvervsdrivende  

 kan indbringes for Arbejdsmarkedets Ankenævn inden 4 uger efter, at klageren  

 har fået meddelelse om afgørelsen, jf. § 100 i lov om  

 arbejdsløshedsforsikring mv.
Ankenævnets afgørelse kan ikke indbringes for  

 anden administrativ myndighed.
 De afgørelser, som kommunalbestyrelsen har truffet om indstilling af  

 kontanthjælpsmodtagere til børnepasningsorlov samt udbetaling af orlovsydelse  

 til kontanthjælpsmodtagere kan indbringes for Det Sociale Ankenævn og Den  

 Sociale Ankestyrelse i overensstemmelse med reglerne i kapitel 4 i love om  

 social bistand.
