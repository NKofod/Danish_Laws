Betænkning afgivet af Udvalget for Forretningsordenen den 25. maj 2016 Betænkning over Forslag til folketingsbeslutning om afskaffelse af det skattefri omkostningstillæg for folketingsmedlemmer og indførelse af en ordning for godtgørelse af faktiske udgifter forbundet med folketingsarbejdet [af Jonas Dahl (SF) og Christian Juhl (EL) m.fl.]:
1. Udvalgsarbejdet Beslutningsforslaget blev fremsat den 1. april 2016 og var til 1. behandling den 9. maj 2016. Beslutningsforslaget blev efter 1. behandling henvist til behandling i Udvalget for Forretningsordenen.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (S, DF, V, LA, RV og KF) indstiller beslutningsforslaget til forkastelse.
Dansk Folkepartis medlemmer af udvalget kan ikke støtte beslutningsforslaget.
Skønt DF deler forslagsstillernes mål om en afskaffelse af det skattefri omkostningstillæg, ønsker DF ikke en model bygget på erfaringer fra udlandet, da DF frygter, at det vil føre til en endnu mere favorabel ordning.
Liberal Alliances medlemmer af udvalget henviser til, at LA den 9. maj 2016 har indgået stemmeaftale om fuldtidspolitikeres vederlæggelse som opfølgning på Vederlagskommissionens anbefalinger.
LA mener i forhold til nærværende forslag, at man i stedet skulle bruttoficere det såkaldte omkostningstillæg, så det bare blev en almindelig del af lønnen, fordi tiden er løbet fra selve ideen med omkostningstillægget, som det er nu.
 Et mindretal i udvalget (EL, ALT og SF) indstiller beslutningsforslaget til vedtagelse uændret.
Alternativets medlem af udvalget støtter beslutningsforslaget.
Som også Vederlagskommissionen har påpeget i sin rapport fra januar 2016, er begrundelsen for omkostningstillægget faldet bort, da de omkostninger, som tillægget tidligere tilsigtede at dække, nu i alt væsentligt afholdes af Folketinget.
ALT mener, at man bør følge Vederlagskommissionens anbefalinger på området, men er åben for at se på en model for refusion af faktisk udgifter.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Pia Kjærsgaard (DF) fmd.
Henrik Dam Kristensen (S) nfmd.
Kristian Pihl Lorentzen (V) Christian Juhl (EL) Mette Bock (LA) Peter Skaarup (DF) Søren Espersen (DF) Martin Henriksen (DF) Søren Gade (V) Torsten Schack Pedersen (V) Jakob Ellemann-Jensen (V) Simon Emil Ammitzbøll (LA) Søren Pape Poulsen (KF) Benny Engelbrecht (S) Christine Antorini (S) Henrik Sass Larsen (S) Karen J.
Klint (S) Jakob Sølvhøj (EL) Josephine Fock (ALT) Sofie Carsten Nielsen (RV) Jacob Mark (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
