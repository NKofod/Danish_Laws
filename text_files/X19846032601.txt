 Et pengeinstitut modregnede tilgodehavende på kundes boligopsparing,  

 trods parterne var midt i forhandling om afvikling og forligstilbud.
 Tilsynet udtalte, at da pengeinstituttet havde givet afkald på at  

 betragte fordringen som forfalden, var pengeinstituttet ikke berettiget til  

 at modregne tilgodehavende.
 Tilsynets skrivelse af 12. april 1984 vedrørende modregning.
Der klagedes over, at et pengeinstitut, inden afslutning af  

 forhandlingerne om tilbagebetaling af et lån, modregnede sit tilgodehavende  

 ifølge dette lån i klagerens boligopsparingskonto i pengeinstituttet.
På  

 tidspunktet for modregningens foretagelse havde pengeinstituttet fremsat et  

 forligstilbud med en acceptfrist på 8 dage uden at nævne sin beslutning om at  

 foretage modregning i indeståendet.
 Tilsynet fandt, at da pengeinstituttet havde givet afkald på at betragte  

 sin fordring som forfalden med de deraf følgende retsvirkninger indtil  

 acceptfristens udløb, var pengeinstituttet ikke berettiget til at foretage  

 modregning i indeståendet til nedbringelse af sit tilgodehavende, efter at  

 den havde fremsendt sit forslag til frivilligt forlig.
