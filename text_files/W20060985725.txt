Landsskatteretskendelse vedr.
Skævdeling af udbytte Sagen drejer sig om, hvorvidt  

 skævdeling af udbytte medfører, at klageren ikke skal medregne udbytte ved  

 opgørelsen  

 af sin skattepligtige indkomst.
Landsskatterettens afgørelse Indkomståret 2000 Aktieindkomst Klageren er anset for at  

 have erhvervet ret til udbytte med 52.256 kr.
 Landsskatteretten stadfæster  

 den påklagede ansættelse.
Indkomståret 2001 Aktieindkomst Klageren er anset for at have  

 erhvervet ret til udbytte med 52.256 kr.
 Landsskatteretten stadfæster  

 den påklagede ansættelse.
Indkomståret 2002 Aktieindkomst Skatteankenævnet har anset  

 klageren for at have erhvervet ret til udbytte med 46.860 kr.
Da klageren ved  

 selvangivelsen alene har medregnet udbytte med 32.500 kr., er indkomsten  

 forhøjet med 14.360 kr.
 Landsskatteretten stadfæster  

 den påklagede ansættelse.
Ad sagens materielle spørgsmål vedrørende  

 indkomstårene 2000, 2001 og 2002 Sagens oplysninger Klageren udfører primært  

 arbejde som edb-konsulent.
Klageren ejer 56,8 % af  

 anpartskapitalen i edb-firmaet B ApS.
Resten af anpartskapitalen, 43,2 %,  

 ejes  

 af C.
 I 2002 er der udloddet  

 udbytte med 82.500 kr. fra B ApS.
 I henhold til mundtlig aftale  

 mellem anpartshaverne er udbyttet blevet fordelt med 32.500, svarende til  

 39,39  

 % til klageren, og 50.000 kr., svarende til 60,61 % til C.
 Vedtægterne for B ApS  

 indeholder ingen bestemmelse om skævdeling af udbyttet, men angiver i § 7  

 følgende om udbytteudlodning:
"Når det reviderede  

 regnskab er godkendt af generalforsamlingen, udbetales det årlige udbytte på  

 selskabets kontor til den, der i anpartsbogen står indtegnet som ejer af de  

 pågældende anparter.
Udbytte, der ikke er hævet inden 5 år efter  

 forfaldsdagen,  

 tilfalder selskabets dispositionsfond." Der fremgår ikke bestemmelser  

 i anpartshaveroverenskomsten om fordeling af udbytte mellem anpartshaverne.
Der er fremlagt kopi af  

 udbytteerklæring vedrørende 2000, 2001 og 2002, hvoraf fremgår, at selskabet  

 i  

 2000 har udloddet 92.000 kr. i udbytte, at selskabet i 2001 har udloddet  

 92.000  

 kr. i udbytte, og at selskabet i 2002 har udloddet 82.500 kr. i udbytte.
På  

 erklæringerne er i feltet "Særlige oplysninger" anført, at udbyttet  

 i  

 2000 fordeles med 56.000 kr. til C og med 36.000 kr. til klageren, for 2001  

 fordeles udbyttet med 56.000 kr. til C og 36.000 til klageren, og for 2002  

 fordeles udbyttet med 50.000 kr. til C og 32.500 kr. til klageren.
Skatteankenævnets afgørelse Den kommunale skattemyndighed  

 har anset klageren for at have oppebåret udbytte med 52.256 kr. årligt for  

 indkomstårene 2000 og 2001, lig med 56,8 % af det årligt udloddede udbytte på  

 92.000 kr., svarende til hans forholdsmæssige andel af anpartskapitalen.
 Klagerens andel af det  

 samlede udloddede udbytte for indkomståret 2002 anses at udgøre 56,8 % af  

 82.500 kr., lig med 46.860 kr., svarende til hans forholdsmæssige andel af  

 anpartskapitalen.
I skatteretlig henseende  

 anses en beslutning om at lade sin udbytterettighed reducere for at være et  

 afkald på indkomst.
Såfremt afkaldet er givet i forbindelse med en nært  

 forestående udlodning fra selskabet, og afkaldet ikke er afgivet  

 "blankt" inden beslutningen om udlodning, antages det, at udbyttet  

 har passeret afkaldsgivers økonomi med den virkning, at afkaldsgiver  

 beskattes  

 af det fulde udbytte, mens udbyttet anses for gaveoverdraget til den  

 begunstigede anpartshaver.
Det må i den forbindelse antages, at et  

 "blankt" afkald udelukkende kan siges at foreligge, såfremt  

 afkaldsgiver  

 kan angive særdeles gode forretningsmæssige begrundelser for afkaldet.
Der  

 henvises i denne forbindelse til Skatteretten 2, s. 401 f, Lærebog om  

 indkomstskat, s. 442, Beskatning af aktionærer, s. 333, og U 1972B.201.
 Klageren kan ikke anses at  

 have afgivet et "blankt" afkald på modtagelse af udbytte, hvorfor  

 han  

 skal indtægtsføre det udbytte, som han i henhold til selskabets vedtægter og  

 selskabeslovgivningen var berettiget til at modtage, jf. ligningslovens § 16  

 A,  

 stk. 1.
 Der er ikke fradragsret for  

 den af klageren til C ydede gave, cfr. statsskattelovens § 6.
Klagerens påstand og argumenter Klagerens repræsentant har  

 nedlagt påstand om godkendelse af det selvangivne, hvorefter klageren alene  

 skal anses at have oppebåret udbytte fra B ApS med 36.000 kr. årligt i  

 indkomstårene 2000 og 2001 og med 32.500 kr. i indkomståret 2002.
 Anpartshaverne er berettigede  

 til selv at bestemme, hvordan udbytte skal fordeles.
Anpartsselskabslovens § 45  

 udtaler klart, at udbetaling af udbytte kan foretages på den måde, som  

 anpartshaverne  

 bliver enige om, endda uden at generalforsamling skal afholdes.
Der henvises  

 endvidere  

 til, at det fremgår af den sidste lov om udbetaling af udbytte fra 1993, at  

 man  

 kan udlodde den frie egenkapital i et selskab mod at betale udbytteskat efter  

 gældende regler.
Denne lov siger således intet om, at der ikke må finde en  

 skævdeling sted.
Anpartshavere er således  

 ifølge § 45 berettigede til at foretage udlodning af selskabets frie  

 egenkapital  

 efter en selvvalgt fordelingsnøgle.
Anpartshaverne i den foreliggende sag har  

 mundtligt i revisors påhør aftalt, at en skævdeling af udbyttet skal finde  

 sted.
En sådan skævdeling kan finde sted efter behag, blot parterne er enige  

 herom.
Muligheden for en skævdeling er bl.a. en konsekvens af, at et  

 anpartsselskab er mindre formelt end et aktieselskab.
Det er absurd, at  

 skatteankenævnet som begrundelse henviser til en lærebog fra 1972, idet  

 selskabslovgivningen blev ændret radikalt i 1993.
Landsskatterettens bemærkninger og begrundelse Det følger af retserhvervelsesprincippet,  

 at udbytte anses for erhvervet, når der er erhvervet endelig ret hertil.  

 Efter  

 praksis anses endelig ret til udbytte for erhvervet på tidspunktet for  

 fastsættelse af udbyttet (deklarering) ved selskabets generalforsamling.
 Da det hverken af vedtægterne  

 eller af anparthaveroverenskomsten fremgår, at udbyttet ikke skal fordeles  

 mellem anpartshaverne i henhold til disses ejerandel af selskabets  

 anpartskapital, lægges det ved afgørelsen til grund, at klageren som følge af  

 sit ejerskab af 56,8 % af anpartskapitalen er berettiget til 56,8 % af  

 udbytte,  

 der udloddes fra selskabet.
 Som sagen foreligger oplyst,  

 er det ikke godtgjort, at klageren forud for fastsættelsen af udbyttet på  

 selskabets generalforsamling har givet afkald på en del af udbyttet på en  

 sådan  

 måde, at han ikke har ret til udbytte i overensstemmelse med sin  

 forholdsmæssige andel af anpartskapitalen.
 Den påklagede ansættelse  

 stadfæstes derfor.
