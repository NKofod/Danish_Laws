Skriftlig fremsættelse (5. oktober 2005) Transport- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov  

 ændring af lov om jernbane. lov om  

 amtskommunernes overtagelse af de statslige ejerandele i privatbanerne og lov  

 om trafikselskaber (EUs 2. jernbanepakke, indberetning af  

 sikkerhedsmæssige  

 uregelmæssigheder, forsikring m.v.) (Lovforslag nr.
L 23).
Ved lovforslaget gennemføres først og fremmest dele af 2.  

 jernbanepakke, i dette tilfælde forhold vedrørende jernbanesikkerhed.
Der  

 laves  

 herudover regler vedrørende blandt andet indberetning af sikkerhedsmæssige  

 uregelmæssigheder og forsikring.
Endvidere ændres i loven om amtskommunernes  

 overtagelse af de statslige ejerandele i privatbanerne og i lov om  

 trafikselskaber.
 Der er vedrørende forholdene om jernbanepakken tale om krav  

 om offentliggørelse af Trafikstyrelsens og Havarikommissionens årsrapporter,  

 krav til meddelelser til Havarikommissionen og krav vedrørende opfølgningen  

 på  

 Havarikommissionens anbefalinger.
Der foreslås endvidere en præcisering af lovens  

 anvendelsesområde for letbaner.
Der foreslås, at bestemmelserne om sikkerhed  

 og  

 ansvar i jernbaneloven gælder for letbaner (metro), hvorimod visse  

 bestemmelser  

 om tilladelse til at drive jernbanevirksomhed og forvalte  

 jernbaneinfrastruktur, ikke skal finde anvendelse for letbaner.
Endvidere foreslås det, for at undgå den situation at en  

 jernbaneulykke ikke vil være forsikringsdækket, at en jernbanevirksomheds-  

 eller jernbaneinfrastrukturforvalters forsikringsselskab fortsat skal hæfte i  

 en begrænset periode efter en forsikringspolices ophør.
Forslaget svarer i  

 store træk til den ordning, som allerede i mange år har været en del af  

 luftfartsloven.
Med forslaget indføres herudover en indberetningsordning  

 vedrørende forhold, der ikke er jernbaneulykker eller -hændelser, der  

 forbedrer  

 Trafikstyrelsens mulighed for at kunne udføre et effektivt forebyggende  

 jernbanesikkerhedsmæssigt arbejde.
Ordningen indebærer personers og  

 virksomheders  

 indberetning af sikkerhedsmæssige uregelmæssigheder, for hvilke der gælder  

 straffrihed og hvilke er beskyttet for aktindsigt af en speciel  

 tavshedspligt.  

 Transport- og energiministeren bemyndiges efter lovforslaget til at fastsætte  

 nærmere regler om, i hvilke tilfælde der skal gives indberetning, hvornår og  

 i  

 hvilken form indberetningen skal gives, samt hvad den skal indeholde.
For så vidt angår lov om amtskommunernes overtagelse af de  

 statslige ejerandele i privatbanerne bemyndiges transport- og  

 energiministeren  

 til at fastsætte bestemmelser om opgørelsen af minimumsomfanget af  

 togbetjeningen på privatbanerne.
Da denne lov forventes ophævet i forbindelse  

 med at bestemmelserne om privatbanerne lov om trafikselskaber sættes i kraft,  

 foreslås en samtidig tilpasning af lov om trafikselskaber.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til Tingets hurtige og  

 velvillige behandling.
