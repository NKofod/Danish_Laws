 I henhold til § 3, stk. 4, og § 90 i kildeskatteloven samt til § 14, stk.  

 1, i loven om særlig indkomstskat m.v. bestemmes følgende:
§ 1.  Personer, som under ophold i Grønland er  

 skattepligtige efter kildeskattelovens § 1, nr. 1 eller 2, ansættes til  

 statsskat i deres bopælskommune her i landet.
Er bopælen her i landet  

 opgivet, foretages ansættelsen i den seneste bopælskommune her.
Hvis  

 bopælsopgivelsen er registreret i det centrale personregister (CPR) før den  

 15. juli 1969, foretages ansættelsen i den kommune, hvori ansættelse til  

 statsskat senest er foretaget.
 § 2.  Selvangivelse fra de omhandlede personer anses  

 for rettidig indsendt, såfremt den er afgivet til postbesørgelse til  

 ansættelseskommunen inden for de i statsskattelovens § 22 omhandlede frister.  

 Har den skattepligtige ophold på et sted i Grønland, hvor der ikke er  

 postforbindelse til den øvrige del af landet i tiden fra udløbet af det  

 pågældende indkomstår til udløbet af ovennævnte frister, anses selvangivelsen  

 for rettidig indsendt, såfremt den er afsendt med den først afgåede  

 postforbindelse.
§ 3.  Hvis opholdet i Grønland varer i 2 år eller mere  

 uden anden afbrydelse end ferie og lignende, er de omhandlede personer  

 fritaget for skattepligten efter § 1, nr. 1 og 2. Fritagelsen for skattepligt  

 har virkning tilbage fra begyndelsen af opholdet i Grønland.
Er  

 grønlandsopholdet indledt før den 1. januar 1970, har fritagelsen virkning  

 fra begyndelsen af det kvartal, der følger nærmest efter grønlandsopholdets  

 påbegyndelse.
§ 4.  Hvor det må anses for godtgjort, at opholdet i  

 Grønland skal vare 2 år eller mere, kan den i § 1 nævnte kommune meddele den  

 skattepligtige henstand med betalingen af skatterne til staten af indkomst,  

 herunder særlig indkomst, der vedrører tiden efter påbegyndelsen af opholdet  

 i Grønland, og af formueskatten for samme tidsrum.
Såfremt den skattepligtige  

 samtidig opfylder betingelserne for begrænset skattepligt efter  

 kildeskattelovens § 2, kan der kun meddeles henstand med den del af  

 skatterne, som overstiger de beløb, den pågældende må antages at skulle svare  

 som begrænset skattepligtig.
Ved indrømmelse af henstand med opkrævning af  

 skatterne til staten indrømmes der i tilsvarende omfang henstand med  

 opkrævning af kommuneskatten og de kirkelige afgifter, jfr. § 14 i loven om  

 kommunal indkomstskat.
Kommunens afgørelse kan - bortset fra Københavns og  

 Frederiksberg kommuner - indbringes for vedkommende amtsskatteinspektorat.
 § 5.  Bekendtgørelsen har virkning fra den 1. januar  

 1970.
 Stk. 2.  Indtil den 1. april 1970 træffes de i § 4  

 omhandlede afgørelser af de myndigheder som har været beføjet til at træffe  

 afgørelser efter de i stk. 3 nævnte hidtidige regler.
 Stk. 3.  Afgørelser om henstand med skattebeløb for  

 tiden før den 1. januar 1970, der påhviler personer, hvis grønlandsophold er  

 indledt før dette tidspunkt, træffes efter de hidtidige regler, jfr. punkt 3  

 i finansministeriets bekendtgørelse nr. 107 af 23. marts 1966 om  

 skatteansættelse m.v. for personer, der uden at bevare bopæl her tager ophold  

 i Grønland.
 Finansministeriet, den 12. januar 1970.
 Poul Møller.
