(Til kommuner og amtskommuner) Viborg og Vejle amtskommuner har iværksat forsøgsordninger med individuel  

 beskyttet beskæftigelse af personer med handicap i private virksomheder i  

 henhold til bistandslovens § 91, jfr. socialministeriets cirkulære af 18.  

 marts 1976 om institutioner under amtskommunerne, pkt. 84. Socialministeriet  

 har efter udløbet af forsøgsperioden godkendt, at der på landsplan gives  

 adgang til anvendelse af individuel beskyttet beskæftigelse på det private  

 arbejdsmarked i lighed med den hidtidige ordning inden for statslig og  

 kommunal virksomhed, jfr. pkt. 66 i ovennævnte cirkulære.
 Der fastsættes herefter følgende retningslinier for denne ordning:
 1.
 Optagelse.
 Beslutning om optagelse af personer med nedsat erhvervsevne i individuel  

 beskyttet beskæftigelse i private virksomheder træffes af amtskommunens  

 social- og sundhedsudvalg efter indstilling fra det sociale udvalg i den  

 pågældendes opholdskommune, jfr. bistandslovens § 94, stk. 1. Beslutningen om  

 optagelse og vilkårene herfor træffes i samarbejde med arbejdsmarkedsnævnet.
 Det forudsættes, at de personer, der henvises, på henvisningstidspunktet  

 er i besiddelse af en erhvervsevne af en sådan størrelse, at de ikke skønnes  

 at opfylde betingelserne for at opnå invalidepension.
 Det må herudover i almindelighed forudsættes, at de personer, der  

 henvises, har gennemgået et eller flere revalideringsforsøg, der ikke har  

 ført til beskæftigelse, eller at revalidering er skønnet uigennemførlig.  

 Særlig for yngre personers vedkommende forudsættes, at alle  

 revalideringsmuligheder for tiden er udtømte.
Optages yngre personer i individuel beskyttet beskæftigelse i en privat  

 virksomhed, skal den pågældendes opholdskommune med jævne mellemrum (ca.  

 hvert halve år) foretage opfølgning af placeringen.
Opfølgning skal i øvrigt  

 finde sted ved alle placeringer, jfr. pkt. 3.
 2.
 Aflønning.
Personer henvist til beskyttet beskæftigelse på det private arbejdsmarked  

 aflønnes normalt med mindstelønnen inden for det pågældende fagområde,  

 således at arbejdsgiveren afholder 60% af lønudgiften, medens de resterende  

 40% afholdes af amtskommunen og kommunen med hver halvdelen.
Hvor forholdene  

 gør det muligt, kan der aflønnes efter indsats.
Det offentlige tilskud kan ikke overstige 40% af mindstelønnen, selv om  

 arbejdsgiveren udbetaler en løn, der er højere end mindstelønnen.
Dette  

 gælder også, hvor der er tale om løn efter indsats (præstationsløn).
 Arbejdsforholdene er omfattet af ferielovgivningen og ATP.
 3.
Opfølgning Når en individuel beskyttet placering i privat virksomhed er iværksat, bør  

 det sociale udvalg i opholdskommunen mindst en gang årligt i samarbejde med  

 arbejdsformidlingen - som regel ved arbejdskonsulenten - tage placeringen op  

 til vurdering.
For yngre personers vedkommende foretages denne vurdering  

 hvert halve år, jfr. foran under pkt. 1.
 4.
 Forholdet til sygedagpenge.
Arbejdsforholdene er omfattet af reglerne i lov om dagpenge ved sygdom  

 eller fødsel.
Efter § 12 i dagpengeloven kan arbejdsgiveren i særlige  

 tilfælde ved aftale med lønmodtageren frigøre sig for forpligtelsen til at  

 udbetale dagpenge.
 Afgivelse af erklæringer efter dagpengelovens § 12 ved arbejdsforholdets  

 indgåelse finder sted efter de herom gældende regler, hvortil der henvises.
 5.
 Forholdet til invalidepension.
Som nævnt under pkt. 1 forudsættes det, at de personer, der henvises til  

 individuel beskyttet beskæftigelse i private virksomheder (40/60-ordningen)  

 ikke er berettiget til invalidepension.
Da deres erhvervsevne således ikke er  

 nedsat til 1/3 eller derunder, vil de heller ikke være berettigede til  

 invaliditetsydelse.
Personer, hvis erhvervsevne er nedsat til 1/3 eller  

 derunder, og som derfor har eller kan opnå invalidepension, vil i stedet  

 kunne henvises til beskyttet beskæftigelse efter den i pkt. 84,3 afsnit i  

 socialministeriets cirkulære af 18. marts 1976 omhandlede trediedelsordning.
 Det kan dog ikke udelukkes, at visse grupper, f.eks. privat ansatte, hvis  

 erhvervsevne under ansættelsesforløbet forringes i et sådant omfang, at de må  

 søges overført til individuel beskyttet beskæftigelse i samme virksomhed,  

 senere ved fortsat forringelse af erhvervsevnen kan opnå invaliditetsydelse.
 Dette forudsætter, at pågældendes personlige arbejdsindsats reelt svarer  

 til arbejdsgiverens andel af lønudgiften, således at pågældende kun på grund  

 af indtægtens størrelse er afskåret fra at opnå invalidepension.
 6.
 Forholdet til svagelighedspension.
 Personer, der er tilkendt kvalificeret svagelighedspension efter  

 tjenestemandsloven, vil være udelukket fra optagelse i individuel beskyttet  

 beskæftigelse efter 40/60-ordningen, da de enten oppebærer eller opfylder  

 betingelserne for at opnå invalidepension samtidig med kvalificeret  

 svagelighedspension.
 Derimod vil der være muilghed for, at denne persongruppe kan optages i den  

 ovenfor under pkt. 5 omtalte trediedelsordning.
 7.
 Forholdet til arbejdsløshedsunderstøttelse.
 Beskæftigede i en 40/60-ordning er ikke berettiget til optagelse i en  

 arbejdsløshedskasse og kan ikke i tilfælde af ledighed oppebære  

 arbejdsløshedsdagpenge på grundlag af arbejdet i ordningen.
