A-kassens vejledning, beregning af dagpengesats, praktikforløb, lønnet, del af uddannelse Resumé Medlemmet meldte sig ledig den 26. september 2005 ved sin a-kasse.
Den 25. oktober 2005 traf a-kassen afgørelse om, at medlemmet kunne få udbetalt dagpenge med en dagpengesats på 419 kr.
A-kassens beregning var foretaget på baggrund af medlemmets to praktikperioder som teknisk designer.
Den første løb fra den 20. juni til 18. august 2005 og den anden fra den 18. august til den 23. september 2005. Afgørelsen var ledsaget af en klagevejledning.
Den 7. februar 2006 klagede medlemmet over den beregnede dagpengesats, og den 8. februar 2006 gav a-kassen medlemmet en skriftlig uddybende forklaring for beregningen.
A-kassen fastholdt samtidigt, at grundlaget for beregningen var korrekt.
Medlemmet klagede herefter på til Arbejdsdirektoratet, der afviste klage vedr. den del, der vedrørte beregningen af dagpengesatsen, idet den lovfæstede klagefrist på 4 uger var overskredet.
Direktoratet tog alene stilling til medlemmets klage vedr. a-kassens vejledning.
 Medlemmet anførte i sin klage, at han ikke modtog klagevejledning i forbindelse med a-kassens beregning af dagpengesatsen, samt at han ikke har modtaget vejledning om muligheden for at undgå en beregning ved beskæftigelse på fuld tid.
 Ankenævnet fandt ikke grundlag for at kritisere a-kassens vejledning.
 For så vidt angår klagevejledningen bemærkede nævnet, at a-kassens afgørelse af 25. oktober 2006 var ledsaget af en klagevejledning.
 Nævnet fandt, at medlemmet havde modtaget en fyldestgørende klagevejledning i forbindelse med a-kassens afgørelse om beregning af dagpengesatsen.
Nævnet lagde i den forbindelse vægt på, at a-kassens brev af 8. februar 2006 alene var et orienteringsbrev med en uddybende forklaring af baggrunden for beregningen.
A-kassens brev af 8. februar 2006 skulle derfor ikke være ledsaget af en klagevejledning.
 For så vidt angår det i klagen anførte om, at medlemmet burde have modtaget individuel vejledning af sin a-kasse, om den fordel der ligger i at være personligt tilmeldt AF, fandt nævnet ikke, at medlemmet kunne have sikret sig, at medlemmet ikke skulle have foretaget en ny beregning, hvis medlemmet havde været tilmeldt AF i beskæftigelsesperioden.
 Der var nævnets opfattelse, at medlemmet ikke var omfattet af § 6, stk. 4 i bekendtgørelsen om beregning af dagpengesatsen for lønmodtagere, idet bestemmelsen alene omhandler beregning på baggrund af et lønmodtagerarbejde, der har været udført sideløbende med deltagelse i uddannelse, hvilket ikke har været tilfældet for medlemmet, fordi medlemmet ikke har været under uddannelse, men alene været ansat som lønmodtager.
Nævnet traf denne A F G Ø R E L S E A-kassen har ikke ydet en mangelfuld vejledning.
Der kan således ikke rettes kritik mod a-kassens vejledning.
 Ankenævnet tiltræder derfor Arbejdsdirektoratets afgørelse af den 3. juli 2006.
B E G R U N D E L S E Ankenævnet har lagt til grund, at  De den 26. september 2005 meldte Dem ledig,  Deres a-kasse den 25. oktober 2005 traf afgørelse om, at De kunne få udbetalt en dagpengesats på 419 kr.,  beregningen var foretaget på baggrund af Deres to praktikperioder som teknisk designer,  De under Deres praktikperioder var ansat som lønmodtager,  a-kassens afgørelse var ledsaget af en klagevejledning med angivelse af klageinstansen og en tidsfrist på 4 uger,  De klagede over a-kassens afgørelse af 25. oktober 2005 den 7. februar 2006,  a-kassen på foranledning af Deres klage ved brev af 8. februar 2006 gav Dem en uddybende forklaring vedrørende dagpengesatsberegningen.
 A-kassen skal vejlede medlemmet om de rettigheder og pligter, der følger af arbejdsløshedsforsikringslovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 De har bl.a. anført i klagen, at De ikke har modtaget klagevejledning i forbindelse med a-kassens beregning af dagpengesatsen.
 For så vidt angår klagevejledningen skal nævnet bemærke, at a-kassens afgørelse af 25. oktober 2006 var ledsaget af en klagevejledning.
 Nævnet finder derfor, at De har modtaget en fyldestgørende klagevejledning i forbindelse med a-kassens afgørelse om beregning af dagpengesatsen.
Nævnet har i den forbindelse lagt vægt på, at a-kassens brev af 8. februar 2006 alene var et orienteringsbrev med en uddybende forklaring af baggrunden for beregningen.
A-kassens brev af 8. februar 2006 skulle derfor ikke være ledsaget af en klagevejledning.
 De har i klagen endvidere anført, at De burde være vejledt individuelt af Deres a-kasse, om den fordel der ligger i at være personligt tilmeldt AF.
 Nævnet finder ikke, at De kunne have sikret Dem, at De ikke skulle have foretaget en ny beregning, hvis De havde været tilmeldt AF i beskæftigelsesperioden.
 Der er nævnets opfattelse, at De ikke er omfattet af § 6, stk. 4 i bekendtgørelsen om beregning af dagpengesatsen for lønmodtagere, idet bestemmelsen alene omhandler beregning på baggrund af et lønmodtagerarbejde, der har været udført sideløbende med deltagelse i uddannelse, hvilket ikke har været tilfældet for Dem, fordi De ikke har været under uddannelse, men alene været ansat som lønmodtager.
 Ankenævnet finder på denne baggrund ikke grundlag for at kritisere a-kassens vejledning.
R E G L E R Ankenævnet henviser til  § 65, stk. 1 og 5 i lov om arbejdsløshedsforsikring mv., jf. lovbekendtgørelse nr. 708 af 13. august 2003.
  § 65, stk. 1 og 5 i lov om arbejdsløshedsforsikring, jf. lovbekendtgørelse nr. 874 af 11. september 2005.
  § 1 og § 5 i Arbejdsdirektoratets bekendtgørelse nr. 481 af 10. juni 2003 om a-kassens pligt til at vejlede mv.
  § 6, stk. 4 i Arbejdsdirektoratets bekendtgørelse nr. 1032 af 22. oktober 2004 om beregning af dagpengesatsen for lønmodtagere.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
 De kan læse om afgørelsens retlige grundlag på de følgende sider.
 Kopi til:
Arbejdsløshedskasse, Arbejdsdirektoratet, Stormgade 10, Postboks 1103, 1009 København K.
Regler Lov om arbejdsløshedsforsikring m.v., jf. lovbekendtgørelse nr. 708 af 13. august 2003:
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
---- Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
 Lov om arbejdsløshedsforsikring m.v. jf. lovbekendtgørelse nr. 874 af 11. september 2005:
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
---- Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
 Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.:
Kapitel 1 Generelle pligter § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
 Arbejdsdirektoratets bekendtgørelse nr. 1032 af 22. oktober 2004 om beregning af dagpengesatsen for lønmodtagere:
 § 6.
---- Stk. 4. Et medlem, der ikke har fået SU under en uddannelse, kan vælge, om der skal ske beregning på baggrund af et lønmodtagerarbejde, der har været udført sideløbende med deltagelsen i uddannelsen.
