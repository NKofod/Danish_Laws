 En boligstøttemodtager havde eet barn under 23 år, som p.g.a. indtægt  

 blev betragtet som logerende, jf. § 6, stk. 3.
 Styrelsen udtalte, at når et hjemmeværende barn under 23 år har egne  

 indtægter, har kommunalbestyrelsen pligt til at beregne boligstøtte, som om  

 barnet er logerende, såfremt dette medfører en højere boligstøtte, jf. § 6,  

 stk. 3. I så fald skal et værelse udgå ved beregningen af grænsebeløbet, og  

 samtidig skal der fra boligudgiften trækkes et beløb for ud/fremleje af  

 værelset for hvert barn, der således betragtes som logerende.
 Af § 18, stk. 5, fremgår, at boligsikringen ikke kan overstige 15% af  

 lejen for husstande uden børn.
 Styrelsen fandt herefter, at anvendelse af § 6, stk. 3, da der ikke  

 var andre børn i husstanden, bevirkede, at lovens bestemmelser for husstande  

 uden børn i det hele fandt anvendelse på den »gunstighedsberegnede«  

 husstand.
 »I skrivelse af 14. september 1989 har Aarup Kommune klaget over, at  

 Amtsankenævnet for Fyns Amt ved afgørelse af 5. september 1989 har fundet, at  

 N.N. pr. 1. januar 1989 er berettiget til en månedlig boligstøtte på 1.441  

 kr.
 Det fremgår af amtsankenævnets afgørelse, at nævnet er enig med det  

 sociale udvalg i Aarup Kommune i, at N.N.'s søn, X.X., ved beregningen af  

 boligstøtte betragtes som et hjemmehørende barn.
 Amtsankenævnet har imidlertid fundet, at boligstøtten vil være at beregne  

 efter reglen i § 6, stk. 3, i lov om individuel boligstøtte, samt at den  

 således beregnede boligstøtte ikke i henhold til reglen i lovens § 18, stk.  

 5, skal nedsættes til 15 pct. af lejen.
 Amtsankenævnet har ved sin afgørelse lagt til grund, at der, uagtet  

 anvendelsen af »gunstighedsreglen« i lovens § 6, stk. 3 - der  

 findes at være en teknisk beregningsmæssig konstruktion - fortsat er tale om  

 et hjemmeværende barn i boligstøttelovens forstand.
 Amtsankenævnets afgørelse er truffet i henhold til ovennævnte paragraffer  

 i lov om individuel boligstøtte, jfr. pkt. 3.2, afsnit 1, 2, 7 og 13 i  

 Boligstyrelsens vejledning af 22. oktober 1987.
 Aarup Kommune har begrundet sin klage med, at kommunen er af den  

 opfattelse, at reglerne i § 6, stk. 3, jfr. § 9, ikke kan anvendes samtidig  

 med anvendelse af reglerne for beregning af boligsikring, når der i  

 husstanden er et barn under 23 år (når det er det samme barn, beregningen  

 omfatter).
Boligstyrelsen skal i denne anledning meddele, at det fremgår af  

 boligstøttelovens § 63, at amtsankenævnets afgørelser ikke kan indbringes for  

 anden administrativ myndighed.
Boligministeren kan dog optage en sag til  

 behandling, når det skønnes, at sagen er af principiel betydning.
 Boligstyrelsen finder, at spørgsmålet om, hvorvidt der, uagtet anvendelse  

 af boligstøttelovens § 6, stk. 3, fortsat er tale om et hjemmeværende barn i  

 boligstøttelovens forstand, er af principiel betydning.
 Det fremgår af boligstøttelovens § 6, stk. 3, at såfremt et barn under 23  

 år har indtægter, skal kommunalbestyrelsen beregne boligstøtten, som om  

 barnet er logerende, jfr. § 9, dersom dette medfører en højere boligstøtte.
 Bestemmelsen er uddybet i Boligstyrelsens vejledning af 22. oktober 1987  

 om individuel boligstøtte, pkt. 3.2, hvoraf det fremgår, at når et  

 hjemmeværende barn under 23 år har egne indtægter, har kommunalbestyrelsen  

 pligt til at beregne boligstøtte, som om barnet er logerende, såfremt dette  

 medfører en højere boligstøtte, jfr. lovens § 6, stk. 3. I så fald skal et  

 værelse udgå ved beregningen af grænsebeløbet, jfr. pkt. 6.8, og samtidig  

 skal der fra boligudgiften trækkes et beløb for ud/fremleje af værelset for  

 hvert barn, der således betragtes som logerende, jfr. pkt. 5.4.
 Videre følger det af lovens § 18, stk. 5, at boligsikringen ikke kan  

 overstige 15 pct. af lejen for husstande uden børn.
 Boligstyrelsen finder, efter at have overvejet sagen nærmere, at  

 anvendelse af lovens § 6, stk. 3, da der ikke er andre børn i husstanden,  

 bevirker, at boligstøttelovens bestemmelser for husstande uden børn i det  

 hele finder anvendelse på den gunstighedsberegnede husstand.
 Boligstyrelsen har derfor d.d. hjemvist sagen til amtsankenævnet, idet man  

 har anmodet nævnet om i overensstemmelse med nærværende afgørelse at  

 omberegne sagen, således at N.N.'s boligstøtte for fremtiden reguleres i  

 overensstemmelse hermed.
Der henvises til j.nr. 1906.' 2. Sagen hjemvises til amtsankenævnet, idet man skal anmode nævnet om i  

 overensstemmelse med Boligstyrelsens ovennævnte afgørelse at omberegne sagen,  

 således at N.N.'s boligstøtte for fremtiden reguleres i overensstemmelse  

 hermed.
 Sagens akter returneres.
 Der henvises til j.nr. 1906, 1-544-1989.
 3. Til orientering.
