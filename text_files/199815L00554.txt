Tillægsbetænkning afgivet af  

 Skatteudvalget den 26. maj 1999 Tillægsbetænkning over Forslag til lov om ændring af lov om  

 afgift af stenkul, brunkul og koks m.v., lov om energiafgift af  

 mineralolieprodukter m.v., lov om afgift af naturgas og bygas og lov om  

 afgift af svovl (Sikring af hjemmel til fritagelse af brændsel til  

 elproduktion efter elliberaliseringen) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i nogle møder  

 og har herunder stillet spørgsmål til skatteministeren, som  

 denne har besvaret skriftligt og mundtligt.
 Endvidere har udvalget modtaget skriftlige/og eller mundtlige henvendelser  

 fra:
Borgmestrene i Århus, Aalborg, Odense, Esbjerg og Randers, Kalundborg Kommune og Århus Kommune.
Nogle af udvalgets skriftlige spørgsmål til  

 skatteministeren og dennes besvarelse heraf er optrykt som bilag til  

 tillægsbetænkningen.
Endvidere er nogle af henvendelserne til  

 udvalget og skatteministerens kommentarer hertil ligeledes optrykt som bilag  

 til tillægsbetænkningen.
Endelig er Kammeradvokatens responsum af  

 26. maj 1999 om behovet for lovgivning til sikring af hjemmel for fritagelse  

 af brændsel til elproduktion efter elliberaliseringen optrykt som bilag  

 til denne tillægsbetænkning.
 Skatteministeren har tilkendegivet følgende:
» Da denne praksis er påklaget, i øjeblikket  

 til Landsskatteretten, har skatteministeren endvidere gentaget den garanti,  

 som er givet i lovforslagets bemærkninger om, at lovforslaget ikke  

 griber ind i den verserende klagesag.
En endelig dom, som underkender  

 Skatteministeriets synspunkt om kraftvarmefordelens placering i  

 afgiftsmæssig henseende, vil derfor medføre en forpligtigelse  

 for myndighederne til at genoptage og ændre andre  

 afgiftsansættelser, svarende til den ansættelse, hvor  

 myndighederne blev underkendt.
Skatteministeren har understreget, at denne  

 forpligtigelse kun kan ændres ved ny lovgivning.
Lovforslagets hovedformål er at sikre, at der ikke  

 opkræves afgift af brændsler forbrugt til elproduktion, da den  

 producerede elektricitet afgiftsbelægges med elektricitetsafgift.
At  

 der er et klart behov for en sådan lovgivning, er bekræftet af  

 Kammeradvokaten i dennes responsum af 26. maj 1999, som er optrykt til denne  

 tillægsbetænkning.
Det fremgår således af  

 responsummet, at betingelsen » og som indregnes i  

 elektricitetsprisen« falder bort ved  

 ophævelsen af den omkostningsbestemte elprisfastsættelse og  

 indførelse af markedsprissætning.
En dobbelt afgift i  

 forbindelse med elektricitetsproduktionen skal derfor opkræves,  

 såfremt der ikke lovgives.
I forhold til situationen, hvor der ikke lovgives, vil  

 forslaget derfor i realiteten medføre en afgiftslempelse.
Det  

 bemærkes i den forbindelse, at afgift pålagt brændslerne  

 brugt til elfremstilling ikke kan afløftes ved eksport af  

 elektricitet.« Herefter indstiller et mindretal  

 (Socialdemokratiets, Det Radikale Venstres og Fremskridtspartiets medlemmer  

 af udvalget) lovforslaget til vedtagelse uændret.
Et mindretal inden for mindretallet (Fremskridtspartiets  

 medlem af udvalget) bemærker, at lovforslaget anses som værende  

 et nødvendigt led i elreformen, som Fremskridtspartiet støtter.  

 Ministeren har i flere svar oplyst, at lovforslaget er en nødvendighed  

 for, at elværkerne kan få fradrag for afgift af det  

 brændsel, der medgår ved produktion af el.
Fremskridtspartiet har  

 med tilslutningen til dette forslag ikke samtidig støttet ministerens  

 cirkulære fra august 1998 vedrørende beregning af afgift for  

 centrale kraftværker med varmeproduktion.
Fremskridtspartiet afventer  

 afgørelsen på den rejste tvist og forventer, at  

 kraftværkerne fortsat får mulighed for at udnytte den  

 overskydende varme til fornuftig fjernvarme, uden at forbrugerne  

 skræmmes bort af store stigninger på fjernvarmeprisen som  

 følge af afgiftsopkrævning.
 Et andet mindretal (Venstres, Centrum-Demokraternes  

 og Kristeligt Folkepartis medlemmer af udvalget) vil ved 3. behandling stemme  

 hverken for eller imod lovforslaget.
Idet mindretallet henholder sig til Kammeradvokatens notat  

 af 26. maj 1999 samt det af skatteministeren præciserende bidrag til  

 tillægsbetænkningen, fastslår mindretallet, at mindretallet  

 hverken har lod eller del i de meget store varmeprisstigninger, som  

 skatteministeren med sit cirkulære af 20. august 1998 har gennemtvunget  

 i de større provinsbyer.
Lovforslaget vil ikke afskære de  

 centrale kraftværker fra at få penge tilbage fra staten,  

 såfremt Skatteministeriet skulle tabe den verserende skattesag anlagt  

 af Midtkraft i Århus.
På denne baggrund til Venstre,  

 Centrum-Demokraterne og Kristeligt Folkeparti undlade at stemme for  

 lovforslaget.
 Et tredje mindretal (Det Konservative Folkepartis  

 og Dansk Folkepartis medlemmer af udvalget) vil ved 3. behandling stemme  

 hverken for eller imod lovforslaget.
Det Konservative Folkeparti og Dansk Folkeparti er  

 bekymrede for, om dette lovforslag kan få andre virkninger end  

 påpeget af regeringen.
Angiveligt ønsker regeringen med  

 forslaget alene »at sikre den gældende fritagelse for afgiften af  

 brændsel henregnet til fremstillingen af elektricitet«.
Synspunktet er  

 altså, at lovforslaget sikrer kraftvarmeværkerne i bl.a. de store  

 provinsbyer en afgiftsfritagelse, som man ellers ikke kan regne med at  

 få.
Andre konsekvenser skulle lovforslaget ikke få ifølge  

 regeringen.
Heroverfor står byråd og embedsmænd i  

 flere af Danmarks store provinsbyer, som har en ganske anden opfattelse af  

 lovforslagets konsekvenser.
Herfra påpeger man, at lovforslaget vil  

 medføre væsentligt højere afgifter og dermed  

 højere varmeudgifter   ligesom man peger på  

 miljømæssigt uheldige konsekvenser.
Det Konservative Folkeparti og Dansk Folkeparti noterer  

 sig, at byråd i fem store provinsbyer i enighed har erklæret sig  

 som modstandere af forslaget.
Man fastholder   trods regeringens forsikringer  

 om det modsatte at lovforslaget vil føre til større  

 afgiftsbyrde og dermed højere varmeudgifter.
Hertil kommer, at kommunerne påpeger, at  

 lovforslaget får miljømæssigt uheldige virkninger.  

 Lovforslaget indebærer, at jo mere, man i producentledet sparer  

 på brændselsforbruget, jo større vil den beregnede  

 kraftvarmefordel blive, og jo større vil afgiften blive.
Omvendt vil  

 et større forbrug føre til en mindre afgift.
 Det Konservative Folkeparti og Dansk Folkeparti noterer  

 således, at der hersker endog meget stor uenighed om lovforslagets  

 konsekvenser mellem på den ene side regeringen og embedsmændene i  

 Skatteministeriet og på den anden side de store bykommuner i provinsen  

 og embedsmændene og eksperterne dér.
Det Konservative Folkeparti og Dansk Folkeparti  

 ønsker at slå fast, at mindretallet ingen andel har i de meget  

 store varmeprisstigninger, som skatteministeren med sit cirkulære af  

 20. august 1998 har påført mange familier i en række  

 større provinsbyer.
Dette cirkulæres lovlighed verserer der i  

 øjeblikket en retssag om ved Landsskatteretten   anlagt af Midtkraft  

 A/S.
Med det foreliggende lovforslag er yderligere stigninger i  

 varmeudgifterne dog afværget   ud over de stigninger, der som ovenfor  

 anført hersker stor uenighed om.
Samtidig vil lovforslaget trods alt  

 ikke afskære de centrale kraftvarmeværker fra at få  

 tilbagebetalt penge fra staten, såfremt Skatteministeriet skulle tabe  

 den verserende skattesag anlagt af Midtkraft i Århus.
 Hertil kommer, at Kammeradvokaten i et notat af 26. maj  

 1999 konkluderer, at med det allerede vidt fremskredne liberaliserede  

 elmarked er det påkrævet at ændre på grundlaget for  

 afgiftsopkrævningen og afgiftsfritagelsen for de centrale  

 kraftvarmeværker.
 På dette grundlag vil Det Konservative Folkeparti og  

 Dansk Folkeparti ikke stemme imod lovforslaget.
 Et fjerde mindretal (Socialistisk Folkepartis  

 medlem af udvalget) vil ved 3. behandling stemme hverken for eller imod  

 lovforslaget.
Socialistisk Folkeparti tilkendegiver hermed, at  

 Socialistisk Folkeparti hverken har lod eller del i de meget store  

 varmeprissstigninger, som skatteministeren med sit cirkulære af 20.  

 august 1998 har gennemtvunget i de større provinsbyer.
Lovforslaget  

 vil ikke afskære de centrale kraftværker fra at få penge  

 tilbage fra staten, såfremt Skatteministeriet skulle tabe den  

 verserende skattesag anlagt af Midtkraft i Århus.
Derudover skal følgende præciseres: »L 244 medfører ikke prisstigninger for  

 fjernvarmekunderne.
De prisstigninger, der er eller måtte blive  

 konstateret, skyldes alene, at værkerne har delt eller begynder at dele  

 kraftvarmefordelen og dermed henregner en større del af det samlede  

 brændselsforbrug til den afgiftspligtige varmeproduktion.
L 244  

 ændrer ikke på den afgiftsmæssige behandling af  

 kraftvarmefordelen, men angiver alene, hvad værkerne/told- og  

 skattemyndighederne skal gøre i det tilfælde, hvor den  

 gældende lovs bestemmelser om indregnet i elprisen ikke længere  

 kan finde anvendelse « (svar på  

 spørgsmål 4, jf.
L 244 - bilag 20). Jf. i øvrigt  

 Kammeradvokatens responsum af 26. maj 1999, som fastslår, at det vil  

 være nødvendigt at ændre de omhandlede  

 afgiftsfritagelsesbestemmelser, hvis man ønsker at sikre den  

 gældende afgiftsfritagelse for brændsel medgået til  

 elektricitetsfremstilling for de værker, der er omfattet af bilaget til  

 lovene.
 Det betyder derfor, at Århus Kommune ikke skal  

 betale mere i afgift som følge af L 244. Fjernvarmekunderne i  

 Århus skal betale mere i varme, fordi kraftvarmefordelen nu deles i  

 Århus Kommune.
Vedrørende eventuelle miljømæssige  

 problemer så fremgår følgende af skatteministerens  

 besvarelse på L 244 - bilag 13: »Der er med  

 forslaget tale om en fortsættelse af de gældende afgiftsregler  

 på området.
Det betyder også, at der ikke i sig selv er  

 særlige miljømæssige problemer forbundet med forslaget.  

 Hvis det er delingen af kraftvarmefordelen, der henvises til som et  

 miljømæssigt problem, må man sige, at så har det  

 problem været der hele tiden.
Som jeg også har anført i  

 min kommentar til henvendelsen fra Danske Kraftvarmeværkers Forening (L  

 244 - bilag 6), er der tale om en række afvejninger, ikke mindst af  

 fordelingsmæssige hensyn, når vi taler om afgiftsbelastningen og  

 de miljømæssige virkninger.
Sagt på en anden måde  

 kan man med afgiftsreglerne sagtens favorisere de mest effektive  

 værker, men det bliver med store fordelingsmæssige konsekvenser  

 for varmekunderne i de områder, hvor værkerne ikke er så  

 effektive.
Jeg mener, at der med de gældende regler er et fonuftigt  

 snit mellem afgifter og incitament til miljørigtige besparelser ved  

 varme- og elproduktion og på den anden side balancen mellem effektive  

 og mindre effektive værker.« På den baggrund vil Socialistisk Folkeparti undlade  

 at stemme for lovforslaget.
 Et femte mindretal (Enhedslistens medlem af  

 udvalget) indstiller lovforslaget til forkastelse.
Per Kaalund (S)  

 Jens Peter Vernersen (S) nfmd.
Martin Glerup (S)  

 Anna-Marie Hansen (S) Hugo Sørensen (S)  

 Aage Frandsen (SF) Sonja Albrink (CD)  

 Morten Helveg Petersen (RV) Frank Aaen (EL)  

 Peter Brixtofte (V) fmd.
Christian Mejdahl (V) Kim  

 Andersen (V) Flemming Kofod-Svendsen (KRF)  

 Flemming Hansen (KF) Frank Dahlgaard (KF)  

 Klaus Kjær (DF) Kim Behnke (FP) Bilag 1 Nogle af udvalgets spørgsmål til  

 skatteministeren og dennes svar herpå Spørgsmål 2:
Er det korrekt forstået, at ministeren  

 forudsætter, at Midtkraft A/S' aftale pr. 1. januar 1999 med  

 Århus Kommunale Værker ikke er lovlig i afgiftsmæssig  

 henseende og derfor ikke kan danne grundlag for afgiftsberegningen? Svar:
 Det er korrekt forstået, at den aftale, der er  

 indgået pr. 1. januar 1999 mellem Midtkraft og Århus Kommune,  

 ikke kan anvendes ved opgørelsen af mængden af  

 afgiftsfri/afgiftspligtige brændsler.
Dette skyldes, jf. bilag 13 og 14, at det af oplysninger,  

 som Skatteministeriet er i besiddelse af, fremgår, at tæt ved 100  

 pct. af den jyske elproduktion allerede fra den 1. januar 1999 blev afsat til  

 markedspriser.
Dermed kan lovens bestemmelser om indregnet i elprisen ikke  

 længere finde anvendelse.
 Det anføres da også direkte i den nye aftale,  

 at baggrunden for, at aftalen ændres, bl.a. er en tilpasning til det  

 liberaliserede elmarked.
I Skatteministeriets cirkulære nr. 148 af 20. august  

 1998 anføres det, at værker, hvor der ikke længere  

 afsættes elektricitet til omkostningsbaserede priser, skal anvende et  

 referenceværk.
Dette gælder således bl.a.  

 Århus/Midtkraft.
Der kan anvendes enten et konkret eller et stipuleret  

 referenceværk.
 Spørgsmål 3:
Er det korrekt, at aftalen pr. 1. januar 1999 mellem  

 Midtkraft A/S og Århus Kommunale Værker må anses for  

 godkendt af myndighederne i og med, at aftalen i februar 1999 blev anmeldt  

 til Elprisudvalget, som ikke har reageret med indsigelser? Svar:
 Kontrakter indgået på el- og  

 varmeområdet anses for godkendte, når de er indsendt til  

 Elprisudvalget og der ikke herfra gøres indsigelser.
Som det fremgår af min besvarelse af  

 spørgsmål 1 fra Skatteudvalget (L 244 - bilag 14), har det ikke  

 været muligt at få oplyst, hvorvidt kontrakten er eller vil blive  

 behandlet i Elprisudvalget eller lignende.
Jeg har dog fået oplyst af  

 Konkurrencestyrelsen, som er sekretariat for Elprisudvalget mv., at  

 ekspeditionstiden på denne type af sager kan være ganske  

 lang.
Såfremt Elprisudvalget eller lignende ikke  

 måtte gøre indsigelser mod kontrakten, vil denne være  

 gældende for så vidt angår varmepriserne i Århus  

 Kommune.
Kontrakten   og den fordeling af brændslet, der fremgår  

 heraf   vil derimod ikke have betydning for de elpriser, Midtkraft kan  

 opnå, da elektriciteten ikke længere afsættes til  

 omkostningsbestemte priser.
Dermed kan kontrakten heller ikke have afgiftsmæssig  

 betydning   der indregnes ikke noget brændsel i den elpris, der  

 afsættes til på markedet.
Det er derfor uden betydning i  

 afgiftsmæssig henseende, hvorvidt kontrakten er »godkendt« eller ej.
 Spørgsmål 4:
 Den socialdemokratiske borgmester i Århus, Flemming  

 Knudsen, sendte den 20. maj 1999 et brev til ministeren (L 244 - bilag 12),  

 hvor han betegner lovforslag 244 som byggende på misforståelser  

 samtidig med, at det vil »medføre absurde  

 tilstande såvel afgifts- som miljømæssigt.
Hvem har ret: Ministeren, som hævder, at L 244 ikke  

 fører til prisstigninger i en lang række områder, der  

 forsynes med varme fra centrale kraftvarmeværker, eller borgmesteren i  

 Århus, der hævder, at priserne som følge af lovforslaget  

 vil stige med 25-30 procent?« Svar:
L 244 medfører ikke prisstigninger for  

 fjernvarmekunderne.
De prisstigninger, der er eller måtte blive  

 konstateret, skyldes alene, at værkerne har delt eller begynder at dele  

 kraftvarmefordelen og dermed henregner en større del af det samlede  

 brændselsforbrug til den afgiftspligtige varmeproduktion.
 L 244 ændrer ikke på den afgiftsmæssige  

 behandling af kraftvarmefordelen, men angiver alene, hvad  

 værkerne/told- og skattemyndighederne skal gøre i det  

 tilfælde, hvor den gældende lovs bestemmelser om indregnet i  

 elprisen ikke længere kan finde anvendelse.
 Spørgsmål 5:
Er det korrekt, som borgmesteren i Århus  

 anfører i sit brev til ministeren af 20. maj 1999 (L 244 - bilag 12),  

 at lovforslag L 244 vil betyde, at fjernvarmekunderne i Århus skal  

 betale 220 mio. kr. ekstra i afgift om året, og at dette oven i  

 købet sker for en kulmængde, som rent faktisk ikke er  

 forbrugt? Svar:
 Nej, det er ikke korrekt, at fjernvarmekunderne skal  

 betale mere i afgift som følge af L 244. Fjernvarmekunderne i  

 Århus skal betale mere i varme, fordi kraftvarmefordelen nu deles i  

 Århus Kommune.
 Med en deling af kraftvarmefordelen flytter Midtkraft og  

 Århus Kommune en andel af det samlede brændselsforbrug fra  

 elproduktionen til varmeproduktionen.
En deling af kraftvarmefordelen medfører, at der  

 henregnes mere brændsel til varmeproduktionen og mindre brændsel  

 til elproduktionen end før, da kraftvarmefordelen alene tilfaldt  

 varmeproduktionen.
Efter en deling af kraftvarmefordelen er der således  

 medgået og indregnet en større mængde brændsel til  

 varmeproduktion, og brændsel anvendt til varmeproduktion er  

 afgiftspligtigt.
 Ifølge afgiftslovgivningen skal der derfor  

 også betales afgift af denne større  

 brændselsmængde.
Det er i øvrigt ikke korrekt, at der skal betales  

 afgift af en kulmængde, der ikke er forbrugt.
Kraftvarmefordelen er et  

 teknisk begreb, der anvendes til at fordele et kraftvarmeværks samlede  

 brændselsforbrug på de to produkter el og varme.
Når  

 fordelingen af kraftvarmefordelen ændres, så ændres  

 fordelingen af det samlede brændselsforbrug, men der er stadig kun tale  

 om, at summen af brændsel til el og varme udgør 100 pct.
 Det mest absurde er, at der i afgiftsmæssig  

 henseende er tale om lempelige regler, når det i lovgivningen tillades,  

 at hele kraftvarmefordelen kan tildeles varmesiden i de første 12  

 år (på grund af de store udgifter til udbygningen af en ny  

 varmeforsyning).
 Spørgsmål 6:
Er det korrekt, som anført i brevet af 20. maj 1999  

 fra borgmesteren i Århus til skatteministeren (L 244 - bilag 12), at  

 skattemyndighederne ikke lovligt med de eksisterende love, cirkulærer  

 og indgåede aftaler kan opkræve en afgift for sparet  

 brændselsforbrug, men at dette kræver en lovændring som  

 f.eks.
L 244? Svar:
Nej, dette er ikke korrekt.
Med den gældende  

 lovgivning er det tværtimod tvivlsomt, om Midtkraft og Århus  

 overhovedet kan opnå fritagelse for nogen del af  

 brændselsforbruget.
 Ifølge den gældende lovgivning er der som  

 bekendt fritagelse for brændsel, der er medgået til elproduktion,  

 og som er indregnet i elprisen.
 Dette betyder, at hvis den del af forbruget af  

 brændsel, der kan opgøres som medgået til produktionen af  

 elektricitet, er større end den del af forbruget af brændsel,  

 der er indregnet i elprisen, vil afgiftsfritagelsen alene omfatte den del af  

 forbruget af brændsel, der er indregnet i elprisen.
Da Midtkraft efter overgangen til markedspriser ikke  

 indregner i elprisen, kan der således ikke umiddelbart opnås  

 afgiftsfritagelse for nogen del af brændselsforbruget. (Indregnet i  

 elprisen er 0, og der kan højst opnås fritagelse for 0.) Det umiddelbare resultat af overgangen til  

 markedsvilkår på elområdet er med andre ord, at der ikke  

 kan opnås afgiftsfritagelse for nogen del af brændselsforbruget  

 til produktionen af el og varme.
 I den gældende lovgivning er dette problem  

 forsøgt løst med en lovudfyldende fortolkning, der angiver, at  

 centrale kraftvarmeværker kan anmode om at anvende et  

 referenceværk ved fastsættelsen af den del af brændslerne,  

 der er medgået til elproduktion, og som indregnes i elprisen.
 Ved anvendelsen af et referenceværk sikres dermed,  

 at en del af brændslet kan fritages for afgift, selv om »indregnet i elprisen« ikke  

 længere giver mening.
Referenceværket skal selvfølgelig opfylde  

 kravet om, at brændslerne skal indregnes i de faktiske priser, hvortil  

 værket sælger elektricitet.
Det er således en oplagt  

 mulighed at anvende værket selv som reference   dvs. en kontrakt fra et  

 tidspunkt, hvor værket solgte til omkostningsbestemte elpriser.
 Det er netop denne model, der nu med L 244  

 fremsættes lovforslag om med henblik på at sikre en klar  

 lovhjemmel til at fritage brændsel for afgift, selv om der ikke er  

 indregnet noget brændsel i elprisen.
 Med hensyn til, hvorvidt der er hjemmel til at  

 opkræve afgift af et større brændselsforbrug, når  

 kraftvarmefordelen deles mellem el- og varmesiden, er det Skatteministeriets  

 klare holdning, at der er hjemmel til dette.
 Spørgsmålet prøves nu ved  

 Landsskatteretten og evt. efterfølgende ved domstolene, og det er  

 allerede tilkendegivet, at Skatteministeriet vil følge en sådan  

 endelig dom vedrørende kraftvarmefordelen også efter vedtagelsen  

 af L 244.
 Spørgsmål 7:
Vil ministeren hurtigst muligt få en uvildig instans  

 som f.eks.
Konkurrencestyrelsen, Kammeradvokaten eller De Økonomiske  

 Vismænd til at vurdere, om det   som hævdet af ministeren   er  

 nødvendigt at ændre på loven af hensyn til de  

 liberaliserede priser? Svar:
Det kan ikke anses for nødvendigt at bede en anden  

 instans om at vurdere, om det er nødvendigt med en lovændring  

 eller ej.
Nødvendigheden af ny lovgivning turde være  

 indlysende.
 Allerede gennem nogen tid har en stor del af det danske  

 elmarked reelt fungeret på markedsvilkår, og med den nye  

 elforsyningslov bliver elmarkedet givet helt frit.
Den gældende afgiftslovgivning er derimod baseret på hvile i  

 sig selv-principper, hvor der i kontrakter med reel virkning for både  

 elektricitets- og varmepriserne aftales fordelinger af omkostningerne ved den  

 forenede produktion af el og varme, herunder også  

 brændselsomkostningerne.
Kontrakter, priser m.m. blev overvåget  

 af el-, gas- og varmeprisudvalgene.
Med overgangen til afsætning af elektricitet til  

 markedspriser har kontrakterne ikke længere betydning for den elpris,  

 der afsættes til.
På et liberaliseret marked under konkurrence er  

 hvert elværk pristager og må alene afsætte til den pris,  

 markedet vil betale.
Denne elpris vil blive bestemt af markedet helt  

 uafhængigt af de enkelte værkers kontraktsmæssige  

 forhold.
Der vil med andre ord ikke længere blive indregnet  

 brændsel i elprisen.
Jf. besvarelserne ovenfor må der derfor  

 sikres en lovhjemmel til de lovudfyldende fortolkninger, der indtil nu har  

 sikret, at der har kunnet opnås fritagelse for en del af  

 brændselsforbruget anvendt til el- og varmeproduktionen.
 Det vil være en absurd situation, hvis Folketinget  

 på samme tid vedtager en lov, der liberaliserer elmarkedet, men bevidst  

 undlader at vedtage den lovgivning, der efter en liberalisering må  

 følge på andre områder, for at lovgivningen stadig kan  

 administreres på tilfredsstillende vis.
 Jeg har dog anmodet Kammeradvokaten om en udtalelse, som  

 forventes at foreligge før 3. behandlingen af L 244.
 Spørgsmål 8:
Bliver Århus Kommune som følge af en  

 vedtagelse af L 244 forhindret i ved en retssag at få prøvet den  

 afgiftsmæssige betydning af kontrakten af 1. januar 1999? Svar:
 Jeg må gå ud fra, at det centrale  

 spørgsmål for Århus Kommune drejer sig om den  

 afgiftsmæssige behandling af den såkaldte kraftvarmefordel.
Kraftvarmefordelens placering og den afgiftsmæssige  

 betydning af dette er under påklage ved Landsskatteretten og kan  

 herefter blive ført videre ved domstolene.
Det er denne  

 problemstilling, der er af betydning i denne diskussion.
 Regeringen har givet garanti for, at Skatteministeriet vil  

 acceptere, at en endelig dom, som underkender Skatteministeriets synspunkt om  

 kraftvarmefordelens placering i afgiftsmæssig henseende,  

 medfører en forpligtelse for afgiftsmyndighederne til at genoptage og  

 ændre andre afgiftsansættelser, svarende til den  

 ansættelse, hvor myndighederne blev underkendt.
 Århus Kommune/Midtkraft har allerede klaget over, at  

 Skatteministeriet har afgjort, at der skal betales afgift af den halve  

 kraftvarmefordel, når denne ikke længere tilfalder  

 varmeproduktionen, sådan som det var bestemt i Århus Kommunes  

 gamle kontrakt.
Såfremt Skatteministeriet måtte blive  

 underkendt i spørgsmålet om den afgiftsmæssige behandling  

 af kraftvarmefordelen, vil Århus Kommune ikke skulle betale afgift af  

 den halve kraftvarmefordel.
Hverken før eller efter vedtagelsen af L  

 244.
Sagt med andre ord er der allerede en verserende klagesag,  

 hvis udfald får betydning for den afgiftsmæssige placering af  

 kraftvarmefordelen.
Med hensyn til mulighederne for at føre en retssag  

 om anvendelsen af fordelingen af brændslet i kontrakten fra 1. januar  

 1999, kan Århus Kommune gøre dette for perioden fra 1. januar  

 1999 til 1. juli 1999. Herefter skal L 244 anvendes, dvs. 1. juli  

 1998-kontrakterne.
Men som nævnt gælder de samme  

 afgiftsmæssige regler mht. placering af kraftvarmefordelen, og her har  

 regeringen garanteret, at retstilstanden med hensyn til placeringen af  

 kraftvarmefordelen vil være den samme både før og efter  

 vedtagelsen af L 244.
 Spørgsmål 9:
Kan Århus Kommune, uanset om L 244 vedtages, anvende  

 kontrakten af 1. januar 1999, hvis Århus Kommune vinder den verserende  

 retssag vedrørende uenigheden om cirkulæret af 20. august  

 1998? Svar:
 Hvis Skatteministeriet taber den igangværende  

 klagesag, kræver det lovgivning at ændre kraftvarmefordelens  

 afgiftsmæssige placering tilbage til den opfattelse af den  

 nuværende lovgivning, som er kommet til udtryk bl.a. i cirkulæret  

 fra august 1998. Da regeringen jo som nævnt har forpligtet sig til at  

 genoptage alle tilsvarende ansættelser, indtil ny lovgivning  

 foreligger, vil kontrakter afgiftsmæssigt naturligvis kunne anerkendes,  

 når de er i overensstemmelse med den endelige dom.
Det skal understreges, at det ikke er kontrakterne som  

 sådan, der underkendes af skattemyndighederne.
Det er alene de  

 afgiftsmæssige forhold, som myndighederne skal sikre er i  

 overensstemmelse med lovgivningen, uanset hvad parterne har aftalt.
 Spørgsmål 10:
Hvad er konsekvenserne af en ændring af  

 lovforslaget, der indebærer, at kontrakter, der er indgået forud  

 for og gældende på tidspunktet for lovforslagets  

 fremsættelse, kan lægges til grund for afgiftsberegningen frem  

 for kontrakter, der var gældende den 1. juli 1998, jf.  

 lovforslaget? Svar:
 Konsekvensen af at ændre på datoen for de  

 kontrakter, der kan lægges til grund ved afgiftsberegningen, fra som  

 foreslået 1. juli 1998 til eksempelvis tidspunktet for L 244's  

 fremsættelse er, at der i givet fald ville blive lagt kontrakter til  

 grund, der var indgået under markedsforhold.
 Disse kontrakter vil, som det er fremgået af  

 tidligere svar til Skatteudvalget, ikke være udsat for den samme »kontrol« med fordelingen af  

 de enkelte omkostningskomponenter, som kontrakter indgået på et  

 tidspunkt, hvor elprisen var omkostningsbaseret, idet kontrakterne ikke vil  

 have betydning for elprisen.
 Der skulle således opstilles et helt nyt og  

 kompliceret regelsæt for, hvordan brændslet under de nye  

 vilkår skulle kunne anses for indregnet i elprisen, med  

 afgiftsmæssig fritagelse til følge.
Bilag 2 Henvendelse af 21. maj 1999 fra Kalundborg Kommune Kalundborg Kommune Skatteudvalget Den 21. maj 1999 Bemærkninger til L 244 »Forslag til lov om  

 ændring af lov om afgift af stenkul, brunkul og koks m.v.« Kalundborg Kommune gør opmærksom på, at  

 L 244   sådan som vi forstår lovforslaget   fjerner den hidtidige  

 mulighed for en lempelig energibeskatning af central kraftvarme for  

 varmeforsyninger, der ikke har fået afviklet deres gæld.
Kalundborg Varmeforsyning blev planlagt i slutningen af  

 1970 erne.
Projektets økonomi blev beregnet med udgangspunkt i  

 Energistyrelsens daværende normtal for varmeforbrug.
De normtal  

 overvurderede salget væsentligt, og økonomien i projektet blev  

 dårlig.
Det gjorde det nødvendigt i 1984 af indføre  

 forblivelsespligt og tilslutningspligt for varmeforbrugerne.
Varmeforbrugerne  

 i Kalundborg har siden betalt varmepriser, som har været 35-50 pct.  

 over gennemsnittet af fjernvarmepriser.
 De seneste offentliggjorte priser fra Gas- og  

 Varmeprisudvalget (Gas- og Varmeprisudvalgets standardhus pr. 1. januar 1998)  

 viser, at varmeprisen i Kalundborg er 35 pct. over landsgennemsnittet.  

 Sammenlignes der med kraftvarmebyerne, er det endnu dyrere.
 De offentliggjorte varmepriser er:
kr./GJ København	116 Kalundborg	146 Rønne	145 Odense	74 Esbjerg	83 Århus	98 Aalborg	70 Gennemsnit for kraftvarme	105 Landsgennemsnit, alle værker	108 Kalundborg og Rønne   som begge har høje  

 priser   er to forholdsvis nye varmeforsyninger.
Baggrunden for de høje priser er, at der stadig er  

 en del gæld, som skal afskrives.
I midten af 1980 erne var gælden  

 på 253 mio. kr., og gælden er nu nedbragt til 90 mio. kr.
 Under de hidtil gældende regler og normale aftaler  

 er hele kraftvarmefordelen tilfaldet varmesiden de første 12 år.  

 Og det har været muligt at forhandle sig til en længere periode,  

 hvis Varmeforsyningens økonomi er dårlig.
Kalundborg Varmeforsyning får varme fra et  

 kraftværk, som udsættes for konkurrence.
For at klare sig i  

 konkurrencen varsler værket, at Varmeforsyningen skal deltage i  

 ombygning af kraftværksblokken.
Det vil blive en væsentlig udgift  

 for Varmeforsyningen.
 På den baggrund indgik Varmeforsyningen aftale med  

 leverandøren om, at i en periode på to år tilfalder hele  

 kraftvarmefordelen Varmeforsyningen.
 Hele besparelsen ved det anvendes ikke til  

 nedsættelse af varmeprisen, men bruges til at nedbringe  

 gælden.
 Vi skal anmode om, at der fortsat gives mulighed for  

 lempelig beskatning, indtil gælden er nedbragt.
 Vi anmoder om foretræde for Skatteudvalget for at  

 fremføre vore synspunkter.
Med venlig hilsen Gitte Høegh Frejbæk borgmester Bilag 3 Skatteministerens kommentar til henvendelsen af 21. maj  

 1999 fra Kalundborg Kommune Kalundborg Kommune fremfører i deres  

 henvendelse, at L 244 fjerner muligheden for en lempelig energibeskatning af  

 central kraftvarme for varmeforsyninger, der ikke har afviklet deres  

 gæld.
Kalundborg har relativt høje priser, når der  

 sammenlignes med andre centrale kraftvarmeområder, hvilket skyldes, at  

 der afskrives på en gæld, der dog p.t. er nedbragt til ca. 90  

 mio. kr.
Der sammenlignes i øvrigt med forholdene på Bornholm/i  

 Rønne.
Som en følge af de nye liberaliserede vilkår  

 skal det værk, hvorfra Kalundborg modtager varme, ombygges.
Dette vil  

 medføre en væsentlig udgift for varmeforsyningen.
 Som kompensation herfor er der indgået aftale om, at  

 kraftvarmefordelen tilfalder varmeforsyningen i yderligere to år ud  

 over den 12-års-periode, der oprindeligt var aftalt.
 Besparelsen som følge heraf skal anvendes til at  

 nedbringe gældsbyrden, og Kalundborg Kommune anmoder om, at der fortsat  

 vil være mulighed for dette i den ny lovgivning.
 Hertil bemærkes:
 Kalundborg Kommune får sine varmeleverancer fra  

 Asnæsværket, der sandsynligvis vil være omfattet af L 244  

 allerede pr. 1. juli 1999, idet der også på Sjælland  

 afsættes el til markedspriser i et væsentligt omfang.
 Da værket havde en godkendt kontrakt den 1. juli  

 1998, vil det således være denne kontrakt, der er gældende  

 i afgiftsmæssig henseende.
Lovforslag L 244 sigter mod at fastholde det  

 gældende afgiftsniveau, hvilket netop bliver resultatet for  

 Kalundborg/Asnæsværket.
Derfor vil en kontrakt, der er  

 indgået på et efterfølgende tidspunkt, ikke have  

 virkning.
 Særligt når kontrakten kan være  

 indgået på et tidspunkt, hvor kontraktens fordelinger af  

 brændsel og andre omkostninger ikke har betydning for de elpriser,  

 hvortil Asnæsværket sælger sin elproduktion.
 En efterfølgende kontraktændring, hvor der  

 ændres på fordelingen af omkostningerne til brændsel og  

 investeringer/anlæg m.v. mellem el- og varmesiden, vil således  

 ikke have nogen afgiftsmæssig betydning efter L 244.
Kalundborg/Asnæsværket har stadig mulighed for  

 at indgå nye aftaler om en anden fordeling af omkostningerne til varme-  

 og elproduktionen end i de gældende kontrakter og lade denne  

 omkostningsfordeling danne grundlag for varmepriserne, men der kan ikke  

 opnås nogen afgiftsbesparelse på grundlag heraf.
Der kan alene  

 opnås besparelser vedrørende de øvrige  

 omkostningskomponenter.
 I den gældende lovgivning har det da heller ikke  

 været intentionen, at værkerne skulle kunne opnå en  

 afgiftsbesparelse, hver gang der gennemførtes nye investeringer i et  

 bestående anlæg.
 Sigtet med at basere afgiftsberegningen på  

 værkernes egne fordelinger og de omkostningsbaserede elpriser har alene  

 været at lempe værkernes afgiftsbetalinger i varmeforsyningens  

 etableringsfase, jf. den praksis, der har været med at lade  

 kraftvarmefordelen tilfalde varmesiden i de første 10-12 år  

 efter varmeforsyningens »etablering«.
Sammenligningen med forholdene på Bornholm  

 (Rønne) er desuden ikke helt rimelig.
Rønne Kommune har  

 således en gæld vedrørende anlægsinvesteringer mv.  

 på ca. 400 mio. kr. i forhold til de oplyste 90 mio. kr. i Kalundborg.  

 Hertil kommer, at Kalundborg får leveret en væsentlig  

 større varmemængde end Rønne.
En gæld på 90  

 mio. kr. kan således ikke siges at være stor set i forhold til  

 andre steder i landet.
Det bemærkes i øvrigt, at den  

 prissammenligning, der vises i henvendelsen fra Kalundborg Kommune, er fra 1.  

 januar 1998. Den præcisering af kraftvarmereglerne, der fandt sted ved  

 cirkulæret i august 1998, er derfor ikke medregnet.
Efter denne  

 præcisering er prisforskellen mellem Kalundborg og andre værker  

 ikke helt så stor som tidligere.
 De senest aktuelle priser, som skatteministeriet har  

 fået oplyst er pr. 1. januar 1999 (1. januar 1998):
København		126 kr./GJ (116 kr./GJ) Kalundborg		146 kr./GJ (146 kr./GJ) Rønne		148 kr./GJ (145 kr./GJ) Odense		74 kr./GJ (74 kr./GJ) Esbjerg		82 kr./GJ (83 kr./GJ) Århus		124 kr./GJ (98 kr./GJ) Aalborg		98 kr./GJ (70 kr./GJ) Der må endvidere tages nogle forbehold for  

 varmepriserne, idet nogle af værkerne kan have undladt at  

 forhøje varmepriserne som følge af, at der afventes  

 afgørelser vedrørende Skatteministeriets cirkulære af 20.  

 august 1998.
Bilag 4 Henvendelse af 23. maj 1999 fra Århus Kommune Århus Kommune, Magistratens 5. afdeling Den 23. maj 1999 Skatteminister Ole Stavad Miljø- og energiminister Svend Auken Skatteudvalgets medlemmer Det Energipolitiske Udvalgs medlemmer Vedrørende ændringer i kulafgiftsloven Århus Kommune har i en række henvendelser til  

 Skatteudvalget m.fl. og på foretrædet for udvalget onsdag den 19.  

 maj 1999 peget på, at lovforslag L 244, i modsætning til det af  

 skatteministeren oplyste, har såvel afgifts- som  

 miljømæssige virkninger.
 Af skatteministerens svar af 21. maj 1999 til  

 Skatteudvalget fremgår det, hvorledes disse modsatrettede opfattelser  

 hos henholdsvis Århus Kommune og skatteministeren kan forekomme.
 Forklaringen er, at skatteministeren tager udgangspunkt i,  

 at den fra og med 1. januar 1999 gældende aftale mellem Midtkraft A/S  

 og Århus Kommunale Værker i afgiftsmæssig sammenhæng  

 er ulovlig.
I sit svar til Skatteudvalget på  

 spørgsmål 1 (L 244   bilag 11) skriver skatteministeren: »Uanset  

 om aftalen mellem Århus Kommune og Midtkraft er eller vil blive  

 behandlet af Elprisudvalget m.v., kan denne aftale, efter de oplysninger  

 Skatteministeriet er i besiddelse af, ikke lægges til grund ved en  

 opgørelse af afgifterne.« Som det endvidere fremgår af skatteministerens  

 bemærkninger til problemstillingen omkring anmeldelser af aftaler til  

 Elprisudvalget, så fremsendes prisanmeldelserne, og »  Sker der ikke  

 yderligere, anses anmeldelsen for godkendt, i modsætning til den  

 situation, hvor en prisanmeldelse tages op til vurdering og underkendes af  

 udvalget.« (L 244   bilag 9, 10 og 12, side 2).
 Som tidligere oplyst blev aftalen mellem Midtkraft A/S og  

 Århus Kommunale Værker anmeldt primo februar, og da der ikke  

 efterfølgende er sket yderligere, må anmeldelsen med  

 udgangspunkt i skatteministerens egen definition være godkendt.
 Skatteministerens vurdering af kontraktens gyldighed i  

 afgiftsmæssige sammenhænge kan således ikke finde  

 støtte i Elprisudvalgets vurderinger.
Af skatteministerens svar (L 244   bilag 9, 10 og 12, side  

 4) fremgår det endvidere: »Told & Skat har den 18. februar 1999  

 modtaget den nye kontrakt fra Midtkraft.
Kontrakten vurderes i  

 øjeblikket i Told & Skat sammen med andre  

 afgiftsspørgsmål på dette område, således at  

 der meget snart træffes en afgørelse i sagen  « Skatteministerens vurdering af aftalens gyldighed bygger  

 således heller ikke på en vurdering hos Told & Skat, og en  

 egentlig retslig afgørelse er der naturligvis heller ikke tale om.
 Skatteministerens oplysninger til Folketinget om, at  

 lovforslag L 244 hverken afgifts- eller miljømæssigt vil  

 ændre på tingenes tilstand, bygger således alene på  

 ministerens egen fortolkning af de afgiftsmæssige konsekvenser af den  

 aftale, som Midtkraft A/S og Århus Kommunale Værker har  

 indgået pr. 1. januar 1999. I den forbindelse kan det bemærkes,  

 at Århus Kommune på intet tidspunkt har modtaget nogen signaler  

 fra Told & Skat eller Skatteministeriet om, at denne nye aftale skulle  

 være problematisk, hvorfor der også igennem hele 1999 er sket  

 afgiftsberigtigelser i overensstemmelse med aftalen.
 Viser det sig, at aftalen er fuldt ud lovlig, hvad vi  

 absolut har en forventning om, så vil vedtagelsen af lovforslag L 244  

 rent afgiftsmæssigt sætte denne lovligt indgåede aftale ud  

 af kraft, idet lovforslaget fastfryser aftalegrundlaget til 1. juli 1998.  

 Lovforslag L 244 vil således få vidtgående afgifts- og  

 miljømæssige konsekvenser.
 Alene af den grund bør Folketinget forkaste  

 lovforslaget eller som minimum fastsætte skæringsdatoen  

 således, at de kontrakter, der også i afgiftsmæssige  

 sammenhænge er lovligt indgået før datoen for lovens  

 fremsættelse, er gældende.
 Hvis skatteministeren efterfølgende får ret i  

 sine antagelser, vil effekten jo så netop være, at den tidligere  

 indgåede aftale er gældende.
Ud over ovenstående beskrevne problemstilling er der  

 i vedlagte notat udarbejdet en række bemærkninger til  

 skatteministerens svar af 21. maj 1999 til udvalget.
Som det fremgår  

 heraf, er vi fortsat af den mening, at hensynet til liberaliseringen af  

 elmarkedet kan varetages uden de meget uheldige og urimelige konsekvenser,  

 lovforslag L 244 har.
 Såfremt noget ønskes uddybet eller der  

 ønskes yderligere oplysninger, er vi naturligvis til disposition.
Med venlig hilsen Poul B.
Skou rådmand Nils Petersen direktør Underbilag Århus Kommune, Magistratens 5. afdeling NOTAT Bemærkninger til skatteministerens svar til  

 Folketingets Skatteudvalg af 21. maj 1999 Vedrørende »1. faktuelle fejl«:
Vi har noteret os, at ministeriet og vi er enige om, at  

 prisdannelser fremsendes/anmeldes til Elprisudvalget.
Sker der ikke  

 yderligere, anses anmeldelsen som godkendt.
I fortsættelse heraf konstaterer vi, at aftalen  

 mellem Midtkraft A/S og Århus Kommunale Værker i februar er  

 anmeldt til Elprisudvalget.
I mangel af modsatrettet reaktion er aftalen  

 således at betragte som godkendt.
 Vi har ved henvendelse til Konkurrencestyrelsen fået  

 oplyst, at sagen ikke har været behandlet i Elprisudvalget, samt at der  

 ikke er antegninger i sagen, der angiver, at en sådan behandling skal  

 finde sted.
 Vedrørende »2. og 3. faktuelle fejl«:
 Vi forstår nu på ministeren, at det er hans  

 opfattelse, at det ikke blot er den forestående elliberalisering, der  

 nødvendiggør reparationsloven.
Også de allerede nu eksisterende markedsforhold  

 nødvendiggør reparationsloven.
Det er således ministerens  

 synspunkt, at uanset indholdet af den aftale, der pr. 1. januar 1999  

 gælder mellem Midtkraft A/S og Århus Kommunale Værker, er  

 det ikke muligt at afgiftsfriholde den brændselsmængde, der er  

 anvendt til elproduktion med kulafgiftslovens nuværende udformning.
 Begrundelsen for denne opfattelse er, at når  

 hovedparten af elproduktionen afsættes til markedspriser, kan man ikke  

 længere tale om, at brændslet er »indregnet i elprisen«.
 Den samme begrundelse anvendes til at begrunde, at det er  

 nødvendigt at anvende kontrakterne pr. 1. juli 1998 som grundlag for  

 reparationsloven, idet det postuleres, at der på dette tidspunkt var et  

 interessemodsætningsforhold mellem el- og varmesiden, som ikke  

 længere vil være til stede i et liberaliseret marked.
Interessemodsætninger For at tage det sidste først.
Dette synspunkt er os  

 fuldstændigt uforståeligt.
Situationen er, at man bevæger  

 sig fra en ren monopolsituation til en situation, hvor en del af produktionen  

 (elsiden) skal klare sig på markedet, mens den anden del (varmesiden)  

 fortsat er et monopol.
 Producentens naturlige interesse i denne situation vil  

 naturligvis være at vælte den størst mulige omkostningsdel  

 over på monopoldelen for at minimere omkostningsbelastningen i den  

 konkurrenceudsatte del.
Det siger sig selv, at varmeaftagernes interesser vil  

 være direkte modsatrettede: at de må sikre sig kun at komme til  

 at bære en rimelig omkostningsandel.
Alt andet lige vil en  

 liberalisering af elmarkedet efter enhver sund fornuft medføre  

 skærpede interessemodsætninger mellem el- og varmesiden.
 At det netop forholder sig således, fremgår da  

 også af L 234 om ændring af elforsyningsloven.
 Da lovforslag L 244 postulerer sammenhæng med det  

 fremsatte forslag til ny ellov, L 234, vil det være naturligt at  

 vurdere situationen på denne baggrund:
 Af lovforslag L 234 fremgår:
 § 75, stk. 2. Ejere af kraftvarmeproduktionsanlæg  

 må ved fastsættelsen af priser og leveringsbetingelser for  

 fjernvarme ikke udnytte deres stilling til at fordele deres omkostninger  

 på en måde, der må anses for urimelig for  

 fjernvarmeforbrugerne.
 Af bemærkningerne til L 234 fremgår:
 »Produktionsvirksomheder, som leverer fjernvarme, vil  

 fortsat have forsyningspligt over for disse til rimelige priser.  

 Varmeforsyningen vil fortsat være omfattet af en omkostningsbaseret  

 prisregulering«.
Samt »Den såkaldte »kraftvarmegaranti« i den  

 gældende lovgivning videreføres ligeledes uændret.
Det vil  

 sige, at netvirksomheden og den systemansvarlige virksomhed som prioriteret  

 produktion skal aftage elektricitet fra andre kraftvarmeværker end de  

 ovenfor nævnte bestemt til at levere fjernvarme.
Det vil i praksis sige  

 store kraftvarmeanlæg, der forsyner større byområder.  

 Denne pligt gælder dog kun i det omfang, elektriciteten ikke kan  

 afsættes til priser, der dækker de nødvendige udgifter ved  

 den nævnte produktion«.
 Kraftvarmegarantien er gældende i en  

 tidsbegrænset periode frem til år 2006.
 Der er med andre ord ikke tale om en tilskyndelse  

til en rimelig fordeling, men en forpligtelse til en rimelig  

 omkostningsfordeling mellem el- og varmesiden.
 Kraftvarmeværkerne har samtidig fortsat en  

 tilskyndelse til at kalkulere en omkostningsbestemt elpris med henblik  

 på dels at vurdere markedssituationen og dels at vurdere behovet for  

 udnyttelse af kraftvarmegarantien.
 I tilfælde af udnyttelse af varmegarantien vil  

 prisfastsættelsen blive omkostningsbestemt.
 I den konkrete situation ville en mere anvendelig  

 »reparationslov« kunne udformes ud fra det princip, at man  

 afgiftsbelægger den brændselsandel, som indregnes i  

 varmeprisen.
 Varmeforsyningen er fortsat et monopolområde, som  

 fortsat er baseret på en omkostningsbestemt prisregulering   under  

 tilsyn af prisudvalg (og formentlig efterfølgende af  

 Energitilsynet).
 Sammenholdes det med § 75, stk. 2, som sikrer, at der ikke  

 sker en omkostningsfordeling, der er urimelig for varmeforsyningerne, er der  

 skabt tilstrækkelig sikkerhed for afgiftsgrundlaget.
 Vi må derfor afvise Skatteministeriets  

 bemærkninger om, at der ikke længere er tale om modgående  

 interesser, som de gældende regler for beregning af afgifter er baseret  

 på.
 Det er som nævnt vor bestemte opfattelse, at de  

 modgående interesser snarere er blevet skærpet netop med henblik  

 på at modvirke, at der sker overvæltning af omkostninger fra den  

 konkurrenceudsatte del til monopoldelen.
 Det virker derfor som en konstrueret argumentation,  

 når der i bemærkningerne til lovforslaget side 5  

 anføres:
 »For de fleste værker vil de kontrakter, der var  

 gældende den 1. juli 1998, have været gældende igennem en  

 årrække og således også i en periode, hvor der reelt  

 har været omkostningsbestemte priser.
Datoen den 1. juli 1998 er valgt ud fra det hensyn, at der  

 på dette tidspunkt har været modstående interesser mellem  

 elektricitets- og varmesiden.
Disse modstående interesser har bl.a.  

 kunnet sikre en rimelig fordeling af omkostningerne til produktionen af hhv.  

 elektricitet og varme, herunder også fordelingen af brændslerne.  

 Samtidig har fordelingen været overvåget af Elprisudvalget.
 Dermed er de principper, der ligger til grund for disse  

 kontrakter, anvendelige i afgiftslovgivningen«.
»Indregnet i elprisen« Hvad dernæst angår ministerens synspunkt om  

 »indregnet i elprisen«, er det tilsyneladende opfattelsen, at når  

 salgsprisen ikke længere er omkostningsbaseret, kan man ikke  

 længere tale om, at den anvendte brændsel indgår i  

 prisen.
 Der er imidlertid tale om en forveksling/sammenblanding af  

 to ting: brændselsomkostningen og brændselsmængden.
Ministeriet synes at overse, at kulafgiftsloven er en  

 vareafgiftslov, hvor det beskattede objekt er en varemængde.
Det, der  

 er behov for at identificere i relation til afgiftsfritagelse, er derfor en  

 varemængde, nemlig den kulmængde, der er anvendt til  

 elproduktionen.
 Størrelsen af denne mængde er fastlagt i de  

 aftaler, der til enhver tid har været anmeldt til Elprisudvalget, og  

 værdien af mængderne indgår naturligvis i  

 kraftværkets omkostningskalkulation.
 Om kraftværkerne ved afsætningen på  

 markedet får dækning for samtlige omkostninger, er et ganske  

 andet spørgsmål.
 Omkostningsopgørelsen vil i et liberaliseret marked  

 ikke være sammenfaldende med salgsprisen, der pr. definition  

 afhænger af udbud og efterspørgsel i markedet.
 Differencen mellem omkostningsopgørelsen og  

 salgsprisen er naturligvis afgørende for, om værket på et  

 givet tidspunkt tjener penge eller ej.
 Dette har imidlertid ingen afgiftsmæssig relevans,  

 men derimod alene konsekvens for værkets økonomiske  

 resultat.
 Al økonomisk teori og sund fornuft taler i  

 øvrigt for, at den anvendte kulmængde er indregnet i  

 salgsprisen.
 Ved producentens afgørelse af, om det til en givet  

 markedspris fortsat kan betale sig at producere, vil denne afgørelse  

 i hvert fald på kort sigt   afhænge af, om han som minimum  

 får dækket sine variable omkostninger.
 At brændselsforbruget er en variabel omkostning, er  

 indiskutabelt.
 På længere sigt vil det naturligvis være  

 uholdbart at opretholde en produktion, der ikke dækker også de  

 faste omkostninger, men pointen er, at ingen producent vil opretholde en  

 produktion, medmindre salgsprisen som minimum dækker de variable  

 omkostninger.
Kontrakten mellem Midtkraft A/S og Århus  

 Kommunale Værker Ministerens argumentationsmodel anvendes også til at  

 hævde, at den aftale, der pr. 1. januar 1999 er gældende mellem  

 Midtkraft A/S og Århus Kommunale Værker, ikke kan tillægges  

 afgiftsmæssig virkning.
 Det fremgår imidlertid samtidig af ministerens svar,  

 at dette spørgsmål rent faktisk endnu ikke er afgjort i Told  

 & Skat.
 Ikke desto mindre lægges ministerens fortolkning til  

 grund for hele argumentationen for konstruktionen af L 244.
Miljømæssige problemer Skatteministeren ser ingen særlige  

 miljømæssige problemer med lovforslaget, medmindre der henvises  

 til delingen af kraftvarmemodellen.
 Det bliver problemet imidlertid ikke mindre af.
 Der vedhæftes til illustration 2 notater fra  

 Århus Kommunale Værker, dateret 21. maj 1999.
 Det fremgår ikke heraf, at investeringer i  

 brændselsbesparende tiltag efter vedtagelse af L 244 ikke vil  

 være rentable.
 Et planlagt projekt med en kulbesparelse på 44.000  

 tons/år og en reduktion i CO2-udledningen på 79.000  

 tons/år må således skrinlægges.
 Skulle den samme CO2-reduktion opnås ved  

 etablering af vindmøller, ville det svare til 100 store  

 havvindmøller.
Fremadrettede betragtninger Vi tager til efterretning, at »indregnet i elprisen« efter  

 ministerens opfattelse ikke længere er et velvalgt udtryk, og at der  

 ønskes en ny lovgivning.
 Selv med dette udgangspunkt står vi  

 uforstående over for, at løsningen herpå er en  

 konstruktion som i L 244, hvor man kontraktsmæssigt skruer tiden  

 tilbage til et tidspunkt, hvor »indregnet i elprisen« havde en anden  

 sammenhæng, og hvor elprisen var overvåget af Elprisudvalget, og  

 bruger dette som grundlag for beregning af et fremtidigt afgiftsgrundlag.
 Vi har ovenfor redegjort for:
at der fortsat er modgående interesser omkring  

 fordelingen af brændsel og andre omkostninger at brændselsfordelingen i eksisterende kontrakter  

 mindst opfylder samme rimelighed i fordelingen som tidligere at varmeforsyningen fortsat vil være et  

 monopolområde med omkostningsbestemte priser at leveringsbetingelser og priser på  

 varmeområdet fortsat vil være underlagt tilsyn.
 Det er derfor vor opfattelse, at en anvendelse af den  

 brændselsmængde, der i henhold til gældende kontrakter  

 henføres til varmesiden, som afregningsgrundlag skaber  

 fyldestgørende sikkerhed for et korrekt afgiftsgrundlag.
 Århus Kommune foreslår derfor konkret, at man  

 anvender de nugældende kontrakter som grundlag for den  

 forestående lovgivning.
 Det vil endvidere være mere præcist og  

 fremadrettet   som ovenfor nævnt   at definere den  

 brændselsandel, der skal afgiftsbelægges.
Bilag til notatet fra Århus Kommune, Magistratens 5.  

 afdeling Århus Kommunale Værker Varmeforsyningen 21. maj 1999 NOTAT Betydning af beskatning på  

 brændselsbesparelser Ved lovforslag L 244 indføres en afgift på de  

 centrale kraftvarmeværker pr. 1. juli 1999.
 Loven betyder, at der skal afregnes en ny  

 brændselsafgift på 50 pct. af den brændselsbesparelse, der  

 opnås ved samdrift imellem el- og varmeproduktion set i forhold til  

 alternativet, hvor el og varme bliver produceret hver for sig.
 Afgiften betyder, at incitamentet til  

 brændselsbesparelser på de centrale kraftvarmeværker  

 forringes afgørende.
 For Århus betyder den nye afgift, at planlagte  

 brændselsbesparende tiltag   som i dag er rentable   ikke kan  

 gennemføres økonomisk, da den nye afgift fjerner det  

 økonomiske grundlag for lavtemperaturdrift.
 De planlagte miljøforbedringer i Århus  

 omfatter en betydelig optimering af ledningsnet og produktionsmetoder med en  

 ny lavtemperaturturbine på kraftvarmeværket.
Dette forslag til miljøforbedring vil reducere  

 CO2-udslippet betragteligt i forhold til i dag.
Forslaget   der  

 antastes med lovforslaget   vil reducere brændselsforbruget i  

 Århus med op til 25 pct.
Det svarer til et sparet kulforbrug på  

 44.000 tons/år, der vil give en reduktion i CO2-udledningen  

 på 79.000 tons/år.
Besparelsen/reduktionen i brændselsforbruget kan  

 principielt sammenholdes med CO2-besparelser ved etablering af  

 vindmøller.
Dette kan være relevant, da skyggeprisen pr. sparet  

 ton CO2 i Århus principielt svarer til Energistyrelsens  

 nøgletal for vindmøller.
 For Århus svarer dette til etablering af 100 store  

 havvindmøller, der ikke kan fortrænge fjernvarmen.
Bilag til notatet fra Århus Kommune, Magistratens 5.  

 afdeling Århus Kommunale Værker Varmeforsyningen 21. maj 1999 Beskatning på brændselsbesparelser Totalbetragtning for 10.000 TJ/år inkl. alle  

 anlægsomkostninger og merpumpeudgifter, herunder investering i  

 lavtemperaturturbine ca. 150 mio. kr.
Mio. kr. pr. år Ekskl. afgift på ½ K/V-fordel Inkl. afgift på ½ K/V-fordel Merafgift ved ny lov CO2 tons Kul tons Drift 1. rørpar 435,1 637,9 202,8 437.500 177.000 Lavtemperaturdrift 402,3 639,1 236,8 358.000 132.000 Mindre-/merudgift ved lavtemperaturdrift -32,8 +1,2 +34,0 Besparelser ved lavtemperaturdrift 79.500 45.000 Forudsætningerne i Varmeplanen var et kulforbrug  

 på 188.000 tons/år og en CO2-udledning på  

 456.000 tons/år.
Bilag 5 Skatteministerens kommentar til henvendelsen fra  

 Århus Kommune af 23. maj 1999 Århus Kommune fremfører i sin henvendelse, at  

 de på intet tidspunkt har modtaget nogle signaler fra Skatteministeriet  

 om, at den nye aftale indgået med virkning fra 1. januar 1999 kunne  

 være problematisk.
 I notatet udarbejdet af Århus Kommune diskuteres  

 herefter omfanget af interessemodsætninger på et liberaliseret  

 elmarked og udtrykket »indregnet i elprisen«.
 Der argumenteres for, at der på det liberaliserede  

 marked stadig vil være modsatrettede interesser mellem el- og  

 varmesiden samt at der er en forpligtelse til at sikre en rimelig  

 omkostningsfordeling. Århus Kommune mener, at der med den nye  

 elforsyningslov er en tilstrækkelig sikkerhed for  

 afgiftsgrundlaget.
Med hensyn til »indregnet i  

 elprisen« mener Århus Kommune, at  

 Skatteministeriet sammenblander brændselsomkostningen og  

 brændselsmængden.
Det hævdes således, at det ikke er  

 relevant, hvorvidt kraftværkerne får dækning for samtlige  

 omkostninger eller ej. Århus Kommune skriver, at  

 omkostningsopgørelsen i et liberaliseret marked ikke vil være  

 sammenfaldende med salgsprisen, der pr. definition afhænger af udbud og  

 efterspørgsel på markedet.
Dette skulle ifølge  

 Århus Kommune ikke have afgiftsmæssig relevans.
 Det fremføres desuden igen, at L 244 har betydelige  

 miljømæssige konsekvenser, da det ikke længere skulle  

 kunne betale sig at investere i brændselsbesparende tiltag.
 Endelig gentages forslaget om som minimum at tillade  

 anvendelsen af gældende kontrakter ved afgiftsopgørelsen.
 Hertil bemærkes:
 Da der i henvendelsen fra Århus Kommune i vidt  

 omfang er tale om en gentagelse af problemstillinger, der tidligere er taget  

 stilling til i forbindelse med besvarelsen af henvendelser fra Århus  

 Kommune og i spørgsmål fra Skatteudvalget, skal jeg henvise til  

 disse, jf. besvarelserne af bl.a. bilag 9, 10, 12 og 19, og i stedet  

 koncentrere mig om de nye synspunkter.
 Lad mig indledningsvis bemærke, at det ikke er  

 korrekt, at Midtkraft/Århus ikke har modtaget signaler om, at den nye  

 kontrakt pr. 1. januar 1999 ikke kan anvendes.
 Det blev således allerede anført i  

 Skatteministeriets cirkulære af 20. august 1998, at værker, der  

 ikke direkte kan anvende afgiftslovgivningens bestemmelser for  

 afgiftsfritagelse, f.eks. fordi elektriciteten sælges til udefra givne  

 priser uafhængig af værkets omkostninger ved fremstillingen af  

 elektriciteten, skal anvende et referenceværk ved beregningen af  

 afgiftsfritagelsen, for at undgå, at hele brændselsforbruget skal  

 afgiftsbelægges.
 Århus Kommune/Midtkraft må have været  

 vidende om dette siden slutningen af august sidste år.
 Cirkulærets bestemmelser om referenceværker  

 tilsigter i øvrigt netop at sikre, at kraftvarmeværker  

ikke skal betale afgift af det fulde brændselsforbrug i en  

 situation, hvor lovgivningens bestemmelser om »indregnet i elprisen« ikke  

 længere er opfyldt.
Med hensyn til de miljømæssige konsekvenser  

 vil der for værker, der deler kraftvarmefordelen, med både den  

 gældende lovgivning og L 244, være en afgiftsmæssig  

 tilskyndelse til at spare yderligere brændsel i forbindelse med  

 samproduktionen af el og varme.
Afgiftsbesparelsen som følge af et  

 reduceret brændselsforbrug vil svare til den forholdsmæssige  

 andel af det samlede brændselsforbrug, der henregnes til  

 varmeproduktionen.
Jo større en andel af det samlede  

 brændselsforbrug, der henregnes til varmeproduktionen, des  

 større vil den afgiftsmæssige besparelse være som  

 følge af et reduceret brændselsforbrug.
Jeg er endvidere ikke enig i Århus Kommunes  

 vurdering af omfanget af de modstående interesser på el- og  

 varmeområdet.
Den regulering, der i fremtiden vil finde sted på  

 varmeområdet, vil først og fremmest vedrøre den samlede  

 varmepris   ikke de enkelte elementer.
Tilsvarende har fordelingen af omkostningerne ikke  

 betydning for elprisen, der alene vil være bestemt af markedet.
Det er  

 netop en rimelig fordeling af de enkelte omkostningselementer, der er  

 nødvendig for at sikre en korrekt afgiftsberegning.
 Med hensyn til Århus Kommunes påstand om, at  

 det ikke er afgiftsmæssigt relevant, hvorvidt kraftværkerne  

 får dækning for samtlige omkostninger eller ej, er jeg ligeledes  

 helt uenig.
Dette er netop det springende punkt i afgiftsmæssig  

 henseende.
Der kan efter gældende lovgivning alene opnås  

 fritagelse for den del af brændselsmængden, der er indregnet i  

 elprisen.
Ved elprisen skal der forstås den faktiske elpris,  

 hvortil der i praksis afsættes elektricitet.
 Det er således med interesse (og nogen undren), at  

 jeg kan konstatere, at Århus Kommune selv skriver, at salgsprisen ikke  

 vil være sammenfaldende med de omkostningsopgørelser, som  

 Midtkraft laver, men at Århus Kommune samtidig mener, at den  

 gældende lovgivning stadig kan benyttes uændret, selv om den er  

 baseret på, at der indregnes brændsel i de faktiske elpriser.
Århus Kommune er med andre ord enig i, at der er  

 forskel på markedsprisen på el og den omkostningsbaserede pris,  

 man kan komme frem til i kontrakterne.
Hermed er den klare bestemmelse i  

 lovgivningen: »at brændsel skal være  

 indregnet i elprisen« ikke længere opfyldt  

 for Midtkrafts vedkommende.
Århus Kommunes betragtninger om, hvornår et  

 kraftværk vil vælge at producere eller ej, er som udgangspunkt  

 korrekte.
Hvis prisen ikke kan dække de variable omkostninger, vil der  

 ikke blive produceret.
Spørgsmålet er imidlertid mere  

 kompliceret, end Århus Kommune fremstiller det, når det  

 gælder kraftvarmeområdet.
 I de variable omkostninger vil således indgå  

 andre omkostninger end brændsel, f.eks. lønninger, og den  

 kombinerede produktion af varme og el medfører, at der også i de  

 variable omkostninger skal tages hensyn til et bidrag fra afsætningen  

 af varmeproduktionen til de varmepriser, der er aftalt.
 Fordelingen af de variable omkostninger på el- og  

 varmeproduktionen vil fortsat kunne foretages på mange forskellige  

 måder, og på det liberaliserede elmarked vil overvågningen  

 af dette ikke foregå på samme måde som hidtil.
 På det liberaliserede elmarked vil det eksempelvis  

 være muligt at flytte rundt på omkostningerne, så de  

 samlede omkostninger for hhv. el- og varmesiden er uændrede, men  

 brændselsomkostningerne for langt hovedpartens vedkommende bliver  

 tillagt elproduktionen og således er afgiftsfri.
Endelig medfører kraftvarmegarantien, at  

 kraftværkerne skal producere varme til de tilsluttede  

 varmekunder.
Dette skal ske, uanset om de variable omkostninger dækkes  

 eller ej.
Dette illustrerer også, at begrebet »indregnet i elprisen« har  

 mistet sin mening.
 Jeg må derfor endnu en gang konstatere, at der er et  

 klart behov for gennemførelse af L 244.
Bilag 6 Henvendelse fra borgmestrene i Århus, Aalborg,  

 Odense, Esbjerg og Randers Kommuner BORGMESTEREN I ÅRHUS BORGMESTEREN I AALBORG BORGMESTEREN I ODENSE BORGMESTEREN I ESBJERG BORGMESTEREN I RANDERS Skatteminister Ole Stavad Slotsholmsgade 12 1216 København K Vedrørende forslag til ændringer i  

 kulafgiftsloven Den seneste tids debat om konsekvenserne af  

 gennemførelsen af lovforslag L 244 vedrørende ændringer i  

 kulafgiftsloven har afsløret, at der hersker stor usikkerhed og  

 uenighed om, hvilke afgifts- og miljømæssige virkninger  

 vedtagelsen af forslaget vil få.
Ligeledes er der stillet  

 spørgsmålstegn ved de betragtninger, der ligger til grund for  

 lovforslagets fremsættelse.
 Vi vil ikke lægge skjul på, at vi langtfra er  

 enige i Skatteministeriets vurderinger, og vi finder, at der er tale om  

 så afgørende uafklarede problemstillinger, at det vil være  

 uforsvarligt, hvis Folketinget på grund af tidspres blot ser bort fra  

 dem.
Der er ikke noget overraskende eller forkert i, at der kan  

 være interessemodsætninger mellem staten og kommunerne, dette vil  

 altid kunne forekomme.
Det er dog yderst uheldigt for den offentlige sektors  

 renommé, at ministerier og kommuner ikke kan blive enige om, hvad der  

 er den reelle problemstilling i sagen.
 For at råde bod på det skal vi foreslå,  

 at dine og vore embedsmænd eventuelt suppleret med uvildige eksperter  

 får til opgave så hurtigt som muligt at undersøge hele  

 problemkomplekset med henblik på at udarbejde en redegørelse til  

 Folketinget.
 Alternativt skal vi pege på den mulighed, at du  

 får foretaget en uvildig undersøgelse, der kan belyse relevante  

 juridiske, økonomiske og miljømæssige  

 problemstillinger.
På 5-byernes vegne Flemming Knudsen Bilag 7 Skatteministerens kommentar til henvendelsen fra  

 borgmestrene i Århus, Aalborg, Odense, Esbjerg og Randers Kommuner Fembyerne og Århus Kommune (Rådmand Poul  

 B.
Skou) foreslår, at der bliver foretaget en uvildig  

 undersøgelse af problemstillingerne i forbindelse med lovgivningen  

 på kraftvarmeområdet, eller at der nedsættes  

 arbejdsgrupper, der kan undersøge området.
 Videre fremføres det, at det ikke vil have  

 betydning for Århus Kommune, hvis kommunen får ret i, at deres  

 aftale af 1. januar 1999 er gyldig.
Hertil bemærkes Jeg har nu   bl.a. på Folketingets Skatteudvalgs  

 foranledning   indhentet en udtalelse fra Kammeradvokaten om, hvorvidt det  

 kan anses for nødvendigt at ændre på lovgivningen af  

 hensyn til de liberaliserede elpriser.
 Af Kammeradvokatens udtalelse fremgår tydeligt, at  

 det efter Kammeradvokatens entydige juridiske vurdering er nødvendigt  

 at reparere på den gældende lovgivning med henblik på at  

 sikre en hjemmel til fritagelse for afgift i de tilfælde, hvor »indregnet i elprisen« ikke  

 længere har mening.
 På den baggrund kan jeg ikke forestille mig, at der  

 vil være uenighed om nødvendigheden af det lovforslag L 244, der  

 er til behandling i Folketinget netop nu.
 Jeg står selvfølgelig fortsat til  

 rådighed med henblik på senere drøftelser om kraftvarme.  

 Som det er blevet tilkendegivet i forbindelse med behandlingen af L 244, er  

 det stadig målsætningen, at der skal fremsættes et  

 lovforslag på kraftvarmeområdet til efteråret.
Der har under de politiske forhandlinger været bred  

 enighed om, at afgiftsreglerne mv. for hhv. centrale og decentrale  

 værker skal tilnærmes og gøres mere fremtidssikrede.
I  

 løbet af de kommende måneder håber jeg, at der kan findes  

 en model, hvormed dette kan opnås.
 Jeg håber derfor på, at vi i de kommende  

 måneder kan få et konstruktivt samarbejde med henblik på at  

 skabe et godt og sundt afgiftssystem på kraftvarmeområdet, der  

 kan fungere tilfredsstillende i de kommende mange år.
 Med hensyn til virkningen af Århus  nye kontrakt af  

 1. januar 1999 har jeg følgende kommentarer.
Den grundlæggende forskel i afgiftsmæssig  

 henseende mellem Århus' nye og gamle kontrakt er, at der i den nye  

 kontrakt ikke længere er tale om, at der er en direkte betaling for  

 (deling af) kraftvarmefordelen, jf.
L 244 - bilag 9. I afgiftsmæssig  

 henseende svarer den nye kontrakt således til den gamle kontrakt uden  

 deling af kraftvarmefordelen.
 Såfremt Skatteministeriet måtte blive  

 underkendt i form af en dom, der går imod Skatteministeriets opfattelse  

 af, at der skal betales afgift af den halve kraftvarmefordel, vil denne dom  

 også have virkning efter vedtagelsen af L 244. Resultatet ville  

 således være, at Århus i praksis skulle betale den samme  

 afgift, uanset om brændselsfordelingen i den nye eller gamle kontrakt  

 blev lagt til grund.
Bilag 8 Kammeradvokatens responsum af 26. maj 1999 Kammeradvokaten OVERBRINGES Skatteministeriet Att.: Kontorchef John Fuhrmann Slotsholmsgade 12 1216 København K 26. maj 1999 Vedr.
J.nr. 6.99-231-75   udtalelse vedrørende  

 Frank Dahlgaards spørgsmål 7 i brev af 23. maj 1999  

 vedrørende L 244 Ved skrivelse af 25. maj 1999 har ministeriet  

 anført, at der i forbindelse med de politiske drøftelser om  

 lovforslag L 244 er rejst tvivl om, hvorvidt det overhovedet er  

 nødvendigt at lovgive om »indregnet i elprisen« i forbindelse med  

 elliberaliseringen.
 Ministeriet har i den forbindelse vedlagt en række  

 skrivelser fra Århus Kommune til Folketingets Skatteudvalg og  

 Skatteministeriets svar herpå.
Ministeriet har endvidere vedlagt en skrivelse af 23. maj  

 1999 fra Frank Dahlgaard, MF, til skatteministeren vedrørende L 244,  

 hvorved Frank Dahlgaard stiller 7 spørgsmål til lovforslaget, og  

 hvor spørgsmål 7 lyder: »Ministeren anmodes om hurtigt at  

 få en uvildig instans som f.eks.
Konkurrencestyrelsen, Kammeradvokaten  

 eller De Økonomiske Vismænd til at vurdere, om det   som  

 hævdet af ministeren   er nødvendigt at ændre på  

 loven af hensyn til de liberaliserede elpriser.« Ministeriet har på den baggrund anmodet mig om en  

 udtalelse om spørgsmålet, og jeg skal i den anledning udtale  

 følgende:
 Kulafgiftsloven, jf. lovbekendtgørelse nr.  

 702 af 28. september 1998, mineralolieafgiftsloven, jf.  

 lovbekendtgørelse nr. 701 af 28. september 1998,  

naturgasafgiftsloven, jf. lovbekendtgørelse nr. 887 af 3.  

 oktober 1996 og svovlafgiftsloven, jf. lovbekendtgørelse nr.  

 688 af 17. september 1998, indeholder alle en bestemmelse, hvorefter der er  

 afgiftsfritagelse for den del af det samlede forbrug af afgiftspligtigt  

 brændsel, der anvendes til fremstilling af elektricitet i  

 kraftværker og kraftvarmeværker, når der skal betales  

 afgift efter lov om afgift af elektricitet.
 Formålet med denne afgiftsfritagelse er at  

 undgå dobbeltbeskatning af elektricitetsfremstilling under hensyn til,  

 at den producerede elektricitet er pålagt afgift efter lov om afgift af  

 elektricitet.
 Kulafgiftslovens § 7, stk. 1, har følgende  

 ordlyd:
»§ 7. Fritaget for afgift er varer omfattet af § 1, stk.  

 1, nr. 1-5, der anvendes til fremstilling af elektricitet i kraftværker  

 og kraftvarmeværker, der er registreret efter denne lov, når der  

 skal betales afgift efter lov om afgift af elektricitet.
Kraftværker og  

 kraftvarmeværker omfattet af bilaget til denne lov skal ikke betale  

 afgift af den del af det samlede forbrug af afgiftspligtige varer, der  

 medgår til produktionen af elektricitet, og som indregnes i  

 elektricitetsprisen  « Bestemmelsen i § 7, stk. 1, går   bortset fra nogle  

 i denne forbindelse uvæsentlige ændringer af bestemmelsen  

 tilbage til lov nr. 265 af 9. juni 1982, hvorved kulafgiftsloven blev  

 indført.
I bemærkningerne til § 7, stk. 1, jf.
Folketingstidende  

 1981/82, Tillæg A, spalte 5118, anføres det:
»Da gas og elektricitet i forvejen er pålagt afgift,  

 foreslås det at afgiftsfritage brændsel til el- og  

 gasværker.
Det er dog ligesom i det samtidigt fremsatte forslag til  

 ændring af olieafgiftsloven foreslået, at det brændsel, der  

 i kraftvarmeværker anvendes til fremstilling af varme, i fuldt omfang  

 pålægges afgift.« Som bilag til udvalgsbetænkningen, jf.  

 Folketingstidende 1981/82, Tillæg B, spalte 1607, er optrykt nogle af  

 udvalgets spørgsmål og skatteministerens svar herpå.  

 Spørgsmål 5 lyder således:
»Ad § 7. Hvorledes vil man beregne mængden af kul  

 anvendt til elfremstilling henholdsvis varmeproduktion? Efter hvilke  

 retningslinjer skal denne opgørelse finde sted? Svar:
For at undgå dobbeltbeskatning af elproduktionen er  

 kraftværker fritaget for afgiften af kul og olie.  

 Kraftvarmeværker er fritaget for afgift af den del af det samlede  

 brændselsforbrug, der medgår til elproduktionen, og som indregnes  

 i elprisen.
De kalkulationer, som kraftvarmeværkerne i forvejen  

 anvender ved fordelingen af brændselsforbruget på el- og  

 varmeproduktionen, og som danner grundlag for prisfastsættelsen, skal  

 således også anvendes ved beregningen af afgiftsfritagelsen for  

 elproduktionen og ved afgiften på varmeproduktionen.« Som det fremgår af de gengivne bemærkninger,  

 blev der på samme tidspunkt indsat en tilsvarende bestemmelse i den  

 daværende olieafgiftslovs (nu mineralolieafgiftslovens) § 9, stk. 2.  

 Skatteministeren blev i den forbindelse stillet det samme  

 spørgsmål fra Folketingets Skatte- og Afgiftsudvalg, som er  

 gengivet ovenfor i relation til kulafgiftslovens § 7, stk. 1.  

 Skatteministerens svar herpå var enslydende med svaret på  

 spørgsmål 5 til kulafgiftsloven.
 Ved indførelsen af naturgasafgiftsloven og  

 svovlafgiftsloven i 1995 blev i naturgasafgiftslovens § 8, stk. 2, og i  

 svovlafgiftslovens § 34, stk. 1-3, indsat en bestemmelse svarende til  

 kulafgiftslovens § 7, stk. 1, og mineralolieafgiftslovens § 9, stk. 2.
For de kraftværker og kraftvarmeværker, der er  

 omfattet af bilaget til lovene, har det således til stadighed siden  

 1982   for naturgasafgiftslovens og svovlafgiftslovens vedkommende siden 1995  

   været fastsat i lovene, at disse værker ikke skal betale afgift  

 af »den del af det samlede forbrug af afgiftspligtige varer, der medgår  

 til produktionen af elektricitet, og som indregnes i  

 elektricitetsprisen.« Ordlyden af bestemmelserne opstiller således et  

 dobbelt krav for afgiftsfritagelsen, nemlig 1) at brændslet skal  

 være medgået til elfremstilling og 2) at brændslet skal  

 være indregnet i elektricitetsprisen.
 Ud over at brændslet skal være medgået  

 til elfremstilling, bliver det således afgørende ved  

 opgørelsen af det afgiftsfri brændselsforbrug, hvilken del af  

 det samlede brændselsforbrug der er indregnet i elektricitetsprisen,  

 idet ordlyden udtrykkeligt angiver, at det kun er den del af  

 brændselsforbruget, der er indregnet i elektricitetsprisen, som er  

 afgiftsfritaget.
 Som beskrevet blev skatteministeren i forbindelse med  

 indførelsen af kulafgiftslovens § 7, stk. 1, og  

 mineralolieafgiftslovens § 9, stk. 2, stillet det spørgsmål,  

 hvorledes man ville beregne, hvor meget kul/olie der medgår til  

 elfremstillingen, og hvor meget der medgår til varmeproduktionen, og  

 som gengivet svarede ministeren hertil, at de kalkulationer, som  

 kraftvarmeværkerne i forvejen anvender ved fordelingen af  

 brændselsforbruget på el- og varmeproduktionen, og som danner  

 grundlag for prisfastsættelsen, også skal anvendes ved  

 beregningen af afgiftsfritagelsen for elproduktionen og ved afgiften på  

 varmeproduktionen.
 Foranlediget af en henvendelse fra Danske Elværkers  

 Forening har Skatteministeriet, Tolddepartementet, endvidere i juli 1982  

 udtalt, at det kun er den mængde kul og olie, som indgår i  

 kalkulationen af elektricitetsprisen, der skal godkendes af Elprisudvalget,  

 der er fritaget for afgift.
Det følger af ovenstående, at bestemmelsen i  

 de fire afgiftslove om afgiftsfritagelse for brændsel, der medgår  

 til elfremstilling, og som indregnes i elektricitetsprisen, er baseret  

 på de kalkulationer, som kraftvarmeværkerne i forvejen anvender  

 ved fastsættelsen af elektricitetsprisen, der skal anmeldes til  

 Elprisudvalget.
Reglerne for værkernes fastsættelse af  

 elektricitetsprisen og om anmeldelse til Elprisudvalget er indeholdt i  

 elforsyningsloven, og den omhandlede afgiftsfritagelsesbestemmelse i de fire  

 afgiftslove er således for så vidt angår betingelsen om »og  

 som indregnes i elektricitetsprisen« baseret på elforsyningslovens  

 regulering af værkernes kalkulation af elektricitetsprisen og reglerne  

 om Elprisudvalgets kontrol heraf.
 Elforsyningsloven blev indført ved lov nr. 54 af  

 25. februar 1976, og i lovens § 9 var fastsat følgende:
»Ved levering af elektricitet kan i prisen indregnes  

 nødvendige udgifter til brændsel, lønninger og andre  

 driftsomkostninger, administration og salg, driftsmæssige afskrivninger  

 samt forrentning af fremmedkapital.
Herudover kan der for de af § 3 omfattede  

 elforsyningsvirksomheder med det i § 10 nævnte elprisudvalgs  

 tiltræden indregnes henlæggelser til nyinvesteringer og  

 forrentning af indskudskapital.« Denne prisbestemmelse har med enkelte i denne forbindelse  

 uvæsentlige modifikationer været gældende indtil nu.
 Efter elforsyningslovens § 9 er værkernes  

 fastsættelse af elektricitetsprisen således omkostningsbestemt og  

 baseret på »hvile i sig selv-princippet«, og § 9 angiver nærmere,  

 hvilke omkostninger der kan »indregnes i prisen«.
 Det følger endvidere af elforsyningslovens § 10, at  

 priserne og grundlaget for prisfastsættelsen skal anmeldes til  

 Elprisudvalget, der kan give pålæg om ændring heraf.
 Når den omhandlede afgiftsfritagelsesbestemmelse i  

 de fire afgiftslove således fritager den del af  

 brændselsforbruget, der »indregnes i elektricitetsprisen«, er der  

 således herved tale om en henvisning til reglen om omkostningsbestemt  

 prisfastsættelse i elforsyningslovens § 9 og kontrollen hermed i §  

 10.
Med elreformaftalen, der blev indgået i marts 1999,  

 liberaliseres elmarkedet, og i forbindelse med denne liberalisering vil  

 elektricitetsprisen ikke længere være omkostningsbestemt og  

 baseret på »hvile i sig selv-princippet«.
Kraftvarmeværkernes  

 fastsættelse af elektricitetsprisen vil derimod i det liberaliserede  

 elmarked som udgangspunkt være markedsbestemt.
I L 234   forslag til lov om elforsyning   fremsat den 29.  

 april 1999 fremgår det således af forslagets § 75, at »Priser og  

 leveringsbetingelser for elproduktionsvirksomheders salg af elektricitet  

 fastsættes ved aftale, medmindre afregning sker efter bestemmelserne i  

 kap. 9.« Elproduktionsvirksomheders priser og betingelser ved salg  

 af elektricitet vil således ifølge lovforslaget bero på  

 aftalefastsættelse og dermed på markedsvilkårene.  

 Fastsættelsen af elektricitetsprisen vil således ifølge  

 forslaget være markedsbestemt.
 Ophævelsen af reglerne i elforsyningslovens §§ 9 og  

 10 om omkostningsbestemt fastsættelse af elektricitetsprisen og  

 Elprisudvalgets kontrol heraf i forbindelse med indførelsen af  

 markedsbestemte elektricitetspriser vil indebære, at grundlaget for  

 bestemmelsen i de fire afgiftslove om afgiftsfritagelse for den del af  

 brændselsforbruget til elfremstilling, som indregnes i  

 elektricitetsprisen, falder bort.
 Betingelsen i de fire afgiftsfritagelsesbestemmelser »og  

 som indregnes i elektricitetsprisen« er baseret på reglerne om  

 omkostningsbestemt prissætning og kontrollen hermed i  

 elforsyningslovens §§ 9 og 10, der var gældende, da de fire  

 afgiftsfritagelsesbestemmelser blev indført, og grundlaget for  

 betingelsen forsvinder derfor ved ophævelsen af §§ 9 og 10 i  

 elforsyningsloven.
 Betingelsen »og som indregnes i elektricitetsprisen« vil  

 således ikke give mening efter indførelsen af markedsbestemt  

 prisfastsættelse som angivet i § 75 i L 234, idet der herefter ikke  

 længere er tale om, at brændselsomkostninger indregnes i  

 elektricitetsprisen.
 Da grundlaget for betingelsen »og som indregnes i  

 elektricitetsprisen« i den omhandlede afgiftsfritagelsesbestemmelse i de fire  

 afgiftslove som anført falder bort ved ophævelsen af den  

 omkostningsbestemte elprisfastsættelse og indførelsen af  

 markedsprissætning, vil det efter min opfattelse være  

 nødvendigt at ændre de omhandlede  

 afgiftsfritagelsesbestemmelser, hvis man ønsker at sikre den  

 gældende afgiftsfritagelse for brændsel medgået til  

 elektricitetsfremstilling for de værker, der er omfattet af bilaget til  

 lovene.
Sammenfatning Sammenfattende er det således min opfattelse, at i  

 og med at grundlaget for betingelsen »og som indregnes i elektricitetsprisen«  

 i den omhandlede afgiftsfritagelsesbestemmelse i de fire afgiftslove må  

 anses at falde bort ved ophævelsen af den omkostningsbestemte  

 elprisfastsættelse og indførelsen af markedsprissætning  

 som led i liberaliseringen af elmarkedet, således at betingelsen ikke  

 længere vil have mening, vil det være nødvendigt at  

 ændre de omhandlede afgiftsfritagelsesbestemmelser, hvis man  

 ønsker at sikre den gældende afgiftsfritagelse for  

 brændsel medgået til elektricitetsfremstilling for de  

 værker, der er omfattet af bilaget til lovene.
