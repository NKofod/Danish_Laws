 I tilslutning til Udenrigsministeriets bekendtgørelse nr. 104 af 18.
september 1974, Lovtidende C, af kulturoverenskomst af 2. maj 1974 med Storbritannien meddeler Udenrigsministeriet, at der ved noteveksling af 14. august 1989 mellem udenrigsministeren og den britiske ambassadør i København er indgået aftale mellem den danske og den britiske regering om, at de periodiske møder i en blandet kommission af repræsentanter for de to lande i henhold til kulturoverenskomstens artikel 14 uanset nævnte artikel suspenderes på ubestemt tid henset til det tilfredsstillende forløb af de kulturelle forbindelser mellem de to lande.
 Aftalen er trådt i kraft på ovennævnte dato den 14. august 1989.
