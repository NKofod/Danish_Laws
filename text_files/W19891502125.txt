Det kunne ikke af en skadejournal vurderes om en læge havde foretaget  

 neurologisk undersøgelse samt vejledt en spirituspåvirket mand med sår i  

 hovedet.
Patientklagenævnet beklagede overfor lægen at skadejournalen ikke  

 var tilfredsstillende ført.
5.4.5. Undersøgelses/behandlingsprocedurer En mand indbringes af politiet efter at være faldet, lugter af øl, kaster  

 op.
Han har et par småsår i hovedet, men er dog så påvirket, at han tilbydes  

 indlæggelse, hvilket afslås, hvorefter politiet anmodes om at tage ham med  

 til detentionen ( kan ikke huske adressen ). Forinden er målt normal puls og  

 normalt blodtryk.
 2 døgn senere dør den pågældende af kraniebrud, blødning og incarceration  

 (øget tryk i hjernen og nedpresning).
Patientklagenævnet tilsluttede sig Sundhedsstyrelsens udtalelse, hvorefter  

 det bebrejdes lægen, at det ikke kan vurderes, om der er foretaget almindelig  

 neurologisk undersøgelse, og om hvilke råd, der er givet til patienten.  

 Sundhedsstyrelsen og Patientklagenævnet mente dog ikke, der var udvist  

 manglende omhu og samvittighedsfuldhed, men beklager overfor lægen, at  

 skadejournalen ikke er tilfredsstillende ført.
Sagen gav endvidere  

 Patientklagenævnet anledning til at overveje tilstrækkeligheden af  

 foreliggende instrukser på skadestuer.
Sidstnævnte sag gav iøvrigt Patientklagenævnet anledning til mere generelt  

 at fremhæve det væsentlige i at registrere alle relevante data i journal,  

 cardex m.v.
Også for den efterfølgende vurdering af en klagesag vil  

 journaloptegnelse m.v. kunne få afgørende betydning både for patienten og  

 den/de berørte sundhedspersoner.
