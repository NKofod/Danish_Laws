 I tilslutning til udenrigsministeriets bekendtgørelse nr. 12 af 11.  

 februar 1970, Lovtidende C, meddeles det, at der ved noteveksling i København  

 den 13. august 1981 er indgået en aftale mellem Danmark og Norge om ændring  

 af ansvarszoner.
 De udvekslede noter har følgende ordlyd:
UDENRIGSMINISTERIET København, den 13. august 1981 Hr. charge d'affaires a.i.
 Jeg har den ære at henvise til Deres brev af 13. august 1981, der lyder  

 som følger:
(her følger teksten til foranstående note) Som svar herpå vil jeg gerne bekræfte Kongeriget Danmarks regerings accept  

 af de deri indeholdte forslag og er enig i, at Deres brev tillige med  

 nærværende svar udgør en overenskomst om emnet mellem vore to regeringer, der  

 træder i kraft den dato, depositaren for Overenskomsten af 9. juni 1969 om  

 samarbejde vedrørende olieforurening i Nordsøen giver underretning om de  

 andre kontraherende parters godkendelse.
 Modtag, hr. charge d'affaires a.i., forsikringen om min udmærkede  

 højagtelse.
Kjeld Olesen Hr. charge d'affaires a.i.
Terje Johannessen, Norges Ambassade, København.
Aftalen trådte i kraft den 8. oktober 1982 For så vidt angår de  

 i aftalen omtalte kontinentalsokkelgrænser henvises til bekendtgørelse nr. 88  

 af 22. august 1974, Lovtidende C, af aftale af 4. juni 1974 med Norge om  

 ændring af overenskomsten af 8. december 1965 om afgrænsning af den  

 kontinentale sokkel.
