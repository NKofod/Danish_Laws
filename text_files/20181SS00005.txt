Beretning afgivet af Udvalget for Landdistrikter og Øer den 28. november 2018 Beretning om sygehusenes økonomi 1. Indledning Udvalget afholdt den 13. november 2018 åbent samråd med sundhedsministeren om besparelser på sundhedsområdet i Region Sjælland, jf.
ULØ alm. del  samrådsspørgsmål B.
Sundhedsministeren har efterfølgende sendt sit talepapir til samrådet til udvalget,  jf.
ULØ alm. del  svar på spm. 22.
2. Politiske bemærkninger Et flertal i udvalget (DF, V, LA og KF) er enige om, at borgere uanset, hvor de bor, og hvad de fejler, skal have lige adgang til sundhedsydelser af høj kvalitet.
Borgere skal opleve et sammenhængende sundhedsvæsen og en behandling tæt på eget hjem.
 Dansk Folkeparti, Venstre, Liberal Alliance og Det Konservative Folkeparti noterer sig, at regeringen har prioriteret sundhedsområdet med 5,5 mia. kr. siden 2015. Flertallet noterer sig herudover, at der er prioriteret ca. 250 mio. kr. årligt til sundhed i den for nyligt indgåede satspuljeaftale for 2019, og at der lægges op til yderligere at prioritere 320 mio. kr. med finansloven for 2019.
 Flertallet noterer sig, at regionernes økonomi er løftet med ekstra 1 mia. kr. med økonomiaftalen for 2019. Det er et resultat af en økonomiforhandling mellem regionerne og regeringen, og som regionerne og regionsformændene efterfølgende har udtrykt sig positivt om.
DF, V, LA og KF bemærker, at det er regeringen, der fastlægger de økonomiske og lovmæssige rammer for regionerne, mens det er regionerne, som har ledelsesansvaret og styrer driftsbudgettet.
Det er regionerne, som selv prioriterer midler til de områder inden for den samlede ramme på 114,5 mia. kr. for 2019, hvor de vurderer behovet er størst, for de har den fornødne viden om de regionale udfordringer og muligheder på sundhedsområdet.
Derfor er det også regionerne, som skal stå på mål for de beslutninger, de træffer.
Det må være et udtryk for regionens politiske prioriteringer, når en region træffer beslutning om at opprioritere en række områder og nedskalere andre områder eller fyre personale på en række sygehuse.
 Et mindretal i udvalget (S, EL og SF) pålægger regeringen straks at indkalde Folketingets partier til forhandlinger om økonomien på sygehusene med henblik på at sikre et løft af sundheden, herunder ansættelse af mere sundhedspersonale frem for fyringer, således at regionerne kan bære det demografiske træk.
 P.u.v.
