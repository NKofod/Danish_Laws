Klage over manglende iværksættelse af behandling for blodmangel Nævnet fandt grundlag for kritik af lægen og fandt, at det skulle indskærpes denne, at udvise større omhu i sit fremtidige virke.
Det var nævnets vurdering, at lægen tog udgangspunkt i, at patienten var uafvendeligt døende.
Det var imidlertid nævnets vurdering, at der ikke var fagligt grundlag for denne antagelse i forhistorien, og at der derfor burde være foretaget nærmere udredning vedrørende årsagen til at patienten ret pludselig fik det klart værre med tydelige tegn på kredsløbspåvirkning.
Nævnet vurderede videre, at der forelå en betydelig mulighed for, at patienten igen havde fået blødning, og at der dermed kunne være tale om en behandlelig lidelse.
Det var på den baggrund påkrævet, at de ordinerede blodprøver blev taget akut samme aften.
