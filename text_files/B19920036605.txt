I medfør af §§ 16, 18, 92, og 110, stk. 3, i lov nr. 358 af 6. juni 1991 om miljøbeskyttelse fastsættes:
Formål, område § 1.  Formålet med reglerne er at forebygge og imødegå  

 forurening og uhygiejniske forhold.
Ikke-erhvervsmæssige dyrehold § 2.  Reglerne i dette kapitel finder anvendelse på  

 ikke-erhvervsmæssigt dyrehold, jf. § 3. Erhvervsmæssigt dyrehold er reguleret  

 ved bekendtgørelse om erhvervsmæssigt dyrehold, husdyrgødning og ensilage  

 m.v. samt ved miljøbeskyttelseslovens kapitel 5. Pelsdyr er reguleret af  

 bekendtgørelse om pelsdyrfarme.
 § 3.  Ved et ikke-erhvervsmæssigt dyrehold forstås et  

 dyrehold på højst:
 Stk. 2.  Kommunalbestyrelsen kan ud fra en konkret  

 vurdering afgøre, at dyrehold må anses for at være erhvervsmæssigt, når  

 dyreholdet består af flere af de under stk. 1 nævnte former for dyr, uden at  

 grænsen for antallet af dyr under det enkelte punkt i definitionen  

 overskrides.
§ 4.  I byzone- og sommerhusområder og områder i  

 landzone, der ved lokalplan er overført til boligformål eller blandet  

 erhverv, er de under § 3, stk. 1, nr. 1, nævnte svine-, kvæg-, fåre-, gede-  

 og hestehold ikke tilladt.
Dispensation kan meddeles af kommunalbestyrelsen  

 særligt til ejendomme med bestående stalde, møddinger m.v. på vilkår om  

 særlige krav til dyreholdet, til indretning af stalde o.lign. samt møddinger  

 m.v. udover de i denne bekendtgørelse omhandlede krav.
 § 5.  Kommunalbestyrelsen kan fastsætte nærmere regler  

 om dyrehold som nævnt under § 3, stk. 1, nr. 2, 3 og 4 i byzone- og  

 sommerhusområder, herunder eventuelt forbyde visse former for dyrehold i  

 visse områder.
 Stk. 2.  Kommunalbestyrelsen sender de vedtagne regler  

 til orientering og registrering i Miljøstyrelsen.
 § 6.  Nye stalde, løbegårde og lignende indretninger  

 til dyr, møddinger, ajlebeholdere m.v. skal placeres og indrettes således, at  

 forurening af grundvandet eller andre vandindvindingsobjekter ikke finder  

 sted, og således at de ikke er til gene for omgivelserne.
 § 7.  Medfører et ikke-erhvervsmæssigt dyrehold,  

 tilhørende stalde o.lign. samt anlæg m.v. væsentlige gener, forurening eller  

 risiko for forurening, kan kommunalbestyrelsen meddele påbud om foretagelse  

 af afhjælpende foranstaltninger.
 Stk. 2.  Kan generne, forureningen eller risikoen for  

 forurening ikke afhjælpes, eller overtrædes påbud i medfør af stk. 1, kan  

 kommunalbestyrelsen nedlægge de nødvendige forbud, herunder kræve anlægget  

 eller indretningen fjernet.
Uhygiejniske forhold Generel tilsyns- og påbudshjemmel § 8.  Kommunalbestyrelsen fører tilsyn med hygiejne på  

 offentligt tilgængelige steder, herunder offentlige toiletter,  

 fællestoiletter i beboelsesejendomme samt andre fællesarealer i  

 beboelsesejendomme, i det omfang der ikke er fastsat regler efter anden  

 lovgivning herom.
§ 9.  Kommunalbestyrelsen kan give påbud om, at  

 forurening skal nedbringes eller uhygiejniske forhold skal begrænses eller  

 ophøre.
Særligt kan der gives påbud om at foretage afhjælpende  

 foranstaltninger, såfremt fællestoiletter i beboelsesejendomme bliver  

 ubrugelige p.g.a. frost eller andre årsager.
 Stk. 2.  Påbud kan endvidere gives over for aktiviteter,  

 som skønnes at indebære en nærliggende risiko for væsentlig forurening eller  

 uhygiejniske forhold.
 Stk. 3.  Kan ulemperne, forureningen eller risikoen for  

 forurening ikke afhjælpes eller overtrædes påbud ifølge stk. 1 og 2, kan  

 kommunalbestyrelsen nedlægge de nødvendige forbud mod aktiviteten.
Latrin § 10.  Latrin må ikke henkastes på møddinger eller  

 spredes på jorden; heller ikke som gødning.
Såfremt der er mulighed herfor,  

 bør latrin i videst muligt omfang tilføres rensningsanlæg for spildevand.  

 Såfremt latrinen ikke kan tilføres sådanne anlæg, skal den nedpløjes eller  

 nedgraves.
Kommunalbestyrelsen kan bestemme, at nedgravning skal ske med  

 passende jordtildækning på en dertil af kommunalbestyrelsen godkendt,  

 indhegnet plads og på en sådan måde, at enhver risiko for forurening af  

 grundvandet udelukkes.
 Stk. 2.  Kommunalbestyrelsen kan af hensyn til at  

 begrænse risikoen for grundvandsforurening og for at begrænse gener og  

 uhygiejniske forhold give de nødvendige påbud, herunder om opbevaring,  

 bortskaffelse og transport.
Animalsk affald og kadavere § 11.  Kommunalbestyrelsen kan give påbud med henblik  

 på at sikre en forsvarlig og hensigtsmæssig opbevaring, transport og  

 bortskaffelse af animalsk affald.
Påbud kan dog kun gives i det omfang,  

 affaldet ikke er omfattet af Fiskeriministeriets og Landbrugsministeriets  

 regler herom eller er omfattet af anden lovgivning under Miljøministeriet.
Stk. 2.  Beholdere og transportvogne til animalsk affald  

 skal være lukkede og tætte.
Beholdere i transportvogne til kadavere skal være  

 tætte.
Transport af animalsk affald og kadavere skal ske på en sådan måde, at  

 omgivelserne ikke ved lugt eller på anden måde udsættes for væsentlig ulempe.
Stk. 3.  Kadavere af selvdøde, større dyr samt af større  

 dyr, der slås ned uden forbindelse med slagtning, skal føres til registreret  

 og godkendt destruktionsanstalt.
Kommunalbestyrelsen kan i særlige tilfælde  

 tillade nedgravning af sådanne kadavere.
Nedgravning af disse samt af  

 kadavere af mindre dyr må ikke finde sted nærmere drikkevandsbrønde eller-  

 boringer end 50 meter.
Begravelsesvæsen § 12.  Kommunalbestyrelsen fører tilsyn med  

 hygiejniske forhold i ligkapeller og på kirkegårde.
 Stk. 2.  Kommunalbestyrelsen kan påbyde, at grundvandet  

 på kirkegårde afledes behørigt, og at ældre, ufyldestgørende dræningsanlæg  

 forbedres, således at grundvandstanden sænkes under sædvanlig gravdybde.
Skadedyr § 13.  Kommunalbestyrelsen kan påbyde, at der træffes  

 de nødvendige foranstaltninger til udryddelse af skadedyr af hensyn til at  

 undgå eller begrænse ulemper, uhygiejniske forhold o.lign.
 § 14.  Ingen må ved udlægning af foder eller på anden  

 måde skabe tilhold for fugle eller andre omstrejfende dyr, når dette medfører  

 ulemper for omgivelserne.
Støj og luft § 15.  For at forebygge unødvendig luftforurening  

 eller støjgener kan kommunalbestyrelsen påbyde eller fastsætte bestemmelse  

 om, at adgangen til at lade motoren i holdende motorkøretøjer være i gang  

 skal begrænses.
 § 16.  For at forebygge støjgener kan  

 kommunalbestyrelsen meddele påbud eller fastsætte bestemmelser, som begrænser  

 ikke-erhvervsmæssig anvendelse af støjende, motordrevne redskaber, værktøj  

 o.lign. samt generende knallertkørsel eller lignende på privat grund uden for  

 godkendte baner.
 Stk. 2.  Ligeledes kan kommunalbestyrelsen give påbud  

 om, at støjgener fra ventilationsanlæg på private eller kommunale ejendomme  

 skal begrænses.
Klage og tilsynsbestemmelser § 17.  Kommunalbestyrelsens afgørelser efter denne  

 bekendtgørelse kan ikke påklages til anden administrativ myndighed.
 Stk. 2.  Kommunalbestyrelsen skal, før der træffes  

 afgørelse efter § 4, gøre naboer bekendt med sagen og give dem adgang til at  

 udtale sig inden en frist på 3 uger.
 § 18.  Tilsynsmyndigheden fører tilsyn med  

 overholdelsen af reglerne i denne bekendtgørelse, med regler fastsat med  

 hjemmel i denne bekendtgørelse og med beslutninger truffet i medfør heraf.
 Stk. 2.  For tilsyn og håndhævelse gælder i øvrigt  

 bestemmelserne i miljøbeskyttelseslovens kapitel 9.
Klageafskæring i øvrigt § 19.  Påbud efter miljøbeskyttelseslovens § 42  

 vedrørende faste, ikke-erhvervsmæssige energianlæg kan ikke påklages til  

 anden administrativ myndighed.
Straf og ikrafttrædelse § 20.  Med bøde straffes den, der overtræder følgende  

 bestemmelser eller undlader at efterkomme forbud eller påbud efter  

 bestemmelserne i denne bekendtgørelses § 4, §§ 6-7, §§ 9-11,§ 12, stk. 2, §§  

 13-16.
 Stk. 2.  I forskrifter, der udstedes af  

 kommunalbestyrelsen i medfør af §§ 5, 15 og 16 kan der for overtrædelser  

 fastsættes bødestraf.
 Stk. 3.  Forskrifter, der fastsættes af  

 kommunalbestyrelsen i medfør af denne bekendtgørelse, skal ved  

 kommunalbestyrelsens foranstaltning bekendtgøres i de lokale aviser, der har  

 almindelig udbredelse i kommunen, eller på anden måde der praktiseres i den  

 enkelte kommune.
 § 21.  Denne bekendtgørelse træder i kraft den 1. juni  

 1992.
 Stk. 2.  Samtidig ophæves:
