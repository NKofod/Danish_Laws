Fremsat den 9. december 1998 af miljø-  

 og energiministeren (Svend Auken) Forslag til Lov om ændring af lov om  

 planlægning (VVM-regler) m.v.) § 1 I lov om planlægning, jf. lovbekendtgørelse nr. 563 af 30.  

 juni 1997, som ændret ved § 4 i lov nr. 478 af 1. juli 1998 og  

 § 3 i lov nr. 479 af 1. juli 1998, foretages følgende  

 ændringer:
 1. § 6, stk. 3, nr. 4, affattes  

 således:
 »4)	de i § 6 c nævnte anlæg,«.
 2. I § 6, stk. 8, ændres  »stk. 3, nr.  

 4,« til: »§ 6 c«.
 3.. Efter § 6 b indsættes:
»§ 6 c.
Større enkeltanlæg, der må antages  

 at påvirke miljøet i væsentlig grad, må ikke  

 påbegyndes, før der er tilvejebragt retningslinier i  

 regionplanen om beliggenheden og udformningen af anlægget med  

 tilhørende redegørelse, jf. § 6, stk. 8.
Stk. 2. Hvis et ønsket anlæg i øvrigt er i  

 overensstemmelse med retningslinierne i regionplanen, påhviler det  

 amtsrådet, Københavns Kommunalbestyrelse eller Frederiksberg  

 Kommunalbestyrelse snarest at tilvejebringe et forslag til  

 regionplantillæg og derefter fremme sagen mest muligt.
Pligten  

 gælder dog ikke, hvis en nødvendig tilladelse efter § 35  

 ikke kan opnås.
Stk. 3. Miljø- og energiministeren kan fastsætte  

 regler om, at anlæg, der er omfattet af stk. 1, ikke må  

 påbegyndes uden amtsrådets, Københavns Kommunalbestyrelses  

 eller Frederiksberg Kommunalbestyrelses tilladelse.« 4. I § 7, stk. 1, 2 og 3, ændres  

 »Borgerrepræsentation« til: »Kommunalbestyrelse«.
 5. I § 7, stk. 3, og i § 8 ændres  

 »§ 6, stk. 3, nr. 4,« til: »§ 6 c«.
 6. I § 8 indsættes som stk. 2:
»Stk. 2. Miljø- og energiministeren kan fastsætte  

 regler om offentliggørelse af 1)	afgørelser om, at et anlæg er omfattet eller ikke er  

 omfattet af bestemmelserne i § 6 c, 2)	beslutninger om, at et forslag til regionplanretningslinier for et  

 anlæg, der er omfattet af bestemmelserne i § 6 c, ikke  

 vedtages, 3)	beslutninger om, at et forslag, der er offentliggjort, ikke vedtages  

 endeligt, og 4)	afgørelser om, at en tilladelse efter regler fastsat i  

 medfør af § 6 c, stk. 3, meddeles eller ikke  

 meddeles.« 7. I § 15, stk. 4, indsættes som 2.  

 pkt.:
»Der kan knyttes betingelser til bestemmelsen.« 8. § 35, stk. 2, affattes således:
»Stk. 2. Tilladelse efter stk. 1 til udstykning,  

 bebyggelse eller ændret anvendelse, som er omfattet af reglen om  

 VVM-pligt i § 6 c, stk. 1, eller reglen om lokalplanpligt i  

 § 13, stk. 2, kan først meddeles, når de  

 fornødne retningslinier i regionplanen er endeligt vedtaget og den  

 fornødne lokalplan er offentligt bekendtgjort.« 9. Efter § 38 indsættes i kapitel 8:
» § 38 a.
En ejendom i et  

 sommerhusområde må, medmindre andet er fastsat i en lokalplan  

 eller i en af de planer, der er opretholdt ved § 68, stk. 2, ikke  

 benyttes til anden anvendelse end boligformål, jf. §§ 40 og 41. En  

 anvendelse, der er lovligt påbegyndt senest den 14. marts 1999, kan dog  

 fortsætte, men retten hertil bortfalder, når den ikke har  

 været udnyttet i 3 på hinanden følgende år, jf.  

 § 56, stk. 2.« 10. I § 41, stk. 1, 2. pkt., ændres »kapitel  

 VIII i lov om byfornyelse og boligforbedring« til: »kapitel 9 i lov om  

 byfornyelse«.
 11. § 51, stk. 2, affattes således:
»Stk. 2. Amtsrådet, i Københavns og Frederiksberg  

 Kommuner kommunalbestyrelsen, påser overholdelsen af § 6 c og  

 regler, der med hjemmel i § 6 c, stk. 3, og § 8 er fastsat for  

 administrationen af § 6 c.
Amtsrådet påser endvidere  

 overholdelsen af §§ 35 og 36 og regler, der med hjemmel i § 3 er  

 fastsat for administrationen af §§ 35 og 36, medmindre  

 kommunalbestyrelsen er landzonemyndighed i det pågældende  

 område, jf. § 35, stk. 4.« 12. I § 56, stk. 2, indsættes efter »i strid  

 med«: »§ 38 a,«.
 13. I § 58, stk. 1, indsættes efter nr. 2  

 som nyt nr.:
»3)	Amtsråds, i Københavns og Frederiksberg Kommuner  

 kommunalbestyrelsens, afgørelser om tilladelser efter regler fastsat  

 af miljø- og energiministeren i henhold til § 6 c,  

 stk. 3.« Nr. 3 bliver herefter nr. 4.
 14. § 60, stk. 3, 1. pkt., affattes  

 således:
»Ved rettidig klage efter § 58, stk. 1, nr. 3 og  

 4, kan Naturklagenævnet bestemme, at en af kommunalbestyrelsen eller  

 amtsrådet meddelt tilladelse eller godkendelse ikke må udnyttes,  

 og at et påbud ikke skal efterkommes.« 15. I § 61 indsættes efter »reglerne om«:  

 »tilladelse efter § 35, stk. 1,«.
 16. I § 64 indsættes efter stk. 1, som nyt  

 stk.:
»Stk. 2. Der kan i regler fastsat efter § 6 c,  

 stk. 3, fastsættes straf af bøde for overtrædelse af  

 bestemmelser i sådanne regler.« Stk. 2 bliver herefter stk. 3.
§ 2 Loven træder i kraft den 14. marts 1999.
Bemærkninger til lovforslaget Almindelige bemærkninger 1. Lovforslagets indhold Lovforslaget er en genfremsættelse af en del af L  

 176, der blev fremsat i folketingsåret 1997-98, 1. samling.
Den  

 genfremsatte del omfatter navnlig suppleringen af reglerne om VVM-vurdering,  

 medens de foreslåede bestemmelser om lokal Agenda 21 og forbud mod  

 tillæg til en kommuneplan, der ikke er revideret, ikke er medtaget i  

 dette lovforslag.
 Baggrunden for udeladelsen er, at der indgået en  

 aftale med Kommunernes Landsforening om nedsættelse af et udvalg om  

 fornyelse i kommuneplanlægningen, som bl.a. skal overveje, hvordan  

 reglerne om lokal Agenda 21 i planloven bør udformes, således at  

 der både sker en styrkelse af det lokale Agenda 21-arbejde og en  

 styrkelse af bæredygtighedsstrategien i amternes og kommunernes  

 planer.
L 176 blev fremsat den 4. februar 1998, og forslaget var  

 til 1. behandling i Folketinget den 17. februar 1998, jf.
Folketingets  

 Forhandlinger spalte 4156-4164. De ændringer, der i øvrigt er  

 foretaget i den genfremsatte del af L 176 omfatter:
 -	I § 1, nr. 6 er der tilføjet en bestemmelse (stk. 2,  

 nr. 4), hvorefter afgørelser om, at en tilladelse til at  

 påbegynde et VVM-pligtigt projekt meddeles eller afslås, skal  

 offentliggøres.
 -	I § 1, nr. 10 foreslås en ajourføring af  

 henvisningen i planlovens § 41 til lovreglerne om boligtilsyn.
 -	I § 1, nr. 16 foreslås en supplering af  

 straffebestemmelsen i lovens § 64, således at der bliver hjemmel  

 til at fastsætte bestemmelser om straf i de regler om tilladelse til  

 påbegyndelse af VVM-pligtigt byggeri, som miljø- og  

 energiministeren skal udstede.
 -	Der er tilføjet nogle suppleringer af bemærkningerne  

 vedrørende VVM-reglerne blandt andet for så vidt angår  

 forholdet mellem disse bestemmelser og Århuskonventionen.
 1.1. Supplering af reglerne om VVM-vurdering.
 Det foreliggende forslag tager sigte på at skaffe de  

 nødvendige hjemler i planloven til at gennemføre Rådets  

 Direktiv 97/11/EF af 3. marts 1997 om ændring af direktiv  

 85/337/EØF om vurdering af visse offentlige og private projekters  

 indvirkning på miljøet.
 Endvidere indeholder lovforslaget hjemmel til at  

 gennemføre en del af Århuskonventionen om adgang til  

 oplysninger, offentlig deltagelse i beslutninger og adgang til klage og  

 domstolsprøvelse på miljøområdet, nemlig den del  

 der vedrører offentlighedens inddragelse i forbindelse med  

 afgørelser om anlæg, der er omfattet af VVM-reglerne.
EF-direktivet om vurdering af visse offentlige og private  

 projekters indvirkning på miljøet (85/337/EØF) blev i  

 Danmark implementeret som en del af regionplanlægningen ved lov nr. 216  

 af 5. april 1989 om ændring af lov om lands- og  

 regionplanlægning, lov om regionplanlægning i  

 hovedstadsområdet og lov om miljøbeskyttelse (jf. lovforslag nr.  

 212 FF 1987-88 spalte 6787 og 7825, Till.
A 4147, genfremsat som lovforslag  

 nr. 152 FF 1988-89, spalte 4480, 5202, 7959 og 8238, Till.
A 3641, Till.
B  

 875 og Till.
C 777).
Reglerne findes nu i § 6, stk. 3, nr. 4, og  

 stk. 8, § 7, stk. 3, og § 8 i lov om planlægning.
I  

 Miljø- og Energiministeriets bekendtgørelse nr. 847 af 30.  

 september 1994 om supplerende regler i medfør af lov om  

 planlægning (samlebekendtgørelse) kapitel 2 med  

 tilhørende bilag 1-3 er der fastsat nærmere regler om, hvilke  

 anlæg der er omfattet bestemmelserne om VVM-vurdering, og, hvilke  

 oplysninger redegørelsen til regionplanretningslinierne som minimum  

 skal indeholde.
EF-direktivet er ændret ved Rådets Direktiv  

 97/11/EF af 3. marts 1997 om ændring af direktiv 85/337/EØF om  

 vurdering af visse offentlige og private projekters indvirkning på  

 miljøet.
Det er et minimumsdirektiv, der giver mulighed for, at de  

 enkelte lande fastsætter videregående bestemmelser.
Direktivet  

 skal være implementeret senest den 14. marts 1999.
Ændringerne indebærer, at der sker en vis  

 udvidelse af, hvilke anlæg der skal være omfattet af  

 VVM-reglerne.
Disse bestemmelser vil blive implementeret ved en ændring  

 af den oven for nævnte samlebekendtgørelse med hjemmel i  

 § 8 i lov om planlægning.
Ved direktivændringen er der imidlertid  

 indført nogle nye bestemmelser, hvis implementering forudsætter  

 en supplering af de gældende lovbestemmelser.
En af disse nye regler er  

 en bestemmelse om, at de omhandlede anlæg skal undergives et krav om en  

 tilladelse, jf. artikel 2, stk 1. Direktivændringen omfatter endvidere  

 en ny bestemmelse om, at offentligheden skal informeres om afgørelser  

 om, at et anlæg skal eller ikke skal VVM-vurderes, jf. artikel 4,  

 stk. 4, og en ny bestemmelse om, at offentligheden skal informeres om  

 afgørelser om, at en tilladelse ikke meddeles, jf. artikel 9,  

 stk. 1.
Kravet om, at de anlæg, der er omfattet af  

 VVM-reglerne, skal have en tilladelse, der ikke må gives, før  

 der er foretaget en VVM-vurdering er i en række tilfælde opfyldt  

 i de gældende regler.
I Miljø- og Energiministeriets  

 bekendtgørelser nr. 848 og 849 af 30. september 1994 om ændring  

 af bekendtgørelse om godkendelse af listevirksomhed og om tilladelse  

 m.v. til de anlæg, der er omfattet af miljøvurdringer i henhold  

 til lov om planlægning (VVM) er det således fastsat, at  

 miljøgodkendelser og en række dispensationer, tilladelser og  

 godkendelser i henhold til miljølovgivningen ikke må meddeles,  

 før der er tilvejebragt endeligt vedtagne regionplanretningslinier med  

 en VVM-vurdering efter reglerne i planloven og ovennævnte  

 samlebekendtgørelse.
Det er i praksis antaget, at også reglerne om  

 lokalplanpligt og landzonetilladelse indebærer, at et anlæg, der  

 er omfattet af VVM-reglerne, ikke kan påbegyndes, før der er  

 tilvejebragt regionplanretningslinier med en VVM-vurdering, hvis der  

 kræves tilvejebragt en lokalplan eller meddelelse af en tilladelse  

 efter § 35, stk. 1, i lov om planlægning.
Men der er ikke  

 fastsat regler herom i loven, hvortil kommer, at der ikke i alle  

 tilfælde skal tilvejebringes en lokalplan, selvom der er tale om et  

 projekt af et sådant omfang, at det er lokalplanpligtigt, fordi der kan  

 være en tidligere tilvejebragt lokalplan eller byplanvedtægt, som  

 indeholder de nødvendige nærmere regler om projektet,  

 således at lokalplanpligten er opfyldt, jf. § 13, stk. 5, i  

 lov om planlægning.
Endelig er der nogle anlæg, der hverken er  

 omfattet af reglerne om lokalplanpligt eller de oven for nævnte  

 tilladelser eller dispensationer i henhold til miljølovgivningen.
Det  

 gælder således for eksempel vejanlæg uden for byer og  

 rekreative områder og el- og gasledninger.
Offentlige vejanlæg og  

 ledningsanlæg m.v. i det åbne land skal dog godkendes af  

 miljø- og energiministeren (Skov- og Naturstyrelsen) eller  

 amtsrådet, jf. bekendtgørelse nr. 571 af 25. juni 1992, der er  

 udstedt med hjemmel i § 20, stk. 2, i lov om naturbeskyttelse.
Det foreslås på denne baggrund, at de  

 gældende regler suppleres med en generel bestemmelse, som  

 fastslår, at anlæg, der er omfattet af bestemmelserne om  

 VVM-vurdering, ikke må påbegyndes, før der er tilvejebragt  

 retningslinier i regionplanen om placeringen og udformningen af  

 anlægget, og at miljø- og energiministeren bemyndiges til at  

 fastsætte bestemmelser om, at disse anlæg ikke må  

 påbegyndes uden amtsrådets tilladelse.
For så vidt  

 angår landzonetilladelser foreslås det præciseret i lovens  

 § 35, stk. 2, at en tilladelse til et VVM-pligtigt anlæg  

 først kan meddeles, når de fornødne retningslinier i  

 regionplanen er endeligt vedtaget.
De nye regler om information af offentligheden er ikke  

 dækket af de gældende regler i lov om planlægning om  

 offentliggørelse af tilladelser og endeligt vedtagne planer.
Det  

 foreslås derfor, at miljø- og energiministeren bemyndiges til at  

 fastsætte de nødvendige bestemmelser i en  

 bekendtgørelse.
 Det følger af direktivets artikel 9, at  

 afgørelser om at give eller nægte en tilladelse skal begrundes.  

 Det vil derfor i de nye bestemmelser, der skal fastsættes om  

 offentliggørelse af beslutninger om ikke at vedtage  

 regionplanretningslinier, blive fastsat, at afgørelserne skal  

 begrundes.
Den foreslåede implementering af VVM-direktivet  

 betyder, at der samtidig sker en vis implementering af  

 Århuskonventionen (Konventionen om adgang til oplysninger, offentlig  

 deltagelse i beslutninger og adgang til klage og domstolsprøvelse  

 på miljøområdet), der blev underskrevet af miljø-  

 og energiministeren på den 4. paneuropæiske  

 miljøkonference i Århus 24.-25. juni 1998. Det skyldes, at der  

 er et vist overlap imellem VVM-reglerne og Århuskonventionen.
Men der  

 er ikke hermed taget stilling til den endelige implementering af  

 konventionen, og der kan derfor muligvis blive tale om en supplering af  

 reglerne på et senere tidspunkt.
 1.2. Indførelse af en bestemmelse om anvendelsen af ejendomme i  

 sommerhusområder.
 Sommerhusområder er efter planlovens § 34,  

 stk. 3, områder, som i en bygningsvedtægt eller en  

 byplanvedtægt er udlagt til sommerhusbebyggelse, og områder, som  

 i en lokalplan er overført til sommerhusområde.
I de sommerhusområder, der er omfattet af en  

 byplanvedtægt eller lokalplan, vil planen indeholde bestemmelser om  

 anvendelsen af ejendommene i området, der er direkte bindende for  

 ejerne.
Det gælder imidlertid ikke i de øvrige  

 sommerhusområder.
Der er stadig en del områder, som er  

 sommerhusområder, fordi de blev udlagt hertil i en  

 bygningsvedtægt, og som ikke senere er blevet omfattet af en lokalplan.  

 I disse områder er der - bortset fra bestemmelserne i planlovens  

 §§ 39 og 40 om boliger - ikke umiddelbart bindende bestemmelser om  

 anvendelsen af ejendommene, fordi de bestemmelser om anvendelsen af  

 ejendommene, der i øvrigt var i bygningsvedtægterne, er  

 bortfaldet.
Kommuneplanens rammebestemmelser er ikke umiddelbart bindende,  

 men kommunalbestyrelsen kan efter planlovens § 12, stk. 3,  

 nedlægge forbud mod en anvendelse, der er i strid med  

 rammebestemmelserne.
Forbud skal imidlertid nedlægges, før en  

 anvendelse er påbegyndt, og det forudsætter derfor, at kommunen  

 bliver opmærksom på en påtænkt anvendelse, og at den  

 griber ind.
 Da det er en almindelig forudsætning, at  

 sommerhusområder skal benyttes til ferieformål og ikke til  

 erhvervsformål, der kan medføre gener både for naboerne og  

 for området som helhed, må det betragtes som en mangel i loven,  

 at der ikke er en generelt gældende bestemmelse om anvendelsen.
 Det foreslås derfor, at der indføjes en  

 bestemmelse i loven, hvorefter ejendomme i et sommerhusområde,  

 medmindre andet er fastsat i en lokalplan eller byplanvedtægt, kun  

 må anvendes til boligformål, jf. lovens § 40.
1.3. Andre ændringer Der foreslås endvidere en række mindre  

 ændringer af de gældende bestemmelser på områder,  

 hvor der under administrationen af loven er konstateret et praktisk behov for  

 en præcisering eller supplering af reglerne. Ændringsforslagene  

 er:
 Forslag om, at lokalplanbestemmelser, der erstatter en  

 landzonetilladelse, skal kunne betinges, ligesom landzonetilladelser kan  

 betinges.
 Præcisering af, at en klage over et påbud kan  

 tillægges opsættende virkning.
 Forslag om, at der i forbindelse med klager  

 vedrørende landzonebestemmelserne skal være adgang til at bortse  

 fra bestemmelserne, når klagen vedrører en foranstaltning, der  

 er udført, ligesom der kan bortses fra reglerne vedrørende  

 lokalplaner og dispensationer.
2. Lovforslagets økonomiske og administrative konsekvenser Ad 1.1. Forslaget indebærer, at lidt flere  

 anlæg bliver omfattet af kravet om en VVM-vurdering.
Endvidere vil de  

 øgede krav om information af offentligheden betyde, at amterne  

 får flere udgifter til offentliggørelse af afgørelser.  

 Omfanget fastlægges ved DUT-forhandlingerne om ændringen af  

 samlebekendtgørelsen.
 De nye regler om tilladelse og offentliggørelse af  

 afgørelser skønnes at ville medføre en del flere klager  

 til Naturklagenævnet.
 Ad 1.2. og 1.3 . Forslagene har ikke  

 økonomiske eller administrative konsekvenser for det offentlige.
 3. Lovforslagets økonomiske og administrative konsekvenser for  

 erhvervslivet.
 Lovforslaget skønnes ikke at have økonomiske  

 eller administrative konsekvenser af betydning for erhvervslivet.
 4. Lovforslagets miljømæssige konsekvenser.
Forslaget om supplering af VVM-reglerne kan 5. Forholdet til EU-retten.
 Forslaget om supplering af VVM-reglerne danner grundlag  

 for en implementering af det ændrede VVM-direktiv, jf. de almindelige  

 bemærkningers pkt. 1.1. Kommissionen skal derfor orienteres, når  

 lovændringerne er gennemført og de nødvendige  

 bekendtgørelser med hjemmel i lovændringerne er udstedt.
 6. Hørte myndigheder og organisationer.
 En række myndigheder og organisationer blev  

 hørt over et udkast til det lovforslag, der blev fremsat den 4.  

 februar 1998 (L 176). Da lovforslaget i alt væsentligt er en  

 genfremsættelse af en del af L 176 har det ikke været sendt i  

 høring.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Nej VVM-reglerne betyder, at amterne får øgede  

 udgifter til annoncering.
Omfanget fastlægges ved DUT-forhandlingerne  

 om ændringen af samlebekendtgørelsen.
Administrative konsekvenser for stat, kommuner og  

 amtskommuner Nej VVM-reglerne indebærer, at amterne får lidt flere  

 VVM-sager.
Omfanget fastlægges ved ovennævnte  

 DUT-forhandlinger.
 Den statslige klagemyndighed, Naturklagenævnet, får flere  

 klager i VVM-sager, svarende til den øgede sagsmængde hos  

 amterne.
Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Forslaget om supplering af VVM-reglerne danner grundlag for  

 implementeringen af Rådets direktiv 97/11/EF af 3.marts 1997 om  

 ændring af direktiv 85/337/EØF om vurdering af visse offentlige  

 og private projekters indvirkning på miljøet.
Bemærkninger til lovforslagets  

 enkelte bestemmelser Til § 1 Til nr.1, 2 og 5 De foreslåede ændringer er en konsekvens af den i nr. 3  

 foreslåede § 6 c.
Til nr. 3 Med hensyn til baggrunden for den foreslåede  

 supplering af VVM-reglerne henvises til de almindelige bemærkningers  

 pkt. 1.1.
 Den foreslåede nye paragrafs stk. 1 og 2 har  

 forbillede i bestemmelserne om lokalplanpligt i planlovens § 13,  

 stk. 2 og 3.
 I stk. 1 foreslås en bestemmelse om, at  

 større enkeltanlæg, der må antages at påvirke  

 miljøet i væsentlig grad, ikke må påbegyndes,  

 før der er tilvejebragt retningslinier i regionplanen om beliggenheden  

 og udformningen af anlægget.
Definitionen af anlæggene og kravene til  

 miljøkonsekvensvurderingen af dem indeholder det samme, som de  

 hidtidige regler.
Det nye i forslaget er således kun, at bestemmelserne  

 bliver direkte bindende for borgerne.
Som oplyst i de almindelige bemærkninger bevirker  

 Rådets Direktiv 97/11/EF af 3. marts 1997, at der sker en vis udvidelse  

 af kredsen af anlæg, der er omfattet af VVM-reglerne.
Denne  

 ændring vil blive implementeret ved en ændring af den  

 gældende samlebekendtgørelse med hjemmel i planlovens  

 § 8.
I det ændrede direktiv om VVM forudsættes det,  

 at de VVM-pligtige anlæg skal være undergivet krav om en  

 tilladelse, og at der skal være bestemmelser om, at denne tilladelse  

 ikke må gives, før VVM-vurderingen har fundet sted.
Efter de  

 gældende regler må miljøgodkendelser m.v. ikke meddeles,  

 før der er tilvejebragt regionplanretningslinier, jf.
Miljø- og  

 Energiministeriets bekendtgørelser nr. 848 og 849 af 30. september  

 1994. Det er imidlertid ikke alle VVM-pligtige anlæg, der er omfattet  

 af disse bestemmelser, og det foreslås derfor i stk. 3, at der  

 tilvejebringes en generel hjemmel til, at miljø- og energiministeren  

 kan fastsætte regler om, at de pågældende anlæg ikke  

 må påbegyndes uden amtsrådets eller (i København og  

 Frederiksberg) Københavns Kommunalbestyrelses eller Frederiksberg  

 Kommunalbestyrelses tilladelse.
Bemyndigelsen vil blive benyttet med hensyn  

 til de VVM-pligtige anlæg, der ikke er omfattet af reglerne i de  

 nævnte bekendtgørelser om miljøgodkendelse m.v.
Det er  

 navnlig vejanlæg, elledninger og andre infrastrukturanlæg samt  

 feriehoteller og detailhandelscentre.
Hertil kommer nogle sager om  

 større husdyrhold, som må antages at kunne påvirke  

 miljøet væsentligt og derfor er VVM-pligtige, i det omfang disse  

 sager ikke bliver omfattet af en kommende ændring af reglerne om  

 miljøgodkendelse som følge af implementeringen af IPPC  

 direktivet ( 96/61/EF om integreret forebyggelse og bekæmpelse af  

 forurening).
I stk. 2 foreslås en bestemmelse om, at  

 amtsrådet har pligt til at tilvejebringe et forslag til  

 regionplantillæg, hvis det anlæg, der ønskes placeret, i  

 øvrigt er i overensstemmelse med retningslinierne i regionplanen.
Er  

 det ikke det, kan amtsrådet nægte at medvirke.  

 Spørgsmålet om, hvorvidt anlægget er i overensstemmelse  

 med retningslinierne i regionplanen, er et retligt spørgsmål,  

 der kan påklages til Naturklagenævnet efter planlovens § 58,  

 stk. 1, nr. 3.
Den foreslåede pligt til at tilvejebringe et forslag  

 til et regionplantillæg og derefter at fremme sagen mest muligt betyder  

 ikke, at amtsrådet er forpligtet til at vedtage et  

 regionplantillæg, der muliggør etableringen af anlægget.  

 Hvis behandlingen af planforslaget medfører, at amtsrådet  

 må vurdere, at etableringen af anlægget er  

 planlægningsmæssigt eller miljømæssigt uforsvarlig,  

 kan amtsrådet undlade at vedtage forslaget endeligt.
Amtsrådets  

 vurdering heraf kan ikke påklages, idet det kun er retlige  

 spørgsmål i forbindelse med beslutningen, der kan påklages  

 til Naturklagenævnet, jf. oven for.
 For så vidt angår de tilladelser til  

 påbegyndelse af et VVM-pligtigt anlæg, der i nogle af sagerne  

 skal meddeles efter de regler, som miljø- og energiministeren  

 fastsætter med hjemmel i den foreslåede § 6 c, stk. 3  

 foreslås en ændring af klagebestemmelserne i § 58,  

 stk. 1, således at disse tilladelser bliver omfattet af fuld  

 klageadgang, jf. bemærkningerne til § 1, nr. 14.
Pligten til at tilvejebringe et forslag til et  

 regionplantillæg gælder efter forslaget ikke, hvis en  

 nødvendig landzonetilladelse ikke kan opnås.
Det betyder, at  

 amtsrådet kan meddele afslag på en ansøgning om  

 landzonetilladelse uden forudgående VVM-vurdering.
Afslaget kan efter  

 planlovens § 58, stk. 1, nr. 1, påklages til  

 Naturklagenævnet.
Stadfæster nævnet afslaget, er sagen  

 administrativt afgjort.
Finder nævnet imidlertid, at afslaget ikke er  

 tilstrækkelig begrundet, kan nævnet hjemvise sagen til  

 amtsrådet, der herefter må behandle ansøgningen efter  

 VVM-reglerne.
Til nr. 4 Forslaget er en konsekvens af ændringen af den  

 kommunale styrelseslov pr. 1. januar 1998.
Til nr. 6 Afgørelser om, at et anlæg skal VVM-vurderes,  

 vil i de fleste tilfælde blive offentliggjort, fordi amtet efter de  

 gældende regler i planloven skal indkalde ideer og forslag til  

 planlægningsarbejdet.
I København og Frederiksberg, hvor  

 kommuneplanen er regionplan, kan kommunen i nogle tilfælde undlade at  

 indkalde ideer og forslag forud for udarbejdelsen af et  

 kommuneplantillæg med VVM-vurdering.
I disse tilfælde vil  

 kommunen efter de nye regler skulle offentliggøre afgørelsen  

 om, at der skal foretages en VVM-vurdering af et anlæg.
Afgørelser om, at et anlæg efter en vurdering  

 af nærmere fastsatte kriterier (screening) ikke skal VVM-vurderes, skal  

 efter de gældende regler ikke offentliggøres, men  

 ansøgeren kan være interesseret i offentliggørelsen,  

 fordi klagefristen for en klage til Naturklagenævnet beregnes fra en  

 offentliggørelse og ellers fra det tidspunkt, hvor klageren bliver  

 bekendt med afgørelsen.
Ministeriet har derfor i vejledningen om  

 planloven tilkendegivet, at amterne bør være  

 imødekommende overfor en bygherre, hvis denne ønsker at betale  

 offentliggørelsen af afgørelsen med en klagevejledning.
Afslag på en ansøgning eller beslutning om,  

 at et planforslag ikke vedtages endeligt, skal efter de gældende regler  

 i planloven heller ikke offentliggøres.
Det samme gælder  

 regionplanmyndighedens beslutning om ikke at vedtage et forslag til  

 regionplanretningslinier for et VVM-pligtigt anlæg.
 Efter det ændrede direktiv om VVM er det et krav, at  

 offentligheden informeres om de nævnte afgørelser, og det er  

 derfor nødvendigt at supplere planlovens bestemmelser om  

 offentliggørelse.
Det foreslås derfor, at miljø- og  

 energiministeren bemyndiges til at fastsætte regler om  

 offentliggørelse af amternes og kommunernes afgørelser om, at  

 et anlæg er eller ikke er VVM-pligtigt, og beslutninger om, at et  

 forslag til regionplanretningslinier for et VVM-pligtigt anlæg ikke  

 vedtages, eller at et offentliggjort forslag ikke vedtages endeligt.
Reglerne  

 om offentliggørelse skal endvidere omfatte afgørelser om, at en  

 tilladelse til påbegyndelse af et anlæg meddeles eller ikke  

 meddeles.
De sidstnævnte afgørelser vil kunne  

 offentliggøres sammen med offentliggørelsen af beslutningen om,  

 at regionplanforslaget vedtages endeligt eller ikke vedtages.
Til nr. 7 Bestemmelserne i en lokalplan kan med enkelte undtagelser,  

 jf. § 15, stk. 2, nr. 11 og 12, ikke gøres betingede.
Det  

 skyldes generelt, at betingelser skaber uklarhed om retstilstanden, fordi den  

 bliver afhængig af forhold uden for lokalplanen.
En bestemmelse i en lokalplan efter § 15,  

 stk. 4, har imidlertid reelt samme virkning som en landzonetilladelse.  

 Landzonetilladelser kan betinges, og de bliver i praksis ofte betinget.
Det  

 skønnes derfor hensigtsmæssigt og ubetænkeligt, at  

 bestemmelser efter § 15, stk. 4, på samme måde som en  

 landzonetilladelse kan gøres betinget.
 En relevant betingelse kan være, at anlægget,  

 for eksempel en vindmølle, skal fjernes, når det ikke  

 længere benyttes.
Et andet eksempel kan være tidsbegrænsning af  

 en tilladelse, således at tilladelsen falder bort, hvis den ikke er  

 udnyttet inden en vis frist.
Specielt i kystnærhedszonen kan der  

 være en interesse i, at uudnyttede tilladelser ikke til stadighed skal  

 lægge en binding på arealanvendelsen.
Skulle projektet senere  

 blive aktuelt igen, efter at tilladelsen er bortfaldet, kan der efter en  

 konkret vurdering meddeles en landzonetilladelse efter planlovens § 35,  

 stk. 1.
Til nr. 8 Det foreslås præciseret, at en  

 landzonetilladelse til et VVM-pligtigt anlæg først kan meddeles,  

 når de fornødne regionplanretningslinier er endeligt  

 vedtaget.
Til nr. 9 Med hensyn til baggrunden for de foreslåede  

 bestemmelser henvises til de almindelige bemærkningers pkt. 1.2.
 Efter den foreslåede § 38 a må en ejendom  

 i et sommerhusområde kun anvendes til boligformål, medmindre  

 anden anvendelse er tilladt i en byplanvedtægt eller lokalplan.
 Anvendelsen til boligformål skal være i  

 overensstemmelse med bestemmelserne i lovens §§ 40 og 41, d.v.s. at en  

 bolig ikke må anvendes til helårsbeboelse, medmindre der er tale  

 om en bolig, hvor retten til helårsbeboelse er bevaret siden  

 området blev udlagt til sommerhusområde, eller en bolig, hvor  

 ejeren har ret til helårsbeboelse efter pensionistreglerne i lovens  

 § 41.
Da der efter de hidtil gældende regler lovligt kan  

 være påbegyndt en anvendelse, som vil være i strid med den  

 foreslåede bestemmelse, foreslås det, at en anvendelse, der er  

 lovligt påbegyndt ved lovens ikrafttræden, kan fortsætte,  

 men at retten hertil bortfalder, når den ikke har været udnyttet  

 i 3 på hinanden følgende år.
Det svarer til, hvad der i  

 øvrigt gælder med hensyn til adgangen til at opretholde en  

 anvendelse, der er i strid med loven eller lokalplan- eller  

 byplanvedtægtsbestemmelser, jf. § 56, stk. 2 Til nr. 10 Forslaget er en konsekvens af, at lov om byfornyelse, der  

 trådte i kraft den 1. januar 1998, har afløst lov om byfornyelse  

 og boligforbedring.
Til nr. 11 Det foreslås fastsat, at amtsrådet, i  

 Københavns og Frederiksberg Kommuner kommunalbestyrelsen, der er de  

 kompetente myndigheder efter VVM-reglerne, har tilsynspligten med  

 overholdelsen af reglerne.
 Kommunalbestyrelsen skal efter § 51, stk. 3,  

 foretage indberetning til amtsrådet, når kommunalbestyrelsen  

 får kendskab til et ulovligt forhold i tilfælde, hvor  

 amtsrådet efter stk. 2 er tilsynsmyndighed.
Til nr. 12 Forslaget er en konsekvens af forslaget i nr. 9 Til nr. 13 De tilladelser til påbegyndelse af VVM-pligtige  

 anlæg, som miljø- og energiministeren efter lovforslaget kan  

 fastsætte regler om, kan betinges, således at  

 regionplanretningslinier om anlæggets placering og udformning bliver  

 direkte bindende for bygherren.
Det er afgørelser af samme karakter  

 som for eksempel en landzonetilladelse, der kan påklages til  

 Naturklagenævnet for så vidt angår både retlige og  

 skønsmæssige spørgsmål.
Det foreslås derfor, at klageadgangen med hensyn til  

 de omhandlede tilladelser ikke begrænses til retlige  

 spørgsmål.
Den fulde klageadgang til Naturklagenævnet  

 kommer til at omfatte de VVM-pligtige anlæg, der ikke er omfattet af  

 bekendtgørelserne om miljøgodkendelse m.v., jf.  

 bemærkningerne til § 1, nr. 3.
 Den foreslåede klagebestemmelse er i  

 overensstemmelse med Århuskonventionens bestemmelse om klageadgang  

 på miljøområdet.
Forslaget indebærer, at der opstår en forskel  

 i klageadgangen for så vidt angår planbeslutningen -  

 regionplantillægget med VVM-vurderingen - og den tilladelse, der skal  

 gives eller afslås på grundlag af planbeslutningen.  

 Regionplanmyndighedens beslutning om at vedtage eller ikke vedtage  

 regionplanretningslinier kan efter de almindelige regler kun påklages  

 til Naturklagenævnet for så vidt angår retlige  

 spørgsmål.
Tilladelsen til at påbegynde anlægget  

 eller afslaget kan efter den foreslåede bestemmelse påklages til  

 Naturklagenævnet både for så vidt angår retlige og  

 skønsmæssige spørgsmål.
Dvs. at  

 Naturklagenævnet, hvis der er meddelt en tilladelse, vil kunne  

 efterprøve tilladelsen og eventuelle vilkår og eventuelt vil  

 kunne ændre en tilladelse til et afslag, selvom regionplanmyndigheden  

 har vedtaget de nødvendige regionplanretningslinier.
Er en tilladelse  

 afslået, kan Naturklagenævnet efterprøve afslaget, men  

 nævnet kan ikke meddele en tilladelse, hvis afslaget skyldes, at de  

 fornødne regionplanretningslinier ikke er vedtaget.
Til nr. 14 Det foreslås præciseret, at  

 Naturklagenævnet også kan meddele opsættende virkning ved  

 klager over påbud.
 Bestemmelsen foreslås endvidere ændret som  

 konsekvens af forslaget i nr. 13.
Til nr. 15 Efter de gældende regler i planlovens § 61 kan  

 Naturklagenævnet i visse tilfælde i forbindelse med  

 afgørelsen af en klagesag se bort fra reglerne om lokalplaner og  

 dispensationer, når klagen vedrører en foranstaltning, der er  

 udført.
Det betyder, at nævnet kan fritage for en  

 efterfølgende tilvejebringelse af lokalplan eller meddelelse af en  

 dispensation, som ellers ville være nødvendig for en retlig  

 lovliggørelse af den pågældende foranstaltning.
 Bestemmelsen er overført til planloven fra  

 kommuneplanlovens § 48, stk. 4, der blev gennemført ved lov  

 nr. 250 af 23. maj 1984 om ændring af forskellige miljø- og  

 planlægningslove (håndhævelse). Formålet med  

 bestemmelsen er, at klagemyndigheden skal kunne fritage for en  

 efterfølgende lokalplan- eller dispensationsprocedure, når en  

 sådan reelt vil være uden indhold, jf. bemærkningerne til  

 § 4, nr. 5 i lovforslag L 78, 1983-84 (2. samling), tillæg A  

 sp.1577.
Bestemmelsen i § 61 omfatter ikke reglerne om  

 landzonetilladelse, uden at der synes at være nogen særlig  

 begrundelse for denne forskel.
En efterfølgende landzonetilladelse kan  

 også være en formalitet uden reelt indhold.  

 Naturklagenævnet behandler både klager vedrørende  

 lokalplaner og landzonebestemmelserne og begge regelsæt er ofte  

 aktuelle i den samme sag.
 Det foreslås derfor, at bestemmelsen udvides  

 således, at også tilladelse efter landzonebestemmelserne bliver  

 omfattet.
Til nr. 16 De gældende bestemmelser i planlovens § 64 om  

 straf omfatter ikke de regler om tilladelse til påbegyndelse af et  

 VVM-pligtigt anlæg, der skal fastsættes efter den  

 foreslåede § 6 c, stk. 3. Det foreslås derfor, at der  

 tilvejebringes hjemmel til, at der i disse regler fastsættes straf af  

 bøde for overtrædelse af reglerne.
Hjemmelen vil blive benyttet  

 til at fastsætte straf for overtrædelse af forbudet mod  

 påbegyndelse uden tilladelse.
Til § 2 Det foreslås, at loven træder i kraft den 14.  

 marts 1999, der er det tidspunkt, hvor Rådets direktiv 97/11/EF af  

 3.marts 1997 skal være implementeret, jf. direktivets artikel 3,  

 stk. 1. De nye regler, der skal fastsættes i  

 samlebekendtgørelsen vil blive givet virkning for bygge- og  

 anlægsarbejder og ibrugtagen af bygninger og arealer til ændret  

 anvendelse, hvortil der søges byggetilladelse, eller, hvis en  

 byggetilladelse ikke kræves, påbegyndes efter denne dato, jf.  

 overgangsbestemmelsen i direktivets artikel 3, stk. 2. Projekter, der er  

 i overensstemmelse med en detaljeret lokalplan eller byplanvedtægt, men  

 hvortil der ikke er søgt byggetilladelse, eller som ikke er lovligt  

 påbegyndt før lovens ikrafttræden, bliver omfattet af de  

 nye regler om påbegyndelse af VVM-pligtige anlæg.
Bilag Lovforslaget sammenholdt med gældende lov Gældende formulering Lovforslaget § 1 I lov om planlægning, jf. lovbekendtgørelse nr. 563 af 30.  

 juni 1997, som ændret ved § 4 i lov nr. 478 af 1. juli 1998 og  

 § 3 i lov nr. 479 af 1. juli 1998, foretages følgende  

 ændringer:
 § 6.
 Stk. 2.
 Stk. 3.
1)	arealudlæg til byzoner og  

 sommerhusområder, 2)	beliggenheden af større offentlige institutioner  

 samt større trafikanlæg og andre større tekniske  

 anlæg, 3)	beliggenheden af virksomhed m.v., hvortil der af hensyn  

 til forebyggelse af forurening må stilles særlige  

 beliggenhedskrav, 4)	beliggenheden og udformningen af større enkeltanlæg,  

 der må antages at påvirke miljøet i væsentlig  

 grad, 1.
 »4) de i § 6 c nævnte anlæg,«.
5)	den samlede detailhandelsstruktur, jf. § 6  

 b, 6)	varetagelsen af de jordbrugsmæssige interesser,  

 herunder udpegningen og sikringen af de særlig værdifulde  

 landbrugsområder, 7)	beliggenheden af skovrejsningsområder og  

 områder, hvor skovtilplantning er uønsket, 8)	varetagelsen af bevaringsværdier og  

 naturbeskyttelsesinteresser i det åbne land, herunder udpegningen og  

 sikringen af naturområder med særlige  

 naturbeskyttelsesinteresser, 9)	beliggenheden af lavbundsarealer, der kan genoprettes  

 som vådområder, 10)	beliggenheden af arealer til  

 fritidsformål, 11)	anvendelsen af arealer til udnyttelse af sten, grus og  

 andre naturforekomster i jorden, 12)	anvendelsen og beskyttelsen af vandressourcerne,  

 herunder udpegning af områder med særlige drikkevandsinteresser,  

 områder med drikkevandsinteresser og områder med begrænsede  

 drikkevandsinteresser, følsomme indvindingsområder,  

 indsatsområder, samt en prioritering af indsatsområderne, 13)	kvaliteten og anvendelsen af vandløb,  

 søer og kystvande og 14)	realiseringen af regler eller beslutninger efter  

 lovens § 3.
 Stk. 4.
1)	fordelingen af den fremtidige byggeaktivitet i byzone  

 og rækkefølgen herfor og 2)	vandforsyningen og spildevandsafledningen.
 Stk. 5.
 Stk. 6.
 Stk. 7.
 Stk. 8.
 2.
 Stk. 9.
1)	en vurdering af omfanget af det eksisterende  

 bruttoetageareal til butiksformål for de enkelte byer og bydele fordelt  

 på hovedbutikstyper og disses omsætning, 2)	en vurdering af behovet for nybyggeri eller omdannelse  

 af eksisterende bebyggelse til butiksformål, 3)	en angivelse af målene for  

 detailhandelsstrukturen, herunder hvilket opland der forudsættes  

 betjent af de butikker, der kan placeres inden for de afgrænsede  

 arealer, 4)	oplysning om, hvordan forslaget fremmer et varieret  

 butiksudbud i de mindre og mellemstore byer, 5)	oplysning om, hvordan forslaget fremmer et varieret  

 butiksudbud i den centrale del af de enkelte byer eller bydele, herunder  

 forudsætningerne for afgrænsningen af den centrale del af de  

 enkelte byer eller bydele og for eventuelle fravigelser fra bestemmelsen i  

 § 5 d, stk. 1, 6)	en angivelse af tilgængeligheden for de  

 forskellige trafikarter til de udlagte arealer til butiksformål  

 og 7)	oplysning om de særlige  

 planlægningsmæssige begrundelser for fastsættelse af  

 eventuelle butiksstørrelser på mere end 3.000 m2  

 bruttoetageareal for dagligvarebutikker eller 1.000 m 2  

 bruttoetageareal for udvalgsvarebutikker.
3 »§ 6 c.
 Stk. 2.
 Stk. 3.
 § 7.
 4.
 Stk. 2.
 Stk. 3.
 5.
 § 8.
 6.
»Stk. 2. Miljø- og energiministeren kan fastsætte  

 regler om offentliggørelse af 1)	afgørelser om, at et anlæg er omfattet  

 eller ikke er omfattet af bestemmelserne i § 6 c, 2)	beslutninger om, at et forslag til  

 regionplanretningslinier for et anlæg, der er omfattet af  

 bestemmelserne i § 6 c, ikke vedtages, 3)	beslutninger om, at et forslag, der er offentliggjort,  

 ikke vedtages endeligt, og 4)	afgørelser om, at en tilladelse efter regler  

 fastsat i medfør af § 6 c, stk. 3, meddeles eller ikke  

 meddeles.« § 15.
 Stk. 2.
1)	overførsel til byzone eller  

 sommerhusområde af arealer, som planen omfatter, 2)	områdets anvendelse, herunder om at nærmere  

 angivne arealer forbeholdes til offentlige formål, 3)	ejendommes størrelse og afgrænsning, 4)	vej- og stiforhold og andre forhold af  

 færdselsmæssig betydning, herunder om adgangsforholdene til  

 færdselsarealer og med henblik på adskillelse af  

 trafikarterne, 5)	beliggenhed af spor- og ledningsanlæg, herunder  

 til elforsyning, 6)	bebyggelsers beliggenhed på grundene, herunder om  

 den terrænhøjde, hvori en bebyggelse skal opføres, 7)	bebyggelsers omfang og udformning, herunder til  

 regulering af boligtætheden, 8)	anvendelse af de enkelte bygninger, 9)	udformning, anvendelse og vedligeholdelse af ubebyggede  

 arealer, herunder om terrænregulering, hegnsforhold, bevaring af  

 beplantning og beplantningsforhold i øvrigt samt belysning af veje og  

 andre færdselsarealer, 10)	bevaring af landskabstræk i forbindelse med  

 bebyggelse af et område, der inddrages til bymæssig bebyggelse  

 eller sommerhusbebyggelse, 11)	tilvejebringelse af eller tilslutning til  

 fællesanlæg i eller uden for det af planen omfattede område  

 som betingelse for ibrugtagen af ny bebyggelse, 12)	foretagelse af afskærmningsforanstaltninger  

 såsom anlæg af beplantningsbælte, støjvold, mur og  

 lignende som betingelse for ibrugtagen af ny bebyggelse eller ændret  

 anvendelse af et ubebygget areal, 13)	oprettelse af grundejerforeninger for nye  

 haveboligområder, erhvervsområder eller områder for  

 fritidsbebyggelse, herunder om medlemspligt og om foreningens ret og pligt  

 til at forestå etablering, drift og vedligeholdelse af  

 fællesarealer og fællesanlæg, 14)	bevaring af eksisterende bebyggelse, således at  

 bebyggelsen kun med tilladelse fra kommunalbestyrelsen må nedrives,  

 ombygges eller på anden måde ændres, 15)	friholdelse af et område for ny bebyggelse,  

 når en bebyggelse kan blive udsat for sammenstyrtning,  

 oversvømmelse eller anden skade, der kan medføre fare for  

 brugernes liv, helbred eller ejendom, 16)	ophør af gyldigheden af udtrykkeligt angivne  

 tilstandsservitutter, hvis servituttens opretholdelse vil være i strid  

 med lokalplanens formål, og hvis servitutten ikke vil bortfalde som  

 følge af § 18, 17)	sammenlægning af lejligheder i eksisterende  

 boligbebyggelse, 18)	isolering af eksisterende boligbebyggelse mod  

 støj og 19)	forbud mod større byggearbejder på  

 eksisterende bebyggelse, således at sådanne arbejder kun kan  

 udføres med kommunalbestyrelsens tilladelse eller efter krav fra en  

 offentlig myndighed med hjemmel i lovgivningen.
 Stk. 3.
 Stk. 4.
 7.
»Der kan knyttes betingelser til  

 bestemmelsen.« Stk. 5.
 Stk. 6.
 Stk. 7.
 Stk. 8.
 § 35.
 8.
 Stk. 2.
 Stk. 3. For arealer i kystnærhedszonen, jf. § 5 a,  

 må tilladelse efter stk. 1 kun meddeles, hvis det ansøgte  

 har helt underordnet betydning i forhold til de nationale  

 planlægningsinteresser i kystområderne, jf. § 1.
»Stk. 2. Tilladelse efter stk. 1 til  

 udstykning, bebyggelse eller ændret anvendelse, som er omfattet af  

 reglen om VVM-pligt i § 6 c, stk. 1, eller reglen om lokalplanpligt  

 i § 13, stk. 2, kan først meddeles, når de  

 fornødne retningslinier i regionplanen er endeligt vedtaget og den  

 fornødne lokalplan er offentligt bekendtgjort.« Stk. 4.
 1)	I Københavns og Frederiksberg Kommuner.
 2)	I landsbyer, der er entydigt afgrænset i en  

 kommuneplan.
 3)	I landzoneområder, der er omfattet af en  

 offentligt bekendtgjort lokalplan.
 Stk. 5.
 Stk. 6.
 Stk. 7.
 Stk. 8.
 9.
» § 38 a.
En ejendom i et  

 sommerhusområde må, medmindre andet er fastsat i en lokalplan  

 eller i en af de planer, der er opretholdt ved § 68, stk. 2, ikke  

 benyttes til anden anvendelse end boligformål, jf. §§ 40 og 41. En  

 anvendelse, der er lovligt påbegyndt senest den 14. marts 1999, kan dog  

 fortsætte, men retten hertil bortfalder, når den ikke har  

 været udnyttet i 3 på hinanden følgende år, jf.  

 § 56, stk. 2.« § 41.
 10.
 Stk. 2.
 Stk. 3.
 Stk. 4.
 Stk. 5.
 § 51.
 Stk. 2. Amtsrådet påser overholdelsen af  

 §§ 35 og 36 og regler, der med hjemmel i § 3 er fastsat for  

 administrationen af §§ 35 og 36, medmindre kommunalbestyrelsen er  

 landzonemyndighed i det pågældende område, jf. § 35,  

 stk. 4.
 Stk. 3. Kommunalbestyrelsen skal foretage indberetning til  

 amtsrådet, når kommunalbestyrelsen får kendskab til et  

 ulovligt forhold i tilfælde, hvor amtsrådet efter stk. 2 er  

 tilsynsmyndighed.
 11.
 »Stk. 2.
 Stk. 4.
 Stk. 5.
 § 56.
 Stk. 2.
 12.
 § 58.
 1)	Amtsråds og kommunalbestyrelsers  

 afgørelser efter § 35, stk. 1.
 2)	Kommunalbestyrelsers afgørelser efter § 47,  

 stk. 1.
 13.
 3)	Amtsråds og kommunalbestyrelsers  

 afgørelser om andre forhold, der er omfattet af denne lov, for  

 så vidt angår retlige spørgsmål.
3)	Amtsråds, i Københavns og Frederiksberg  

 Kommuner kommunalbestyrelsens, afgørelser om tilladelser efter regler  

 fastsat af miljø- og energiministeren i henhold til § 6 c,  

 stk. 3.« Stk. 2.
 Nr. 3 bliver herefter nr. 4.
 Stk. 3.
 § 60.
 Stk. 2.
 14. § 60, stk. 3, 1. pkt., affattes  

 således:
 Stk. 3.
»Ved rettidig klage efter § 58,  

 stk. 1, nr. 3 og 4, kan Naturklagenævnet bestemme, at en af  

 kommunalbestyrelsen eller amtsrådet meddelt tilladelse eller  

 godkendelse ikke må udnyttes, og at et påbud ikke skal  

 efterkommes.« Stk. 4.
 Stk. 5.
 § 61.
 15.
 § 64.
1)	overtræder bestemmelser i en lokalplan eller en  

 af de efter § 68, stk. 2, opretholdte vedtægter og planer  

 m.v., 2)	overtræder § 35, stk. 1, § 39 og  

 § 40, stk. 1, 3)	tilsidesætter vilkår for en tilladelse  

 eller dispensation m.v. efter loven eller de i medfør af loven  

 udfærdigede forskrifter eller planer eller tilsidesætter  

 kommunalbestyrelsens bestemmelser efter § 37, stk. 2, eller 4)	undlader at efterkomme et påbud eller forbud, der  

 er udstedt i henhold til loven eller de i medfør af loven  

 udfærdigede forskrifter, herunder påbud om at berigtige et  

 ulovligt forhold.
 16.
 Stk. 2.
»Stk. 2. Der kan i regler fastsat efter § 6  

 c, stk. 3, fastsættes straf af bøde for overtrædelse  

 af bestemmelser i sådanne regler.« Stk. 2 bliver herefter stk. 3.
§ 2 Loven træder i kraft den 14. marts 1999.
