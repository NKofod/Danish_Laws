 I medfør af § 68, stk. 1, § 73, stk. 1, nr. 4), § 83, § 84, stk. 1, § 124  

 g, stk. 1, nr. 2, og § 118, stk. 5, i færdselsloven, jf. lovbekendtgørelse  

 nr. 735 af 24. august 1992, som senest ændret ved lov nr. 1123 af 20.  

 december 1995, fastsættes:
Politiets meddelelse af tilladelse § 1.  Trafikministeriet bemyndiger herved politiet til  

 efter forudgående drøftelse med vejmyndighederne i kommunen at tillade, at  

 tivolitog benyttes til kørsel på vej, der er omfattet af færdselsloven.
 Stk. 2.  Ved et tivolitog forstås et vogntog alene til  

 personbefordring, som kendes fra forlystelsesparker, og hvor ind- og  

 udstigning sker for hver enkelt sæderække, og som er godkendt af Statens  

 Bilinspektion efter de i § 4 angivne retningslinier.
§ 2.  Spørgsmålet om meddelelse af tilladelse til  

 kørsel med tivolitog skal afgøres ud fra en konkret vurdering af de  

 færdselsmæssige forhold på de områder, hvortil der ønskes tilladelse til  

 kørsel med tivolitog.
I den forbindelse skal det færdselssikkerhedsmæssige  

 hensyn til øvrige trafikanter samt passagererne tillægges væsentlig  

 betydning.
Stk. 2.  En tilladelse kan således i almindelighed alene  

 gives til kørsel på områder, hvor der i det væsentligste kun færdes gående og  

 cyklister.
Dette vil sige områder, som på betryggende måde er afmærket eller  

 afspærret fra steder, hvor der foregår almindelig færdsel med motorkøretøjer,  

 eller områder, hvor almindelig færdsel med motorkøretøjer er væsentligt  

 begrænset, for eksempel opholds- og legeområder, visse gågader m.v.
 Stk. 3.  Såfremt det skønnes forsvarligt, kan der i  

 forbindelse med tilladelsen gives adgang til at krydse vej, som benyttes til  

 almindelig færdsel med motorkøretøjer.
 Stk. 4.  Tilladelse til kørsel uden for  

 forlystelsesparker bør ud fra de nævnte hensyn hovedsageligt gives i  

 enkeltstående tilfælde, for eksempel i forbindelse med byfester og optog.  

 Tilladelse for en længere periode vil dog kunne gives i særlige tilfælde,  

 hvis en sådan tilladelse ud fra de nævnte hensyn skønnes  

 færdselssikkerhedsmæssigt forsvarlig.
 Stk. 5.  Såfremt tilladelsen alene gælder i en  

 forlystelsespark eller er lejlighedsvis eller midlertidig, kan tivolitoget  

 være uregistreret.
 § 3.  I forbindelse med politiets meddelelse af  

 tilladelse skal følgende forhold være opfyldt:
 Stk. 2.  Politiet kan fastsætte yderligere vilkår for  

 tilladelsen.
 Stk. 3.  Tilladelsen skal indeholde oplysninger om:
Statens Bilinspektions godkendelse § 4.  Statens Bilinspektion skal godkende køretøjerne  

 efter følgende retningslinier:
§ 5.  Hvert køretøj til passagertransport skal være  

 forsynet med påskrift om det tilladte passagerantal.
Passagerantallet  

 fastsættes af Statens Bilinspektion.
Der skal til hver passager være en  

 siddeplads med en bredde på mindst 425 mm.
Ved beregning af det tilladte  

 antal siddepladser forudsættes en vægt på 75 kg pr. passager.
Tilladt  

 totalvægt og akseltryk (fabrikantoplysninger) må ikke overskrides.
 Stk. 2.  Ståpladser kan ikke godkendes, ligesom løse  

 stole/bænke ikke må forefindes.
 Stk. 3.  Statens Bilinspektion afgør i hvert enkelt  

 tilfælde, om sædeplacering, vognopbygning m.v. yder passagererne den fornødne  

 sikkerhed.
§ 6.  Tilsynsattesterne for uregistrerede tivolitog  

 skal ud over køretøjernes data indeholde godkendelsespåtegning(er) fra  

 Statens Bilinspektion.
På det trækkende køretøjs tilsynsattest anføres,  

 hvilke påhængsvogne det er godkendt til sammenkobling med.
Tivolitogets anvendelse § 7.  Der gælder følgende betingelser for vogntogets  

 anvendelse:
 Straf, betaling m.v.
 § 8.  Med bøde straffes den, der benytter et tivolitog  

 til kørsel på vej uden politiets tilladelse i henhold til denne  

 bekendtgørelse.
 Stk. 2.  På samme måde straffes efter færdselslovens §  

 118, stk. 1, nr. 2) og 3), den, der tilsidesætter vilkår for en tilladelse i  

 henhold til denne bekendtgørelse, eller undlader at efterkomme forbud eller  

 påbud, der er meddelt i henhold til bekendtgørelsen.
 § 9.  For godkendelsen hos Statens Bilinspektion  

 betales efter de for traktorer og påhængsvogne med tilladt totalvægt indtil  

 3.500 kg gældende regler.
Ikrafttrædelse § 10.  Bekendtgørelsen træder i kraft dagen efter  

 offentliggørelse i Lovtidende.
 Stk. 2.  Samtidig ophæves Justitsministeriets  

 cirkulæreskrivelse af 6. januar 1984 om »tivolitog«.
