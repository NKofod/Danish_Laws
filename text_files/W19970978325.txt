Patienten blev i november 1996 tvangsindlagt på psykiatrisk  

 afdeling.
Patienten blev tydeligt bedre ved behandlingen, selv om patienten  

 dog fortsat var psykotisk.
Patienten havde flere gange haft bivirkninger, som dog svandt ved at give  

 patienten bivirkningsmedicin.
Med henblik på at minimere bivirkningerne  

 skiftedes der til et andet antipsykotisk præparat.
Efter 3 måneders behandling med præparatet, hvorunder  

 patienten af og til klagede over bivirkninger, fandt man, at der ikke havde  

 været nogen effekt af behandlingen.
Bivirkningerne var til stede i  

 samme grad.
Endvidere vurderede afdelingen, at effekten af det først  

 anvendte antipsykotiske præparat var, om end ikke fuldgod, så dog  

 væsentlig bedre på de sindssygelige symptomer end behandling med  

 det andet antipsykotiske præparat.
Afdelingen traf derfor beslutning om tvangsbehandling med det først  

 anvendte præparat.
Afdelingen ønskede, at man efter en periode  

 kunne anvende depotmedicin.
Ifølge tvangsprotokol og lægeerklæring var patientens  

 psykiske tilstand svært psykotisk og i forværring.
Patienten var  

 forpint af tilstanden, højtråbende, udskældende og verbalt  

 aggressiv.
Begrundelsen for at overgå til depotmedicin var, at det tidligere  

 havde været meget vanskeligt at gennemføre tvangsmedicinering 2  

 gange dagligt.
Det var anført, at man håbede på, at man  

 ved depotmedicin kunne opnå færre bivirkninger.
Det blev tillige  

 anført, at man håbede at kunne minimere de for patienten meget  

 belastende tvangssituationer.
 Det lokale psykiatriske patientklagenævn godkendte beslutningen om  

 tvangsmedicinering.
G for tvangsmedicinering med depotmedicin ikke  

 tilstede Efter en samlet vurdering fandt Sundhedsvæsenets  

 Patientklagenævn, at patienten var sindssyg, og at betingelserne for  

 tvangsbehandling var opfyldt.
Sundhedsvæsenets Patientklagenævn fandt, at  

 tvangsbehandlingen opfyldte kravet om mindst indgribende foranstaltning.  

 Nævnet lagde vægt på, at lægerne under tidligere  

 behandling havde anvendt et andet antipsykotisk præparat, som dog ikke  

 gav effekt på patientens psykotiske symptomer.
Nævnet lagde  

 endvidere vægt på, at beslutningen om anvendelse af det  

 først anvendte præparat først blev truffet ved  

 forværing af patientens psykiske tilstand.
Nævnet lagde endelig  

 vægt på, at patienten var søgt motiveret for frivillig  

 antipsykotisk medicinsk behandling, før beslutningen om  

 tvangsmedicinering blev truffet.
 Sundhedsvæsenets Patientklagenævn fandt det  

 ikke sandsynliggjort, at daglige injektioner var eller sandsynligvis ville  

 være forbundet med fysisk magtanvendelse over for patienten.
