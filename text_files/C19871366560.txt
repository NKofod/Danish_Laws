1. Almindelige betingelser for interventionsopkøb 1.1.  Frø af raps og rybs er genstand for interventionskøb i  

 Danmark under forudsætning af, at de er høstet i Danmark.
Det er forbudt at  

 afgive frø til intervention, som er denatureret eller udviser tegn herpå,  

 samt frø, som er behandlet med kemikalier med henblik på anvendelse til  

 såsæd.
1.2.  Interventionskøb er betinget af, at frøene er en sund og  

 god handelsvare.
Det er derfor en betingelse, at frøene har en sund lugt, at  

 de maksimalt indeholder 2% urenheder samt har et vandindhold på maksimalt 9%.  

 Det er endvidere en betingelse, at olien i frøene har et indhold af erucasyre  

 beregnet på grundlag af det samlede fedtsyreindhold i fedtfasen på højst 5%.
 1.3.  Partier af raps- og rybsfrø på under 100 tons overtages  

 ikke ved interventionskøb.
 1.4.  Interventionsopkøb kan kun finde sted i nærmere fastsatte  

 perioder i tidsrummet fra den 1. oktober 1987 til den 31. maj 1988.  

 Kommissionen træffer beslutning om åbning for interventionsopkøb, når  

 markedsprisen i mindst 2 på hinanden følgende uger har ligget under  

 interventionsprisen, og lukker påny for interventionsopkøb, når markedsprisen  

 i 3 på hinanden følgende uger ligger på eller over interventionsprisen.  

 Nærmere oplysning om interventionsopkøbsperioderne for raps og rybs kan fås  

 ved henvendelse til EF-direktoratet.
 1.5.  Kun ensartede partier af raps- og rybsfrø må tilbydes til  

 intervention.
2. Fremsættelse af tilbud 2.1.  Tilbud kan kun afgives for frø, som ligger på lager.  

 Tilbuddet skal afgives på en formular som bilag 5, ved telefax eller  

 telexmeddelelse.
Såfremt EF-direktoratet finder, at forudsætningerne for  

 accept af tilbudet er til stede, får sælgeren snarest muligt tilsendt en  

 indkøbsslutseddel med genpart.
2.2.  Det kvantum som er angivet i indkøbsslutsedlen, kan leveres  

 med 5% mere eller mindre.
Der kan dog ikke leveres et mindre kvantum end 100  

 tons.
2.3.  Tilbudgiveren skal inden 48 timer efter modtagelse af  

 slutseddel med genpart tilstille direktoratet genparten med påtegning om  

 tiltrædelse.
I modsat fald anses tilbuddet for tilbagekaldt.
3. Overtagelsestidspunkt og -sted 3.1.  EF-direktoratet bestemmer det sted, hvor frøene overtages.
3.2.  EF-direktoratet bestemmer leveringsmåneden ved accept af  

 tilbuddet.
Leveringsmåneden er den kalendermåned, hvor sælgeren skal holde  

 frøene rede til overgivelse til det overtagelseslager, som direktoratet har  

 bestemt.
Direktoratet vil i videst muligt omfang tage hensyn til den  

 kalendermåned, som er foreslået i tilbuddet.
Ved tilbud, der fremsættes efter  

 den 20. i en måned, kan der normalt ikke forventes accept for levering af  

 frøene i samme måned.
 3.3.  Tidspunktet for levering af frøene skal aftales mellem  

 sælgeren og den lagerhaver, som EF-direktoratet angiver.
 3.4.  Enhver levering skal finde sted med min. 100 tons pr.  

 arbejdsdag, og et parti skal leveres inden for samme kalendermåned.
4. Interventionsopkøbspris 4.1.  Sælgeren modtager den interventionsopkøbspris, der gælder  

 for det handelscenter han har valgt, jf. bilag 2, og for den måned, som  

 EF-direktoratet har fastsat som leveringsmåned, jf. pkt. 3.2.  

 Interventionsopkøbsprisen udgør 94% af den regulerede interventionspris for  

 raps af standardkvalitet.
Handelscenteret skal udvælges blandt de tre  

 handelscentre, som ligger nærmest ved det sted, hvor frøene befinder sig på  

 tidspunktet for tilbudet, hvorved forstås de handelscentre, hvortil frøene  

 kan befordres med de laveste omkostninger.
 4.2.  Overtager direktoratet frøene på et andet sted end det  

 handelscenter, som sælgeren har udpeget, er prisen, der skal betales, lig med  

 den interventionsopkøbspris, som gælder for det handelscenter, sælgeren har  

 udpeget, nedsat med de gunstigste transportomkostninger fra det sted, hvor  

 frøene befinder sig på tilbudstidspunktet, til dette handelscenter.  

 Omkostningerne bestemmes af direktoratet, jf. pkt. 6.
4.3.  Såfremt direktoratet ikke overtager frøene på det  

 handelscenter, sælgeren har udpeget, eller på det sted, hvor frøene befinder  

 sig på tidspunktet for tilbudet, bærer direktoratet transportomkostningerne  

 fra det sted, hvor frøene befinder sig, til det sted, hvor direktoratet  

 overtager frøene.
I så fald bestemmes den pris, der skal betales til  

 sælgeren, i overensstemmelse med pkt. 4.2.
 4.4.  Interventionsopkøbsprisen gælder for frø, der er frit  

 leveret til lager og ikke aflæsset.
5. Fradrag og tillæg til interventionsopkøbsprisen 5.1.  Interventionsopkøbsprisen forhøjes hhv. nedsættes med 0,18  

 kr. for hvert 0,1 kg olie over eller under 40 kg indeholdt i 100 kg frø.  

 Frøenes vægt og olieindhold beregnes efter de metoder, der er angivet i bilag  

 3.
 5.2.  Betaling af den i bilag 2 angivne interventionsopkøbspris  

 for dobbelt lave rapssorter er betinget af, at frøenes indhold af  

 glukosinolater er højst 35 mikromol pr. gram frø beregnet efter Thies-metoden  

 eller højst 30 mikromol pr. gram frø beregnet efter HPLC-metoden.
6. Transportomkostninger For de i pkt. 4 nævnte transportomkostninger gælder indtil videre følgende  

 takster:
 For skibstransport fastsættes omkostningerne af EF-direktoratet efter  

 nærmere aftale.
7. Vejning og prøvetagning 7.1.  Endelig overtagelse af frøene er betinget af følgende:
a.
Frøene skal være vejet og kontrolleret med hensyn til opfyldelse af  

 kravene til en sund og god handelsvare, jf. pkt. 1.2. Vejning og kontrol skal  

 foretages af en autoriseret vejer og måler, som er godkendt af  

 EF-direktoratet til udøvelse af en sådan kontrol, jf. bilag 6.
b.
En analyse hos Statsfrøkontrollen af en prøve af frøene, som er udtaget  

 og indsendt af den autoriserede vejer og måler, skal vise, at frøene opfylder  

 kravene om indhold af urenheder, vand, olie og oliens indhold af erucasyre  

 samt, for dobbelt lave rapssorter, indhold af glukosinolater.
7.2.  Lagerhaveren træffer aftale med en godkendt vejer og måler  

 om foretagelse af kontrol og prøvetagning i forbindelse med leveringen af  

 frøene.
Aftalen skal træffes med den nærmestboende vejer og måler, som er i  

 stand til at foretage kontrol og prøvetagning på det ønskede tidspunkt.
 7.3.  Til brug ved de i pkt. 7.1 omhandlede undersøgelser skal  

 den autoriserede vejer og måler udtage og indsende prøver af frøene i  

 overensstemmelse med gældende bestemmelser.
 7.4.  Den autoriserede vejer og målers udtagning af prøver af  

 frøene og hans konstatering af frøenes kvalitet som en sund og god  

 handelsvare skal ske i overværelse af lagerhaveren samt af sælgeren, med  

 mindre sælgeren giver afkald herpå.
8. Tvistigheder vedrørende frøenes kvalitet 8.1.  Såfremt den autoriserede vejer og måler konstaterer, at  

 frøene ikke opfylder kravene til en sund og god handelsvare, skal han afvise  

 frøene og straks afgive indberetning om sagen til EF-direktoratet.
 8.2.  Såfremt sælgeren protesterer mod den autoriserede vejer og  

 målers afgørelse efter pkt. 8.1, skal vejer og måler foranledige, at prøve af  

 frøene - emballeret og mærket efter forskrifterne - omgående indsendes til  

 bedømmelse hos Københavns bedømmelses- og voldgiftsudvalg for frøhandelen,  

 c/o Handelsstandens Inspektørkontor, Frihavnen, 2100 København Ø jf. bilag 4.
 8.3.  Kommer den autoriserede vejer og måler til det resultat, at  

 frøene opfylder de i pkt. 8.1 omhandlede krav, men lagerhaveren protesterer  

 herimod, skal vejer og måler indsende prøve af frøene til bedømmelse i  

 overensstemmelse med bestemmelserne i pkt. 8.2.
 8.4.  Københavns bedømmelses- og voldgiftsudvalg for frøhandelen  

 meddeler resultatet af undersøgelsen til begge parter.
9. Overtagelsesdokument 9.1.  Når vejning og prøvetagning af frøene har fundet sted i  

 overensstemmelse med bestemmelserne i pkt. 7, jf. pkt. 8, udfærdiges der et  

 overtagelsesdokument på en af EF-direktoratet udarbejdet formular, som  

 udleveres til lagerhaveren.
Frøene overtages under forbehold for resultatet  

 af Statsfrøkontrollens undersøgelser af de indsendte prøver og resultatet af  

 en evt. bedømmelse af en prøve af frøene hos Københavns bedømmelses- og  

 voldgiftsudvalg for frøhandelen.
 9.2.  Overtagelsesdokumentet skal underskrives af såvel sælgeren  

 som lagerhaveren og den autoriserede vejer og måler.
 9.3.  I umiddelbar tilslutning til overtagelsen af frøene  

 udfylder lagerhaveren en indlagringsmelding på en formular, som udarbejdes og  

 udleveres af EF-direktoratet.
 9.4.  Lagerhaveren tilsender snarest muligt EF-direktoratet  

 originalen af overtagelsesdokumentet og af indlagringsmeldingen.
 9.5.  Uanset købelovens bestemmelser overgår risikoen for frøene  

 først til EF-direktoratet respektive lagerhaveren, når endelig overtagelse  

 har fundet sted, jf. pkt. 11.
 10. Omkostninger ved vejning, prøvetagning mv.
 10.1.  De udgifter, der er forbundet med den autoriserede vejer  

 og målers medvirken, herunder udtagning, emballering og mærkning samt  

 forsendelse af prøver, vil blive betalt af EF-direktoratet, såfremt vejning  

 og prøvetagning er foretaget på en arbejdsdag inden for normal arbejdstid, og  

 leveringen omfatter mindst 100 tons pr. arbejdsdag, jf. pkt. 3.4. Hvis  

 minimumsleveringen ikke overholdes, påhviler 50% af de samlede udgifter  

 sælgeren.
 10.2.  Omkostningerne ved Statsfrøkontrollens medvirken er  

 sælgeren uvedkommende, bortset fra de i pkt. 10.3 og pkt. 10.5 omhandlede  

 tilfælde, hvor sælgeren skal betale disse omkostninger.
 10.3.  Omkostningerne i forbindelse med bestemmelse af indholdet  

 af glukosinolater i dobbelt lave rapsfrø afholdes af sælgeren.
10.4.  Omkostningerne ved bedømmelse af en prøve hos Københavns  

 bedømmelses- og voldgiftsudvalg for frøhandelen, jf. pkt. 8.2 og pkt. 8.3,  

 afholdes af sælgeren hhv. af lagerhaveren, hvis resultatet af bedømmelsen  

 bliver, at protesten afvises.
Tages protesten til følge, betales  

 omkostningerne af EF-direktoratet.
 10.5.  Såfremt frøene afvises, skal sælgeren omgående for egen  

 regning fjerne dem og efter påkrav fra EF-direktoratet godtgøre de  

 omkostninger, der er forbundet med deres midlertidige indtagning og henliggen  

 på interventionslageret.
11. Endelig overtagelse af frøene Frøene betragtes først som endeligt overtaget af EF-direktoratet, når  

 overtagelsesdokumentet er udfyldt og underskrevet i overensstemmelse med pkt.  

 9.1 og pkt. 9.2, og forudsat, at resultatet af Statsfrøkontrollens  

 undersøgelse af frøene og en evt. bedømmelse af frøene hos Københavns  

 bedømmelses- og voldgiftsudvalg for frøhandelen viser, at de opfylder de i  

 pkt. 1 omhandlede krav.
12. Betaling for frøene 12.1.  Sælgerens regning for de leverede frø skal udfærdiges på  

 en formular, som er udarbejdet af EF-direktoratet, og som tilsendes sælgeren  

 sammen med resultatet af undersøgelserne af de udtagne prøver.
12.2.  Regningen skal indsendes til EF-direktoratet i 2  

 eksemplarer.
Der skal i regningen tages hensyn til det i pkt. 12.1 omhandlede  

 undersøgelsesresultat.
 12.3.  Afregningsprisen for frøene forrentes ikke.
 12.4.  Betaling af købesummen vil finde sted mellem den 90. og  

 den 120. dag, efter at frøene er endeligt overtaget, jf. pkt. 11.
13. Kontrolbestemmelser 13.1.  Repræsentanter for EF-direktoratet har mod behørig  

 legitimation adgang til sælgerens virksomhed til kontrol med de oplysninger,  

 som fremgår af den regning, sælgeren har fremsendt.
De er i nævnte øjemed  

 berettiget til at efterse virksomhedens varebeholdning, forretningsbøger,  

 øvrige regnskabsmateriale samt korrespondance mv.
Det påvhiler virksomheden  

 at yde den bistand, der er nødvendig for foretagelse af kontrollen.
 13.2.  Direktoratet kan kræve rigtigheden af oplysninger, der  

 skal danne grundlag for udbetaling af ydelser i forbindelse med  

 interventionskøb af frø, bekræftet af statsautoriseret eller registreret  

 revisor.
14. Anke De afgørelser, som EF-direktoratet træffer i henhold til denne vejledning,  

 kan indankes for Landbrugsministeriet.
Bilag 1 Retsgrundlag Rådsforordning nr. 136/66 af 22. september 1966 om den fælles  

 markedsordning for fedtstoffer, senest ændret ved forordning nr. 1915/87.
 Kommissionsforordning nr. 282/67 af 11. juli 1967 om de nærmere regler for  

 intervention ved olieholdige frø, senest ændret ved forordning nr. 2933/87.
 Rådsforordning nr. 724/67 af 17. oktober 1967 om fastsættelse af  

 interventionsbetingelserne for olieholdige frø i løbet af de sidste 2 måneder  

 af produktionsåret og om fastsættelse af principperne for afsætning af de af  

 interventionsorganerne opkøbte frø, senest ændret ved forordning nr. 2382/79  

 af 29. oktober 1979.
 Kommissionsforordning nr. 1470/68 af 23. september 1968 om udtagelse og  

 reduktion af prøver samt om analysemetoder for så vidt angår olieholdige frø,  

 senest ændret ved forordning nr. 2435/86.
 Rådsforordning nr. 1569/72 af 20. juli 1972 om indførelse af særlige  

 foranstaltninger for raps-, rybs- og solsikkefrø, senest ændret ved  

 forordning nr. 1869/87.
 Kommissionsforordning nr. 1726/82 af 30. juni 1982 om fastsættelse af  

 hovedinterventionscentrene for raps-, rybs- og solsikkefrø, senest ændret ved  

 forordning nr. 2345/86.
 Rådsforordning nr. 1917/87 af 2. juli 1987 om fastsættelse for  

 produktionsåret 1987/88 af indikativpriser og interventionspriser for raps-,  

 rybs- og solsikkefrø.
 Rådsforordning nr. 1918/87 af 2. juli 1987 om fastsættelse for  

 produktionsåret 1987/88 af de månedlige forhøjelser af indikativprisen og af  

 interventionsprisen for raps-, rybs- og solsikkefrø.
 Bekendtgørelse nr. 61 af 30. januar 1973 om interventionskøb af raps og  

 rybs, som ændret ved bekendtgørelse nr. 559 af 29. oktober 1973.
Bilag 2 Interventionsopkøbspriser for raps og rybs af standardkvalitet for  

 høståret 1987/88 i kr. pr. 100 kg Interventionscentre:
 Interventionsopkøbspriserne forhøjes hhv. nedsættes med 0,18 kr. for hvert  

 0,1 kg olie over hhv. under 40 kg indeholdt i 100 kg frø, hvis vægt er  

 beregnet i overensstemmelse med den fremgangsmåde, som er angivet i  

 vejledningens bilag 3, og hvis olieindhold er berigtiget i overensstemmelse  

 hermed, jf. bilag 3.
Bilag 3 Bemærkning:
 Hvad angår difference i olieindhold over/under 40,0% anføres kun een  

 decimal uden hensyn til andendecimalen.
