(Kriminalforsorgens afdelinger og  

 lokalkontorer) På baggrund af en indstilling om ændret udformning af personundersøgelser  

 udsendes der fra Anstalten ved Herstedvester et antal vejledninger for  

 personundersøgere i overensstemmelse med det af afdelingerne ønskede antal  

 eksemplarer.
De nye personundersøgelser skal tages i brug fra 1. oktober  

 1990.
 I tilknytning til de foretagne ændringer ønsker direktoratet særligt at  

 gøre opmærksom på følgende:
 1. De nye personundersøgelser skal fortsat udarbejdes  

 som en samlet anamnese, der både kan danne grundlag for rettens valg af  

 sanktion og være anvendelig ved efterfølgende forsorgsarbejde.
 2. Undersøgelsesskemaet er udarbejdet således, at  

 undersøgelserne kan differentieres efter de konkrete sagers indhold, omfang  

 mv.
 3. Derfor skal afdelinger og lokalkontorer, når  

 personundersøgelse rekvireres, nøje overveje denne differentiering.  

 Overvejelser skal ske på grundlag af en samlet vurdering af sagens konkrete  

 omstændigheder, herunder kriminalitetens art og omfang, sigtedes alder og  

 mentale tilstand mv.
4. En normal personundersøgelse, der udføres af  

 honorarbetalte undersøgere, honoreres fremover med 16 timer (15 timer,  

 såfremt undersøgelsen afleveres i koncept). Efter afdelingslederens konkrete  

 skøn kan der i visse særlig komplicerede sager gives højere honorarer,  

 hvilket modsvares af, at der fx i uproblematiske sager kan gives lavere  

 honorarer.
Der henvises i øvrigt til side 14 i »Vejledning for  

 personundersøgere«.
 5. Personundersøgelser honoreres som hidtil med en  

 timeløn svarende til aflønning i statens skalatrin 19, stedtillægsområde III.
 Personundersøgere oppebærer feriegodtgørelse med 12,5 %, der ved  

 timeberegningen lægges til det anvendte timetal.
6. Da det forudsættes, at der for så vidt angår timer  

 til brug for honorarbetalte undersøgelser opnås en besparelse på omkring 20  

 %, kan det blive aktuelt at justere afdelingernes timeudmelding allerede i  

 indeværende finansår.
En timebesparelse på dette område kan derfor ikke  

 anvendes til at lade et større antal undersøgelser udføre af honorarbetalte  

 medarbejdere.
I det kommende finansår vil det samlede timetal blive nedsat  

 som følge af de nye personundersøgelser.
 7. Der vil blive udsendt ny honoraroversigt inden 1.  

 oktober 1990. Hidtil gældende bestemmelser om udfærdigelse og honorering af  

 forkortede personundersøgelser og undersøgelser i forbindelse med sigtedes  

 egnethed til at udføre samfundstjeneste bortfalder (direktoratets skrivelse  

 af 18. april 1985, j.nr. 1. afd. 215-83).
 8. Det nye personundersøgelsesskema kan indlægges på  

 PC-er, og diskette kan rekvireres i direktoratets 5. kontor.
 E.B.
