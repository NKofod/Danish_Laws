(Til samtlige kommuner og amtskommuner  

 m. fl.) I.
LOV OM DELPENSION :
 Loven er ændret ved lov nr. 854 af 20. december 1989.
Reglerne i lovens § 10, stk.1 om bortfald af delpension ved sygdom er  

 ændret således, at delpension med virkning fra den 1.april 1990 først  

 bortfalder med udgangen af den måned, hvori retten til dagpenge ved sygdom  

 ville være ophørt efter reglerne i dagpengeloven.
Efter de hidtil gældende  

 regler bortfaldt delpensionen efter 13 ugers sygdom.
II.
SOCIALMINISTERIETS BEKENDTGØRELSE AF 20. MARTS 1990 OM DELPENSION TIL  

 PERSONER MED INDTÆGT VED SELVSTÆNDIG ERHVERSVIRKSOMHED M.FL.:
 1. Begreberne "dagpengegivende lønindtægt"  

 og "dagpengegivende anden erhvervsindtægt" erstattes af begreberne  

 "lønindtægt" og "selvstændig erhvervsindtægt". Ændringen  

 skyldes, at indtægtsbegreberne i dagpengeloven, som delpensionsloven bygger  

 på, er ændret.
I delpensionsreglerne anvendes således fortsat de samme indtægtsbegreber  

 som i dagpengeloven.
Disse er nu fastsat i Socialministeriets bekendtgørelse  

 nr. 153 af 5. marts 1990 om dagpenge ved sygdom eller fødsel.
2. Der er foretaget en ændring af reguleringsreglen  

 til brug for fastsættelsen af delpensionen hver 1. oktober.
Den fastsatte  

 årlige indtægt efter overgang til delpension for selvstændige reguleres  

 fremover med en procent, der fastsættes på finansloven hvert år, jf.  

 bekendtgørelsens § 5, stk. 4 og forhøjes med 12 pct., jf. § 5, stk.5.
III.
SOCIALSTYRELSENS BEKENDTGØRELSE AF 20.MARTS 1990 OM DELPENSION:
 Der er i bekendtgørelsen sket 2 ændringer, der vedrører selvstændiges  

 mulighed for at genindtræde i delpensionsordningen.
 1. Det er præciseret i bekendtgørelsens § 12, stk. 1,  

 nr. 2, at selvstændige erhvervsdrivende ikke kan genindtræde i  

 delpensionsordningen, hvis delpensionen er bortfaldet fordi  

 arbejdstidsbetingelsen i § 4, stk. 2. i Socialministeriets bekendtgørelse om  

 delpension til personer med indtægt ved selvstændig erhvervsvirksomhed m.fl.,  

 ikke er opfyldt, se pkt. 39 i delpensionsvejledningen.
2. Der er dog givet mulighed for at genindtræde i det  

 særlige tilfælde, hvor delpensionen til en selvstændig erhvervsdrivende er  

 bortfaldet p.g.a. varetagelse af borgerligt ombud.
Genindtræden i ordningen  

 kan ske efter samme regler som efter bortfald p.g.a. sygdom, jf.  

 bekendtgørelsens § 12, stk. 2, og genindtræden kan ske med virkning fra den  

 2. april 1990.
 Genindtrædelsesreglen gælder også for selvstændige, der p.g.a. af  

 varetagelse af borgerligt ombud er udtrådt af delpensionsordningen før den 2.  

 april 1990, jf. § 13, stk. 2. Genindtræden kan dog tidligst ske med virkning  

 fra denne dato.
 Kommunerne bedes genoptage de delpensionssager, hvor delpensionen er  

 bortfaldet før den 2. april p.g.a. borgerligt ombud, med henblik på at  

 undersøge mulighederne for genindtræden fra den 2.april eller senere.
