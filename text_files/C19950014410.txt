INDLEDNING Forbrugerstyrelsen (Erhvervsministeriet) har efter aftale med  

 Arbejdsministeriet, Boligministeriet, Generaldirektoratet for P & T,  

 Indenrigsministeriet, Justitsministeriet, Landbrugs- og Fiskeriministeriet,  

 Levnedsmiddelstyrelsen, Miljø- og Energiministeriet, Miljøstyrelsen,  

 Sundhedsministeriet, Sundhedsstyrelsen, Told- og Skattestyrelsen og  

 Trafikministeriet udarbejdet nedenstående retningslinier for det samarbejde  

 mellem toldmyndighederne og produktsikkerhedsmyndighederne, som Rådets  

 forordning 339/93 af 8. februar 1993 fastsætter regler for.
Efter forordningen skal toldmyndighederne indgå i et tæt samarbejde med de  

 myndigheder, som administrerer reglerne omkring sikkerhed ved produkter på  

 markedet.
Dette samarbejde skal ses som et forsøg på at sikre, at produkter,  

 som indføres fra lande, som ikke er medlem af EU, overholder  

 produktsikkerhedsreglerne.
 Retningslinierne omfatter kun produkter, som indføres til Danmark fra  

 lande, som ikke er medlemmer af EU.
Forordningen omfatter kun produkter, som ikke er omfattet af andre  

 fællesskabsbestemmelser om kontrol med produkter ved grænserne.
Produkter,  

 der er omfattet af fællesskabsforskrifter om fytosanitær, veterinær og  

 zooteknisk kontrol samt kontrol med henblik på beskyttelse af dyr, er ikke  

 omfattet af forordningen.
KRAV TIL PRODUKTERNE De krav, som produkter skal opfylde, kan inddeles i to hovedgrupper:
Ad A) Generelt er et produkt farligt, når det ved anvendelse på en  

 almindelig og forudsigelig måde frembyder fare for menneskers sundhed og  

 sikkerhed.
Eksempelvis er en kniv ikke et farligt produkt, selvom der er fare  

 for, at man vil skære sig på bladet, hvis man holder om det under brug af  

 kniven som kødhammer.
Dette vil nemlig ikke være en almindelig og  

 forudsigelig anvendelse af kniven.
Hvis knivens håndtag derimod er skarpt,  

 vil kniven, efter omstændighederne, kunne være et farligt produkt.
Alvorlig mistanke Alvorlig mistanke foreligger, såfremt produktet frembyder tydelige  

 egenskaber, som giver grund til en formodning om, at produktet kan være  

 farligt.
Alvorlig fare Udtrykket skal, som det er anvendt i forordningen, forstås således, at  

 ikke enhver mulig skade skal kunne udløse en reaktion.
På den anden side er  

 det udgangspunktet, at mulig skade på mennesker er alvorlig.
Vurderingen bør  

 foretages ud fra den konkret værst tænkelige skade.
Umiddelbar fare Ved anvendelse af dette udtryk undtages skade, som opstår over en længere  

 periode.
Skaden skal opstå i umiddelbar tidsmæssig forbindelse med brugen af  

 produktet.
Ad B) Disse krav vedrører kun produktgrupperne levnedsmidler, farmaceutiske  

 produkter og legetøj.
De produkter indenfor disse grupper, som er omfattet af  

 forordningen, er opført på vedlagte lister, bilag 3,4 og 6.
 Under afsnittet hører kontrol af, om der med produkterne følger de  

 nødvendige papirer, og om produkterne er mærkede i henhold til krav ifølge  

 produktsikkerhedsreglerne.
 I det følgende er beskrevet, hvilke krav, der skal være opfyldt for de  

 nævnte produktgrupper:
- Levnedsmidler , jf. bilag 3 Yderemballagen skal være mærket med følgende oplysninger:
Varebetegnelse (f.eks. lindeblomstte.
Fantasinavn er ikke tilstrækkeligt).
 Dato for sidste holdbarhed (måned og år er tilstrækkelig, hvis  

 holdbarheden er over 3 måneder. År er tilstrækkeligt, hvis holdbarheden er  

 over 18 måneder).
 Navn og adresse på forhandler inden for EU (vil i praksis fremgå af  

 adressemærket).
- Farmaceutiske produkter , jf. bilag 4 Der skal for lægemidler forevises tilladelse til import (standardkoncept,  

 se bilag 5).
- Legetøj , jf. bilag 6 I henhold til legetøjsdirektivet (direktiv 88/378 som ændret ved direktiv  

 93/68) skal legetøj af fabrikanten i EU, dennes repræsentant, som er  

 etableret i EU eller den, der har importeret legetøjet til EU forsynes med  

 CE-mærkning (se bilag 7), senest inden det markedsføres i EU (artikel 8, stk.  

 1, litra a).
 De statslige told- og skattemyndigheder er ikke forpligtet til, forinden  

 produktet bringes på markedet, at sætte ind overfor legetøj, der ikke bærer  

 CE-mærkning.
OPGAVER FOR DE STATSLIGE TOLD- OG SKATTEMYNDIGHEDER OG  

 PRODUKTSIKKERHEDSMYNDIGHEDERNE De statslige told- og skattemyndigheder suspenderer frigivelsen af et  

 produktparti, hvis de under deres sædvanlige kontrol konstaterer, at produktet frembyder tydelige egenskaber, som giver de statslige told-  

 og skattemyndigheder grund til formodning om, at produktet kan være farligt  

 på en sådan måde, som beskrevet ovenfor eller at der mangler et dokument, eller kravene til mærkning ikke er opfyldt,  

 som beskrevet ovenfor.
De statslige told- og skattemyndigheder underretter straks den relevante  

 produktsikkerhedsmyndighed om suspensionen.
Såfremt der er tvivl om, hvilken  

 produktsikkerhedsmyndighed der er den relevante, rettes henvendelse til  

 Forbrugerstyrelsen, som vil oplyse om rette myndighed.
 Produktsikkerhedsmyndigheden overtager herefter den videre behandling af  

 sagen.
Produktet frigives - senest tre arbejdsdage efter suspensionen, med mindre  

 produktsikkerhedsmyndigheden har meddelt, at suspensionen skal opretholdes - hvis produktsikkerhedsmyndigheden giver meddelelse herom.
 Frigivelsen forudsætter, at andre bestemmelser ikke er til hinder derfor.
 De statslige told- og skattemyndigheder underretter  

 produktsikkerhedsmyndigheden om frigivelsen, medmindre frigivelsen sker efter  

 meddelelse fra denne myndighed.
 Meddelelse fra produktsikkerhedsmyndigheden til den statslige told- og  

 skattemyndighed om suspension udover tre arbejdsdage, kan afgives, såfremt  

 produktsikkerhedsmyndigheden i forbindelse med produktet enten har truffet  

 foranstaltninger eller har påbegyndt undersøgelser, som ikke vil være  

 afsluttet indenfor tre dage.
 Produktsikkerhedsmyndigheden meddeler de statslige told- og  

 skattemyndigheder, når et produkt, hvis frigivelse har været suspenderet i  

 mere end tre dage, kan frigives.
 Forordningen kræver ikke, at de statslige told- og skattemyndigheder  

 udvider deres kontrolindsats.
Den konkrete vurdering af, om produktet frembyder alvorlig og umiddelbar  

 fare, som beskrevet ovenfor, kræver ikke specialviden hos personalet hos de  

 statslige told- og skattemyndigheder.
Personalet skal handle alene på  

 baggrund af almindelig viden, som er tilgængelig for offentligheden.
 Såfremt produktsikkerhedsmyndigheden træffer foranstaltninger om forbud  

 mod markedsføringen af produktet, påfører den statslige told- og  

 skattemyndighed, efter meddelelse fra produktsikkerhedsmyndigheden, ethvert  

 relevant ledsagedokument, herunder handelsfakturaen, en af følgende tekster:
 Hvis forbuddet skyldes en farlighedsvurdering:
- »Farligt produkt - overgang til fri omsætning ikke tilladt - Rådets  

 forordning (EØF) Nr. 339/93 af 8. februar 1993.« Hvis forbuddet skyldes konstatering af manglende dokumentmedfølgelse eller  

 mærkning:
- »Ikke overensstemmende produkt - overgang til fri omsætning ikke  

 tilladt - Rådets forordning (EØF) Nr. 339/93 af 8. februar 1993.« Produktet kan herefter ikke markedsføres her i landet.
 Hvis produktsikkerhedsmyndigheden ikke er kompetent til at behandle sagen  

 og derfor har videresendt den til den kompetente myndighed til videre  

 behandling, underretter den videresendende myndighed straks den suspenderende  

 toldmyndighed herom.
 Hvis en told- og skatteregion oversender sagen til en anden told- og  

 skatteregion, underretter den oversendende region straks  

 produktsikkerhedsmyndigheden herom.
UNDERRETNINGER Alle underretninger fra de statslige told- og skattemyndigheder skal ske  

 pr. telefax til den pågældende produktsikkerhedsmyndighed på det  

 telefaxnummer, som fremgår af bilag 2 (levnedsmiddelstyrelsen) og bilag 1  

 (øvrige myndigheder). Den særlige underretningsformular (bilag 8) skal  

 benyttes.
Underretninger fra produktsikkerhedsmyndigheden skal sendes til den  

 toldmyndighed, som har givet meddelelse, ligeledes pr. telefax.
Modtagelse af  

 alle meddelelser sendt mellem de statslige told- og skattemyndigheder og  

 produktsikkerhedsmyndighederne skal bekræftes ved straks at returnere det  

 fremsendte dokument eller forsiden, hvis dokumentet indeholder flere sider  

 efter at have påtegnet dette med dato og tidspunkt for modtagelsen samt  

 navnet på kontaktpersonen hos tilbagesenderen.
Kontaktpersonen skal kun  

 oplyses, hvis dette ikke tidligere er sket i samme sag, eller hvis der er  

 sket ændringer.
 Sker der ændringer vedrørende de kontaktpersoner hos  

 produktsikkerhedsmyndighederne, der er nævnt i bilag 1 og 2, skal Told- og  

 Skattestyrelsen underrettes herom.
EU-NOTIFIKATIONSSYSTEMER Produktsikkerhedsmyndighedernes forpligtelser i forbindelse med  

 EU-notifikationssystemerne berøres ikke af disse retningslinier.
Forbrugerstyrelsen, den 14. september  

 1995 Niels Erik D.
Jensen / Lars Økjær Jørgensen Bilag 1 Oversigt over produktsikkerhedsmyndigheder og kontaktpersoner, som dækker  

 hovedparten af produktsikkerhedsområdet DIREKTORATET FOR ARBEJDS- TILSYNET Landskronagade 33-35 2100 København Ø Kontaktperson Torben Lindholm Nielsen Tel.: 31 18 00 88, lok. 2241 Fax: 31 18 35 60 Gn.valg: 31 18 17 67 + lok. nr.
 Denne myndighed varetager bl.a. tilsynet med personlige værnemidler  

 bortset fra cykel- og styrthjelme, trykbeholdere, maskiner, herunder  

 husholdningsmaskiner samt entreprenørmateriel og værktøj.
BEREDSKABSSTYRELSEN Datavej 16, 3460 Birkerød Kontaktperson Jan Petersen, lok. 670 Ingelise Dige Semark, lok. 672 Tel.: 45 82 54 00 Fax: 45 82 65 65 Gn.valg: 45 82 55 00 + lok. nr.
 Styrelsen administrerer lovgivningen om fyrværkeri, herunder opbevaring og  

 emballering af fyrværkeri samt bestemmelser for godkendelse af emballage til  

 brandfarlige væsker.
BYGGE- OG BOLIGSTYRELSEN Stormgade 10 1470 København K Kontaktperson Ella Blousgaard Tel.: 33 92 61 00, lok. 26278 Fax: 33 92 61 64 Gn.valg: 339 + lok. nr.
 Styrelsen administrerer bl.a. reglerne om produkter til byggeri.
DANMARKS GASMATERIEL PRØVNING Tranegårdsvej 20 2900 Hellerup Kontaktperson Dir.
Carsten Sørig Tel.: 31 62 43 85 Fax: 31 62 43 02 Denne myndighed administrerer blandt andet reglerne om gasmateriel,  

 herunder gaslightere.
DEMKO - DANMARKS ELEKTRISKE MATERIEL KONTROL Markedskontrollen P.
O.
Box 514 Lyskær 8 2730 Herlev Kontaktperson Finn Rønlov Andersen Tel.: 44 94 70 87 Fax: 44 94 73 40 Markedskontrollen administrerer reglerne om sikkerhed ved elektrisk  

 materiel, herunder reglerne om legetøjs elektriske egenskaber  

 (legetøjsbekendtgørelsen) og andet materiel, der ikke overvejende er  

 elektrisk.
 Elektricitetsrådet har formelt overtaget ansvaret for elsikkerheden og  

 kontrollen Danmark, men arbejdet hermed og en betydelig del af  

 myndighedsfunktionen udføres af Markedskontrollen ved DEMKO.
FORBRUGERSTYRELSEN Kontaktperson Lars Økjær Jørgensen Tel.: 32 96 06 32 - 286 Fax: 32 96 02 32 Denne styrelse varetager administrationen af bekendtgørelsen om legetøj og  

 levnedsmiddelefterligninger, bortset fra de områder, der er henlagt til  

 henholdsvis DEMKO og Miljøstyrelsen.
 Såfremt sikkerheden vedrørende et produkt ikke hører under anden  

 myndighed, varetager Forbrugerstyrelsen kontrollen hermed i henhold til lov  

 om produktsikkerhed.
FÆRDSELSSTYRELSEN, Trafikministeriet Adelgade 13, Postboks 9039 1303 København K Kontaktperson Dorte Andersen Tel.: 33 92 91 00 Fax: 33 93 22 92 Ministeriet administrerer regler vedrørende færdselssikkerhed, herunder  

 regler om sikkerhed ved motorkøretøjer og cykler og disses sikkerhedsudstyr.  

 Desuden hører administrationen af reglerne om cykel- og styrthjelme under  

 denne myndighed.
JUSTITSMINISTERIET Slotsholmsgade 10 1216 København K Kontaktperson Civilkontoret Christian B. Østrup, lok. 22796 Tel.: 33 92 33 40 Fax: 33 93 35 10 Gn.valg: 339 + lok. nr.
 Dette ministerium administrerer blandt andet regler vedrørende våben og  

 sprængstoffer.
LEVNEDSMIDDELKONTROLLEN Meddelelser i henhold til retningslinierne skal rettes til de lokale  

 kontrolenheder, jf. bilag 8.
 Under Levnedsmiddelkontrollen hører administrationen af regler om sundhed  

 og sikkerhed, mærkning m.v. i forbindelse med levnedsmidler og emballager  

 hertil.
MILJØSTYRELSEN Strandgade 29, 1401 København K Kontaktperson Anette Schytz Tel.: 32 66 01 00, lok. 139 Fax: 32 66 04 79 Gn.valg: 32 66 0 + lok. nr.
 Styrelsen administrerer bl.a. lovgivningen om kemiske stoffer og  

 produkter, bioteknologi og kosmetik.
 Administrationsområdet omfatter tillige legetøjs kemiske egenskaber.
SUNDHEDSSTYRELSEN Lægemiddelafdelingen Frederikssundsvej 378 2700 Brønshøj Kontaktperson Karin Bredal Jensen (lægemidler) Kirsten Astrup (medicinsk udstyr) Tel.: 44 88 91 11 Fax: 42 84 70 77 Sundhedsstyrelsen varetager kontrollen med bl.a. lægemidler og medicinsk  

 udstyr.
SØFARTSSTYRELSEN Vermundsgade 38 C, 2100 København Ø Kontaktperson Arne Ulstrup Tel.: 39 27 15 15, lok. 5502 Fax: 39 27 15 16 Gn.valg: 39 27 14 15 + lok. nr.
Denne myndighed administrerer reglerne vedrørende søfart, herunder  

 sikkerhed.
Under denne styrelses administration hører fritidsbådes sikkerhed,  

 samt sikkerhedsudstyr, som anvendes til søs og i forbindelse med dykning.
Bilag 2 Oversigt over levnedsmiddelkontrolenhederne De med * mærkede telefaxnumre er sikret med henblik på kommunikation i en  

 beredskabssituation.
--------------------------------------------------------------------- --------------------------------------------------------------------- Bilag 3 Levnedsmidler, som er omfattet af cirkulæreskrivelsens punkt B Følgende færdigpakkede*) levnedsmidler er omfattet:
Bilag 4 Farmaceutiske produkter, som er omfattet af cirkulæreskrivelsens punkt B Lægemiddelafdelingen Frederikssundsvej 378 2700 Brønshøj MEDDELELSE TIL TOLDVÆSENET VEDRØRENDE TILLADELSE TIL IMPORT/EKSPORT AF LÆGEMIDLER --------------------------------------------------------------------- i medfør af § 8, stk. 1, i lovbekendtgørelse nr. 452 af 10. juni 1992 om  

 lægemidler, har tilladelse til at importere/eksportere lægemider.
 Tilladelsen udløber den: 1:
 Nærværende tilladelse skal forevises toldvæsenet ved enhver ind- og  

 udførsel af lægemidler.
Bilag 6 Legetøj, som er omfattet af cirkulæreskrivelsens punkt B Bilag 7 Bilag 8 Blanket til anvendelse af toldmyndighederne ved meddelelse til  

 produktsikkerhedsmyndighederne --------------------------------------------------------------------- I.
TOLD- OG SKATTEREGION - Navn - Adresse - Telefax - Telefon - Kontaktperson II.
Produkt - Produktnavn - Tarifering (den kombinerede nomenklatur) - Produktbeskrivelse, herunder kopi af medfølgende beskrivelser, skitser  

 o.lign.
- Kvantum - Eksportør - navn og land - Endelig modtager - navn og land - Dato og tidspunkt for produktets ankomst til godsregistreringsstedet III.
I tilfælde af suspension - Dato og tidspunkt for suspension - Sted hvor produktet opbevares under suspensionsperioden - Hvis suspensionen skyldes farlighed: Beskrivelse af farligheden - Hvis suspensionen skyldes andet: Henvisning til relevant liste IV.
Andet - Legetøj uden CE-mærkning? - Legetøj med utilstrækkelig CE-mærkning? - beskrivelse af manglerne V.
Særlige bemærkninger --------------------------------------------------------------------- Punkterne under I og II skal altid udfyldes.
Punkterne under III-V  

 udfyldes efter den konkrete sags karakter.
