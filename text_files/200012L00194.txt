Fremsat den 21. marts 2001 af  

 justitsministeren (Frank Jensen) Forslag til Lov om ændring af straffeloven og  

 retsplejeloven (Hæleri og anden efterfølgende medvirken samt  

 IT-efterforskning) § 1 I straffeloven, jf. lovbekendtgørelse nr. 849 af 6. september 2000,  

 foretages følgende ændringer:
 1. I § 72, stk. 3, 1. pkt., ændres  

 »stk. 1« til: »stk. 2«.
 2. § 191 a ophæves.
 3. § 213, stk. 2, og § 262,  

 stk. 2, ophæves.
 4. Overskriften til 28. kapitel affattes  

 således:
»28. kapitel Formueforbrydelser« 5. § 284 ophæves.
 6. § 285 affattes således:
»§ 285. De i §§ 276 og 278-283 nævnte forbrydelser  

 straffes med fængsel indtil 1 år og 6 måneder.
I de i  

 § 283, stk. 2, nævnte tilfælde kan straffen såvel  

 for skyldneren som for den begunstigede fordringshaver gå ned til  

 bøde.
Stk. 2. Ulovlig omgang med hittegods straffes med bøde  

 eller fængsel indtil 1 år og 6 måneder.« 7. § 286, stk. 3, affattes således:
»Stk. 3. Under tilsvarende omstændigheder kan straffen  

 for afpresning og åger stige til fængsel i 6 år.« 8. I § 287, stk. 1, ændres »§§ 276-284«  

 til: »§§ 276-283«.
 9. § 290 affattes således:
 »§ 290. For hæleri straffes med bøde eller  

 fængsel indtil 1 år og 6 måneder den, som uberettiget  

 modtager eller skaffer sig eller andre del i udbytte, der er opnået ved  

 en strafbar lovovertrædelse, og den, der uberettiget ved at skjule,  

 opbevare, transportere, hjælpe til afhændelse eller på  

 lignende måde efterfølgende virker til at sikre en anden  

 udbyttet af en strafbar lovovertrædelse.
 Stk. 2. Når hæleriet er af særlig grov  

 beskaffenhed, eller når hæleriet har været  

 erhvervsmæssigt, er straffen bøde eller fængsel indtil 6  

 år.
Stk. 3. Straf efter denne bestemmelse kan ikke  

 pålægges den, som modtager udbytte til sædvanligt underhold  

 fra familiemedlemmer eller samlever, eller den, der modtager udbytte som  

 normalt vederlag for sædvanlige forbrugsvarer, brugsting eller  

 tjenester.« 10. Efter § 290 udgår:
»29. kapitel Andre strafbare formuekrænkelser« 11. § 292, stk. 2, og § 300,  

 stk. 2, ophæves.
 12. I § 300 c, 1. pkt., udgår: »kendte eller«, og  

 i § 300 c, 2. pkt., udgår: »forsætligt eller«.
 13. Efter § 305 ændres »30. kapitel« til: »29.  

 kapitel«.
§ 2 I lov om rettens pleje, jf. lovbekendtgørelse nr. 857 af 12.  

 september 2000, som ændret ved § 2 i lov nr. 106 af 13. februar  

 2001, foretages følgende ændringer:
 1. I § 687, stk. 3, nr. 1, ændres  

 »§§ 172, 173, 286 eller 289« til: »§§ 172, 173, 286, 289 eller  

 290«.
 2. I § 780, stk. 1, indsættes som nyt nr.  

 4:
»4)	indhente oplysning om, hvilke telefoner eller andre tilsvarende  

 kommunikationsapparater inden for et nærmere angivet område, der  

 sættes i forbindelse med andre telefoner eller kommunikationsapparater  

 (udvidet teleoplysning),« Nr. 4 og 5 bliver herefter nr. 5 og 6.
 3. I § 781, stk. 5, indsættes efter  

 »Aflytning efter § 780, stk. 1, nr. 2,«: »og udvidet teleoplysning  

 efter § 780, stk. 1, nr. 4,«.
 4. I § 781, stk. 5, indsættes som 2.  

 pkt.:
»Udvidet teleoplysning kan foretages, uanset betingelsen i  

 stk. 1, nr. 1, ikke er opfyldt.« 5. § 786, stk. 1, affattes således:
»Det påhviler postvirksomheder og udbydere af offentlige telenet  

 eller teletjenester at bistå politiet ved gennemførelsen af  

 indgreb i meddelelseshemmeligheden, herunder ved at etablere aflytning af  

 telefonsamtaler m.v., ved at give de i § 780, stk. 1, nr. 3 og 4,  

 nævnte oplysninger samt ved at tilbageholde og udlevere forsendelser  

 m.v.« 6. I § 788, stk. 1, 1. pkt., indsættes efter  

 »jf. dog stk. 4«: »og 5«.
 7. I § 788 indsættes som stk. 5:
»Stk. 5. Efter afslutningen af et indgreb i  

 meddelelseshemmeligheden i form af udvidet teleoplysning efter § 780,  

 stk. 1, nr. 4, skal der ikke gives underretning om indgrebet til  

 indehaverne af de pågældende telefoner.« § 3 Loven træder i kraft den 1. juli 2001.
§ 4 Stk. 1. Loven gælder ikke for Færøerne og  

 Grønland.
 Stk. 2. § 1 kan ved kongelig anordning helt eller delvis  

 sættes i kraft for Færøerne med de afvigelser, som de  

 særlige færøske forhold tilsiger.
Bemærkninger til lovforslaget Almindelige bemærkninger Indholdsfortegnelse 1.
Indledning 4 2.
Hæleri 4 2.1.
Gældende ret 4 2.2.
Udvalgets vurdering af retstilstanden 5 2.3.
Udvalgets forslag 6 2.3.1.
Behovet for en udvidelse af  

 medvirkensområdet 6 2.3.2.
Reguleringens omfang 7 2.3.3.
Subjektive betingelser 9 2.3.4.
Strafferammer 9 2.4.
Justitsministeriets overvejelser 10 2.4.1.
Udvalgets forslag 10 2.4.2.
 Europarådets konvention af 8. november 1990 og  

 EU-retsakter om hvidvaskning mv.
11 3.
Lovtekniske ændringer af straffeloven i tilknytning  

 til ændringen af hæleribestemmelsen 13 3.1.
Sammenlægning af straffelovens kapitel 28 og  

 29 13 3.2.
 Straffelovens § 290 m.fl.
13 4.
IT-efterforskning 14 4.1.
Indledning 14 4.2.
Adgang til indholdet af digitale meddelelser 15 4.2.1.
Udvalgets overvejelser 15 4.2.2.
Justitsministeriets overvejelser 16 4.3.
Teleoplysninger 16 4.3.1.
Gældende ret 16 4.3.2.
Udvalgets overvejelser 17 4.3.3.
Justitsministeriets overvejelser 18 4.4.
Teleoplysninger om brug af mobiltelefoner mv. (udvidet  

 teleoplysning/masteoplysninger) 18 4.4.1.
Baggrund 18 4.4.2.
Udvalgets forslag 19 4.4.3.
Justitsministeriets overvejelser 19 4.4.3.1.
Generelle overvejelser 19 4.4.3.2.
Mistankekravet 20 4.4.3.3.
Retskendelsen og dens form 20 4.4.3.4.
Underretning om udvidet teleoplysning 20 4.4.3.5.
Advokatbeskikkelse 21 4.5.
 Teleoplysninger i henhold til samtykke mv.
21 4.5.1.
Gældende ret 21 4.5.2.
Udvalgets overvejelser 22 4.5.3.
Særligt om pligt til at medvirke ved indgreb i  

 meddelelseshemmeligheden 22 4.5.4.
Justitsministeriets overvejelser 22 5.
 Lovforslagets økonomiske og administrative  

 konsekvenser mv.
23 6.
 Hørte myndigheder mv.
23 1. Indledning 1.1.
Udvalget blev nedsat i oktober 1997. Efter sit  

 kommissorium skal udvalget bl.a. med henblik på en forstærket  

 indsats mod den ny tids kriminalitet gennemgå straffelovens  

 berigelsesforbrydelser samt vurdere behovet for skærpelser af  

 strafniveauet for økonomisk kriminalitet, herunder i forhold til andre  

 forbrydelsestyper.
Endvidere skal udvalget fremkomme med forslag, der kan  

 tage højde for den udvikling, som de ændrede økonomiske  

 kriminalitetsmønstre og den moderne teknologi fører til,  

 ligesom udvalget bl.a. skal overveje ændringer af retsplejelovens  

 regler om indgreb i meddelelseshemmeligheden i lyset af de nye  

 telekommunikationsformer.
Delbetænkning I (betænkning nr. 1371/1999) om  

 udviklingen i lovgivningen og kriminaliteten samt om hæleri og anden  

 efterfølgende medvirken blev afgivet i juli 1999. I betænkningen  

 redegøres for udviklingen i den økonomiske kriminalitet og  

 datakriminaliteten, og de lovgivningsmæssige initiativer, der siden  

 1971 er taget på området, gennemgås.
Endvidere foretages en  

 gennemgang og vurdering af de gældende danske straffebestemmelser om  

 hæleri (efterfølgende medvirken). I den forbindelse  

 gennemgår udvalget også de tilsvarende straffebestemmelser i en  

 række andre lande.
Udvalget konkluderer, at der i et vist omfang kan  

 være behov for en udvidet strafferetlig regulering og foreslår,  

 at kriminaliseringen af hæleri udvides til at omfatte hæleri med  

 hensyn til udbytte fra alle strafbare lovovertrædelser.
 Henvisninger til udvalgets betænkning i pkt. 2 og 3  

 i de almindelige bemærkninger til lovforslaget og i  

 bemærkningerne til lovforslagets § 1 skal, medmindre andet er  

 angivet, forstås som henvisninger til betænkning nr.  

 1371/1999.
Delbetænkning II (betænkning nr. 1377/1999) om  

 børnepornografi og IT-efterforskning er afgivet i september 1999 og  

 indeholder bl.a. overvejelser om forbedring af efterforskningsmulighederne i  

 sager, hvor der i forbindelse med overtrædelserne anvendes  

 informationsteknologi.
I disse overvejelser indgår bl.a.  

 spørgsmålet om at indføre en pligt for internetudbydere  

 og teleselskaber til at logge oplysninger om anvendelse af Internettet og  

 opbevare logoplysningerne, således at det under en efterfølgende  

 politimæssig efterforskning vil være muligt at spore den  

 kommunikation, der har fundet sted.
Udvalget overvejer i betænkningen  

 også en række spørgsmål i tilknytning til  

 retsplejelovens regler om straffeprocessuelle indgreb, herunder navnlig om  

 reglerne om indgreb i meddelelseshemmeligheden kan anses for tidssvarende set  

 i lyset af den tekniske udvikling.
Betænkningen indeholder i den  

 forbindelse forslag om en særlig regulering af adgangen til at indhente  

 såkaldte »masteoplysninger«, dvs. f.eks. oplysninger om, hvilke  

 mobiltelefoner der i et givent område og inden for et bestemt tidsrum  

 har været sat i forbindelse med andre telefoner.
Udvalget har endvidere  

 mere generelt berørt betingelserne for og afgrænsningen mellem  

 de forskellige straffeprocessuelle indgreb i forhold til elektronisk  

 kommunikation.
 Henvisninger til udvalgets betænkning i pkt. 4 i de  

 almindelige bemærkninger til lovforslaget og i bemærkningerne til  

 lovforslagets § 2 skal, medmindre andet er angivet, forstås som  

 henvisninger til betænkning nr. 1377/1999.
 1.2. Lovforslaget indeholder to hovedelementer.
For det første foreslås straffelovens  

 hæleribestemmelse ændret.
Formålet hermed er at udvide  

 kriminaliseringen af hæleri til at omfatte hæleri med hensyn til  

 udbytte fra alle strafbare lovovertrædelser.
De gældende  

 bestemmelser omfatter alene hæleri med hensyn til udbytte fra visse  

 nærmere angivne lovovertrædelser.
For det andet foreslås det, at der ved ændring  

 af retsplejelovens regler om indgreb i meddelelseshemmeligheden skabes adgang  

 til at indhente udvidede teleoplysninger.
Herved forstås f.eks.  

 oplysninger om, hvilke mobiltelefoner der i et givent område og inden  

 for et bestemt tidsrum har været sat i forbindelse med andre telefoner  

 (såkaldte »masteoplysninger«).
 Endvidere indeholder lovforslaget visse mindre lovtekniske  

 ændringer af straffeloven i tilknytning til den foreslåede  

 ændring af hæleribestemmelsen.
2. Hæleri 2.1. Gældende ret 2.1.1. I straffelovsbetænkningerne fra 1912,  

 1917 og 1923 var der i henholdsvis § 303, § 253 og § 258 i de  

 pågældende lovudkast formuleret hæleribestemmelser, der  

 stort set svarede til den nugældende bestemmelse i straffelovens  

 § 284. I alle tre udkast blev ågerhæleriet begrænset  

 til den, der havde erhvervet et ågerkrav med kendskab til retshandelens  

 beskaffenhed. Ågerhæleri blev indføjet i selve  

 ågerbestemmelsen i straffelovens § 282.
 En bestemmelse svarende til den nugældende  

 § 303 om groft uagtsomt hæleri blev først formuleret i  

 straffelovsbetænkningen fra 1923. Det siges herom i  

 bemærkningerne, at: »Det, der søges ramt ved denne Forskrift, er  

 de egentlige Hælerforretninger, der erfaringsmæssigt spiller en  

 stor Rolle til Fremme af Berigelsesforbrydelser, særlig  

 Tyveriforbrydelser«.
 I forbindelse med, at der i 1985 blev formuleret en  

 særlig bestemmelse om datakriminalitet i straffelovens § 279 a,  

 blev der samtidig indsat en henvisning hertil i § 284.
 I 1994 fik bestemmelsen tilføjet henvisningen til  

 § 289, 2. pkt., om groft smugleri.
 Ved lov nr. 228 af 4. april 2000 om ændring af  

 straffeloven (Grov momssvig, EU-svig og bestikkelse af udenlandske  

 tjenestemænd mv.) blev § 284 udvidet til også at omfatte  

 aktiv og passiv bestikkelse, jf. straffelovens §§ 122 og 144, samt svig  

 med EU-midler, jf. straffelovens § 289 a.
Hæleribestemmelsen i straffelovens § 284  

 omfatter herefter den, der modtager eller skaffer sig eller andre del i en  

 vinding, der er erhvervet ved en af de angivne forbrydelser, samt den, der  

 ved fordølgelse, hjælp til afhændelse eller på  

 lignende måde virker til at sikre en anden udbyttet af en sådan  

 forbrydelse.
De angivne forbrydelser er tyveri, ulovlig omgang med hittegods,  

 underslæb, bedrageri, databedrageri, mandatsvig, afpresning,  

 skyldnersvig, røveri, aktiv og passiv bestikkelse, groft smugleri og  

 svig med EU-midler.
2.1.2. I 1975 fik ågerbestemmelsen i  

 § 282 en ny formulering og hæleridelen blev flyttet til en ny  

 bestemmelse i straffelovens § 300 c.
Det tidligere  

 ågerhæleri blev herved kraftigt nedkriminaliseret, men samtidig  

 blev området for ågerhæleri udvidet, herunder til visse  

 groft uagtsomme forhold.
2.1.3. I 1982 blev bestemmelsen i straffelovens  

 § 191 a om narkotikahæleri   og en tilsvarende bestemmelse i  

 § 3, stk. 3, i lov om euforiserende stoffer   indsat.
Bestemmelsen  

 i § 191 a omhandler hæleri med hensyn til vinding, der er  

 erhvervet ved en overtrædelse af straffelovens § 191  

 vedrørende grove overtrædelser af lov om euforiserende  

 stoffer.
2.1.4. Ved siden af de nævnte  

 hæleriregler findes der andre bestemmelser om efterfølgende  

 medvirken i forskellig form.
Nogle af disse, men langt fra alle,  

 vedrører befatning med udbytte fra strafbare forhold.  

 Hæleribestemmelser findes således bl.a. i en række  

 afgiftslove, der vedrører varer, der omsættes i almindelig  

 handel.
 2.1.5. For så vidt angår  

 lovændringer vedrørende internationale tiltag gennemførte  

 Danmark i 1993 EU's hvidvaskdirektiv (Rådets direktiv 91/308/EØF  

 om forebyggende foranstaltninger mod anvendelse af det finansielle system til  

 hvidvaskning af penge) ved hvidvaskloven (lov nr. 348 af 9. juni 1993 om  

 forebyggende foranstaltninger mod hvidvaskning af penge, som ændret ved  

 lov nr. 1056 af 23. december 1998).
 Loven finder anvendelse på bl.a. fysiske personer  

 eller kredit- og finansieringsinstitutter, der udøver visse  

 finansielle aktiviteter som deres hovedaktivitet.
Loven stiller bl.a. krav om kontrol, legitimation,  

 dokumentopbevaring og underretning af politiet ved en mistanke om hvidvask,  

 der ikke kan afkræftes.
Hvidvask defineres i lovens § 2 som  

 konvertering, overførsel, erhvervelse, besiddelse eller anvendelse af  

 formuegoder eller fortielse eller tilsløring af deres art, oprindelse,  

 lokalisering, bevægelser og ejerforhold samt forsøg herpå  

 eller medvirken hertil med viden eller formodning om, at formuegoderne  

 stammer fra overtrædelse af straffeloven.
Overtrædelse af reglerne er for de fleste  

 bestemmelsers vedkommende, herunder pligten til at underrette, sanktioneret  

 med bødestraf.
Der kan også straffes for uagtsomme  

 overtrædelser.
Ved en lovændring i 1993 blev der også i  

 kasinoloven indsat visse bestemmelser i relation til forebyggelse og  

 opdagelse af hvidvask, herunder om underretning af politiet via en  

 særlig kontrollant ved mistanke om hvidvask.
Der kan idømmes  

 bødestraf for overtrædelse af reglerne.
Europa-Kommissionen har den 14. juli 1999 fremsat forslag  

 til ændring af hvidvaskdirektivet.
Der lægges hermed op til en  

 udvidelse af direktivets anvendelsesområde, således at også  

 virksomheder og personer udenfor den finansielle sektor, herunder f.eks.  

 advokater og revisorer, vil være omfattet.
Direktivforslagets andet  

 hovedelement er en udvidelse af kredsen af de førforbrydelser, der  

 giver grundlag for indberetning af mistanke til politiet.
På et  

 møde i Rådet for Den Europæiske Union den 27. november  

 2000 blev der fastlagt fælles holdning med henblik på vedtagelse  

 af direktivforslaget, der herefter afventer andenbehandlingen i  

 Europa-Parlamentet 2.2. Udvalgets vurdering af  

 retstilstanden Brydensholt-udvalget anfører, at der er konstateret  

 en stigning i den opdagede kriminalitet mod det offentlige, en kriminalitet  

 der i vidt omfang er særlovsreguleret.
Bl.a. på baggrund heraf,  

 men primært ud fra en generel vurdering, har den arbejdsgruppe under  

 udvalget, der har set på særlovsreguleringen, anbefalet, at hele  

 særlovsområdet får regler om efterfølgende medvirken  

 i relation til udbytte fra særlovsovertrædelser.
Det er i den forbindelse også anført, at  

 berigelseskriminalitet rettet mod det offentlige bør sidestilles med  

 anden berigelseskriminalitet.
Dertil kommer, at meget specifikke  

 hæleriregler harmonerer dårligt med, at kriminelle begår  

 flere former for kriminalitet samtidig   og måske ofte ved en  

 pengeoverførsel dårligt nok selv ville kunne svare på,  

 hvilke af deres kriminelle aktiviteter en bestemt sum penge hidrører  

 fra.
Endvidere har særlovsreguleringer i et vist omfang  

 medført, at der mangler balance i, hvornår en straffebestemmelse  

 er supplerende beskyttet med hæleriregler.
EU-markedsordningslovene har  

 været et særlig markant eksempel, der dog nu er reguleret.  

 Værdipapirhandelloven frembyder også et eksempel: Insiderhandel  

 og kursmanipulation kan straffes med op til 4 års fængsel og kan  

 give et ganske betragteligt udbytte.
Der er regler om, at en  

 værdipapirhandler, der har mistanke om insiderhandel eller  

 kursmanipulation, ikke må medvirke til handel, men der er ingen  

 hæleriregler.
Der er heller ikke hæleriregler vedrørende de  

 penge, der erhverves ved salg af fisk, der er udbytte fra overtrædelse  

 af fiskerilovgivningen.
Det samme gælder for udbyttet fra lejemord  

 eller såkaldt »gorillavirksomhed«.
Den nye § 125 a i straffeloven  

 om menneskesmugling, der har en maksimumstraf på 4 år, er ikke  

 suppleret med regler om hæleri, selv om det klart er et område,  

 hvor der er mulighed for et betydeligt økonomisk udbytte.
Udvalget  

 nævner også piratkopiering som et eksempel på et  

 vindingsområde, hvor der ikke er hæleriregler.
Dele af nutidens kriminalpolitiske debat har sit  

 udgangspunkt i, at bekæmpelse af kriminalitet gennem kriminalisering af  

 den efterfølgende bistand er et væsentligt led i forsøget  

 på at etablere en situation, hvor kriminalitet ikke betaler sig, fordi  

 man ikke kan drage fordel af udbyttet.
Derfor går bevægelsen i  

 retning af at kriminalisere befatning med udbytte fra al kriminalitet.  

 Udvalget konstaterer, at det umiddelbart synes at være et naturligt  

 udgangspunkt, at der ikke er noget kriminelt udbytte, der er mere acceptabelt  

 end andet.
Udvalget anfører endvidere, at bevismæssige  

 hensyn kan tale for, at der kun findes én bred bestemmelse.
I nogle  

 tilfælde vil der således være ond tro med hensyn til, at  

 der er tale om udbytte fra strafbare forhold, men ikke nogen fornemmelse af,  

 om udbyttet hidrører fra narkotikakriminalitet, fra de af  

 straffelovens § 284 omfattede berigelsesforbrydelser eller fra anden  

 kriminalitet.
Det gør både tiltalen og domstolenes subsumption  

 (dvs. retsanvendelse) vanskelig.
Og problemstillingen forenkles som  

 nævnt ikke af, at de kriminelle ofte ikke er specialiserede, men  

 bevæger sig inden for flere områder, der kan give udbytte.
Endvidere har udvalget overvejet de  

 spørgsmål, der kan opstå i relation til internationale  

 anmodninger om retshjælp.
Ved gennemførelse af anmodninger fra  

 et andet land om tvangsindgreb kræver Danmark dobbelt strafbarhed.
I  

 tilfælde, hvor der tillige er sigtet for en efterfølgende  

 medvirken, der ikke er omfattet af de danske regler, vil der normalt kunne  

 ydes den ønskede retshjælp med udgangspunkt i hovedforbrydelsen.  

 Det kan imidlertid ikke udelukkes, at Danmark vil betragte sig som  

 afskåret fra at yde retshjælp, hvis det anmodende land alene  

 behandler den efterfølgende medvirken, men ikke selv har kompetence  

 til at behandle hovedforbrydelsen.
Den situation vil lettere kunne  

 opstå i dag, hvor mange lande har fået mere generelle  

 bestemmelser om efterfølgende medvirken, og hvor det i langt  

 højere grad end tidligere tilstræbes at rejse tiltale og  

 foretage konfiskation i disse sager.
 Der henvises i øvrigt til betænkningen s.  

 65-69 og 84.
Udvalget har endvidere undersøgt retstilstanden i  

 andre lande og behandlet spørgsmålet om, hvilke internationale  

 initiativer, der taget på området.
Der henvises herom til  

 betænkningen s. 70-83.
2.3. Udvalgets forslag 2.3.1. Behovet for en udvidelse af  

 medvirkensområdet Danmark havde fra 1866 til 1930 en generel bestemmelse om  

 efterfølgende medvirken.
Ophævelsen af bestemmelsen til fordel  

 for en udvidelse af de specielle bestemmelser synes især at have haft  

 sammenhæng med en ændret teoretisk holdning, der betragtede  

 hæleri som en selvstændig forbrydelse (delictum sui generis), der  

 ikke havde sammenhæng med meddelagtighed i hovedforbrydelsen.
 Udvalget har overvejet, om reguleringen bør omfatte  

 efterfølgende medvirken i stil med § 55 i 1866-straffeloven, der  

 taler om at sikre den ved forbrydelsen ulovligt erhvervede fordel, selv at  

 deltage i denne eller på anden måde at fortsætte den ved  

 forbrydelsen tilvejebragte retsstridige tilstand.
 Udvalget har dog ikke fundet, at der uden for det  

 område, der vedrører dispositioner over udbytte, er situationer,  

 hvor der kan være et særligt behov for regler om  

 efterfølgende medvirken, bortset fra de situationer, hvor der allerede  

 er specielle bestemmelser herom.
Udvalget har også overvejet, om der på nogle  

 særlige områder er behov for at ophæve den traditionelle  

 danske sondring mellem forudgående og efterfølgende medvirken og  

 have en fælles bestemmelse om medvirken, uanset om den er  

 forudgående eller efterfølgende.
Udvalget vurderer, at det i  

 nogle tilfælde kan være tvivlsomt, om et forhold skal  

 bedømmes som forudgående eller efterfølgende  

 medvirken.
I det omfang der er strafferetlig dækning for  

 både forudgående og efterfølgende medvirken, vil en  

 fælles medvirkensbestemmelse betyde en tiltalemæssig forenkling,  

 men en sådan bestemmelse vil efter udvalgets opfattelse ikke i  

 øvrigt have nogen betydning.
Det frembyder næppe særlige  

 problemer i sager, hvor afgrænsningen kan være tvivlsom, at rejse  

 subsidiær tiltale for efterfølgende medvirken.
Udvalget finder  

 ikke, at der er situationer, hvor der er et særligt behov for, at den  

 traditionelle sondring mellem forudgående og efterfølgende  

 medvirken ændres inden for specielle områder.
Udvalget finder  

 derfor, at den traditionelle sondring bør bibeholdes.
Udvalget har endvidere overvejet spørgsmålet  

 om en udvidelse af den strafferetlig regulering.
Det er udvalgets vurdering,  

 at der i et vist omfang kan være behov for en sådan udvidet  

 regulering.
Denne vurdering er især baseret på det udgangspunkt,  

 at det er væsentligt for kriminalitetsbekæmpelsen, at anvendelse  

 af udbytte fra strafbare forhold i videst muligt omfang forhindres eller dog  

 vanskeliggøres.
Udvalget finder især, at  

 spørgsmålet om, hvordan man må forholde sig med hensyn til  

 vinding fra andres kriminalitet, bør behandles ens i alle relationer.  

 Som kriminaliteten og særlovgivningen har udviklet sig og med de  

 straffelovsændringer, der har været på området, er  

 situationen i dag den, at der ikke er en ensartet regulering på  

 området.
Dertil kommer i øvrigt, at det i relation til det  

 internationale straffesagssamarbejde er hensigtsmæssigt, at de danske  

 regler ikke utilsigtet begrænser muligheden for at bistå  

 internationalt med kriminalitetsbekæmpelse.
 Der henvises i øvrigt til betænkningen s.  

 85-87.
2.3.2. Reguleringens omfang Den gældende hæleribestemmelse i straffelovens  

 § 284 anvender både »vinding« og »udbytte« ved beskrivelsen af de  

 penge og genstande mv., der er omfattet af reguleringen.
Udvalget har  

 overvejet anvendelsen af disse begreber i den foreslåede regulering.
Da  

 der ikke er nogen reel forskel på, hvad de to begreber dækker i  

 relation til efterfølgende medvirken, finder udvalget ikke, at det er  

 velbegrundet fortsat at have to forskellige udtryk.
Udvalget anvender derfor  

 »udbytte«, der er mest i overensstemmelse med nutidens sprogbrug.
Udvalget finder, at behovet for en udvidelse af  

 reguleringen udelukkende vedrører udbyttet fra kriminalitet.
Med  

 hensyn til udbyttet finder udvalget det væsentligt, at området  

 reguleres på en måde, der giver en ensartet behandling af  

 dispositioner over udbyttet, uanset hvilken kriminalitet udbyttet  

 hidrører fra.
Med dette udgangspunkt finder udvalget det ikke  

 hensigtsmæssigt at udvide hælerireglerne gennem en yderligere  

 opremsning af bestemte forbrydelser.
Behovet for kriminalisering gælder, hvad enten  

 udbyttet er en typisk eller atypisk side af den pågældende  

 kriminalitetsform.
Det er en typisk side ved straffelovens og  

 særlovenes berigelsesforbrydelser, men en atypisk side f.eks. ved drab,  

 hvor en lejemorder imidlertid kan have et betragteligt udbytte, eller ved  

 vold og trusler, hvor der kan være tale om betaling til personer, der  

 inddriver gæld med sådanne midler (såkaldt  

 »gorillavirksomhed«). Desuden er der en række kriminalitetsformer, der  

 ikke kan karakteriseres som berigelsesforbrydelser, men typisk giver et  

 ulovligt udbytte.
Det gælder f.eks. for mange  

 miljølovsovertrædelser, menneskesmugling, ulovlig  

 våbenhandel og overtrædelser af kvoteordninger for fisk og andre  

 varer.
 Udvalget finder, at reguleringen bør omfatte det  

 identificerbare, direkte udbytte ved kriminalitet, herunder identificerbare  

 surrogater og identificerbare frugter   f.eks. renter   af dette udbytte.  

 Kravet om et identificerbart udbytte vil typisk betyde, at der ikke kan  

 dømmes for efterfølgende medvirken, hvis udbyttet består  

 af en besparelse (som tilfældet f.eks. er ved visse former for  

 miljøkriminalitet).
Udbyttebegrebet i den foreslåede bestemmelse  

 omfatter ikke information, der ikke er knyttet til et fysisk medie, herunder  

 f.eks. erhvervshemmeligheder og pinkoder til telefoner (såkaldte  

 »calling cards«). I det omfang denne form for »udbytte« skal omfattes af  

 hælerilignende regler, må det efter udvalgets opfattelse ske ved  

 særskilt lovregulering, således som det allerede er  

 tilfældet på visse områder.
Som eksempel kan nævnes  

 straffelovens § 264 c om strafansvar for den, der skaffer sig eller  

 uberettiget udnytter oplysninger, der er fremkommet ved overtrædelse af  

 straffelovens §§ 263-264 a om fredskrænkelser.
Om udbyttebegrebet henviser udvalget endvidere til lov nr.  

 367 af 18. maj 1994 om ændring af straffeloven og lov om udgifterne i  

 strafferetsplejen (Hæleri med hensyn til indsmugling af særlig  

 grov karakter og afsoningsomkostninger m.v.). I de almindelige  

 bemærkninger til lovforslaget (L 187 af 27. januar 1994), jf.  

 Folketingstidende 1993-94, tillæg A, sp. 6345-6346, anføres det,  

 at genstanden for hæleriet   »vindingen«, »udbyttet« eller »tingen«  

 kan være penge, der stammer fra en af de nævnte  

 berigelsesforbrydelser.
Forudsætningen for, at strafansvar for  

 hæleri kan komme på tale, er imidlertid, at pengeudbyttet kan  

 identificeres som hidrørende fra førforbrydelsen.
Såfremt  

 dette er tilfældet, vil et hæleriansvar i princippet også  

 kunne gøres gældende i tilfælde, hvor det direkte udbytte  

 har været genstand for videreomsætning, forudsat at pengene  

 fortsat kan identificeres som hidrørende fra den oprindelige  

 berigelsesforbrydelse.
Genstanden for hæleriet er i de typiske  

 tilfælde fysiske genstande, der i reglen uden besvær lader sig  

 identificere, f.eks. sølvtøj, cigaretter, checkblanketter,  

 bankbøger mv.
Selv om rede penge antageligt også kan være  

 genstand for hæleri, spiller det en afgørende rolle for  

 hæleriansvar med hensyn til rede penge, at der ved omsætning af  

 penge gælder en særlig vidtgående ekstinktionsregel (dvs.  

 en regel om bortfald af den hidtil berettigedes rettigheder). Har erhververen  

 således i kraft af formueretlige regler eller principper vundet ret til  

 en pengesum, idet den pågældende ved erhvervelsen var i god tro  

 om pengeudbyttets herkomst, vil der ikke efterfølgende kunne  

 gøres et hæleriansvar gældende.
Hæleriansvar er  

 også udelukket, selv om erhververen først omsætter pengene  

 efter senere at være blevet klar over deres ulovlige herkomst.
Det  

 skyldes, at der efter ekstinktionen ikke længere er tale om en  

 uretmæssig besiddelse af pengene.
 I betragtning af det meget vide omfang, som den  

 foreslåede bestemmelse vil få, er der efter udvalgets opfattelse  

 behov for en begrænsning vedrørende udbytte, der anvendes til  

 almindeligt underhold m.v.
Udvalget henviser i den forbindelse til, at den norske  

 straffelovs generelle hæleribestemmelse indeholder en sådan  

 begrænsning, hvorved f.eks. overladelse af mad til en  

 ægtefælle eller et barn holdes uden for bestemmelsen, men ikke  

 overladelse af luksusgaver.
Det samme gælder forretningsdrivende, som  

 sælger mad, klæder og andre forbrugsvarer til almindelige  

 forbrugere.
Det nævnes i de norske forarbejder, at en kioskejer, som  

 fra sin kiosk har set en person sælge narkotika, ikke kan straffes for  

 efterfølgende at have solgt aviser eller madvarer til  

 narkotikahandleren.
Udvalget finder, at en sådan afgrænsning af  

 hæleribegrebet bør fremgå udtrykkeligt af loven.  

 Bestemmelsen vil dække såvel det almindelige underhold som den  

 almindelige detailhandel, hvor køberen betaler i et i øvrigt  

 normalt handelsforløb med udbytte fra kriminalitet.
En sådan  

 begrænsning vil også få en vis betydning for forhold, der i  

 dag udgør hæleri.
Med hensyn til den modsatrettede situation, hvor det er  

 sælgeren (gerningsmanden til førforbrydelsen), der sikrer sit  

 udbytte gennem salg, finder udvalget, at det i langt de fleste situationer  

 vil være ubetænkeligt at udelukke strafansvar for køberen  

 i almindelige handelsforhold, hvor der betales fuld pris.
Som eksempel kan  

 nævnes køb af varer, der er blevet produceret på en  

 måde, der delvis er i strid med de regler, der gælder for den  

 pågældende virksomhed (f.eks. miljøregler, regler om  

 arealstørrelser og foderbegrænsninger). Købere af  

 sådanne varer bør efter udvalgets opfattelse ikke ifalde  

 hæleriansvar, selv om de ved købet kan siges at sikre  

 producenten et udbytte af den skete overtrædelse.
Det udbytte, der er omfattet af den foreslåede  

 hæleribestemmelse, er ikke det produkt, der er frembragt ved en  

 sådan strafbar produktionsmåde, men det udbytte, der opnås  

 ved salg eller andre dispositioner over produktet.
Om den, der befatter sig  

 med dette udbytte, begår hæleri, vil i øvrigt bl.a.  

 afhænge af, om udbyttet   helt eller delvis   kan siges at  

 hidrøre fra det strafbare forhold, der er begået i forbindelse  

 med produktionen (identificerbarhed).
Udvalget er derimod betænkelig ved, at der i givet  

 fald generelt ikke vil kunne straffes i forbindelse med handler, hvor der  

 betales fuld pris for f.eks. smuglercigaretter eller tyvekoster.
I de  

 situationer, hvor der f.eks. etableres en fast aftagerkreds, finder udvalget,  

 at muligheden for at straffe aftagerne bør være til stede,  

 således som det også er tilfældet ved de gældende  

 hæleribestemmelser.
Strafansvar for aftageren forudsætter dog som  

 hidtil, at der foreligger den fornødne tilregnelse (subjektive  

 dækning).
I nogle tilfælde vil en person foretage  

 hælerilignende handlinger   ikke med henblik på at hjælpe  

 gerningsmanden, men derimod med henblik på at bistå politiet  

 eller opfylde særlige adfærdskrav i anden lovgivning.  

 Sådanne personer vil ikke kunne straffes hverken efter de tidligere  

 hæleribestemmelser eller efter den foreslåede  

 hæleribestemmelse, idet bestemmelserne ikke har til formål at  

 strafsanktionere en sådan form for adfærd.
Udvalget finder, at  

 dette bør komme direkte til udtryk i den foreslåede bestemmelse  

 ved indsættelse af et krav om, at der skal være handlet  

 »uberettiget«.
Som eksempler på tilfælde, hvor der ikke handles  

 uberettiget, kan nævnes, at en person modtager udbytte for at  

 videregive det til politiet med henblik på beslaglæggelse og  

 efterforskning.
Som et særligt lovreguleret eksempel kan nævnes  

 hvidvaskloven, der er omtalt under pkt. 2.1.5. ovenfor.
Efter denne lov skal  

 en virksomhed i finanssektoren underrette politiet, hvis der er mistanke om,  

 at den har at gøre med udbytte fra overtrædelse af straffeloven.  

 Der er imidlertid en særlig pligt til at undersøge mistanken  

 nærmere, ligesom en eventuel transaktion kan gennemføres,  

 før politiet underrettes, bl.a. hvis det skønnes, at en  

 undladelse heraf kan hindre retsforfølgning af de involverede.
I  

 situationer, der omfattes af sådanne lovkrav, vil det naturligvis ikke  

 være uberettiget   og dermed heller ikke omfattet af den  

 foreslåede regulering   at gennemføre de fornødne  

 transaktioner.
For den ansatte i finanssektoren, der får mistanken   og  

 som typisk skal give meddelelse om mistanken videre op i systemet og ikke er  

 den, der i øvrigt tager stilling til hvidvasklovens krav   betyder  

 kravet om, at handlingen skal være uberettiget, at der ikke vil kunne  

 straffes for hæleri, hvis den ansatte har opfyldt de pligter, der  

 påhviler den pågældende i henhold til de interne regler,  

 der er udarbejdet i henhold til hvidvaskloven.
Udvalget har overvejet, i hvilket omfang  

 førforbrydelsen skal være identificeret.
Med den  

 nugældende opdeling af hæleriforholdene skal  

 førforbrydelsen være identificeret tilstrækkeligt til, at  

 det f.eks. er klart, om den falder ind under straffelovens § 191 a om  

 narkotikakriminalitet eller er en berigelsesforbrydelse, der er omfattet af  

 straffelovens § 284, eller er en af de af straffelovens § 300 c  

 omfattede forbrydelser.
Udvalget finder, at hæleri er en selvstændig  

 lovovertrædelse og ikke en form for medvirkensansvar.
Det  

 afgørende for bestemmelsens anvendelse   på samme måde som  

 ved den nugældende hæleribestemmelse i straffelovens § 284,  

 hvor det skal bevises, at førforbrydelsen er omfattet af bestemmelsen,  

 men ikke, hvilken af de nævnte førforbrydelser der er tale om  

 er, at der kan føres bevis for, at udbyttet stammer fra en  

 førforbrydelse og ikke fra lovlig virksomhed.
 Der henvises i øvrigt til betænkningen s.  

 88-93.
2.3.3. Subjektive betingelser Udvalget har overvejet, hvilken udstrækning  

 forsætskravet skal have.
Der er enighed om, at forsætsbegrebet  

 skal være det almindelige   dvs. et krav om, at gerningsmanden har  

 viden eller bestemt formodning og tillige om, at det forsætskrav, der i  

 praksis gælder for straffelovens § 191 a og § 284, skal  

 gælde også for en ny bestemmelse.
Konsekvensen heraf er, at der  

 subjektivt stilles krav om, at gerningsmanden i almindelighed skal have viden  

 eller bestemt formodning om, at han befatter sig med udbytte fra et strafbart  

 forhold, men at der ikke stilles krav om, at han har nærmere kendskab  

 til arten af det eller de strafbare forhold.
Udvalget har herudover  

 overvejet, om der kun bør kunne straffes for forsætlige forhold,  

 eller om uagtsomhed også bør være strafbart.
Der har  

 været enighed om, at der ikke er behov for at kunne straffe for simpel  

 uagtsomhed, og spørgsmålet vedrører derfor alene eventuel  

 straf for grov uagtsomhed.
Et flertal i udvalget (12 medlemmer) finder, at en  

 ny generel straffelovsbestemmelse om hæleri kun bør omfatte  

 forsætlige forhold.
De nugældende centrale  

 hæleribestemmelser i straffelovens § 284 og § 191 a, der er  

 begrænset til nærmere angivne førforbrydelser, er kun  

 strafbare i forsætlig form.
Hvis man i en ny generel  

 hæleribestemmelse også kriminaliserer groft uagtsomme forhold,  

 vil det ikke blot betyde, at kriminaliseringen af de forhold, der i dag  

 udgør hæleri, udvides, men også, at man med denne  

 tilregnelsesform kriminaliserer forhold, der i dag slet ikke udgør  

 lovovertrædelser, heller ikke i forsætlig form.
Disse medlemmer  

 finder således, at den meget vidtgående udvidelse af  

 gerningsindholdet i hæleriforbrydelsen bør modsvares af, at  

 kriminaliseringen begrænses til forsætlige forhold.
I modsat fald  

 risikerer man at ramme en meget bred gruppe af handlinger, der  

 fremtræder som almindelige og sædvanlige.
Hertil kommer, at der  

 ikke er dokumenteret noget behov for helt generelt at kriminalisere groft  

 uagtsomt hæleri.
Hvis der måtte vise sig et behov for en udvidet  

 kriminalisering af groft uagtsomt hæleri, må dette ske ved, at  

 specielle bestemmelser herom indføres.
Der vil i den forbindelse  

 f.eks. kunne tages stilling til, om kriminaliseringen af grov uagtsomhed skal  

 begrænses til nærmere angivne hælerihandlinger,  

 således som det i dag er tilfældet med straffelovens  

 § 303.
 Et mindretal i udvalget (7 medlemmer) finder, at  

 der som et naturligt led i en effektiv regulering bør underbygges med  

 grov uagtsomhed.
 Der henvises i øvrigt til betænkningen s.  

 93-95.
2.3.4. Strafferammer Udvalget har overvejet, hvilket strafmaksimum den  

 generelle hæleribestemmelse skal have.
 Et flertal i udvalget (11 medlemmer) finder, at det  

 strafmaksimum på 6 år, der gælder for straffelovens  

 § 191 a og § 284, bør bibeholdes også for den udvidede  

 bestemmelse.
Dette flertal har henvist til, at der også efter de  

 nugældende bestemmelser i visse situationer er en højere  

 strafferamme for hæleri end for førforbrydelsen.
Ved tyveri af  

 særlig grov beskaffenhed er strafmaksimum fængsel i 4 år,  

 jfr. straffelovens § 286, stk. 1, mens maksimumstraffen for  

 hæleri (f.eks. med hensyn til tyveri) af særlig grov beskaffenhed  

 efter bestemmelsens stk. 3 er fængsel i 6 år.
Spørgsmålet har også tidligere  

 været overvejet, bl.a. i forbindelse med lov nr. 239 af 1. juni 1982 om  

 ændring af straffeloven (Straffene for berigelsesforbrydelser m.v.),  

 hvor maksimumstraffen for tyveri blev nedsat fra 6 år til 4 år,  

 og hvor det tilsvarende blev overvejet at sænke strafferammen for groft  

 hæleri til fængsel i 4 år.
I visse af høringssvarene  

 blev der taget afstand fra en sådan tilsvarende nedsættelse,  

 bl.a. under henvisning til, at hælerne i vidt omfang optræder som  

 bagmænd i relation til mange unge lovovertræderes kriminelle  

 virksomhed.
Af de almindelige bemærkninger til lovforslaget, jf.  

 Folketingstidende 1981-82, tillæg A, sp. 4528, fremgår, at man  

 bl.a. på baggrund af høringssvarene   ikke fandt grundlag for at  

 fremsætte forslag om en sådan tilsvarende nedsættelse af  

 strafferammen for groft hæleri.
Spørgsmålet om ændring af  

 straffebestemmelsen i straffelovens § 286 har ligeledes været  

 behandlet i Straffelovrådets betænkning nr. 1099/1987 om  

 strafferammer og prøveløsladelse.
Straffelovrådet  

 konkluderede, at der ikke burde stilles forslag om en ændring af  

 strafferammerne i § 286, stk. 2 og 3.
Efter flertallets forslag vil den skærpede  

 strafferamme på fængsel indtil 6 år ikke kun gælde i  

 forhold til de grove former for hæleri, der i dag er omfattet af en 6  

 års strafferamme (§ 191 a og § 286, stk. 3), men  

 også i forhold til grove former for hæleri, der ligger inden for  

 det nykriminaliserede område, f.eks. hæleri med hensyn til  

 udbytte fra menneskesmugling, ulovlig våbenhandel mv.
Det  

 forudsættes dog herved, at straffe i området mellem 4 og 6  

 år i almindelighed kun kan komme på tale i forhold til  

 hæleriforbrydelser, der i dag er omfattet af et strafmaksimum på  

 6 år i § 191 a og § 286, stk. 3.
Et mindretal i udvalget (7 medlemmer) finder, at  

 strafmaksimum skal være fængsel i 4 år.
Dette mindretal  

 anfører, at fængsel i 4 år er det gennemgående  

 maksimum i nyere straffebestemmelser vedrørende ikke personfarlig  

 kriminalitet.
 Et andet mindretal i udvalget (1 medlem) finder  

 ligeledes, at det almindelige strafmaksimum skal være fængsel i 4  

 år, men at der for så vidt angår narkotikahæleri ikke  

 er påvist særlige grunde til at nedsætte det gældende  

 strafmaksimum på fængsel i 6 år.
 Udvalget har herudover overvejet, om der i relation til  

 strafudmålingen i de konkrete sager skal gælde et yderligere  

 maksimum, der relaterer sig til den aktuelle førforbrydelses  

 maksimum.
Et flertal i udvalget (17 medlemmer) finder, at  

 hæleri skal bedømmes som en selvstændig forbrydelse med et  

 strafmaksimum, der fastsættes efter vurderingen af  

 strafværdigheden af de alvorligste hælerier.
Dette flertal  

 lægger vægt på, at ved udmåling af konkrete straffe  

 inden for den fastsatte strafferamme for hæleri vil  

 førforbrydelsens art og gerningsmandens kendskab hertil ofte få  

 væsentlig betydning.
Flertallet finder det således ikke  

 hensigtsmæssigt, at førforbrydelsens strafmaksimum ubetinget  

 skal gælde som strafmaksimum for hæleriet.
I de tilfælde,  

 hvor hæleren ikke er bekendt med, hvilken førforbrydelse  

 udbyttet stammer fra, må straffen for hæleriforholdet  

 fastsættes mere frigjort fra førforbrydelsen.
 Hælerens forsæt, det vil her sige hans  

 antagelse af, hvilken type kriminalitet udbyttet kan hidrøre fra, vil  

 i denne sammenhæng være af væsentlig betydning ved  

 vurderingen af strafværdigheden af hans handlinger og dermed straffens  

 størrelse.
Et mindretal i udvalget (2 medlemmer) finder, at  

 førforbrydelsen bør identificeres tilstrækkeligt til, at  

 strafferammen kendes.
Er der flere aktuelle muligheder, må den laveste  

 strafferamme finde anvendelse.
Kravet til en konkretisering vil således  

 være mindre end det, der gælder i dag, idet der alene skal  

 konkretiseres nok til, at den rigtige strafferamme findes.
Ved flere  

 sandsynlige muligheder skal den laveste strafferamme anvendes.
 Om udvalgets nærmere overvejelser henvises i  

 øvrigt til betænkningen s. 95-100.
2.4. Justitsministeriets overvejelser 2.4.1. Udvalgets forslag Justitsministeriet kan af de grunde, som  

 Brydensholt-udvalget har anført, tiltræde, at der  

 indføres en generel hæleribestemmelse i straffeloven, jf. pkt.  

 2.2. ovenfor.
Justitsministeriet kan endvidere tiltræde udvalgets  

 overvejelser med hensyn til udformningen af en sådan generel  

 hæleribestemmelse, herunder anvendelsen af begrebet  »udbytte« som det, der er  

 genstand for hæleri, jf. pkt. 2.3. ovenfor.
I de tilfælde, hvor  

 der ikke har været enighed i udvalget, kan Justitsministeriet  

 tiltræde udvalgsflertallets forslag.
Lovforslaget er udformet i  

 overensstemmelse hermed.
 Justitsministeriet er således enig med udvalget i,  

 at der ikke er er anledning til at stille forslag om en generel bestemmelse  

 om kriminalisering af alle former for efterfølgende medvirken.  

 Justitsministeriet kan tiltræde, at der ikke uden for det område,  

 der vedrører dispositioner over udbytte, er andre situationer, end de  

 der er reguleret i dag, hvor der er et særligt behov for regler om  

 efterfølgende medvirken.
Under hensyn til den udvidelse af det objektive  

 gerningsindhold, der foreslås gennemført ved dette lovforslag,  

 bør der efter Justitsministeriets opfattelse ikke samtidig ske en  

 udvidelse af det subjektive tilregnelseskrav.
Lovforslaget er derfor udformet  

 i overensstemmelse med udvalgsflertallets forslag, hvorefter groft uagtsomt  

 hæleri ikke på nuværende tidspunkt generelt bør  

 kriminaliseres.
 Justitsministeriet er enig med udvalget i, at  

 hæleribegrebet i loven bør afgrænses således, at det  

 ikke omfatter udbytte, der modtages fra familiemedlemmer eller samlever til  

 sædvanligt underhold, eller som modtages som normalt vederlag ved salg  

 af sædvanlige forbrugsvarer, brugsting eller tjenester.
 Justitsministeriet er endvidere enig i, at køberen  

 af varer, der er produceret på en måde, der er delvis i strid med  

 de strafbelagte regler, der gælder for den pågældende  

 virksomhed (f.eks. arbejdsmiljøregler, miljøregler,  

 dyreværnsregler mv.), ikke bør ifalde hæleriansvar.
Den vare, der er frembragt ved en sådan strafbar  

 produktionsmåde eller lignende, kan ikke anses for »udbytte
« og kan  

 derfor ikke være genstand for hæleri.
Det er det udbytte, der  

 opnås ved salg eller andre dispositioner over produktet, der kan  

 være genstand for hæleri.
Om den, der befatter sig med dette  

 udbytte, begår hæleri, vil som anført af udvalget bl.a.  

 afhænge af, om udbyttet   helt eller delvis   kan siges at  

 hidrøre fra det strafbare forhold, der er begået i forbindelse  

 med produktionen (identificerbarhed).
Det udelukker ikke strafansvar for hæleri, at der er  

 betalt fuld pris.
Den praktiske betydning heraf vil navnlig vise sig i  

 tilfælde, hvor der ikke er tale om et almindeligt handelsforhold.
Som  

 udvalget anfører, vil personer, der f.eks. indgår i en fast  

 kreds af aftagere af tyvekoster kunne straffes, selv om der betales fuld  

 pris.
Også i enkeltstående tilfælde, hvor der ikke er tale  

 om en fast aftagerkreds, men hvor en person på grund af f.eks. familie-  

 eller bekendtskabsmæssige relationer med gerningsmanden til  

 førforbrydelsen aftager stjålne varer til fuld pris, vil der  

 kunne straffes for hæleri.
Ligeledes vil der kunne straffes for  

 hæleri i tilfælde, hvor der   til fuld pris   aftages individuelt  

 bestemte genstande, som f.eks. kunstværker.
 Strafansvar for aftageren i disse tilfælde  

 forudsætter dog som hidtil, at der foreligger den fornødne  

 tilregnelse (subjektive dækning). I tilfælde, hvor der er betalt  

 fuld pris for en stjålen genstand, kan det i praksis   navnlig i andre  

 end de ovennævnte tilfælde   være vanskeligt at bevise, at  

 hæleriet er begået forsætligt.
Finansrådet og Finansforbundet har i deres  

 høringssvar vedrørende betænkningen påpeget, at  

 ansatte i pengeinstitutter ikke bør kunne ifalde hæleriansvar i  

 situationer, hvor man gennemfører en finansiel transaktion uden  

 mistanke om, at beløbet stammer fra så alvorlig kriminalitet, at  

 mistanken skal indberettes til politiet eller til en overordnet medarbejder  

 som led i pengeinstituttets interne forretningsgange.
Finansrådet  

 lægger endvidere vægt på, at der ikke gælder et  

 videregående hæleriansvar end ansvaret efter hvidvaskloven,  

 når de pågældende handler som led i deres arbejde.
Justitsministeriet er enig i, at der utvivlsomt ikke skal  

 kunne straffes for hæleri i situationer, hvor en person foretager  

 hælerilignende handlinger med henblik på at bistå politiet  

 eller opfylde særlige adfærdskrav i anden lovgivning.
Dette  

 svarer i øvrigt til den gældende retstilstand.
En ansat i  

 finanssektoren, der i henhold til hvidvaskloven gennemfører en  

 transaktion, før politiet underrettes f.eks. fordi det skønnes,  

 at en undladelse heraf kan hindre retsforfølgning af de involverede  

 foretager således ikke en ulovlig eller uberettiget handling.
 Justitsministeriet finder imidlertid ikke anledning til at  

 foreslå, at ansatte i den finansielle sektor, der er undergivet  

 forpligtelser i henhold til hvidvaskloven, ikke i øvrigt skulle  

 være omfattet af straffelovens hæleribestemmelse.
Det er i den forbindelse vigtigt at fremhæve, at  

 alene forsætligt hæleri vil være strafbart efter den  

 foreslåede bestemmelse.
Såfremt den ansatte har viden om eller  

 anser det for overvejende sandsynligt, at transaktionen vedrører  

 udbytte fra et strafbart forhold, der ikke udløser en  

 indberetningspligt i henhold til hvidvaskloven (f.eks. fordi der er tale om  

 en overtrædelse af særlovgivningen og ikke en  

 straffelovsovertrædelse), forekommer det naturligt og rigtigt, at den  

 ansatte må undlade at gennemføre transaktionen for at  

 undgå strafferetligt ansvar   som det gælder for enhver anden,  

 der har viden om, at udførelse af en handling vil indebære, at  

 man sikrer en anden udbyttet af en strafbar lovovertrædelse.
 Justitsministeriet vil, hvis lovforslaget vedtages,  

 orientere samtlige ministerier om indholdet af den nye  

 hæleribestemmelse og anmode om, at de berørte ministerier ved  

 førstkommende lejlighed gennemgår de gældende  

 straffebestemmelser om hæleri i lovgivningen inden for ministeriets  

 område med henblik på i fornødent omfang at  

 fremsætte lovforslag om at ophæve eller eventuelt at tilpasse  

 sådanne bestemmelser i særlove (dvs. bestemmelser i love uden for  

 straffeloven) i lyset af den nye, generelle bestemmelse i straffelovens  

 § 290.
 2.4.2. Europarådets konvention af 8.  

 november 1990 og EU-retsakter om hvidvaskning mv.
 Danmark har i november 1996 ratificeret Europarådets  

 konvention af 8. november 1990 om hvidvaskning, efterforskning samt  

 beslaglæggelse og konfiskation af udbyttet fra strafbart forhold  

 («Strasbourgkonventionen«). Konventionen trådte for Danmarks  

 vedkommende i kraft den 1. marts 1997.
Strasbourgkonventionens artikel 6, stk. 1, forpligter  

 deltagerstaterne til at kriminalisere forskellige former for  

 efterfølgende medvirken til lovovertrædelser.
Disse former for  

 efterfølgende medvirken er efter Justitsministeriets opfattelse  

 omfattet af hæleribegrebet, således som det er fastlagt i dansk  

 ret.
 Danmark har i forbindelse med ratifikationen taget  

 forbehold i henhold til konventionens artikel 6, stk. 4. I henhold  

 hertil forbeholder Danmark sig alene at anvende artikel 6, stk. 1,  

 på de førforbrydelser med hensyn til hvilke, der til enhver tid  

 efter dansk ret kan begås hæleri, herunder straffelovens  

 § 191 a og § 284.
 Rådet for Den Europæiske Union har den 3.  

 december 1998 vedtaget en fælles aktion vedrørende hvidvaskning  

 af penge, identifikation, opsporing, indefrysning, beslaglæggelse og  

 konfiskation af redskaber og udbytte fra strafbart forhold (98/699/RIA).  

 Medlemsstaternes frist for fremsættelse af forslag om  

 gennemførelse af artikel 1 i den fælles aktion er i henhold til  

 artikel 8, stk. 2, tre år fra den fælles aktions  

 ikrafttræden den 9. december 1998.
I henhold til artikel 1, stk. 1, litra b, i den  

 fælles aktion skal medlemsstaterne for at fremme en effektiv indsats  

 mod organiseret kriminalitet sikre, at der ikke tages eller opretholdes  

 forbehold med hensyn til artikel 6 i Europarådets konvention for  

 så vidt angår alvorlige lovovertrædelser.
Disse er i  

 henhold til den fælles aktion under alle omstændigheder  

 lovovertrædelser, som kan medføre frihedsstraf eller en  

 sikkerhedsforanstaltning af en maksimumsvarighed på over et år  

 eller, for så vidt angår de medlemsstater, der har en  

 minimumstærskel for lovovertrædelser i deres retssystem,  

 lovovertrædelser, som kan medføre en frihedsstraf eller en  

 sikkerhedsforanstaltning af en minimumsvarighed på over seks  

 måneder.
Med den nuværende opregning i straffelovens  

 § 191 a og § 284 af førforbrydelser, som hæleri er  

 strafbart med hensyn til, opfylder Danmark ikke den fælles aktion  

 på dette punkt.
Samspillet mellem Europarådets konvention og EU s  

 fælles aktion indebærer for Danmarks vedkommende en forpligtelse  

 til at kriminalisere de af konventionen omfattede former for  

 efterfølgende medvirken med hensyn til alle førforbrydelser,  

 der efter dansk ret kan medføre en frihedsstraf af mere end et  

 års varighed.
 Med den foreslåede indførelse af en generel  

 hæleribestemmelse i straffeloven vil Danmarks forbehold i henhold til  

 konventionens artikel 6, stk. 4, kunne tilbagekaldes, således at  

 konventionens artikel 6, stk. 1, i forhold til Danmark som udgangspunkt  

 kan anvendes på alle førforbrydelser, idet der efter dansk ret  

 vil kunne straffes for hæleri med hensyn til alle  

 førforbrydelser.
 Herefter vil Danmark uden videre opfylde forpligtelsen i  

 den fælles aktions artikel 1, stk. 1, litra b, til ikke at tage  

 eller opretholde forbehold med hensyn til Europrådskonventionens  

 artikel 6, stk. 1, for så vidt angår alvorlige  

 lovovertrædelser i den fælles aktions forstand.
 Under henvisning til konklusionerne fra Det  

 Europæiske Råds møde i Tampere den 15.-16. oktober 1999  

 har Frankrig den 30. juni 2000 fremsat et initiativ med henblik på  

 Rådets vedtagelse af en rammeafgørelse om hvidvaskning af penge,  

 identifikation, opsporing indefrysning eller beslaglæggelse og  

 konfiskation af redskaber og udbytte fra strafbart forhold.
Baggrunden for det franske initiativ er   ud over  

 konklusionerne fra Det Europæiske Råds møde i Tampere   et  

 ønske om efter Amsterdamtraktatens ikrafttræden at ændre  

 den retlige karakter af den fælles aktion fra 1998, således at  

 der i stedet bliver tale om en rammeafgørelse.
En afgørende  

 forskel på de to instrumenter er, at hvor man i almindelighed antog, at  

 vedtagelsen af en fælles aktion alene forpligtede regeringen til at  

 fremsætte de nødvendige forslag til gennemførelse af den  

 fælles aktion, har rammeafgørelsen karakter af en folkeretlig  

 forpligtelse for medlemsstaterne, der indtræder ved Rådets  

 vedtagelse af rammeafgørelsen.
På den baggrund forudsætter  

 Danmarks medvirken til Rådets vedtagelse af rammeafgørelser, der  

 kræver ændringer af dansk lovgivning, Folketingets  

 forudgående samtykke.
 Udkastet til rammeafgørelse er identisk med den  

 ovennævnte fælles aktion fra 1998 for så vidt angår  

 forpligtelsen til ikke at tage eller opretholde forbehold med hensyn til  

 artikel 6 i Strasbourgkonventionen for så vidt angår alvorlige  

 lovovertrædelser.
 I henhold til udkastet til rammeafgørelse skal  

 medlemsstaterne endvidere træffe de nødvendige foranstaltninger  

 for at sikre, at lovovertrædelser i henhold til Strasbourgkonventionens  

 artikel 6, stk. 1, litra a og b, om hæleri, og som er nævnt  

 i rammeafgørelsens artikel 1, litra b, om alvorlige  

 lovovertrædelser, er undergivet en strafferamme på mindst 4  

 års fængsel.
Denne bestemmelse, der er en nyskabelse i forhold til den  

 fælles aktion fra 1998, skønnes ikke at  

 nødvendiggøre lovændringer, ud over hvad der er  

 foreslået i dette lovforslag.
Dette hænger sammen med, at  

 strafferammen for erhvervsmæssigt hæleri eller hæleri af  

 særlig grov beskaffenhed i den foreslåede bestemmelse i  

 straffelovens § 290, stk. 2, er fængsel indtil 6  

 år.
3. Lovtekniske ændringer af straffeloven  

 i tilknytning til ændringen af hæleribestemmelsen 3.1. Sammenlægning af straffelovens kapitel  

 28 og 29 I forbindelse med udvalgets overvejelser omkring  

 placeringen af hæleribestemmelsen, har det tillige været  

 overvejet, om opdelingen i kapitel 28 og kapitel 29 skulle bibeholdes.
Udvalget finder, at den traditionelle opdeling i  

 henholdsvis berigelsesforbrydelser og andre strafbare formuekrænkelser  

 til dels giver et misvisende billede af, hvilke typer bestemmelser kapitlet  

 indeholder, og at der ikke er noget praktisk behov for opdelingen.
Udvalget  

 foreslår derfor, at overskriften »29. kapitel.
Andre strafbare  

 formuekrænkelser« udgår, og at det nye, fælles kapitel 28 i  

 stedet benævnes »Formueforbrydelser«.
 Der henvises i øvrigt til betænkningen s.  

 109.
 Justitsministeriet kan tiltræde dette forslag, der  

 er en ren lovteknisk ændring, og som ikke har betydning for  

 fortolkningen af straffebestemmelserne i det nuværende 28. og 29.  

 kapitel.
 Af bemærkningerne til 28. kapitel i  

 straffelovudkastet i Straffelovskommissionens betænkning fra 1923, sp.  

 366, fremgår, at der ved berigelsesforbrydelser forstås  

 forbrydelser, ved hvilke uberettiget vinding opnås eller søges  

 opnået direkte gennem retsstridig tilføjelse af tilsvarende  

 formuetab for den forurettede.
 De forbrydelser, der i dag er berigelsesforbrydelser  

 dvs. forbrydelser, der forudsætter den nævnte formueforskydning  

 vil således også efter en sammenlægning af de to kapitler  

 kunne betegnes som berigelsesforbrydelser.
Dette vil bl.a. være af betydning i forhold til  

 straffelovens § 303 om den, der ved grov uagtsomhed tilforhandler sig  

 eller på anden lignende måde modtager ting, der er erhvervet ved  

 en berigelsesforbrydelse.
Efter en sammenlægning af straffelovens  

 kapitel 28 og 29 vil det fortsat være de forbrydelser, der i dag er  

 selvstændige berigelsesforbrydelser   og således ikke  

 hæleri, ej heller hæleri med hensyn til berigelsesforbrydelser  

 der vil være førforbrydelser i henhold til § 303.
Tilsvarende kan der efter straffelovens § 231 ved  

 strafudmålingen i en sag om overtrædelse af straffelovens  

 §§ 228 eller 229 (rufferi og kønslig usædelighed) ske  

 strafforhøjelse, såfremt den, der skal dømmes, tidligere  

 har været idømt fængselsstraf for en  

 berigelsesforbrydelse.
Efter en sammenlægning af de to kapitler vil det  

 afgørende være, om den pågældende tidligere er  

 idømt fængselsstraf for et forhold, der i dag er en  

 berigelsesforbrydelse.
 3.2. Straffelovens § 290 m.fl.
Udvalget har foreslået, at den nuværende  

 bestemmelse i straffelovens § 290 ophæves.
Bestemmelsens  

 stk. 1 indeholder en særlig påtaleregel for visse  

 skyldnersvigssager, og dens stk. 2 indeholder særlige muligheder  

 for påtalebortfald i visse sagstyper, hvor offeret er en af  

 gerningsmandens nærmeste.
Straffeloven indeholder flere bestemmelser  

 end § 290, stk. 2, om påtalebortfald efter den forurettedes  

 begæring, jfr. § 213, stk. 2 (vanrøgt mv.), og  

 § 262, stk. 2 (groft uagtsom frihedsberøvelse). Udvalget  

 finder, at det bør overvejes at flytte disse bestemmelser til  

 retsplejelovens kapitel 65 om påtalen, der i forvejen i § 722,  

 stk. 1, nr. 6, henviser til særlig hjemmel i lovgivningen til at  

 frafalde tiltale.
Justitsministeriet kan tiltræde, at disse regler om  

 påtalebortfald (tiltalefrafald) flyttes fra straffeloven, da de er af  

 processuel karakter.
Da der imidlertid er tale om tiltalefrafaldsregler, der  

 vedrører specifikke lovovertrædelser, finder Justitsministeriet  

 det mindre hensigtsmæssigt, at disse flyttes til de mere generelle  

 regler om tiltalefrafald i retsplejelovens § 722. Det foreslås  

 derfor, at reglerne i stedet indføjes i Rigsadvokatens  

 bekendtgørelse nr. 816 af 29. august 2000 om politimestrenes og  

 statsadvokaternes adgang til at frafalde tiltale.
Rigsadvokaten har over for  

 Justitsministeriet tilkendegivet, at man vil foretage de nødvendige  

 ændringer af bekendtgørelsen, således at de kan  

 træde i kraft samtidig med denne lovændring.
Påtalereglen i straffelovens § 290,  

 stk. 1, vedrører kun skyldnersvigssager, hvor ingen særlig  

 sikret ret er krænket, dvs. sager om overtrædelse af § 283,  

 stk. 1, nr. 3. Der kræves endvidere ikke  

 påtalebegæring, hvis der er foretaget udlæg, uden at det  

 har ført til dækning, hvis konkurs er indtrådt,  

 forhandling om tvangsakkord uden for konkurs er åbnet, eller  

 konkursbegæring er nægtet fremme på grund af boets  

 utilstrækkelighed.
Såfremt ingen af disse situationer foreligger,  

 kræves der påtalebegæring inden 6 måneder efter, at  

 kreditor har fået sådan kundskab, at han har tilstrækkeligt  

 grundlag for at fremsætte påtalebegæring, jfr.  

 straffelovens § 96, stk. 1. Bestemmelsen finder også  

 anvendelse ved § 292 (tingsødelæggelse mv. til skade for  

 kreditorer) og § 300 (visse dispositioner, der ikke er omfattet af  

 § 283, til skade for kreditorer).
Udvalget har fundet, at bestemmelsen i hvert fald er  

 utidssvarende i sin formulering.
En af de situationer, hvor der kræves  

 påtalebegæring, er den, hvor mindre erhvervsdrivende ikke har  

 kunnet opnå særlig sikkerhed for, at deres arbejde bliver betalt.  

 I situationer, hvor deres debitor forstikker midler, presses de ofte til at  

 modtage et reduceret beløb, idet de får oplyst, at der ellers  

 vil blive en langvarig konkursbehandling, hvor de langt senere vil få  

 et meget mindre beløb.
Sådanne kreditorer indgiver ikke  

 påtalebegæring, selv om de mener, der er tale om  

 skyldnersvig.
I almindelighed vil politiet ikke blive bekendt med  

 forholdet.
Det vil typisk kun ske, hvis der er tale om en systematisk  

 fremgangsmåde gennem længere tid, hvor en eller flere kreditorer  

 på et tidspunkt indgiver anmeldelse, eller i forbindelse med en senere  

 konkurs.
Udvalget anfører, at det umiddelbart er vanskeligt  

 at forestille sig situationer, hvor bestemmelsen reelt gør forskel  

 på, hvad der sigtes og tiltales for.
Men skyldneren kan have held til  

 ikke at blive tiltalt, hvis politiet ikke har husket at få en egentlig  

 påtalebegæring inden for de 6 måneder.
Der synes ikke at være nogen særlig  

 begrundelse for, at skyldnersvig, hvor gerningsmanden ved falske  

 foregivender, forstikkelse mv. unddrager sine aktiver fra kreditorer, ikke  

 altid skal være undergivet samme offentlige påtale som de  

 øvrige berigelsesforbrydelser.
Det samme gælder for de  

 øvrige handlinger, hvor bestemmelsen finder anvendelse.
 Udvalget foreslår derfor, at § 290,  

 stk. 1, § 292, stk. 2, og § 300, stk. 2,  

 ophæves.
 Justitsministeriet kan af de af Brydensholt-udvalget  

 anførte grunde tiltræde, at straffelovens § 290,  

 stk. 1, § 292, stk. 2, og § 300, stk. 2, om  

 påtalebegæring ophæves.
 Ophævelsen af straffelovens § 290 sker  

 lovteknisk ved, at den foreslåede generelle hæleribestemmelse  

 indsættes i straffelovens § 290.
 Om udvalgets overvejelser henvises i øvrigt til  

 betænkningen s. 109-112.
4. IT-efterforskning 4.1. Indledning Gennem de seneste år er IT-udviklingen  

 forstærket markant gennem udviklingen af det verdensomspændende  

 Internet.
Navnlig udviklingen af den internetteknologi, der almindeligvis  

 betegnes World Wide Web (www), har understøttet en række nye  

 former for informationsudveksling med heraf følgende retlige  

 herunder strafferetlige   problemstillinger.
Internettet indebærer  

 således næsten ubegrænsede muligheder for formidling af  

 information og kommunikation, men også nye muligheder for IT-relateret  

 kriminalitet og nye problemer i forbindelse med politiets efterforskning af  

 denne form for kriminalitet.
Reglerne om indgreb i meddelelseshemmeligheden findes i  

 retsplejelovens kapitel 71 (§§ 780-791). Bestemmelserne har fået  

 deres nuværende udformning ved lov nr. 227 af 6. juni 1985, der er  

 udarbejdet på grundlag af Strafferetsplejeudvalgets betænkning  

 nr. 1023/1984 om politiets indgreb i meddelelseshemmeligheden og anvendelse  

 af agenter.
Der henvises herom til Folketingstidende 1984-85,  

 forhandlingerne, sp. 5403-5406, 5985-6027, 10678-10703, 11229-11239,  

 tillæg A, sp. 2955-3054, tillæg B, sp. 1709-1716 og  

 2225-2230.
Efterforskningsmulighederne i sager om IT-relateret  

 kriminalitet er ved flere lejligheder blevet ændret for at  

 imødekomme de nye behov.
I 1996 blev retsplejelovens bestemmelser om  

 indgreb i meddelelseshemmeligheden ændret, således at det blev  

 muligt at foretage telefonaflytning og teleoplysning i sager om  

 overtrædelse af straffelovens § 263, stk. 2 og 3, om  

 såkaldt »hacker-kriminalitet«, ligesom der blev indført en  

 adgang til teleoplysninger i sager om overtrædelse af straffelovens  

 § 279 a og § 293, stk. 1, om »tyveri af telefontid« ved  

 anvendelse af telekommunikationstjeneste.
Der henvises herom til lov nr. 388  

 af 22. maj 1996 samt til Folketingstidende 1995-96, forhandlingerne, s.  

 3998-4004, 6100, 6152-6153, tillæg A, s. 4068-4078, og tillæg B,  

 s. 587-589.
I 1997 blev der gennemført en udvidelse af adgangen  

 til at foretage indgreb i meddelelseshemmeligheden, således at politiet  

 fik mulighed for at foretage telefonaflytning mv. i sager om grov vold,  

 forsætlig farefremkaldelse, grove tyverier og menneskesmugling.
Der  

 henvises herom til lov nr. 411 af 10. juni 1997 samt til Folketingstidende  

 1996-97, forhandlingerne s. 2202-2215, 7453, 7938-7947, tillæg A, s.  

 2475-2538, og tillæg B, s. 988-993, 1294-1299.
 I september 1999 afgav Brydensholt-udvalget  

 betænkning nr. 1377/1999 om børnepornografi og  

 IT-efterforskning.
Ud over at stille forslag om ændring af  

 straffelovens § 235 om børnepornografi overvejer udvalget  

 endvidere i betænkningen en række forslag til, hvordan politiets  

 efterforskningsmuligheder kan forbedres i sager, hvor der i forbindelse med  

 en lovovertrædelse anvendes informationsteknologi.
I disse overvejelser  

 indgår bl.a. spørgsmålet om at indføre en pligt for  

 internetudbydere og teleselskaber til at logge oplysninger og opbevare  

 logoplysningerne, således at det under en efterfølgende  

 politimæssig efterforskning vil være muligt at spore den  

 kommunikation, der har fundet sted.
Betænkningen indeholder også nogle forslag,  

 som ikke i særlig grad vedrører sager om børnepornografi.  

 Udvalget stiller bl.a. forslag om en særlig regulering af adgangen til  

 at indhente masteoplysninger, dvs. f.eks. oplysninger om, hvilke  

 mobiltelefoner der i et givent område og inden for et bestemt tidsrum  

 har været sat i forbindelse med andre telefoner.
Udvalget har endvidere  

 mere generelt berørt betingelserne for og afgrænsningen mellem  

 de forskellige straffeprocessuelle indgreb i forhold til elektronisk  

 kommunikation.
Overvejelser og forslag af den sidstnævnte karakter  

 blev ikke medtaget i lovforslag nr.
L 281 af 27. april 2000, jf. nu lov nr.  

 441 af 31. maj 2000 om ændring af straffeloven og retsplejeloven  

 (Forældelse, styrket indsats mod seksuelt misbrug af børn og  

 unge samt IT-efterforskning), som blev begrænset til  

 børnepornografi og spørgsmål, der har direkte tilknytning  

 hertil.
Der henvises herom til lov nr. 441 af 31. maj 2000 samt til  

 Folketingstidende 1999-2000, forhandlingerne, s. 7423-7431, 8474-8477, 8756,  

 tillæg A, s. 7784-7826, og tillæg B, s. 1327-1330.
Justitsministeriet tilkendegav i bemærkningerne til  

 lovforslag nr.
L 281, at Justitsministeriet i forbindelse med kommende  

 forslag om ændringer af retsplejelovens straffeprocessuelle regler vil  

 inddrage de øvrige mere generelle overvejelser og forslag til, hvordan  

 efterforskningsmulighederne kan forbedres med henblik på  

 tilfælde, hvor der i forbindelse med overtrædelserne anvendes  

 informationsteknologi.
På denne baggrund indeholder det følgende en  

 gennemgang af Brydensholt-udvalgets øvrige overvejelser og forslag med  

 hensyn til mulighederne for at efterforske sager om IT-relateret  

 kriminalitet.
Det drejer sig om spørgsmål om politiets adgang  

 til indholdet af digitale meddelelser, herunder elektronisk post (pkt. 4.2.),  

 politiets adgang til lagrede teleoplysninger (pkt. 4.3.), indhentelse af  

 teleoplysninger om brug af mobiltelefoner (pkt. 4.4.) og meddelelse af  

 teleoplysninger i henhold til samtykke (pkt. 4.5.).
Udvalget har i betænkningen herudover  

 foreslået, at der af efterforskningsmæssige grunde stilles krav  

 om, at internetudbydere og teleselskaber skal logge en række  

 oplysninger vedrørende internetopkoblinger, herunder A- og B-nummeret,  

 IP-adresse, og forskellige tidsmæssige oplysninger og opbevare  

 oplysningerne i 6 måneder.
Som det fremgår af pkt. 8.2.2. i de  

 almindelige bemærkninger til lovforslaget om forældelse, styrket  

 indsats mod seksuelt misbrug af børn og unge samt IT-efterforskning  

 (lovforslag nr.
L 281 af 27. april 2000), jf.
Folketingstidende 1999-2000,  

 tillæg A, s. 7809, er der fra IT-branchens side i høringssvarene  

 over betænkningen udtrykt betænkelighed ved udvalgets forslag om  

 registrering af logoplysninger og opbevaring heraf.
Justitsministeriet fandt  

 det derfor rigtigst, at der ikke på det da foreliggende grundlag blev  

 stillet forslag om at indføre en sådan pligt for  

 internetudbydere og teleselskaber.
Justitsministeriet har på denne  

 baggrund i samarbejde med Forskningsministeriet iværksat en  

 nærmere undersøgelse af konsekvenserne af udvalgets forslag i  

 lyset af de indvendinger, der er fremført i visse af  

 høringssvarene vedrørende betænkningen.  

 Justitsministeriets og Forskningsministeriets overvejelser er endnu ikke  

 afsluttet.
Justitsministeriet vil i forbindelse med en fremtidig  

 ændring af retsplejeloven tage spørgsmålet op på ny,  

 når overvejelserne er afsluttet.
Det kan i øvrigt oplyses, at Danmark siden  

 foråret 1999 har deltaget i forhandlingerne i Europarådet om et  

 udkast til en konvention om IT-kriminalitet (»Convention on Cyber-Crime«).  

 Konventionsudkastet indeholder bl.a. en række forslag til regler om  

 efterforskningsskridt i sager om IT-kriminalitet.
I begyndelsen af dette  

 år er et konventionsudkastet sendt til Den Parlamentariske Forsamling i  

 Europarådet til udtalelse, hvorefter udkastet i juni skal behandles i  

 Styringskomitéen for Strafferet.
Konventionen forventes tidligst i  

 løbet af sommeren vedtaget af Europarådets  

 ministerkomité. Det er således endnu for tidligt at vurdere, i  

 hvilket omfang en ratifikation af konventionen i dens endelige udformning vil  

 nødvendiggøre ændringer af de danske regler på  

 området.
Dette lovforslag sigter derfor ikke på at  

 muliggøre dansk tiltrædelse af denne konvention.
4.2. Adgang til indholdet af digitale  

 meddelelser 4.2.1. Udvalgets overvejelser Digitale meddelelser kan i dag teknisk set sendes på  

 forskellige måder, hvoraf den mest almindelige i dag er elektronisk  

 post (e-post).
Udvalget har nærmere drøftet, om politiets  

 adgang til indholdet af elektronisk post (eller andre digitale meddelelser)  

 hos udbyderen skal behandles efter retsplejelovens regler om indgreb i  

 meddelelseshemmeligheden eller efter lovens (lempeligere) regler om edition.  

 I den forbindelse har udvalget alene behandlet spørgsmålet om,  

 hvilke af disse to straffeprocessuelle indgreb, der skal anvendes, når  

 politiet ønsker adgang til  indholdet af den digitale  

 meddelelse.
Oplysning om, hvem der er indehaver af en kendt  

 e-postadresse, reguleres af retsplejelovens regler om edition på samme  

 måde som adgangen til at få oplyst, hvem der er abonnent til et  

 hemmeligt telefonnummer.
Ved edition forstås forevisning til eller udlevering  

 til retten af genstande (herunder dokumenter) af betydning for  

 gennemførelsen af en straffesag.
Edition er reguleret i  

 retsplejelovens § 804. Bestemmelsen omfatter   i modsætning til  

 retsplejelovens regler om ransagning og beslaglæggelse   alene indgreb  

 mod ikke sigtede. Ønsker politiet at få udleveret genstande mv.  

 fra en sigtet, må reglerne om ransagning og beslaglæggelse  

 anvendes.
Da der ikke med lovforslaget er lagt op til  

 ændringer i reglerne om edition, foretages der ikke en nærmere  

 gennemgang af de gældende regler om edition.
Der henvises i stedet til  

 gennemgangen i Strafferetsplejeudvalgets betænkning nr. 1223/1991 om  

 beslaglæggelse og edition under efterforskning, s. 32-36.
I Strafferetsplejeudvalgets betænkning nr. 1023/1984  

 om politiets indgreb i meddelelseshemmeligheden og anvendelse af agenter, s.  

 55, er det om alle typer af indgreb i meddelelseshemmeligheden anført,  

 at de retter sig imod meddelelser, der er undervejs i en  

 kommunikationslinie.
Indgreb, der gennemføres inden kommunikationens  

 påbegyndelse eller efter dens afslutning, bør bedømmes  

 efter reglerne om ransagning og beslaglæggelse.
En overførsel af  

 disse regler på digitale meddelelser i form af elektronisk post mv. vil  

 betyde, at man er uden for området for indgreb i  

 meddelelseshemmeligheden, når e-brevet er nået frem til  

 adressatens adresse, hvilket må svare til, at der er adgang til  

 e-brevet fra adressatens terminal.
 Der er enighed i udvalget om, at hvis der er tale om et  

fremadrettet indgreb, der har karakter af overvågning af  

 indholdet af korrespondancen, bør indgrebet være omfattet af  

 retsplejelovens regler om indgreb i meddelelseshemmeligheden.
 Udvalgets medlemmer har imidlertid delt sig i  

 spørgsmålet om, hvorvidt dette også bør gælde  

 for indgreb, der er bagudrettede.
Et flertal i udvalget (17 medlemmer) finder herved  

 ikke anledning til at foreslå ændringer i retsplejelovens regler  

 om indgreb i meddelelseshemmeligheden.
Disse medlemmer finder, at elektronisk  

 post ikke adskiller sig grundlæggende fra andre kommunikationsformer,  

 der er omfattet af reglerne om indgreb i meddelelseshemmeligheden, og at der  

 derfor ikke er grund til at give politiet en videre adgang til at foretage  

 indgreb i meddelelseshemmeligheden i forhold til elektronisk post.
 Efter flertallets opfattelse må elektroniske breve  

 sidestilles med traditionelle (fysiske) breve, jf. retsplejelovens  

 § 780, stk. 1, nr. 4 og 5. En sammenligning af  

 kommunikationsforløbene ved henholdsvis traditionelle brevforsendelser  

 og elektronisk post må efter flertallets opfattelse føre til, at  

 elektronisk post, der beror hos en internetudbyder, må sidestilles med  

 breve i en postboks, og derfor være omfattet af reglerne om indgreb i  

 meddelelseshemmeligheden, jf. herved bet. 1023/1985, s. 55.
Et mindretal i udvalget (2 medlemmer) finder, at  

 retsplejelovens regler om edition bør finde anvendelse, og at der ikke  

 bør stilles de særlige krav, der gælder for indgreb i  

 meddelelseshemmeligheden.
Der er tale om et indgreb, hvor oplysningerne  

 hvis de fortsat lå hos den sigtede   kunne tilvejebringes i  

 medfør af reglerne om ransagning.
Herudover henviser mindretallet til,  

 at der ved den oprindelige stillingtagen i 1984 til datakommunikation er  

 tænkt på en igangværende kommunikationsstrøm, hvor  

 kommunikationen ikke er nået fysisk frem til den  

 pågældende, og ikke på den særlige  

 e-poststruktur.
 Om udvalgets nærmere overvejelser henvises til  

 betænkningen s. 73-78 og 103-105.
4.2.2. Justitsministeriets overvejelser Af de af flertallet i udvalget anførte grunde  

 finder Justitsministeriet heller ikke anledning til   i denne  

 sammenhæng   at foreslå ændringer i retsplejelovens regler  

 om indgreb i meddelelseshemmeligheden.
 Justitsministeriet finder således ikke, at  

 elektronisk post adskiller sig grundlæggende fra andre  

 kommunikationsformer, der er omfattet af reglerne om indgreb i  

 meddelelseshemmeligheden, og at der derfor ikke er grund til at give politiet  

 en videre adgang til at foretage indgreb i kommunikation i form af  

 elektronisk post.
 Efter Justitsministeriets opfattelse må elektroniske  

 breve derfor sidestilles med traditionelle (fysiske) breve, jf. de  

 gældende bestemmelser i retsplejelovens § 780, stk. 1, nr. 4  

 og 5.
4.3. Teleoplysninger 4.3.1. Gældende ret Den første lovregulering af området skete ved  

 lov nr. 202 af 11. juni 1954, hvor der i retsplejelovens § 750 a blev  

 indsat en bestemmelse om indgreb i meddelelseshemmeligheden i form af  

 teleoplysninger.
Bestemmelsen blev ved lov nr. 243 af 8. juni 1978 flyttet  

 til § 788.
 I Strafferetsplejeudvalgets betænkning nr. 1023/1984  

 om politiets indgreb i meddelelseshemmeligheden og anvendelse af agenter, der  

 ligger til grund for de nugældende regler om indgreb i  

 meddelelseshemmeligheden, foreslog udvalget, s. 61-63, at de dagældende  

 regler blev ændret således, at der ved alle former for  

 kriminalitet kunne gives teleoplysninger, hvis indehaveren af den  

 pågældende telefon gav samtykke, jf. den nugældende  

 bestemmelse i retsplejelovens § 786, stk. 2.
 I betænkningen foreslog Strafferetsplejeudvalget  

 endvidere et fælles kriminalitetskrav for alle indgreb i  

 meddelelseshemmeligheden uden samtykke, hvilket for teleoplysningernes  

 vedkommende betød bortfald af den (før lovændringen  

 gældende) særlige mulighed for at få teleoplysninger,  

 når det skønnedes sandsynligt, at opklaring af en forbrydelse  

 kun ville være mulig gennem de ønskede oplysninger, og  

 foranstaltningen stod i rimeligt forhold til forbrydelsens karakter.
Ved teleoplysning forstås ifølge den  

 gældende bestemmelse i retsplejelovens § 780, stk. 1, nr. 3,  

 at politiet (hemmeligt) indhenter oplysning om, hvilke telefoner eller  

 tilsvarende kommunikationsapparater (f.eks. telex- eller telefaxapparater)  

 der (i et bestemt tidsrum) sættes i forbindelse med en bestemt telefon  

 eller andet kommunikationsapparat, selv om indehaveren af dette ikke har  

 meddelt tilladelse hertil.
Ved indgrebet får politiet altså ikke  

 kendskab til kommunikationens indhold, men kun til dens eksistens.
Indgrebet  

 kan derfor siges at rumme en mindre grad af integritetskrænkelse end de  

 øvrige indgreb.
Der opstod på baggrund af retspraksis i forhold til  

 de gældende regler tvivl om, hvorvidt lagrede teleoplysninger  

 skal behandles efter reglerne om edition eller efter reglerne om indgreb i  

 meddelelseshemmeligheden. Østre Landsret afsagde således den 22.  

 februar 1991 (en utrykt) kendelse om, at det var reglerne om edition, der  

 skulle anvendes ved lagrede teleoplysninger.
Derimod anvendte Vestre Landsret  

 den 8. april 1992, jf.
Ugeskrift for Retsvæsen 1992, s. 638, reglerne  

 om indgreb i meddelelseshemmeligheden.
Dette synspunkt er også lagt til  

 grund i Højesterets kendelser, der er gengivet i Ugeskrift for  

 Retsvæsen 1993, s. 1, og 1995, s. 374.
 Domstolene stiller i dag krav om, at både de  

 materielle betingelser for indgreb i meddelelseshemmeligheden og de  

 proceduremæssige krav til edition (høring af den, som indgrebet  

 retter sig imod) skal være opfyldt, før der kan afsiges kendelse  

 vedrørende lagrede teleoplysninger.
4.3.2. Udvalgets overvejelser Udvalget har overvejet, om politiets adgang til (lagrede)  

 teleoplysninger fremover (alene) skal reguleres af retsplejelovens regler om  

 edition.
 Et flertal i udvalget (15 medlemmer) finder ikke  

 anledning til at foreslå ændringer af retsplejelovens regler om  

 indgreb i meddelelseshemmeligheden i form af teleoplysning.
Reglerne er udtryk for en afvejning af på den ene  

 side hensynet til en effektiv kriminalitetsbekæmpelse og på den  

 anden side hensynet til borgernes privatliv.
Efter flertallets opfattelse  

 tilsiger hensynet til beskyttelse af borgernes fortrolige kommunikation med  

 andre også en beskyttelse af oplysninger om, hvem der er  

 kommunikeret med.
Dette er også lagt til grund i  

 Strafferetsplejeudvalgets betænkning nr. 1023/1984 om politiets indgreb  

 i meddelelseshemmeligheden og anvendelsen af agenter.
En anvendelse af reglerne om edition vil således  

 bl.a. indebære, at indgrebet som udgangspunkt kan anvendes ved alle  

 former for kriminalitet.
En begrænsning vil alene følge af en  

 proportionalitetsafvejning i den konkrete sag, dvs. om indgrebet står i  

 misforhold til sagens betydning og den ulempe, som indgrebet kan antages at  

 medføre.
Efter reglerne om indgreb i meddelelseshemmeligheden kan  

 indgrebet   bortset fra de i loven særligt opregnede  

 lovovertrædelser   kun anvendes ved efterforskning af  

 lovovertrædelser, der efter loven kan straffes med fængsel i 6  

 år eller derover.
Flertallet tager afstand fra mindretallets forslag, der er  

 omtalt nedenfor.
Flertallet peger i den forbindelse på, at  

 mindretallets forslag indebærer, at også pålæg til  

 teleselskabet om registrering af teleoplysninger i en periode frem i tiden  

 vil skulle behandles efter reglerne om edition.
Disse regler indeholder   i  

 modsætning til reglerne om indgreb i meddelelseshemmeligheden   ikke  

 bestemmelser om frister for sådanne indgreb, idet reglerne om edition i  

 alt væsentligt er tænkt anvendt på allerede eksisterende  

 oplysninger.
Reglerne om edition indeholder heller ikke regler om beskikkelse  

 af advokat for indehaveren af den pågældende telefon og  

 foreslås af mindretallet kun ændret således, at der skal  

 ske advokatbeskikkelse for den sigtede, der ikke behøver at være  

 identisk med indehaveren af telefonen.
Flertallet finder således, at  

 mindretallets forslag på flere punkter indebærer en  

 svækkelse af de retsgarantier, som de gældende regler om indreb i  

 meddelelseshemmeligheden er udtryk for.
Et mindretal i udvalget (4 medlemmer) finder, at  

 det ved teleoplysninger, der allerede lagres i anden sammenhæng,  

 bør være en tilstrækkelig garanti, at der af retten  

 afsiges kendelse om edition.
Oplysningerne er ikke mere følsomme end  

 en række andre oplysninger, der kan udleveres efter reglerne om  

 edition, og det kræver i dag ikke et særligt indgreb fra  

 teleselskabernes side at fremskaffe oplysningerne.
Mindretallet peger  

 på, at teleoplysninger er det mindst indgribende af de indgreb, der  

 reguleres af reglerne om indgreb i meddelelseshemmeligheden.
Ved indgrebet  

 får politiet ikke kendskab til indholdet af kommunikationen, ligesom  

 kommunikationen ikke unddrages modtageren.
 Endvidere er betydningen af at kunne få  

 teleoplysninger betydelig større ved den kriminalitet, der kendes i  

 dag, end den var, da Strafferetsplejeudvalget i 1984 foreslog den (ensartede)  

 regulering, som i dag findes i reglerne om indgreb i  

 meddelelseshemmeligheden.
 Mindretallet finder, at forudsætningen for at  

 anvende reglerne om edition skal være, at der beskikkes en advokat for  

 den person, som indgrebet retter sig mod, hvis en sådan advokat ikke  

 allerede er beskikket.
 Om udvalgets overvejelser henvises i øvrigt til  

 betænkningen s. 78-84 og 105-108.
4.3.3. Justitsministeriets overvejelser Justitsministeriet er for så vidt enig med  

 mindretallet i udvalget i, at tvangsmæssig adgang til teleoplysninger  

 er det mindst indgribende af de indgreb, der reguleres af reglerne om indgreb  

 i meddelelseshemmeligheden, da politiet ikke får kendskab til indholdet  

 af kommunikationen.
 Af de af flertallet i udvalget anførte grunde  

 finder Justitsministeriet imidlertid ikke anledning til på dette  

 område at foreslå ændringer af retsplejelovens regler om  

 indgreb i meddelelseshemmeligheden.
 Efter Justitsministeriets opfattelse tilsiger hensynet til  

 beskyttelse af borgernes fortrolige kommunikation med andre også en  

 beskyttelse af oplysninger om, hvem der er kommunikeret med.
 Uanset at indgreb i form af indhentning af teleoplysninger  

 indebærer en vis mindre grad af integritetskrænkelse end de  

 øvrige indgreb i meddelelseshemmeligheden, herunder telefonaflytning,  

 bør der efter Justitsministeriets opfattelse ikke gives politiet  

 adgang til (lagrede) teleoplysninger efter de   væsentlig lempeligere  

 regler om edition.
4.4. Teleoplysninger om brug af mobiltelefoner  

 mv. (udvidet teleoplysning/masteoplysninger) 4.4.1. Baggrund En særlig variant af teleoplysninger er de  

 såkaldte »masteoplysninger«.
Hvor den typiske situation ved  

 teleoplysning er, at der ønskes oplysninger om bestemte telefonnumre,  

 er situationen ved masteoplysninger den, at der ønskes oplysninger om  

 alle telefoner, der i et givent område og inden for et bestemt tidsrum  

 har benyttet en bestemt sendemast.
Udgangspunktet i de sager, hvor der er behov for  

 indgrebet, er, at et antal ukendte personer, der har begået en alvorlig  

 forbrydelse, vurderes nødvendigvis at måtte have kommunikeret  

 med hinanden umiddelbart før og efter gerningen, muligvis via  

 mobiltelefoner.
En mulighed, måske den eneste, for at komme opklaringen  

 nærmere er at få en logudskrift fra sendemasten nærmest  

 gerningsstedet for et tidsrum eksempelvis fra 1 time før til ½ time  

 efter forbrydelsen for at kunne se, hvilke telefoner der har kommunikeret via  

 masten i det relevante tidsrum.
 Masteoplysninger er ikke selvstændigt reguleret i  

 retsplejelovens kapitel 71 om indgreb i meddelelseshemmeligheden, men de  

 udgør en særlig form for teleoplysninger, idet de alene  

 vedrører oplysninger om teleforbindelser og ikke indholdet af  

 kommunikationen.
 Betænkning nr. 1377/1999 om børnepornografi  

 og IT-efterforskning indeholder på s. 87-89, hvortil der henvises, en  

 omtale af en række kendelser, hvori Højesteret og Østre  

 Landsret har behandlet spørgsmålet om, hvorvidt der   efter  

 retsplejelovens kapitel 71 om indgreb i meddelelseshemmeligheden   kan  

 træffes beslutning om udvidet teleoplysning fra en sendemast.
Her skal fremhæves Højesterets kendelse af 7.  

 maj 1997 (jf.
Ugeskrift for Retsvæsen 1997, s. 1021), der fastslog, at  

 der ikke var den fornødne hjemmel i § 780, stk. 1, nr. 3,  

 til at indhente oplysning om, hvilke mobiltelefoner der i et bestemt tidsrum  

 havde været sat i forbindelse med hinanden via de sendemaster, der  

 geografisk dækkede en bestemt adresse og et område inden for 1  

 kilometers afstand fra den nævnte adresse.
Som begrundelse herfor  

 henviste Højesteret til den manglende mulighed for nærmere  

 afgrænsning af samtaleregistreringer vedrørende mobiltelefoner.  

 Det var under sagen oplyst, at en kendelse, der tillod politiet at indhente  

 de nævnte oplysninger, i den konkrete sag ville omfatte 25.000-30.000  

 telefonsamtaler.
Efterfølgende har Østre Landsret ved  

 kendelse af 13. november 1998 (jf.
Ugeskrift for Retsvæsen 1999, s.  

 320) tilladt, at der indhentes oplysning om, hvilke telefoner eller  

 tilsvarende kommunikationsapparater, der i en bestemt periode på 50  

 minutter havde været sat i forbindelse med hinanden under aktivering af  

 den sendemast, som dækkede området omkring gerningsstedet (i alt  

 kun 998 opkald). Landsretten fandt, at det pågældende  

 tilfælde ikke var omfattet af Højesterets kendelse af 7. maj  

 1997. Landsretten lagde herved vægt på, at der i sagen  

 forelå oplysninger om én kortvarig telemeddelelse modtaget  

 på én bestemt lokalitet, således at denne meddelelse  

 skulle afgrænses over for et forholdsvis begrænset antal  

 meddelelser og samtaler.
Ved kendelse af 23. oktober 2000 (jf.
Ugeskrift for  

 Retsvæsen 2001, s. 245) har Østre Landsret fastslået, at  

 der ikke var den fornødne hjemmel i § 780, stk. 1, nr. 3,  

 til at indhente oplysning om, hvilke mobiltelefoner, der i en bestemt periode  

 på 2 timer havde været benyttet med videresendte signaler via den  

 sendemast, som dækkede en bestemt adresse (i alt ca. 500 samtaler).  

 Landsretten henviste bl.a. til Højesterets kendelse af 7. maj 1997 og  

 forslaget om at indføre en udtrykkelig lovhjemmel for masteoplysninger  

 i Brydensholt-udvalgets betænkning.
I forlængelse af Højesterets kendelse fra  

 1997 har Rigsadvokaten over for Justitsministeriet anbefalet, at der skabes  

 lovhjemmel for at indhente de teleoplysninger, der er omhandlet i  

 Højesterets kendelse.
Rigsadvokaten har i den forbindelse  

 fremhævet, at masteoplysninger er et vigtigt efterforskningsmiddel, og  

 at den utilsigtede krænkelse af en større personkreds, der af  

 tekniske årsager kan blive omfattet, er af relativt beskeden karakter,  

 ligesom der efter retsplejeloven er pligt til snarest at tilintetgøre  

 materiale, der viser sig ikke at have efterforskningsmæssig betydning.  

 Endvidere kan indgrebet kun foretages under retlig kontrol og under  

 iagttagelse af de almindelige proportionalitetsregler.
Justitsministeriet overvejede i forbindelse med  

 lovforslaget om beslaglæggelse, edition mv. (L 41 af 8. oktober 1998)  

 at medtage et forslag, der skaber hjemmel til at indhente de teleoplysninger,  

 der omhandles i Højesterets kendelse fra 1997. Justitsministeriet  

 fandt imidlertid på daværende tidspunkt, at der var behov for  

 nærmere overvejelse af forslaget, herunder nærmere overvejelser  

 om, hvordan en sådan hjemmel nærmere skal udformes for at tage  

 højde for den teknologiske udvikling.
Justitsministeriet fandt det  

 derfor rigtigst, at spørgsmålet indgik i Brydensholt-udvalgets  

 overvejelser.
4.4.2. Udvalgets forslag Brydensholt-udvalget tilslutter sig Rigsadvokatens  

 betragtninger.
Udvalget finder derfor, at der bør tilvejebringes en  

 klar lovhjemmel til indgreb af denne karakter.
For at sikre, at der tages  

 højde for den teknologiske udvikling, bør formuleringen af en  

 sådan bestemmelse ikke specifikt vedrøre masteoplysninger, men  

 vedrøre teleoplysninger, der ikke kan specificeres på  

 kendelsestidspunktet (»udvidet teleoplysning«).
 Udvalget foreslår på den baggrund, at indgreb  

 i meddelelseshemmeligheden i form af udvidet teleoplysning reguleres  

 selvstændigt i retsplejeloven.
 Udvalget finder herudover, at der kun skal være  

 adgang til udvidet teleoplysning under de betingelser, der gælder for  

 anden aflytning end telefonaflytning, f.eks. rumaflytning, jf.  

 retsplejelovens § 781, stk. 5. Det vil sige, at der skal være  

 mistanke om en forbrydelse, som har medført eller som kan  

 medføre fare for menneskers liv eller velfærd eller for  

 betydelige samfundsværdier.
Den gældende bestemmelse i § 781, stk. 5,  

 blev indsat under Folketingets behandling af det lovforslag (nr.
L 164 af 1.  

 februar 1985), der dannede grundlag for lov nr. 227 af 6. juni 1985 om  

 ændring af retsplejeloven og konkursloven (telefonaflytning mv.). Der  

 henvises herom til Folketingstidende 1984-85, tillæg B, sp. 2227, hvor  

 ændringsforslaget bl.a. begrundes med, at indgreb i  

 meddelelseshemmeligheden i form af rumaflytning er betydelig alvorligere end  

 de øvrige indgreb i meddelelseshemmeligheden.
Denne form for indgreb  

 ønskedes derfor begrænset til forbrydelser, som har  

 medført eller som kan medføre fare for menneskers liv eller  

 velfærd eller for betydelige samfundsværdier, herunder forhold  

 omfattet af straffelovens § 191 om grove narkotikaforbrydelser.
 Der henvises i øvrigt til betænkningen s.  

 87-91 og 108-109.
4.4.3. Justitsministeriets overvejelser 4.4.3.1. Generelle overvejelser Justitsministeriet finder af de af Rigsadvokaten og  

 Brydensholt-udvalget anførte grunde, at der   af hensyn til en  

 effektiv efterforskning af navnlig alvorlig kriminalitet   bør  

 tilvejebringes en udtrykkelig lovhjemmel med henblik på at gøre  

 det muligt at indhente teleoplysninger, der ikke på  

 kendelsestidspunktet kan specificeres nærmere (udvidet  

 teleoplysning).
Justitsministeriet er enig med udvalget i, at  

 formuleringen af en sådan bestemmelse ikke specifikt bør  

 vedrøre masteoplysninger.
For at tage højde for den  

 teknologiske udvikling bør bestemmelsen vedrøre  

 teleoplysninger, der ikke kan specificeres på kendelsestidspunktet.
Det bør i den forbindelse særligt  

 fremhæves, at den utilsigtede krænkelse af en  

 større personkreds, der   uden at have nogen forbindelse med  

 forbrydelsen   af tekniske årsager bliver omfattet af indgrebet,  

 er af relativt beskeden karakter.
Efter Justitsministeriets opfattelse kan et  

 indgreb af en sådan karakter derfor ikke anses for mere  

 vidtgående end de indgreb (teleoplysninger mv.), der traditionelt  

 henføres under bestemmelserne om indgreb i  

 meddelelseshemmeligheden.
 Justitsministeriet kan tiltræde  

 Brydensholt-udvalgets forslag om, at udvidet teleoplysning kan foretages  

 under det skærpede kriminalitetskrav i retsplejelovens § 781,  

 stk. 5. Der er tale om et langt  bredere indgreb i  

 meddelelseshemmeligheden, end de øvrige indgreb, hvorfor udvidet  

 teleoplysning bør begrænses til de tilfælde, der er  

 angivet i § 781, stk. 5 (mistanke om en forbrydelse, som har  

 medført eller som kan medføre fare for menneskers liv eller  

 velfærd eller for betydelige samfundsværdier).
 Indhentelse af masteoplysninger har hidtil været  

 relevant i navnlig sager om særlig grov kriminalitet, hvorfor det efter  

 Justitsministeriet opfattelse ikke i praksis vil indebære nogen  

 afgørende begrænsning, at betingelsen i § 781, stk. 5,  

 skal være opfyldt.
Lovforslagets regler om udvidet teleoplysning svarer i  

 meget vidt omfang til det lovudkast, som er udarbejdet af udvalget og  

 medtaget i betænkningen.
Der har imidlertid efter  

 offentliggørelsen af betænkningen, herunder i forbindelse med  

 høringen over betænkningen, vist sig behov for enkelte  

 justeringer og tilføjelser.
For disse redegøres der  

 nærmere under pkt. 4.4.3.2.-4.4.3.5. nedenfor.
4.4.3.2. Mistankekravet Som nævnt ovenfor under pkt. 4.4.1. kan der  

 undertiden være behov for at indhente masteoplysninger, hvor der ikke  

 foreligger konkrete oplysninger om brug af telefoner, men hvor  

 politiet regner med, at der har været anvendt telefon, ud fra en  

 almindelig betragtning om, at omfattende og kompliceret kriminalitet  

 udført af flere gerningsmænd i forening må  

 forudsætte   eller i hvert fald typisk sker ved   brug af telefoner,  

 herunder ikke mindst mobiltelefoner.
 Det kan anføres, at i en situation som den  

 beskrevne, hvor der ikke foreligger konkrete holdepunkter for, at der er  

 anvendt telefon, men alene en almindelig antagelse herom baseret på  

 generelle betragtninger, kan man vanskeligt sige, at kravet efter  

 retsplejelovens § 781, stk. 1, nr. 1, om, at der ved indgreb i  

 meddelelseshemmeligheden skal foreligge »bestemte grunde« til at  

 antage, at der på den pågældende måde gives  

 meddelelser eller foretages forsendelser til eller fra en mistænkt, er  

 opfyldt.
Justitsministeriet foreslår på den baggrund,  

 at udvidet teleoplysning kan foretages uden krav om, at der skal  

 være bestemte grunde til at antage, at der på den  

 pågældende måde gives meddelelser mv. til eller fra en  

 mistænkt.
Der henvises til den foreslåede nye bestemmelse i  

 retsplejelovens § 781, stk. 5, 2. pkt.
Som det fremgår under pkt. 4.4.3.1. ovenfor stiller  

 Justitsministeriet samtidig forslag om, at udvidet teleoplysning kun kan  

 foretages, hvis det skærpede kriminalitetskrav i retsplejelovens  

 § 781, stk. 5, (1. pkt.) er opfyldt.
Adgangen til at foretage  

 udvidet teleoplysning vil således være meget begrænset,  

 selv om der ikke skal være bestemte grunde til at antage, at der  

 på den pågældende måde gives meddelelser mv. til  

 eller fra en mistænkt.
Hertil kommer, at indgrebet fortsat skal  

 være af afgørende betydning for efterforskningen, jf.  

 § 781, stk. 1, nr. 2.
 Som det ligeledes fremgår af pkt. 4.4.3.1. ovenfor,  

 bør det også i denne forbindelse fremhæves, at den  

 utilsigtede krænkelse af en større personkreds, der   uden at  

 have forbindelse med den konkrete forbrydelse   af tekniske årsager  

 bliver omfattet af et indgreb i meddelelseshemmeligheden i form af udvidet  

 teleoplysning, er af relativt beskeden karakter.
4.4.3.3. Retskendelsen og dens form Efter den gældende bestemmelse i retsplejelovens  

 § 783, stk. 1, sker indgreb i meddelelseshemmeligheden efter  

 rettens kendelse.
I kendelsen anføres de telefonnumre, lokaliteter,  

 adresser eller forsendelser, som indgrebet angår.
Herved sikres, at den  

 bemyndigelse, som kendelsen giver politiet, får en præcis  

 afgrænsning.
Angivelsen af f.eks., i hvilke lokaliteter en rumaflytning  

 kan finde sted, kan dog ske med en vis fleksibilitet.
 Hvor den typiske situation ved f.eks. teleoplysninger er,  

 at der ønskes oplysninger om bestemte telefonnumre, er situationen ved  

 udvidet teleoplysning (masteoplysninger) den, at der ønskes  

 oplysninger om alle telefoner, der i et givet område og inden for et  

 bestemt tidsrum har benyttet en bestemt sendemast.
 I sagens natur vil det således i kendelsen om  

 udvidet teleoplysning typisk ikke være muligt at angive det eller de  

 telefonnumre, som indgrebet angår, jf. retsplejelovens § 783,  

 stk. 1. I stedet vil det præcist skulle angives, hvilken sendemast  

 (hvilken lokalitet) og hvilket tidsrum indgrebet angår.
4.4.3.4. Underretning om udvidet  

 teleoplysning Det fremgår af retsplejelovens § 788, at efter  

 afslutningen af et indgreb i meddelelseshemmeligheden (herunder  

 teleoplysning) skal der som udgangspunkt gives underretning om indgrebet til  

 indehaveren af den pågældende telefon mv.
Underretningen  

 foretages af den byret, der har truffet afgørelse om indgrebet.
Den gældende regel om underretning om foretagne  

 indgreb bygger på det lovudkast, som er indeholdt i  

 Strafferetsplejeudvalgets betænkning nr. 1023/1984 om politiets indgreb  

 i meddelelseshemmeligheden og anvendelse af agenter.
Strafferetsplejeudvalget  

 anfører bl.a., at der i nogle tilfælde vil være behov for  

 at undlade at give underretning.
Det kan f.eks. være  

 tilfældet, hvor den kriminelle undersøgelse vedrørende  

 den lovovertrædelse, som mistanken har angået, fortsætter,  

 idet indgrebet ikke har givet tilstrækkelige beviser, eller hvor  

 efterforskningen i den pågældende sag vel er afsluttet, men hvor  

 der fortsat skal ske efterforskning vedrørende andre  

 overtrædelser.
Der synes således ikke umiddelbart at være  

 tænkt på situationer, hvor det vil være forbundet med  

 betydelige praktiske vanskeligheder at foretage underretning, f.eks. fordi  

 indgrebet har været rettet mod et større antal personer.
I de  

 sager, hvor der hidtil har været indhentet masteoplysninger, er der  

 normalt ikke givet underretning.
Ud over det store antal personer, der ville skulle  

 underrettes, opstår der også praktiske problemer, derved at mange  

 indehavere af mobiltelefoner anvender såkaldte taletidskort, hvortil  

 der ikke er knyttet et abonnement.
I disse tilfælde er den  

 pågældende indehaver af taletidskortet anonym i forhold til det  

 telefonselskab, der leverer teleydelsen, og det vil således være  

 umuligt at fremskaffe oplysninger om navn og adresse på den  

 pågældende kunde.
 Som det fremgår af pkt. 4.4.3.1., bør det  

 endvidere fremhæves, at den utilsigtede krænkelse af en  

 større personkreds, der   uden at have forbindelse med den konkrete  

 forbrydelse   af tekniske årsager bliver omfattet af et indgreb i  

 meddelelseshemmeligheden i form af udvidet teleoplysning, er af relativt  

 beskeden karakter.
 Det er på denne baggrund Justitsministeriets  

 opfattelse, at der ved indgreb i meddelelseshemmeligheden i form af udvidet  

 teleoplysning ikke skal gives underretning om indgrebet til de personer, der  

 bliver omfattet af indgrebet, da dette i vidt omfang ville være  

 praktisk umuligt og ganske uoverkommeligt.
 Justitsministeriet foreslår, at der i bestemmelsen  

 om underretning om foretagne indgreb i retsplejelovens § 788 (som nyt  

 stk. 5) indsættes en udtrykkelig bestemmelse om, at der ved  

 udvidet teleoplysning ikke skal gives underretning om indgrebet til  

 indehaverne af de pågældende telefoner.
4.4.3.5. Advokatbeskikkelse Inden retten træffer afgørelse om indgreb i  

 meddelelseshemmeligheden, herunder i form af teleoplysning, skal der efter  

 retsplejelovens § 784, stk. 1, beskikkes en advokat for den, som  

 indgrebet vedrører, og advokaten skal have lejlighed til at udtale  

 sig.
Den gældende regel om advokatbeskikkelse bygger  

 på det lovudkast, som er indeholdt i Strafferetsplejeudvalgets  

 betænkning nr. 1023/1984 om politiets indgreb i  

 meddelelseshemmeligheden og anvendelse af agenter.
Bestemmelsen fik sin  

 endelige udformning under Folketingets behandling af det lovforslag (nr.
L  

 164 af 1. februar 1985), der dannede grundlag for den vedtagne lov (nr. 227  

 af 6. juni 1985). Der henvises herom til Folketingstidende 1984-85,  

 tillæg B, sp. 1714.
Strafferetsplejeudvalget foreslog en generel regel om  

 advokatbeskikkelse i sager om indgreb i meddelelseshemmeligheden, idet der i  

 udvalget var enighed om, at der ikke er grund til at gøre forskel  

 mellem de forskellige typer af indgreb.
Udvalget fandt, at selv om  

 teleoplysning må anses som mindre byrdefuldt end de øvrige  

 indgreb, taler retstekniske hensyn for en ensartet regel.
Vedrørende  

 teleoplysning lagde Strafferetsplejeudvalget i øvrigt vægt  

 på, at teleoplysning hidtil kun var anvendt i beskedent omfang, ligesom  

 det antages, at der i det altovervejende antal tilfælde har foreligget  

 samtykke (eller anmodning) fra indehaveren af den omhandlede telefon.
Det er Justitsministeriets opfattelse, at der også  

 ved indgreb i meddelelseshemmeligheden i form af udvidet teleoplysning  

 bør ske advokatbeskikkelse.
Navnlig hensynet til, at der for retten  

 kan foregå en kontradiktorisk forhandling, der sikrer, at argumenterne  

 såvel for som imod iværksættelse af det  

 pågældende indgreb, fremføres i retten, taler for at der  

 sker advokatbeskikkelse.
Dette gør sig gældende, selv om der er  

 tale om en større personkreds, der   uden at have forbindelse med den  

 konkrete forbrydelse   af tekniske årsager bliver omfattet af  

 indgrebet.
Hensynet kan efter Justitsministeriets opfattelse i  

 tilstrækkelig grad tilgodeses ved, at der beskikkes en enkelt advokat  

 for den samlede gruppe af personer, hvis mobiltelefoner mv. har benyttet den  

 pågældende sendemast, hvorfra der indhentes udvidede  

 teleoplysninger.
Dette kan ske allerede efter den gældende bestemmelse  

 i retsplejelovens § 784, stk. 1, og er i øvrigt i  

 overensstemmelse med praksis i de sager, hvor der hidtil er indhentet  

 masteoplysninger.
 Der stilles på denne baggrund ikke forslag om  

 ændring af reglerne om advokatbeskikkelse.
 4.5. Teleoplysninger i henhold til samtykke  

 mv.
4.5.1. Gældende ret Efter retsplejelovens § 786, stk. 2, kan retten  

 efter begæring fra politiet med samtykke fra indehaveren af en telefon  

 eller andet kommunikationsapparat give telefonselskaberne mv.  

 pålæg om at oplyse, hvilket andre apparater der sættes i  

 forbindelse med det pågældende apparat (teleoplysning).
Den gældende regel om samtykke til meddelelse af  

 teleoplysninger bygger på det lovudkast, som er indeholdt i  

 Strafferetsplejeudvalgets betænkning nr. 1023/1984 om politiets indgreb  

 i meddelelseshemmeligheden og anvendelse af agenter.
Bestemmelsen bygger  

 på det synspunkt, at en telefonabonnent i forhold til teleselskabernes  

 tavshedspligt ikke kan anses som »uvedkommende« med hensyn til oplysninger  

 om, hvem der ringer til abonnenten, og at der ikke er en sådan  

 beskyttelsesværdig interesse i hemmeligholdelse hos personer, der  

 kalder et andet telefonnummer, at udlevering af disse oplysninger til  

 politiet med samtykke fra indehaveren af denne telefon bør omfattes af  

 reglerne om indgreb i meddelelseshemmeligheden.
Om baggrunden for  

 bestemmelsen henvises til Strafferetsplejeudvalgets betænkning s.  

 61-63.
 I retspraksis er det fastslået, at bestemmelsen i  

 § 786, stk. 2, om samtykke til meddelelse af teleoplysninger  

 også finder anvendelse på oplysninger om udegående opkald  

 fra en bestemt telefon, jf. Østre Landsrets kendelse af 5. oktober  

 1995, der er gengivet i Ugeskrift for Retsvæsen 1996, s. 169. I sagen  

 blev et telefonselskab pålagt at udlevere en ukodet  

 samtalespecifikation over samtaler   såvel indgående som  

 udgående   som var ført fra en stjålen mobiltelefon, hvis  

 ejer havde meddelt samtykke til udleveringen.
4.5.2. Udvalgets overvejelser Udvalget har overvejet, om telefonselskaberne mv. skal  

 kunne meddele samtykke ved offentlige telefoner (mønt- eller  

 korttelefoner).
 Et flertal i udvalget (11 medlemmer) finder ikke,  

 at telefonselskaberne mv. skal kunne give samtykke ved offentlige  

 telefoner.
Efter flertallets opfattelse kan et telefonselskab ikke  

 siges at have rådighed over en offentlig telefon på samme  

 måde som en privat telefonabonnent har rådighed over sin telefon.  

 Der er derfor ikke samme anledning til at give telefonselskabet adgang til  

 med sit samtykke at fravige reglerne om indgreb i meddelelseshemmeligheden.  

 Hvis man låner en privat telefon (eller stjæler en mobiltelefon)  

 må man være indstillet på, at den pågældende  

 telefonabonnent modtager udførlige samtalespecifikationer i  

 forbindelse med telefonregningen.
Benyttelsen af en offentlig telefon kan  

 nærmest betragtes som et »ad hoc-abonnement«, hvor man mod vederlag  

 får (en begrænset) adgang til at benytte telefonnettet.
Et  

 indgreb i meddelelseshemmeligheden mod en bruger af en offentlig telefon  

 bør derfor sidestilles med et indgreb mod en privat telefonabonnent.  

 De særlige hensyn, der i sin tid begrundede bestemmelsen i § 786,  

 stk. 2, kan efter mindretallets opfattelse ikke udstrækkes til  

 også at begrunde en lignende regel for offentlige telefoner.
Et mindretal i udvalget (7 medlemmer) finder, at  

 teleselskaberne   uanset hvilket regelsæt der finder anvendelse   skal  

 kunne meddele samtykke, når der er tale om offentlige telefoner.
I  

 disse situationer skal der beskikkes en advokat for den person, som indgrebet  

 retter sig imod, hvis en sådan advokat ikke allerede er beskikket.
Dette mindretal lægger vægt på, at der  

 ikke kan være nogen berettiget forventning om, at indehaveren af en  

 telefon ikke kan give politiet (adgang til) oplysning om, hvilken brug der  

 har været gjort af telefonen.
Med den retstilstand, der er i dag  

 vedrørende indgreb i meddelelseshemmeligheden, betyder det, at der ved  

 en lang række kriminalitetsformer ikke er mulighed for at få  

 adgang til disse allerede registrerede oplysninger, hvis en offentlig telefon  

 er benyttet (i modsætning til f.eks. en telefon, der ejes af en  

 restaurant).
 Et andet mindretal i udvalget (1 medlem) har ikke  

 taget stilling til, hvilken løsning der skal vælges.
 Om udvalgets nærmere overvejelser henvises til  

 betænkningen s. 84-87 og 109-111.
4.5.3. Særligt om pligt til at medvirke  

 ved indgreb i meddelelseshemmeligheden Indgreb i meddelelseshemmeligheden ville i praksis ikke  

 kunne gennemføres uden bistand fra de institutioner og virksomheder,  

 der beskæftiger sig med befordring af meddelelser og andre  

 forsendelser.
 I retsplejelovens § 786, stk. 1, er der derfor  

 fastsat regler, der pålægger post- og telegrafvæsenet,  

 telefonselskaberne og andre tilsvarende offentlige og private virksomheder at  

 bistå politiet ved gennemførelsen af indgreb i  

 meddelelseshemmeligheden, herunder ved at etablere aflytning af  

 telefonsamtaler mv., ved at give teleoplysninger samt ved at tilbageholde og  

 udlevere forsendelser mv.
 Et enigt udvalg finder, at formuleringen af  

 retsplejelovens § 786, stk. 1, bør tilpasses den  

 terminologi, der anvendes i dag vedrørende post- og televirksomhed.  

 Udvalget foreslår på den baggrund, at »post- og  

 telegrafvæsenet, telefonselskaberne og andre tilsvarende offentlige og  

 private virksomheder« ændres til: »postvirksomheder og udbydere af  

 offentlige telenet eller teletjenester«.
 Der henvises i øvrigt til betænkningen s. 85  

 og 109.
4.5.4. Justitsministeriets overvejelser Af de af flertallet i udvalget anførte grunde  

 finder Justitsministeriet ikke, at teleselskaberne skal kunne meddele  

 samtykke i relation til teleoplysninger fra offentlige telefoner.
 Justitsministeriet er enig med udvalget i, at  

 formuleringen af retsplejelovens § 786, stk. 1, (om  

 telefonvæsenets, postvæsenets og andres pligt til at medvirke ved  

 indgreb i meddelelseshemmeligheden) bør tilpasses den terminologi, der  

 i dag anvendes vedrørende post- og televirksomhed, således at  

 bestemmelsen omformuleres som foreslået af udvalget.
 Justitsministeriet foreslår endvidere, at der som  

 konsekvens af den foreslåede, nye bestemmelse i § 780,  

 stk. 1, nr. 4, om udvidet teleoplysning, henvises til denne bestemmelse  

 i § 786, stk. 1, om pligt til at bistå politiet ved  

 gennemførelsen af indgreb i meddelelseshemmeligheden.
 5. Lovforslagets økonomiske og  

 administrative konsekvenser mv.
 Lovforslaget skønnes ikke at have økonomiske  

 eller administrative konsekvenser for det offentlige af betydning.
Lovforslaget har ikke økonomiske eller  

 administrative konsekvenser for erhvervslivet og borgerne.
Lovforslaget har  

 ingen miljømæssige konsekvenser.
 For så vidt angår EU-retlige aspekter  

 indebærer ændringen af straffelovens hæleribestemmelse, at  

 Danmark opfylder sine forpligtelser i henhold til Rådets fælles  

 aktion vedrørende hvidvaskning af penge, identifikation, opsporing,  

 indefrysning, beslaglæggelse og konfiskation af redskaber og udbytte  

 fra strafbart forhold (98/699/RIA), jf. pkt. 2.4.2. ovenfor.
Positive konsekvenser/mindre udgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen af betydning Administrative konsekvenser for stat, kommuner og  

 amtskommuner Ingen Ingen af betydning Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget sikrer opfyldelse af Danmarks forpligtelser i  

 henhold til Rådets fælles aktion om hvidvaskning af penge mv.  

 (98/699/RIA) 6. Hørte myndigheder  

 mv.
 6.1.
 Præsidenterne for Østre og Vestre Landsret,  

 Københavns Byret samt retterne i Århus, Odense, Ålborg og  

 Roskilde, Den Danske Dommerforening, Dommerfuldmægtigforeningen,  

 Rigsadvokaten, Rigspolitichefen, Politidirektøren i København,  

 Foreningen af Politimestre i Danmark, Politifuldmægtigforeningen,  

 Politiforbundet i Danmark, HK Landsklubben Dommerkontorerne,  

 Advokatrådet, Nævnet for Etnisk Ligestilling, Det Danske Center  

 for Menneskerettigheder, Landsorganisationen i Danmark, Dansk  

 Arbejdsgiverforening, Dansk Industri, Forbrugerrådet,  

 Håndværksrådet, Forsikring & Pension,  

 Realkreditrådet, Finansrådet, Byggeriets Firkant, Dansk Handel og  

 Service, Det Danske Handelskammer, Arbejderbevægelsens  

 Erhvervsråd, Landbrugsrådet, Danmarks Fiskeriindustri- og  

 Eksportforening, Foreningen af Registrerede Revisorer, Foreningen af  

 Statsautoriserede Revisorer, Specialarbejderforbundet i Danmark, IFPI Danmark  

 og Foreningen af Interne Revisorer.
 6.2. Betænkning nr. 1377/1999 om  

 børnepornografi og IT-efterforskning har været sendt til  

 høring hos:
 Præsidenterne for Østre og Vestre Landsret,  

 Københavns Byret samt retterne i Århus, Odense, Ålborg og  

 Roskilde, Den Danske Dommerforening, Dommerfuldmægtigforeningen,  

 Rigsadvokaten, Rigspolitichefen, Politidirektøren i København,  

 Foreningen af Politimestre i Danmark, Politifuldmægtigforeningen,  

 Politiforbundet i Danmark, Advokatrådet, Nævnet for Etnisk  

 Ligestilling, Det Danske Center for Menneskerettigheder, Red Barnet,  

 Børnerådet, Brancheforeningen for Telekommunikationsindustrien,  

 Brancheorganisationen ForbrugerElektronik, Canal Digital Danmark A/S, Center  

 for IT-forskning, CSC Datacentralen, Dansk Dataforening,  

 Elektronikindustrien, Foreningen af Internetleverandører,  

 Grossistforeningen for Radio og Elektronik, IT-Brancheforeningen, ITEK (Dansk  

 Industri), Kommunedata, Leverandørforeningen for Radiokommunikation,  

 Multi Medie Foreningen, PROSA, Registertilsynet, Sam-Data (HK), Sonofon I/S,  

 Tele2 A/S, Tele Danmark A/S, Telekommunikationsforbundet og Telia A/S.
Bemærkninger til lovforslagets enkelte  

 bestemmelser I bilaget til lovforslaget er de foreslåede regler  

 sammenholdt med de nugældende regler.
Til § 1 Straffeloven Til nr. 1 (straffelovens § 72, stk. 3, 1. pkt.) Der er tale om en konsekvensændring som følge  

 af den ændring af straffelovens § 72, der blev gennemført  

 ved lov nr. 438 af 31. maj 2000 om ændring af straffeloven  

 (Tidsbegrænsning af foranstaltninger efter straffelovens § 68 og  

 § 69).
Til nr. 2 (straffelovens § 191 a) Ophævelsen af straffelovens § 191 a om  

 narkotikahæleri er en konsekvens af forslaget om indførelse af  

 en generel hæleribestemmelse i straffelovens § 290, jf.  

 lovforslagets § 1, nr. 9.
Affattelsen af den foreslåede bestemmelse i  

 § 290, stk. 1, svarer til den gældende § 191 a.
Efter en  

 ophævelse af § 191 a, vil der således forsat kunne straffes  

 for narkotikahæleri i samme omfang som hidtil.
Grove tilfælde af  

 narkotikahæleri vil efter den foreslåede § 290, stk. 2,  

 kunne straffes med fængsel indtil 6 år som efter den  

 gældende § 191 a.
 Som hidtil vil udbyttet i forbindelse med  

 narkotikahæleri kunne være både penge og andre  

 genstande.
Til nr. 3 (straffelovens § 213, stk. 2, og § 262,  

 stk. 2) Ophævelsen af reglerne om tiltalefrafald efter den  

 forurettedes begæring i straffelovens § 213, stk. 2 og  

 § 262, stk. 2   og 290, stk. 2, jf. lovforslagets § 1,  

 nr. 9   indbærer ingen ændring af den gældende  

 retstilstand, idet bestemmelserne vil blive flyttet til Rigsadvokatens  

 bekendtgørelse nr. 816 af 29. august 2000 om politimestrenes og  

 statsadvokaternes adgang til at frafalde tiltale, der er fastsat i  

 medfør af retsplejelovens § 722, stk. 1, nr. 7. De  

 nødvendige ændringer af Rigsadvokatens bekendtgørelse  

 forudsættes gennemført senest samtidig med lovændringens  

 ikrafttræden.
 Der henvises i øvrigt til pkt. 3.2. i de  

 almindelige bemærkninger til lovforslaget.
Til nr. 4 (straffelovens 28. kapitel) Ændringen er et led i forslaget om  

 sammenlægning af straffelovens kapitel 28 og 29 til ét  

 fælles kapitel med overskriften »formueforbrydelser« som  

 fællesbetegnelse for berigelsesforbrydelser og andre strafbare  

 formuekrænkelser.
 Ændringen af kapiteloverskriften er alene af  

 redaktionel karakter.
 Der henvises i øvrigt til pkt. 3.1. i de  

 almindelige bemærkninger til lovforslaget.
Til nr. 5 (straffelovens § 284) Ophævelsen af hæleribestemmelsen i  

 straffelovens § 284 er en konsekvens af forslaget om indførelse  

 af en ny, generel hæleribestemmelse i straffelovens § 290, jf.  

 lovforslagets § 1, nr. 9.
Til nr. 6, 7 og 8 (straffelovens § 285, § 286, stk. 3, og  

 § 287, stk. 1) Forslaget er en konsekvens af ophævelsen af  

 hæleribestemmelsen i straffelovens § 284. I overensstemmelse  

 hermed udgår henvisningerne til § 284 i berigelsesforbrydelsernes  

 strafferammebestemmelser.
Til nr. 9 (straffelovens § 290) Den foreslåede bestemmelse svarer til det af  

 Brydensholt-udvalget stillede forslag om en udvidet kriminalisering af  

 hæleri.
Bestemmelsen i det foreslåede stk. 1  

 udvider gerningsindholdet i forhold til den gældende § 284 ved, at  

 alle førforbrydelser omfattes af den foreslåede bestemmelse.
Der  

 er ikke herudover tale om nogen udvidelse af gerningsindholdet i forhold til  

 de nugældende bestemmelser i straffelovens § 191 a og  

 § 284.
Bestemmelsen indeholder endvidere nogle ændringer af  

 redaktionel karakter.
Således foreslås ordet »fordølgelse«  

 i den nugældende § 284 ændret til at »skjule«.
Ordet  

 »udbytte« er valgt i stedet for »vinding« for at benytte det samme udtryk i  

 begge led af bestemmelsen.
Der ligger heller ikke heri nogen  

 realitetsændring.
Om afgrænsningen af begrebet »  

 udbytte« henvises til pkt. 2.3.2. og 2.4.1. i de almindelige  

 bemærkninger til lovforslaget.
 Hæleriforbrydelsen er fortsat beskrevet i to former:  

 del i udbytte (stk. 1, første led) og bistand til hovedmanden (stk. 1,  

 andet led).
Bestemmelsen i første led omfatter bl.a. den, der  

 køber genstande, som stammer fra tyveri eller røveri.
Det er  

 ligesom i dag uden betydning for hæleriansvaret, at hæleren  

 eventuelt har betalt fuld pris for den pågældende genstand.  

 Betaling af fuld pris kan dog   afhængig af de konkrete  

 omstændigheder i øvrigt   være et indicium for, at  

 køberen ikke har haft forsæt til hæleri.
Bistand efter bestemmelsens andet led kan som i den  

 nugældende bestemmelse i § 284 bl.a. bestå i at  

 opkræve, opbevare, skjule, transportere, sende, overføre,  

 konvertere, afhænde, pantsætte eller investere udbyttet.
Der er  

 ikke tale om en udtømmende angivelse af mulige former for bistand.
Kravet om at der skal være handlet »uberettiget«  

 indebærer, at materielt atypiske tilfælde falder uden for  

 bestemmelsens anvendelsesområde.
Det gælder f.eks.  

 tilfælde, hvor en person ikke handler med henblik på at  

 hjælpe gerningsmanden, men derimod med henblik på at bistå  

 politiet eller opfylde særlige adfærdskrav i anden  

 lovgivning.
 De krav til forsætsbeviset, der stilles ved de  

 nuværende hæleribestemmelser i straffelovens § 191 a og  

 § 284, vil gælde tilsvarende for det udvidede område.
 Det strafmaksimum på 6 år, der gælder  

 for straffelovens § 191 a og § 284, foreslås bibeholdt for  

 den udvidede bestemmelse, jf. dennes stk. 2. Det  

 forudsættes herved, at straffe i området mellem 4 og 6 år i  

 almindelighed kun kan komme på tale i forhold til  

 hæleriforbrydelser, der i dag er omfattet af et strafmaksimum på  

 6 år i § 191 a og § 286, stk. 3.
 Det bemærkes i øvrigt, at hæftestraf  

 ikke indgår i strafferammen, idet hæftestraffen ved lov nr. 433  

 af 31. maj 2000 er afskaffet med virkning fra den 1. juli 2001. Afskaffelsen  

 af hæftestraffen er en konsekvens af lov nr. 432 af 31. maj 2000 om  

 fuldbyrdelse af straf mv.
Efter stk. 3 kan der ikke pålægges  

 straf for hæleri efter stk. 1, når udbyttet modtages fra  

 familiemedlemmer eller samlever til sædvanligt underhold.
Har et  

 familiemedlem f.eks. ved et butikstyveri stjålet mad eller almindeligt  

 tøj, vil det således være straffrit for de andre  

 familiemedlemmer at modtage de stjålne varer, selv om de er bekendt  

 med, hvorfra de stammer.
Straffriheden omfatter kun  sædvanligt  

 underhold.
Den, der modtager en stjålen ægte pelsfrakke, vil  

 således ikke kunne opnå straffrihed efter bestemmelsen.
Efter stk. 3 kan der endvidere ikke straffes for  

 hæleri, hvis der er tale om modtagelse af udbytte som normalt vederlag  

 for sædvanlige forbrugsvarer, brugsting eller tjenester.
Dette led i  

 stk. 3 vil medføre straffrihed for den ekspedient i en kiosk, der som  

 betaling ved salg af f.eks. mad, øl, cigaretter eller lignende  

 modtager penge, som køberen har opnået som udbytte ved salg af  

 narkotika.
Selv om ekspedienten i en sådan situation måtte have  

 viden om, hvor de penge, som der betales med, stammer fra, vil den  

 pågældende ikke kunne straffes for hæleri.
Det skal  

 fremhæves, at bestemmelsen kun fritager for hæleriansvar, hvis  

 der er tale om normalt vederlag for sædvanlige  

 forbrugsvarer, brugsting eller tjenester.
 Der henvises i øvrigt til pkt. 2.3. og 2.4.1. i de  

 almindelige bemærkninger til lovforslaget.
 For så vidt angår den samtidige  

 ophævelse af de gældende bestemmelser i § 290, stk. 1  

 og 2, henvises til bemærkningerne til henholdsvis lovforslagets  

 § 1, nr. 11, nedenfor og § 1, nr. 3, ovenfor.
Til nr. 10 (straffelovens 29. kapitel) Ændringen er et led i forslaget om  

 sammenlægning af straffelovens kapitel 28 og 29 til ét  

 fælles kapitel med overskriften »formueforbrydelser« som  

 fællesbetegnelse for berigelsesforbrydelser og andre strafbare  

 formuekrænkelser, jf. i øvrigt bemærkningerne til  

 lovforslagets § 1, nr. 4, ovenfor og § 1, nr. 13, nedenfor.
Til nr. 11 (straffelovens § 292, stk. 2, og § 300,  

 stk. 2) Straffelovens 290, stk. 1, § 292, stk. 2 og  

 § 300, stk. 2 indeholder bestemmelser om påtalebegæring  

 i sager vedrørende dispositioner til skade for kreditorer.  

 Bestemmelserne indebærer, at overtrædelse af henholdsvis  

 straffelovens § 283, stk. 1, nr. 3, § 292, stk. 1, og  

 § 300, stk. 1, kun påtales, når nogen forurettet  

 begærer det, eller dersom udlægsforretning er påfulgt uden  

 at have ført til fordringshaverens dækning, konkurs er  

 indtrådt, forhandling om tvangsakkord uden for konkurs er åbnet,  

 eller konkursbegæring er nægtet fremme på grund af boets  

 utilstrækkelighed.
 Ophævelsen af reglerne om påtalebegæring  

 i straffelovens § 290, stk. 1, jf. lovforslagets § 1, nr. 9,  

 § 292, stk. 2, og § 300, stk. 2, indebærer, at  

 overtrædelse af straffelovens § 283, stk. 1, nr. 3,  

 § 292, stk. 1, og § 300, stk. 1, i alle tilfælde  

 vil være undergivet offentlig påtale uden krav om begæring  

 fra en forurettet.
 Der henvises i øvrigt til pkt. 3.2. i de  

 almindelige bemærkninger til lovforslaget.
Til nr. 12 (straffelovens § 300 c) Forslaget indebærer at de forsætlige dele af  

 ågerhæleribestemmelsen ophæves, idet de vil være  

 omfattet af den generelle hæleribestemmelse, jf. bemærkningerne  

 til lovforslagets § 1, nr. 9.
 Straffelovens § 300 c vil herefter alene omfatte  

 groft uagtsomme forhold og vil således i relation til det subjektive  

 tilregnelseskrav udgøre en underbygning til den foreslåede  

 § 290 for så vidt angår efterfølgende medvirken til  

 overtrædelser af straffelovens §§ 282, 300 a og 300 b.
Til nr. 13 (straffelovens 30. kapitel) Ændringen er en konsekvens af forslaget om  

 sammenlægning af straffelovens kapitel 28 og 29 til ét  

 fælles kapitel, jf. i øvrigt bemærkningerne til  

 lovforslagets § 1, nr. 4 og 10, ovenfor.
Til § 2 Retsplejeloven Til nr. 1 (retsplejelovens § 687, stk. 3, nr. 1) Efter straffebestemmelsen i straffelovens § 286  

 gælder der en forhøjet strafferamme for grove tilfælde af  

 berigelsesforbrydelser.
I henhold til retsplejelovens § 687,  

 stk. 3, nr. 1, behandles disse sager uden medvirken af nævninger  

 også i tilfælde, hvor der bliver spørgsmål om straf  

 af fængsel i 4 år eller derover.
 Den foreslåede ændring er en konsekvens af  

 forslaget om, at straffebestemmelsen for groft hæleri flyttes fra  

 straffelovens § 286 til den generelle hæleribestemmelse i den  

 foreslåede § 290.
 Forslaget indebærer, at også de groveste  

 hælerisager som hidtil skal behandles uden medvirken af  

 nævninger.
Til nr. 2 (retsplejelovens § 780, stk. 1) Den foreslåede bestemmelse svarer til det af  

 Brydensholt-udvalget stillede forslag om udvidet teleoplysning.
 Bestemmelsen indebærer, at der i forbindelse med  

 efterforskning af forbrydelser, som har medført eller som kan  

 medføre fare for menneskers liv eller velfærd eller for  

 betydelige samfundsværdier, jf. den foreslåede tilføjelse  

 til § 781, stk. 5, kan indhentes oplysning om, hvilke telefoner  

 eller andre tilsvarende kommunikationsapparater inden for et nærmere  

 angivet område, der sættes i forbindelse med andre telefoner  

 eller kommunikationsapparater (udvidet teleoplysning).
 Der henvises i øvrigt til pkt. 4.4. i de  

 almindelige bemærkninger til lovforslaget.
Til nr. 3 (retsplejelovens § 781, stk. 5) Den foreslåede bestemmelse, der svarer til det af  

 Brydensholt-udvalget stillede forslag, indebærer, at der kun skal  

 være adgang til udvidet teleoplysning under de betingelser, der  

 gælder for anden aflytning end telefonaflytning (rumaflytning). Udvidet  

 teleoplysning kan derfor kun foretages, når mistanken vedrører  

 en forbrydelse, som har medført eller som kan medføre fare for  

 menneskers liv eller velfærd eller for betydelige  

 samfundsværdier, jf. retsplejelovens § 781, stk. 5.
 Der henvises til pkt. 4.4.2. og 4.4.3.1. i de almindelige  

 bemærkninger til lovforslaget.
Til nr. 4 (§ 781, stk. 5) Den foreslåede bestemmelse indebærer, at  

 udvidet teleoplysning kan foretages uden krav om, at der er »bestemte  

 grunde« til at antage, at der på den pågældende  

 måde gives meddelelser eller foretages forsendelser til eller fra en  

 mistænkt.
 Efter den gældende bestemmelse i retsplejelovens  

 § 781, stk. 1, nr. 1, må indgreb i meddelelseshemmeligheden  

 kun foretages, såfremt der er bestemte grunde til at antage, at der  

 på den pågældende måde gives meddelelser eller  

 foretages forsendelser til eller fra en mistænkt.
 Da den foreslåede bestemmelse i § 780,  

 stk. 1, nr. 4, jf. lovforslagets § 2, nr. 2, også skal kunne  

 anvendes i situationer, hvor der ikke foreligger konkrete oplysninger  

 om brug af telefoner, men hvor det med rette må antages, at der har  

 været anvendt telefon, ud fra en almindelig betragtning om, at  

 omfattende og kompliceret kriminalitet udført af flere  

 gerningsmænd i forening efter sin art må forudsætte   eller  

 typisk sker ved   brug af telefoner, herunder ikke mindst mobiltelefoner.
I en situation som den beskrevne, hvor der ikke foreligger  

 konkrete holdepunkter for, at der er anvendt en telefon, men alene en  

 almindelig antagelse herom baseret på erfaringer og generelle  

 betragtninger, kan man vanskeligt sige, at kravet efter retsplejelovens  

 § 781, stk. 1, nr. 1, om »bestemte grunde« er opfyldt.
Det er  

 fortsat en betingelse, at indgrebet må antages at være af  

 afgørende betydning for efterforskningen, jf. § 781, stk. 1,  

 nr. 2.
Til nr. 5 (§ 786, stk. 1) Den foreslåede affattelse af § 786,  

 stk. 1, indeholder i forhold til den gældende bestemmelse en rent  

 sproglig ændring, der skal bringer terminologien i retsplejeloven i  

 overensstemmelse med den, der anvendes i lov nr. 89 af 8. februar 1995 om  

 postvirksomhed og i nyere telelovgivning, jf. f.eks. lov nr. 418 af 31. maj  

 2000 om konkurrence- og forbrugerforhold på telemarkedet.
 Endvidere foreslås, at der som konsekvens af den  

 foreslåede, nye bestemmelse i § 780, stk. 1, nr. 4, om  

 udvidet teleoplysning, også henvises til denne bestemmelse i  

 § 786, stk. 1, om pligt til at bistå politiet ved  

 gennemførelsen af indgreb i meddelelseshemmeligheden.
Til nr. 6 (§ 788, stk. 1, 1. pkt.) Tilføjelsen er en konsekvens af den  

 foreslåede nye bestemmelse i § 788, stk. 5, jf. lovforslagets  

 § 2, nr. 7.
Til nr. 7 (§ 788, stk. 5) Den foreslåede bestemmelse indebærer, at der  

 efter afslutningen af et indgreb i meddelelseshemmeligheden i form af udvidet  

 teleoplysning ikke skal gives underretning om indgrebet til indehaverne af de  

 pågældende telefoner.
 Der henvises i øvrigt til pkt. 4.4.3.4. i de  

 almindelige bemærkninger til lovforslaget.
Til § 3 Bestemmelsen fastsætter lovens  

 ikrafttrædelsestidspunkt.
Det foreslås, at loven træder i  

 kraft den 1. juli 2001.
Til § 4 Bestemmelsen indebærer, at loven ikke gælder  

 for Færøerne og Grønland.
Lovens § 1  

 (ændringerne af straffeloven) kan ved kongelig anordning helt eller  

 delvis sættes i kraft for Færøerne med de afvigelser, som  

 de særlige færøske forhold tilsiger.
Bilag Lovforslaget sammenholdt med gældende  

 lov Lovforslaget Gældende formulering § 1 I straffeloven, jf. lovbekendtgørelse nr. 849 af 6. september 2000,  

 foretages følgende ændringer:
§ 72. --- Stk. 2. --- 1. I § 72, stk. 3, 1. pkt., ændres  

 »stk. 1« til: »stk. 2«.
 Stk. 3. Bestemmelsen i § 59, stk. 3, finder  

 tilsvarende anvendelse på afgørelser efter stk. 1. Er der  

 spørgsmål om ændring af foranstaltningen på grund af  

 ny lovovertrædelse, afgøres spørgsmålet dog af den  

 ret, der behandler sagen vedrørende overtrædelsen.
 2. § 191 a ophæves.
§ 191 a.
Med fængsel indtil 6 år straffes den, som  

 modtager eller skaffer sig eller andre del i en vinding, der er erhvervet ved  

 en overtrædelse af § 191, samt den, som ved opbevaring, transport,  

 hjælp til afhændelse eller på lignende måde virker  

 til at sikre en anden udbyttet af en sådan overtrædelse.
 3. § 213, stk. 2, og § 262,  

 stk. 2, ophæves.
§ 213. --- Stk. 2. Påtale kan bortfalde, når den forurettede  

 begærer det.
§ 262. --- Stk. 2. Påtale kan bortfalde efter den forurettedes  

 begæring.
 4. Overskriften til 28. kapitel affattes  

 således:
»28. kapitel Formueforbrydelser« 28. kapitel Berigelsesforbrydelser 5. § 284 ophæves.
 § 284. For hæleri straffes den, som modtager eller  

 skaffer sig eller andre del i en ved tyveri, ulovlig omgang med hittegods,  

 underslæb, bedrageri, databedrageri, mandatsvig, afpresning,  

 skyldnersvig, røveri eller overtrædelse af § 122,  

 § 144, § 289, 2. pkt., eller § 289 a erhvervet vinding, samt  

 den, som ved fordølgelse, hjælp til afhændelse eller  

 på lignende måde virker til at sikre en anden udbyttet af en  

 sådan forbrydelse.
 6. § 285 affattes således:
»§ 285. De i §§ 276 og 278-283 nævnte forbrydelser  

 straffes med fængsel indtil 1 år og 6 måneder.
I de i  

 § 283, stk. 2, nævnte tilfælde kan straffen såvel  

 for skyldneren som for den begunstigede fordringshaver gå ned til  

 bøde.
§ 285. De i §§ 276, 278-281 og 283 nævnte  

 forbrydelser, hæleri med hensyn hertil og med hensyn til røveri  

 eller overtrædelse af § 122, § 144, § 289, 2. pkt.,  

 eller § 289 a samt åger straffes med hæfte eller med  

 fængsel indtil 1 år og 6 måneder.
I de i § 283,  

 stk. 2, nævnte tilfælde kan straffen såvel for  

 skyldneren som for den begunstigede fordringshaver gå ned til  

 bøde.
Stk. 2. Ulovlig omgang med hittegods straffes med bøde  

 eller fængsel indtil 1 år og 6 måneder.« Stk. 2. Ulovlig omgang med hittegods samt hæleri med  

 hensyn hertil straffes med bøde, hæfte eller fængsel  

 indtil 1 år og 6 måneder 7. § 286, stk. 3, affattes således:
§ 286. --- Stk. 2. --- »Stk. 3. Under tilsvarende omstændigheder kan straffen  

 for afpresning og åger stige til fængsel i 6 år.« Stk. 3. Under tilsvarende omstændigheder kan straffen  

 for afpresning, åger og hæleri stige til fængsel i 6  

 år.
 8. I § 287, stk. 1, ændres »§§ 276-284«  

 til: »§§ 276-283«.
§ 287. Er nogen af de forbrydelser, der er nævnt i  

 §§ 276-284, af mindre strafværdighed på grund af de  

 omstændigheder, hvorunder handlingen er begået, de tilvendte  

 genstandes eller det lidte formuetabs ringe betydning eller af andre grunde,  

 er straffen bøde.
Under i øvrigt formildende  

 omstændigheder kan straffen bortfalde.
Stk. 2. --- 9. § 290 affattes således:
 »§ 290. For hæleri straffes med bøde eller  

 fængsel indtil 1 år og 6 måneder den, som uberettiget  

 modtager eller skaffer sig eller andre del i udbytte, der er opnået ved  

 en strafbar lovovertrædelse, og den, der uberettiget ved at skjule,  

 opbevare, transportere, hjælpe til afhændelse eller på  

 lignende måde efterfølgende virker til at sikre en anden  

 udbyttet af en strafbar lovovertrædelse.
 Stk. 2. Når hæleriet er af særlig grov  

 beskaffenhed, eller når hæleriet har været  

 erhvervsmæssigt, er straffen bøde eller fængsel indtil 6  

 år.
Stk. 3. Straf efter denne bestemmelse kan ikke  

 pålægges den, som modtager udbytte til sædvanligt underhold  

 fra familiemedlemmer eller samlever, eller den, der modtager udbytte som  

 normalt vederlag for sædvanlige forbrugsvarer, brugsting eller  

 tjenester.« § 290. Skyldnersvig, hvorved ingen særlig sikret ret er  

 krænket, påtales kun, når nogen forurettet begærer  

 det, eller dersom udlægsforretning er påfulgt uden at have  

 ført til fordringshaverens dækning, konkurs er indtrådt,  

 forhandling om tvangsakkord uden for konkurs er åbnet, eller  

 konkursbegæring er nægtet fremme på grund af boets  

 utilstrækkelighed.
 Stk. 2. Ved tyveri, ulovlig omgang med hittegods,  

 underslæb, bedrageri og hæleri, forøvet mod nogen af den  

 skyldiges nærmeste, samt i de i § 287 nævnte tilfælde  

 kan påtale bortfalde, når den forurettede begærer det.
 10. Efter § 290 udgår:
»29. kapitel Andre strafbare formuekrænkelser« 29. kapitel Andre strafbare formuekrænkelser 11. § 292, stk. 2, og § 300, stk. 2,  

ophæves.
§ 292. --- Stk. 2. Bestemmelserne i § 290, stk. 1, finder her  

 tilsvarende anvendelse.
§ 300. --- Stk. 2. Påtale finder kun sted under de i § 290,  

 stk. 1, angivne betingelser.
 12. I § 300 c, 1. pkt., udgår: »kendte eller«, og  

 i § 300 c, 2. pkt., udgår: »forsætligt eller«.
§ 300 c.
Med bøde, hæfte eller fængsel  

 indtil 6 måneder straffes den, som overdrager et krav, der  

 hidrører fra en andens handling af den i § 282, § 300 a  

 eller § 300 b nævnte beskaffenhed, eller som gør et  

 sådant krav gældende, såfremt han ved erhvervelsen af  

 kravet kendte eller udviste grov uagtsomhed med hensyn til dets beskaffenhed.  

 På samme måde straffes den, som i øvrigt forsætligt  

 eller groft uagtsomt drager utilbørlig fordel af en andens handling af  

 den i § 282, § 300 a eller § 300 b nævnte  

 beskaffenhed.
 13. Efter § 305 ændres »30. kapitel« til: »29.  

 kapitel«.
30. kapitel Særlige bestemmelser om juridiske  

 personer § 2 I lov om rettens pleje, jf. lovbekendtgørelse nr. 857 af 12.  

 september 2000, som ændret ved § 2 i lov nr. 106 af 13. februar  

 2001, foretages følgende ændringer:
 1. I § 687, stk. 3, nr. 1, ændres  

 »§§ 172, 173, 286 eller 289« til: »§§ 172, 173, 286, 289 eller  

 290«.
§ 687. --- Stk. 2. --- Stk. 3. Nævninge medvirker ikke i 1)	sager vedrørende overtrædelse af straffelovens  

 §§ 172, 173, 286 eller 289 og 2)	--- 2. I § 780, stk. 1, indsættes som nyt nr.  

 4:
§ 780. Politiet kan efter reglerne i dette kapitel foretage  

 indgreb i meddelelseshemmeligheden ved at 1)	aflytte telefonsamtaler eller anden tilsvarende telekommunikation  

 (telefonaflytning), 2)	aflytte andre samtaler eller udtalelser ved hjælp af et  

 apparat (anden aflytning), 3)	indhente oplysning om, hvilke telefoner eller andre tilsvarende  

 kommunikationsapparater der sættes i forbindelse med en bestemt telefon  

 eller andet kommunikationsapparat, selv om indehaveren af dette ikke har  

 meddelt tilladelse hertil (teleoplysning), »4)	indhente oplysning om, hvilke telefoner eller andre tilsvarende  

 kommunikationsapparater inden for et nærmere angivet område, der  

 sættes i forbindelse med andre telefoner eller kommunikationsapparater  

 (udvidet teleoplysning),« Nr. 4 og 5 bliver herefter nr. 5 og 6.
4)	tilbageholde, åbne og gøre sig bekendt med indholdet af  

 breve, telegrammer og andre forsendelser (brevåbning) og 5)	standse den videre befordring af forsendelser som nævnt i nr.  

 4 (brevstandsning).
Stk. 2. --- 3. I § 781, stk. 5, indsættes efter  

 »Aflytning efter § 780, stk. 1, nr. 2,«: »og udvidet teleoplysning  

 efter § 780, stk. 1, nr. 4,«.
 Stk. 5. Aflytning efter § 780, stk. 1, nr. 2, kan  

 kun foretages, når mistanken vedrører en forbrydelse, som har  

 medført eller som kan medføre fare for menneskers liv eller  

 velfærd eller for betydelige samfundsværdier.
 4. I § 781, stk. 5, indsættes som 2.  

 pkt.:
»Udvidet teleoplysning kan foretages, uanset betingelsen i  

 stk. 1, nr. 1, ikke er opfyldt.« 5. § 786, stk. 1, affattes således:
»Det påhviler postvirksomheder og udbydere af offentlige telenet  

 eller teletjenester at bistå politiet ved gennemførelsen af  

 indgreb i meddelelseshemmeligheden, herunder ved at etablere aflytning af  

 telefonsamtaler m.v., ved at give de i § 780, stk. 1, nr. 3 og 4,  

 nævnte oplysninger samt ved at tilbageholde og udlevere forsendelser  

 m.v.« § 786. Det påhviler post- og telegrafvæsenet,  

 telefonselskaberne og andre tilsvarende offentlige og private virksomheder at  

 bistå politiet ved gennemførelsen af indgreb i  

 meddelelseshemmeligheden, herunder ved at etablere aflytning af  

 telefonsamtaler m.v., ved at give de i § 780, stk. 1, nr. 3,  

 nævnte oplysninger samt ved at tilbageholde og udlevere forsendelser  

 m.v.
Stk. 2-4. --- 6. I § 788, stk. 1, 1. pkt., indsættes efter  

 »jf. dog stk. 4«: »og 5«.
 § 788. Efter afslutningen af et indgreb i  

 meddelelseshemmeligheden skal der gives underretning om indgrebet, jf. dog  

 stk. 4. Har den person, til hvem underretning efter stk. 2 skal  

 gives, været mistænkt i sagen, skal der tillige gives  

 underretning herom og om, hvilken lovovertrædelse mistanken har  

 angået.
Stk. 2-4. --- 7. I § 788 indsættes som stk. 5:
