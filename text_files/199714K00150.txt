Nr BTL 150 Betænkning over Forslag til lov om ændring af ligningsloven,  

 personskatteloven, skattekontrolloven, investeringsfondsloven m.v.  

 (Efterbetaling at statslån, tilskud til bevaringsværdige bygninger,  

 studierejselegater, ph.d.studerende, godtgørelse fra hjemmeværnet, tilskud  

 til iværksættere, investeringsfondsmidler samt konsekvensændringer m.v.)   

 Nr L 150 1997-98. 1. samling Afgivet af Skatteudvalget Afgivet: 19980128 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftlig.
 Endvidere har udvalget modtaget en skriftlig henvendelse fra  

 Forskningsforum.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem af udvalget) lovforslaget til vedtagelse med det  

 af skatteministerens stillede ændringsforslag.
Et mindretal inden for flertallet (CentrumDemokraternes medlem af  

 udvalget) bemærker, at mindretallet tager forbehold for eventuelt senere at  

 tage den problemstilling, som Forskningsforum nævner i sin henvendelse til  

 udvalget (bilag 1) vedrørende forskellen på omkostningsniveauet i de lande,  

 hvor ph.d.stipendiaterne studere, op til fornyet overvejelse.
I henvendelsen  

 finder Forskningsforum det bl.a. uhensigtsmæssigt, at de danske skatteregler,  

 omkostningsniveuet i udlandet samt rejseudgifternes størrelse styrer  

 ph.d.stipendiaternes valg af studieland i stedet for videnskabelige  

 overvejelser.
 Et mindretal (Enhedslistens medlem af udvalget) vil ved 3.  

 behandling stemme hverken for eller imod lovforslaget.
 Mindretallet finder, at lovforslaget indeholder både fornuftige forslag og  

 uantagelige forslag (opretholdelse af skattefrihed for godtgørelse udbetalt  

 af hjemmeværnet og udvidelse af anvendelsesområdet for  

 investeringsfondsmidler), og vil derfor undlade at stemme.
Æ n d r i n g s f o r s l a g Af skatteministeren, tiltrådt af et flertal (udvalget med  

 undtagelse af EL):
Til § 1 1) Nr. 5 affattes således:
 »5. § 7 E, stk. 1, 1. pkt., affattes således:
»Tilskud ydet i henhold til § 16, stk. 1, i lov om bygningsfredning  

 og bevaring af bygninger og bymiljøer til bygningsarbejder på fredede og  

 bevaringsværdige bygninger medregnes ikke til modtagerens skattepligtige  

 indkomst.«» B e m æ r k n i n g e r Til nr. 1 Med ændringen tydeliggøres det i selve lovteksten, at det ikke alene er  

 tilskud til bygninger, der er bevaringsværdige i henhold til § 17 i lov om  

 bygningsfredning og bevaring af bygninger og bymiljøer  

 (bygningsfredningsloven), der er omfattet af skattefriheden i ligningslovens  

 § 7 E, men også tilskud til bygninger, som miljø og energiministeren finder  

 bevaringsværdige.
Det kan eksempelvis være bygninger, som Det Særlige  

 Bygningssyn har fundet bevaringsværdige, men ikke fredningsværdige.
 Miljø og energiministeren råder i 1998 over omkring 47 mio. kr. ialt til  

 de støtteformål, der er nævnt i § 16, stk. 1, i bygningsfredningsloven.
Langt hovedparten af støttemidlerne i 1998, nemlig ca. 42 mio. kr.,  

 afsættes til støtte til fredede bygninger.
Ca. 3 mio. kr. påtænkes anvendt  

 til støtte til de bevaringsværdige bygninger.
Sidstnævnte beløb kan miljø og energiministeren benytte til støtte efter  

 bygningsfredningslovens § 16, stk. 1, nr. 6, til bygninger, som ministeren  

 finder bevaringsværdige.
Den bedømmelse, som ministeren i den konkrete  

 situation foretager af en bevaringsværdig bygning efter den nævnte  

 bestemmelse, behøver ikke at være sammenfaldende med kommunalbestyrelsernes  

 beslutning efter § 17, men den kan godt være det.
Bygningsfredningslovens § 16, stk. 1, nr. 6, kan således betragtes som en  

 slags »ressortministerpulje«.
Formålet med ændringsforslaget er at  

 tydeliggøre, at også støtte til bygningsarbejder, der ydes af denne pulje, er  

 omfattet af skattefriheden.
Jacob Buksti (S) nfmd.
Lis Greibe (S) Klaus Hækkerup (S)  

 Anna-Marie Hansen (S) Per Kaalund (S) Jes Lunde (SF) Gunhild Husum (RV) Frank  

 Aaen (EL) Sonja Albrink (CD) Peter Brixtofte (V) Svend Aage Jensby (V)  

 Charlotte Antonsen (V) Mariann Fischer Boel (V) Flemming Hansen (KF) fmd.  

Gitte Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
Ændringsforslag Af skatteministeren:
Til § 2 2) I det under nr. 1 foreslåede § 2, stk. 2, 2.  

 pkt., ændres »19982000« til: »19982001«.
Ny paragraf 3) Efter § 5 indsættes som ny paragraf:
»§ 01 I lov nr. 980 af 17. december 1997 om ændring af lov om Arbejdsmarkedets  

 Tillægspension, lov om orlov, lov om arbejdsmarkedsuddannelser og forskellige  

 andre love. (Ændringer som følge af lov om social service, lov om aktiv  

 socialpolitik og lov om retssikkerhed og administration på det sociale  

 område) foretages følgende ændring:
1. § 20, nr. 2, ophæves.« B e m æ r k n i n g e r Til nr. 2 Ph.d.studerende på SU har under studieophold i udlandet, Færøerne eller  

 Grønland nogle særlige skatteregler, der tilnærmelsesvis giver  

 ph.d.studerende de samme skattemæssige forhold som lønmodtagere.
Disse regler  

 udløb den 31. december 1997.
 Det er derfor i lovforslaget foreslået, at de ph.d.studerende, der kan  

 overgå til lønmodtagerstatus, men som vælger at forblive på ph.d.stipendium  

 efter lov om statens uddannelsesstøtte, fortsat skal kunne anvende  

 særreglerne for ph.d.studerende frem til og med 2000. Ph.d.studerende, som i  

 løbet af deres studium f.eks. får barselorlov, kan risikere, at de ikke er  

 færdige med deres studium den 1. januar 2001.
 I ændringsforslaget foreslås det derfor at rykke tidspunktet for udløbet  

 af de særlige ph.d.regler til og med år 2001.
Til nr. 3 Lovforslaget indeholder en ophævelse af ligningslovens § 7 F, stk. 1, nr.  

 4, om skattefrihed for tilskud efter § 64, stk. 3, i lov om social bistand.  

 Den omhandlede bestemmelse i ligningsloven er nu ophævet med virkning fra 1.  

 juli 1998 ved lov nr. 980 af 17. december 1997, hvor der som følge af lov om  

 social service, lov om aktiv social politik og lov om retssikkerhed og  

 administration på det sociale område blev foretaget en lang række  

 følgeændringer i andre love.
Da bestemmelsen, som det fremgår af bemærkningerne til lovforslag nr.
L  

 150, har været uden betydning gennem længere tid, synes det hensigtsmæssigt  

 at lade ophævelsen af ligningslovens § 7 F, stk. 1, nr. 4, ske allerede nu i  

 forbindelse med vedtagelsen af dette lovforslag.
Ikke mindst af lovtekniske  

 grunde er det hensigt smæssigt at lade ophævelsen ske i forbindelse med  

 vedtagelsen af L 150. Det foreslås derfor, at dette element i lovforslaget i  

 stedet for at udgå af lovforslaget opretholdes, og at elementet i stedet  

 udgår af lov nr. 980 af 17. december 1997.
