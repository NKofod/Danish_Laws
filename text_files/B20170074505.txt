Bekendtgørelse om ændring af bekendtgørelse om kravene til a-kassernes sagsbehandling og afgørelser (Stop mv. for udbetaling af ydelser til fremmedkrigere) § 1 I bekendtgørelse nr. 988 af 29. juni 2016 om kravene til a-kassernes sagsbehandling og afgørelser foretages følgende ændring:
 1. I § 6 indsættes nyt stykke 4:
»Stk. 4. A-kassen skal ikke høre medlemmet om oplysninger, som a-kassen er kommet i besiddelse af om, at politiet har truffet afgørelse om pasinddragelse i medfør af § 2, stk. 1, nr. 4, i lov om pas til danske statsborgere m.v.
A-kassen skal heller ikke høre medlemmet om oplysninger, som a-kassen er kommet i besiddelse af om, at et medlem ved endelig dom er fundet at have overtrådt straffelovens § 101 a, stk. 1, § 114 c, stk. 3, §§ 114 d, 114 e eller 114 g for forhold begået i udlandet, straffelovens § 114 j, stk. 1, eller et udrejseforbud fastsat i medfør af § 2 b, stk. 1, i lov om pas til danske statsborgere m.v.« § 2 Bekendtgørelsen træder i kraft den 1. juli 2017.
