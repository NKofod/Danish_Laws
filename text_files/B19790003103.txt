 Vi MARGRETHE DEN ANDEN, af Guds Nåde Danmarks Dronning, gør vitterligt:
 I henhold til § 2, stk. 5, i lov nr. 127 af 25. maj 1956 om  

 sygeplejersker, som ændret ved lov nr. 213 af 4. juni 1965 og lov nr. 208 af  

 3. juni 1967, fastsættes:
I.
Sygeplejerskeuddannelsens forskellige led og formål § 1.  Sygeplejerskeuddannelsen omfatter  

 grunduddannelse til sygeplejerske samt specialuddannelser og videregående  

 uddannelser for sygeplejersker.
 Stk. 2.  Formålet med grunduddannelsen til sygeplejerske  

 er, at sygeplejeeleven tilegner sig de fornødne kvalifikationer til udøvelse  

 af virksomhed som sygeplejerske med ansvar for den almene sundheds- og  

 sygepleje, herunder varetagelse af de dermed forbundne koordinerende,  

 vejledende og undervisende opgaver, og erhverver forudsætning for at kunne  

 forny og tilpasse sit faglige virke i takt med den videnskabelige og  

 samfundsmæssige udvikling samt forstår og accepterer sygeplejerskens ansvar  

 som medicinalperson.
 Stk. 3.  Formålet med specialuddannelser er, at  

 sygeplejersker kan kvalificere sig til varetagelse af sundheds- og sygepleje  

 inden for arbejdsområder, hvortil grunduddannelsen ikke har givet  

 tilstrækkelige forudsætninger.
 Stk. 4.  Formålet med videregående uddannelser er, at  

 sygeplejersker kan kvalificere sig til varetagelse af sådanne  

 sygeplejerskeopgaver inden for administration, undervisning eller udvikling  

 af sundheds- og sygeplejen, som udover grunduddannelsen og nogen erfaring som  

 sygeplejerske forudsætter yderligere uddannelse.
 Stk. 5.  Tilsynet med sygeplejerskeuddannelsen påhviler  

 sundhedsstyrelsen.
II.
Grunduddannelsen til sygeplejerske § 2.  Grunduddannelsen består af forskole (1/2 år) og  

 en 3-årig uddannelse.
Den effektive uddannelsestid omfatter 161 uger, heraf  

 72 ugers teoriundervisning og 89 ugers praktikuddannelse.
 Stk. 2.  Grunduddannelsen skal være sammenhængende.  

 Sundhedsstyrelsen kan dog meddele dispensation herfra.
 Stk. 3.  Uddannelsen gives ved sygeplejeskoler, der skal  

 godkendes af sundhedsstyrelsen.
 Stk. 4.  En del af uddannelsen under forskolen kan gives  

 ved en sygeplejehøjskole, der med henblik på denne undervisning skal  

 godkendes af sundhedsstyrelsen.
A.
Godkendelse af sygeplejeskoler § 3.  Godkendelse af en sygeplejeskole er betinget af Stk. 2.  Såfremt en sygeplejeskole ikke længere opfylder  

 de fastsatte betingelser eller ikke når det for uddannelsen foreskrevne mål  

 (§ 1, stk. 2), skal godkendelsen tilbagekaldes.
 Stk. 3.  sundhedsstyrelsen fastsætter i samarbejde med  

 uddannelsesnævnet for sundhedsvæsenet og efter forhandling med  

 undervisningsministeriet de nærmere regler for godkendelse af  

 sygeplejehøjskoler til at give en del af undervisningen i forskolen.
B.
Adgangsbetingelser § 4.  Optagelse på en sygeplejeskole er betinget af,  

 at ansøgeren Stk. 2.  Sundhedsstyrelsen kan meddele dispensation fra  

 den i stk. 1, 2) anførte bestemmelse under forudsætning af, at ansøgeren ved  

 en af sygeplejeskolen tilrettelagt optagelsesprøve kan dokumentere  

 tilsvarende kundskaber i de nævnte fag.
 Stk. 3.  Afgørelse om optagelse træffes af skolens leder  

 i samråd med det i § 22 nævnte skoleråd.
C.
Tilrettelæggelse af uddannelsen, dens indhold og struktur § 5.  Uddannelsen opbygges af afsnit, der hvert  

 repræsenterer et væsentligt område af den almene og den specielle sundheds-  

 og sygepleje.
Stk. 2.  I hvert afsnit indgår teoriundervisning og  

 praktikuddannelse.
Teoriundervisningen gives før og/eller under  

 praktikuddannelsen for at sikre en så effektiv koordination som muligt.
 § 6.  Uddannelsen skal omfatte nedennævnte afsnit, der  

 er anført med angivelse af den til de enkelte afsnit hørende  

 teoriundervisning og minimumsvarigheden af praktikuddannelsen:
 § 7.  En uddannelsesplan med angivelse af rækkefølgen  

 af de kliniske afsnit og tilrettelæggelsen af den til de enkelte afsnit  

 hørende teoriundervisning fastlægges af den enkelte sygeplejeskole efter sine  

 særlige forhold og med optimal anvendelse af praktikuddannelsesmuligheder.
 Stk. 2.  Uddannelsen indledes med et grundlæggende,  

 alment afsnit, der skal danne basis for uddanelsen i de mere specielle,  

 kliniske afsnit.
 Stk. 3.  Den uddannelse i sygeplejerskens koordinerende,  

 vejledende og undervisende opgaver, der gradvist er foregået under de  

 kliniske afsnit, udbygges under en periode i slutningen af uddannelsestiden.
Stk. 4.  Uddannelsen i de enkelte praktikafsnit gives  

 normalt i en samlet periode.
Under forudsætning af, at uddannelsen bliver af  

 den anførte varighed og koordineres med den tilhørende teoriundervisning, kan  

 den fordeles på to perioder eller kan gives integreret i et andet  

 praktikafsnit.
D.
Teoriundervisningen § 8.  Teoriundervisningen skal give sygeplejeeleven  

 mulighed for at tilegne sig den for virksomhed som sygeplejerske fornødne  

 viden og forståelse inden for de sundhedsvidenskabelige, de  

 naturvidenskabelige og de samfunds- og adfærdsvidenskabelige fagområder,  

 herunder forståelse af sygeplejerskens ansvar som medicinalperson.
 Stk. 2.  Teoriundervisningen skal give sygeplejeeleven  

 forudsætninger for efter endt uddannelse at kunne vedligeholde sin faglige  

 viden og indsigt og at kunne bidrage til sygeplejefagets udvikling.
 Stk. 3.  Teoriundervisningen skal være  

 personlighedsudviklende og understøtte den faglige udvikling, eleven skal  

 gennemgå under uddannelsen.
 § 9.  Teoriundervisningen omfatter 72 uger (ca. 1.950  

 timer), hvoraf størstedelen falder inden for det sundhedsvidenskabelige  

 fagområde med hovedfaget sundheds- og sygeplejelære og de medicinske  

 basisfag.
 § 10; Den del af uddannelsen på forskolen, som kan finde sted ved  

 en sygeplejehøjskole, skal omfatte undervisning i fag, som eleven kan tilegne  

 sig uden en mere konstant kontakt med patienter/klienter.
 Stk. 2.  Tilrettelæggelsen af denne undervisning bør ske  

 i nært samarbejde med de sygeplejeskoler, hvor eleverne skal fortsætte  

 uddannelsen.
 § 11.  Teoriundervisningen kan tilrettelægges i  

 læsekursus og på studiedage under praktikuddannelsen.
 Stk. 2.  Undervisningen på læsekursus må som gennemsnit  

 maksimalt omfatte 27 timer ugentligt.
 Stk. 3.  Ved tilrettelæggelse af undervisningen i  

 læsekursus skal det tilsikres, at intet af de praktikafsnit, som  

 undervisningen på det enkelte læsekursus forbereder til, påbegyndes senere  

 end 6 måneder efter afslutningen af dette læsekursus.
Stk. 4.  Såfremt studiedage indgår i  

 teoriundervisningen, bør der højst være een studiedag om ugen.
Undervisningen  

 på studiedage begrænses normalt til 6 timer.
E.
Praktikuddannelsen § 12.  Praktikuddannelsen skal give sygeplejeeleven  

 mulighed for at opnå en alsidig erfaring i anvendelsen af den erhvervede  

 viden og forståelse samt de tekniske færdigheder til at udøve sundheds- og  

 sygepleje af patienter/klienter inden for de forskellige aldersgrupper og med  

 de almindeligst forekommende sundheds- og sygdomsproblemer, dels gennem egen  

 indsats, dels i samarbejde med andre medlemmer af sygeplejepersonalet.
 Stk. 2.  Gennem praktikuddannelsen skal sygeplejeeleven  

 tilegne sig en klar opfattelse af sygeplejerskens arbejde som led i  

 sundhedsvæsenets bestræbelser for optimale helbredsvilkår for befolkningen.
 Stk. 3.  Praktikuddannelsen skal sikre sygeplejeeleven  

 indsigt og erfaring i sygeplejerskens koordinerende, vejledende og  

 undervisende opgaver og i tværfagligt samarbejde med personalegrupper inden  

 for sundhedsvæsenet og socialvæsenet.
 Stk. 4.  Praktikuddannelsen skal udbygge  

 sygeplejeelevens forståelse af sygeplejerskens ansvar som medicinalperson og  

 tilsikre, at udøvelsen af sundheds- og sygeplejen sker i overensstemmelse  

 hermed.
§ 13.  Praktikuddannelsen har en varighed af 89 uger,  

 såfremt teoriundervisningen tilrettelægges udelukkende på læsekursus.
Såfremt  

 der planlægges studiedage under praktikuddannelsen, forlænges varigheden af  

 denne i sin helhed svarende til antallet af studiedage.
 § 14.  Sundhedsstyrelsen godkender de afdelinger på  

 sygehuse og andre institutioner, hvor praktikuddannelsen skal finde sted.  

 Sundhedsstyrelsen godkender tillige tilrettelæggelsen af praktikuddannelsen  

 uden for institutioner.
F.
Prøver og standpunktsbedømmelser (vidnesbyrd) § 15.  Til hjælp ved elevbedømmelsen under uddannelsen  

 anvendes eksterne og interne vurderinger i form af prøver og  

 standpunktsbedømmelser.
 Stk. 2.  Ved bedømmelse af resultaterne ved de eksterne  

 og interne vurderinger anvendes den ved de højere uddannelsesinstitutioner  

 til enhver tid gældende karakterskala, for tiden 13-karakterskalaen.
 Stk. 3.  Ved de eksterne vurderinger skal der mindst  

 opnås karakteren 6, for at uddannelsen kan fortsættes med normalt forløb.
 Stk. 4.  De interne vurderinger er af oplysende art for  

 eleven til bedømmelse af standpunkt og indsats og for skolen for at kunne  

 støtte og vejlede den enkelte elev.
 Stk. 5.  Prøverne tilrettelægges og afholdes af den  

 enkelte sygeplejeskole, og standpunktsbedømmelser afgives af de afdelinger,  

 hvor praktikuddannelsen finder sted.
§ 16.  Under uddannelsen afholdes eksterne prøver Stk. 2.  Der afgives eksterne standpunktsbedømmelser Stk. 3.  Ved afslutningen af uddannelsesafsnit, hvor der  

 ikke er foreskrevet eksterne prøver eller eksterne standpunktsbedømmelser,  

 afholdes interne prøver og afgives interne standpunktsbedømmelser.
 § 17.  Ved uddannelsens afslutning afholdes en eksamen  

 omfattende en teoretisk/ praktisk prøve i sygeplejerskearbejde og en prøve i  

 det teoretiske grundlag for sygeplejerskevirksomhed.
 Stk. 2.  adgang til at indstille sig til den afsluttende  

 eksamen har kun den, der har gennemgået den i denne anordning foreskrevne  

 grunduddannelse med tilfredsstillende resultat.
 Stk. 3.  Ved bedømmelsen af prøven i det teoretiske  

 grundlag for sygeplejerskevirksomhed medvirker en af sundhedsstyrelsen  

 beskikket censor.
 Stk. 4.  Til at bestå den afsluttende eksamen kræves  

 mindst karakteren 6 i hver af de to prøver.
 § 18.  Ved uddannelsens afslutning udregnes to  

 hovedkarakterer henholdsvis for praktik (gennemsnittet af karaktererne for  

 eksterne praktiske prøver, eksterne standpunktsbedømmelser og den  

 teoretisk/praktiske prøve ved den afsluttende eksamen) og for teori  

 (gennemsnittet af karaktererne ved de eksterne teoretiske prøver og ved  

 prøven i det teoretiske grundlag for sygeplejerskevirksomhed).
 Stk. 2.  De to hovedkarakterer anføres med een decimal  

 på det eksamensbevis, der af sygeplejeskolen udstedes til sygeplejeeleven  

 efter afsluttet uddannelse.
 § 19.  Eleven holdes til enhver tid underrettet om de  

 afgivne standpunktsbedømmelser og om resultaterne af de afholdte prøver.
 Stk. 2.  Såfremt det ved en helhedsvurdering af elevens  

 forhold under uddannelsen findes, at vedkommende har vist sig uegnet for  

 sygeplejen, skal sygeplejeskolen afskedige eleven med opsigelsesvarsel efter  

 de herom gældende regler.
 Stk. 3.  Spørgsmålet, om eleven er uegnet, bør afgøres  

 på et så tidligt tidspunkt som muligt.
G.
Sygeplejeskolers og sygeplejehøjskolers virksomhed § 20.  Ansvaret for en skoles indretning og drift  

 påhviler skolens ejer (for en sygeplejehøjskole den af  

 undervisningsministeriet godkendte forstander).
 Stk. 2.  Den af sygeplejeskolen udarbejdede  

 uddannelsesplan skal indeholde detaillerede oplysninger om tilrettelæggelse  

 og koordination af teoriundervisningen og praktikuddannelsen tillige med  

 oplysninger om patienter/ klienter og personaleforhold på de til  

 praktikuddannelse godkendte afdelinger på sygehuse og andre institutioner.
 Stk. 3.  Uddannelsesplanen for den del af forskolen, som  

 gives ved en sygeplejehøjskole, skal indeholde oplysninger om undervisningens  

 fag og timetal.
 § 21.  Sygeplejeskolens enkelte elevhold bør højst  

 omfatte 30 elever.
 § 22.  Det i § 3, stk. 1, 3) omhandlede skoleråd  

 nedsættes af skoleejeren for en periode af 4 år.
 Stk. 2.  Skoleejeren udpeger formanden og de øvrige  

 medlemmer af skolerådet, jfr. dog stk. 3 og 4.
 Stk. 3.  Skolens daglige leder er født medlem af  

 skolerådet.
 Stk. 4.  Til formand for skolerådet skal udpeges en  

 person, hvis beskæftigelse ligger uden for skolens daglige arbejde.
 Stk. 5.  Skolerådet skal have indseende med uddannelsen  

 og medvirke til, at den er effektiv og tidssvarende.
 Stk. 6.  Skolerådet skal deltage i tilrettelæggelsen af  

 skolens uddannelsesplan, være rådgivende i spørgsmål vedrørende uddannelsen  

 og elevernes forhold, antagelse- og afskedigelse af lærerpersonale,  

 udarbejdelse af skolens budget, afholdelse af prøver og afsluttende  

 eksaminer.
 § 23.  Ved besættelse af stillingen som skolens  

 daglige leder skal der indhentes en udtalelse fra sundhedsstyrelsen om,  

 hvilke ansøgere der opfylder stillingens kvalifikationskrav.
III.
Almindelige bestemmelser § 24.  Sundhedsstyrelsen fastsætter efter forhandling  

 med uddannelsesnævnet for sundhedsvæsenet nærmere retningslinier for  

 sygeplejeskolernes virksomhed og for gennemførelsen af grunduddannelsen til  

 sygeplejerske samt regler om specialuddannelser inden for forskellige  

 sygeplejegrene og om videregående uddannelser.
 Stk. 2.  Sundhedsstyrelsen kan i særlige tilfælde  

 tillade afvigelser fra de i denne anordning givne regler.
IV.
Ikrafttrædelses- og overgangsbestemmelser § 25.  Grunduddannelsen til sygeplejerske i  

 overensstemmelse med bestemmelserne i denne anordning kan iværksættes fra  

 marts 1979 og skal iværksættes fra september 1979.
 Stk. 2.  Sygeplejeskoler, der af særlige grunde ikke er  

 i stand til at iværksætte uddannelsen fra september 1979, kan ved ansøgning  

 til sundhedsstyrelsen opnå udsættelse hermed længst til marts 1980.
 Stk. 3.  Anordning nr. 12 af 30. januar 1957 om  

 sygeplejerskeuddannelsen ophæves den 1.januar 1984.
Givet på Christiansborg slot, den 29.  

 januar 1979 Under Vor Kongelige Hånd og Segl.
