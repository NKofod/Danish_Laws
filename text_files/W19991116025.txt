Fusion OFFENTLIGGØRELSE Fusion samhandel fremført underskud vilkårsfastsættelse Reference FUL § 4, stk. 1, FUL § 8, stk. 6.
 LV 1999 S.D.1.5.2 og S.D.1.9.
Ligningsrådet blev anmodet om tilladelse til, at en  

 med fusionsdato den 1. maj 1995 gennemført fusion mellem A og B blev  

 anset som skattefri, jf.
FUL § 4, stk. 1. Fusionen var gennemført med  

 A som det modtagende selskab.
B ejedes fuldt ud af hovedanpartshaveren (X), som  

 også ejede 56,25 % af kapitalen i A.
De resterende 43,75 % af A ejedes  

 af B.
Efter fusionen ejes A fuldt ud af X.
 Told- og Skattestyrelsen indstillede, at der blev givet  

 tilladelse med vilkår om, at der i skattemæssig henseende bortses  

 fra overdragelsen af obligationsbeholdningen fra B til A.
B købte den 22. januar 1992 nom. 3.810.000 kr.  

 obligationer til kursværdi 3.827.145 kr. fra X.
Betaling skete ikke  

 kontant, men der blev oprettet et uforrentet lån mellem X og B.  

 Renteindtægterne på obligationsbeholdningen kom ikke til  

 beskatning, idet selskabets underskud fremførtes i  

 renteindtægterne i indkomstårene 1992 og 1993.
Den 30. april 1993 overdrages obligationsbeholdningen til  

 A.
Vederlaget berigtiges ved overtagelsen af lånet til X.
Også i  

 dette selskab fremføres underskud i renteindtægterne.
 Den 15. november 1994 udtrækkes obligationerne, og  

 mellemværendet med X indfries.
Styrelsen tillagde det bl.a. vægt, at B havde  

 været uden aktivitet fra regnskabsåret 1991 og indtil fusionen,  

 og at A (bortset fra salg af to grunde) var uden aktivitet i  

 regnskabsåret 1989/90 og frem til fusionen, samt at begge de  

 fusionerende selskaber har haft fremførbare underskud.
De omtalte  

 obligationshandler fandtes alene at have haft til formål at udnytte de  

 fremførselsberettigede underskud, således at de  

 tidsmæssigt var udnyttet inden fusionen.
I medfør af  

 fusionsskattelovens § 8, stk. 6 kan underskud i det indskydende selskab og  

 det modtagende selskab fra tidligere år ikke fremføres i det  

 modtagende selskab indkomstopgørelse.
Ved den tidsmæssige tilrettelæggelse af  

 obligationshandlerne og fusionen, har selskaberne benyttet ligningslovens §  

 15 om underskudsfremførsel og fusionsskatteloven på en  

 sådan måde, at de har opnået de mest optimale  

 beskatningsforhold.
Når der henses til, at selskaberne var uden  

 aktivitet, og at overdragelsen af obligationsbeholdningen ikke kan anses som  

 forretningsmæssigt begrundet, var det styrelsens opfattelse, at der  

 burde stilles vilkår som ovenfor nævnt.
Overdragelsen af obligationsbeholdningen fra B til A skete  

 den 30. april 1993, hvilket salg ligger 2 år forud for fusionsdatoen  

 den 1. maj 1995. Det er styrelsens opfattelse, at der i skattemæssig  

 henseende bør bortses fra denne overdragelse.
Obligationsbeholdningen  

 ansås skattemæssigt for at tilhøre B indtil  

 udtrækningen den 15. november 1994. Renteindtægterne skal derfor  

 beskattes i B og ikke i A, der dermed heller ikke kan fremføre  

 underskud i renteindtægterne.
 Ligningsrådet imødekom anmodningen med  

 fastsættelse af det af Told- og Skattestyrelsen indstillede  

 vilkår.
