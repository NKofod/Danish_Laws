Efter gentagne klager fandt hyrevognsnævnet, at chaufføren ikke  

 opfyldte et krav i kørselsreglementet for hyrevognskørsel i Århus kommune om  

 , at føreren af en hyrevogn skal udvise høflig optræden under kørslen ,  

 hvorfor førerkortet tilbagekaldtes.
Trafikministeriet stadfæstede afgørelsen  

 med den ændring, at det ikke er muligt at tidsbegrænse tilbagekaldelsen I brev af 20. september 1988 (j.nr. 2-246-88) har Chaufførernes  

 Fagforening på vegne af hyrevognschauffør Mogens Baggesen, Brabrand, indbragt  

 en afgørelse truffet af Hyrevognsnævnet under Århus Kommune, magistratens 2.  

 afdeling, om tilbagekaldelse af Mogens Baggesens førerkort, jf. § 26 i  

 hyrekørselsbekendtgørelsen.
Afgørelsen er meddelt den pågældende i nævnets  

 brev af 29. august 1988.
 Der er i nævnets brev henvist til en række klager  

 vedrørende Mogens Baggesens udførelse af hyrekørsel og det er oplyst,  

 at Mogens Baggesen under foretræde for nævnet har kommenteret de omhandlede  

 klager.
 Med hensyn til grundlaget for tilbagekaldelsen, der er sket i medfør af  

 hyrekørselslovens § 8, stk. 1, er følgende anført i nævnets brev:
»Efter en drøftelse af klagerne og Deres forklaring besluttede  

 Hyrevognsnævnet at tilbagekalde Deres førerkort i 3 år.
Nævnet fandt det på  

 baggrund af de gentagne klager over Deres opførsel (også efter at De havde  

 modtaget en advarsel fra Hyrevognsnævnets Sekretariat), godtgjort, at De  

 udsætter kunderne for en behandling, som ikke hører hjemme i en offentligt  

 reguleret del af transporterhvervet.
Derved har De tilsidesat § 2 i  

 »Kørselsreglement for hyrevognskørsel i Århus Kommune«.
Ifølge  

 denne bestemmelse skal føreren af en hyrevogn udvise høflig optræden under  

 kørslen.' Chaufførernes Fagforening har samtidig med indbringelse af sagen for  

 ministeriet fremsendt kopi af en række breve fra kunder eller andre, der  

 udtrykker utilfredshed med Mogens Baggesens opførsel og handlemåde, herunder  

 Århus Taxa, som Mogens Baggesens vognmand er tilsluttet.
 Århus Taxa anfører således i brev af 6. juni 1988 til Hyrevognsnævnet, i  

 anledning af 2 konkrete klager, at Mogens Baggesen kører »på en sådan  

 måde, at han ofte groft generer andre trafikanter, samtidig er hans adfærd  

 med til at ødelægge Århus Taxa's omdømme i befolkningen«.
 Bestillingskontoret beder på denne baggrund hyrevognsnævnet om at  

 »statuere et eksempel« i sagen.
 Fagforeningen har endvidere medsendt båndafskrifter af Mogens Baggesens  

 kommentarer til klagepunkterne.
Ministeriet har brevvekslet med Århus Kommune om sagen og skal i denne  

 anledning meddele, at Mogens Baggesen efter det for ministeriet oplyste må  

 antages at have udvist en sådan adfærd under udførelse af hyrekørslen, at  

 Århus Kommune har været berettiget til at tilbagekalde den pågældendes  

 førerkort i henhold til § 8, stk. 1, i hyrekørselsloven, jf. § 26, stk. 2, i  

 hyrekørselsbekendtgørelsen.
Ministeriet stadfæster således hyrevognsnævnets  

 afgørelse om tilbagekaldelse med den ændring, at det ikke i henhold til § 8,  

 stk. 1, er muligt at fastsætte en periode, hvor den pågældende er udelukket.
