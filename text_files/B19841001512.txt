EØF-TYPEGODKENDELSE OG -VERIFIKATION GENERELT 1. De generelle bestemmelser for EØF-typegodkendelse  

 og EØF-førstegangsverifikation af verifikationspligtige måleinstrumenter er  

 fastlagt i det såkaldte rammedirektiv nr. 71/316/EØF, som ændret ved  

 rådsdirektiv nr. 83/575/EØF, der er omsat i danske nationale bestemmelser  

 gennem Metrologirådets bekendtgørelse nr. 619 af 1. november 1984 om  

 EØF-typegodkendelse og -verifikation.
 Bestemmelser angående de specifikke instrumentkategorier omsættes i danske  

 bestemmelser af Statens Meterologiråd som måletekniske direktiver (MDIR).
 I overensstemmelse med disse bestemmelser meddeler Teknologistyrelsen  

 EØF-typegodkendelser og udfører EØF-førstegangsverifikation i det omfang, det  

 nødvendige udstyr forefindes.
 EØF-direktiver for måleinstrumenter er udformet efter den frivillige  

 harmoniseringsløsning, d.v.s. at der eventuelt bevares parallelle nationale  

 bestemmelser, hvor sådanne findes, således at instrumenter kan godkendes og  

 førstegangsverificeres enten efter nationale- eller efter EØF-bestemmelser.
ANSØGNING 2. Ansøgning, korrespondance og dokumentation skal  

 principielt være affattet på dansk, såfremt den indgives til  

 Teknologistyrelsen, se også pkt. 11.
 Ansøgeren skal samtidig tilsende den kompetente måletekniske tjeneste, jf.  

 pkt. 12, i hver af de øvrige medlemsstater et eksemplar af ansøgningen  

 (ekskl. bilag).
 I ansøgningen bekræftes, at den kun er indgivet i een medlemsstat.  

 Supplerende typegodkendelser skal søges hos den samme måletekniske tjeneste,  

 som har udstedt typegodkendelsen.
 Der skal vedlægges beskrivelser, tegninger og diagrammer, der er  

 nødvendige til identifikation af konstruktionen og til forklaring af  

 funktionen.
TYPEGODKENDELSE 3. En EØF-typegodkendelse er en godkendelse af et  

 instrument til EØF-førstegangsverifikation.
Hvor en sådan verifikation ikke  

 er foreskrevet, er EØF-typegodkendelsen en umiddelbar tilladelse til salg og  

 anvendelse af instrumentet i alle EF-medlemsstater.
Fritages en  

 instrumenttype for kravet om EØF-typegodkendelse, er instrumentet umiddelbart  

 godkendt til EØF-førstegangsverifikation.
 Er et instrument EØF-førstegangsverificeret i Danmark eller i et andet  

 medlemsland, kan det frit anvendes og omsættes i Danmark.
TIDSFRISTER 4. EØF-typegodkendelsen gælder normalt i 10 år.
Dens  

 gyldighed forlænges for 10 år ad gangen.
Forlænges gyldigheden af en  

 EØF-typegodkendelse ikke, anses de instrumenter, der allerede er i brug, som  

 godkendt, når de er blevet fremstillet og anvendt i overensstemmelse med  

 gældende bestemmelser om EØF-typegodkendelse og -verifikation (se også  

 Metrologirådets bekendtgørelse).
Teknologistyrelsn kan også udstede en begrænset godkendelse eller  

 begrænset forlængelse.
Det kan dreje sig om en begrænsning af  

 gyldighedstiden, af antallet af godkendte instrumenter, af anvendelsesområdet  

 samt forpligtelse til at anmelde Teknologistyrelsen installationsstedet i det  

 enkelte tilfælde.
 Ved anvendelse af en ny teknik i instrumentets funktion eller opbygning,  

 kan Teknologistyrelsen ligeledes udstede en begrænset typegodkendelse, der  

 har en gyldighedsperiode på højst to år, men kan forlænges med yderligere tre  

 år, (se iøvrigt dispensationsdirektiv MDIR 20.05.1-02).
GODKENDELSESPRØVNINGER 5. Når ansøgningen foreligger med tilstrækkelig  

 dokumentation udføres en godkendelsesprøvning (typeprøvning). Arten og  

 omfanget af prøvningen er fastsat i de for den pågældende instrumenttype  

 gældende specialdirektiver.
 Prøvningen omfatter bl.a. hele instrumentets funktion under normale  

 anvendelsesbetingelser.
 Teknologistyrelsen kan kræve, at ansøgeren stiller de normalinstrumenter,  

 samt det kvalificerede personale, som måtte være nødvendigt ved prøvningernes  

 gennemførelse, til rådighed.
GODKENDELSESATTEST 6. Når Teknologistyrelsen har foranlediget gennemført  

 en prøvning med tilfredsstillende resultat, fremsendes en attest herom til  

 ansøgeren.
Attesten angiver resultaterne af konstruktionsprøvningen  

 (typeprøvningen) og fastsætter de øvrige krav, der skal overholdes.  

 Godkendelsesmærket er beskrevet i Metrologirådets bekendtgørelse nr. 619 af  

 1. november 1984 § 11, stk. 2 og bilag I, nr. 6.
IDENTIFIKATION 7. For at kunne identificere et godkendt instrument  

 kan Teknologistyrelsen forlange en instrumentmodel deponeret.
BEKENDTGØRELSE 8. EØF-typegodkendelser med eller uden begrænset  

 virkning og supplerende typegodkendelser bekendtgøres i et særtillæg til  

 »De Europæiske Fællesskabers Tidende«.
Her bekendtgøres også  

 tilsvarende tilbagekaldelser.
Samtidig med at godkendelsesattest sendes til ansøgeren, sendes kopi af  

 denne til Kommissionen og de andre medlemsstater.
Disse kan efter ønske også  

 få genparter af prøvningsrapporterne.
 Afviser Teknologistyrelsen en ansøgning om EØF-typegodkendelse,  

 underrettes de øvrige medlemsstater og kommissionen herom.
VERIFIKATION 9. Teknologistyrelsen modtager instrumenter til  

 EØF-førstegangsverifikation.
Her kontrolleres det primært, at instrumentet er  

 af en godkendt type eller en type for hvilket, der ikke kræves  

 typegodkendelse, samt derefer at instrumentet opfylder kravene i det for  

 instrumentet gældende specialdirektiv.
 Verifikationsstemplet for EØF-førstegangsverifikation er beskrevet i  

 Metrologirådets bekendtgørelse nr. 619 af 1. november 1984, bilag II, nr. 3.
TILSYN OG REVERIFIKATION 10. For verifikationens gyldighedsperiode,  

 reverifikationsvirksomheden og tilsynsvirksomheden gælder de nationale danske  

 bestemmelser for tilsvarende instrumentkategorier.
Således er brugstolerancen  

 for alle måleinstrumenter det dobbelte af verifikationstolerancen, med mindre  

 andet er bestemt.
Reverifikationen foregår efter de måletekniske forskrifter,  

 der er fastlagt i det pågældende EØF-specialdirektiv, implementeret i et  

 tilsvarende dansk måledirektiv (MDIR).
ALTERNATIV 11. En ansøgning om EØF-typegodkendelse eller en  

 anmodning om EØF-førstegangsverifikation kan principielt også indgives hos en  

 kompetent måleteknisk tjeneste i et andet medlemsland, hvor der kan forventes  

 samme fremgangsmåde som i Danmark.
Dette kan være aktuelt i sådanne tilfælde,  

 hvor Danmark ikke råder over det nødvendige udstyr og den nødvendige  

 kompetance til at gennemføre typegodkendelsen eller  

 EØF-førstegangsverifikationen.
MÅLETEKNISKE TJENESTER 12. De kompetente måletekniske tjenester i de øvrige  

 medlemslande er følgende:
Service de la Metrologie, Ministere des Affaires Economiques rue J.-A. de Mot, 24-26, 1040 Bruxelles, Belgien.
Physikalisch-Technische Bundesanstalt, Referat Eichwesen, Bundesallee 100, 3345 Braunsweig, Vesttyskland Service des instruments de mesure, Ministere de l'Industrie et de la Recherche 2, rue Jules-Cecar, 75012 Paris, Frankrig Office af Weights and Measures, Department of Industry and Commerce Kildare Street Dublin 2, Irland.
Ufficio Centrale Metrico, Ministero dell'Industria e del Commercio, Via Antonio Bosio 15, 00161 Roma, Italien Service de la Metrologie, Ministere des Affaires Economiques Avenue Gaston Diderich 19 Luxembourg.
Dienst van het Ijkwezen Hoofdirectic Shoemaker Straat 97 Po Box 654 2600 AR Delft Holland National Weights and Measures Laboratory Department of Trade og Industry Consumer Affairs Division 26, Chapter Street, London SW1P 4 NS, England Direction Generale Technique Ministere de Commerce Athens Grækenland Commission des Communautes Europeennes Direktion Generale du marche interieur et des affaires industrielles Rue de la Loi 200 B-1049 Bruxelles Belgien 13. Nærværende direktiv træder i kraft 1.11.1984.  

 Samtidig ophæves TDIR 30.01.1-01, udgave 1.
