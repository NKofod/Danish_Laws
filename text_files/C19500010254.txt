 Af en justitsministeriet af Svendborg amt forelagt sag fremgik det, at fru  

 N.N. havde overtaget boet efter sin den 12. september 1947 afdøde søn til  

 privat skifte, og at boet derefter ved X rets dom af 4. februar 1948 var  

 anset som bidragspligtig til et udenfor ægteskab født barn.
 I skrivelse af 29. april 1950 udtalte justitsministeriet, at det efter  

 justitsministeriets formening ikke kan påhvile afdødes moder at betale mere  

 til dækning af underholdsbidragene, end hvad der fandtes i afdødes bo efter  

 fradrag af gældsposterne og et passende beløb til afdødes begravelse, samt at  

 det beløb, hun herefter vil have at betale, skal indbetales til  

 overformynderiet til successiv udbetaling til dækning af underholdsbidragene,  

 såvidt tilstrække kan, men at spørgsmålet iøvrigt henhører under domstolenes  

 afgørelse.
