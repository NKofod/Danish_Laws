 I henhold til § 34, stk. 1, i lov om arbejdsformidling og  

 arbejdsløshedsforsikring m.v., jfr. lovbekendtgørelse nr. 407 af 3. september  

 1985, fastsættes efter forhandling med landsarbejdsnævnet og med  

 arbejdsministerens godkendelse:
VEDTÆGT for .................................................................
Arbejdsløshedskasse i Danmark Formål og hjemsted § 1.................  Arbejdsløshedskasse har  

 udelukkende til formål at sikre sine medlemmer økonomisk bistand i tilfælde  

 af ledighed samt at administrere andre ordninger, som ifølge lovgivning er  

 henlagt til kasserne.
 Stk. 2.  Arbejdsløshedskassen har hjemsted i  

 ................
Statsanerkendelsen § 2.  Arbejdsløshedskassen har statsanerkendelse efter  

 lov om arbejdsformidling og arbejdsløshedsforsikring m.v. (i det følgende  

 betegnet som arbejdsløshedsforsikringsloven).
 Stk. 2.  Til statsanerkendelsen er knyttet de  

 rettigheder, der omhandles i ovennævnte lov, herunder retten til forskud og  

 refusion fra statskassen efter lovens § 79.
 Stk. 3.  Til statsanerkendelsen er tillige knyttet de  

 forpligtelser, der foreskrives i loven, herunder pligten til at være  

 undergivet offentligt tilsyn.
 Stk. 4.  Tilsynet forestås af direktøren for  

 arbejdsløshedsforsikringen, jfr. lovens §§ 88-90.
 Stk. 5.  Direktøren for arbejdsløshedsforsikringen  

 indkalder en gang om året kasserne til et møde, jfr. lovens § 96.
 Kassen har ret til at lade sig repræsentere på det nævnte årsmøde.  

 Repræsentanternes antal fastsættes i overensstemmelse med reglerne i § 96  

 stk. 2. Repræsentanterne udpeges af kassens hovedbestyrelse.
 § 3.  Om bortfald af anerkendelsen henvises til  

 reglerne i lovens kapitel 7.
Stk. 2.  Bortfalder en kasses anerkendelse, skal der  

 træffes afgørelse om anvendelsen af den del af kassens formue, som ikke  

 vedrører administrationsudgifter.
Afgørelsen er først gyldig, når den er  

 godkendt af direktøren for arbejdsløshedsforsikringen.
Medlemsretten § 4.  En person har ret til at blive optaget som  

 medlem, hvis pågældende opfylder lovens almindelige betingelser for  

 medlemskab af en anerkendt arbejdsløshedskasse og kan henføres til kassens  

 faglige område, jfr. stk. 2.
 Stk. 2.  Kassens faglige område er den del af  

 arbejdsmarkedet, der overenskomstmæssigt dækkes af ......................  

 inden for de faggrupper, der nævnes i bilag 1.
 Stk. 3.  Inden for de faggrupper, der er nævnt i  

 bilaget, optages fuldtidsarbejdende, jfr. § 41. Inden for de med X) mærkede  

 faggrupper kan desuden optages deltidsarbejdende jfr.  

 arbejdsløshedsforsikringslovens § 66.
 Stk. 4.  Hovedbestyrelsen kan træffe beslutning om, at  

 faggrupper kan optages i eller udgå af bilag 1. En udvidelse eller  

 indskrænkning i medlemskredsen på grund af ændringer i bilag 1 får først  

 endelig gyldighed efter godkendelse af direktøren for  

 arbejdsløshedsforsikringen.
 Hvor det faglige område ikke er klart afgrænset af faglige overenskomster,  

 anvendes formen:
 Stk. 2.  Kassens faglige område omfatter personer, der  

 har ret til at blive optaget i ...................., jfr. de faggrupper, der  

 nævnes i bilag 1.
 Bilag i tilknytning til vedtægtens § 4:
 Bilag til § 4, stk. 2.
 Kassens faglige område er ..................... faget, indeholdende  

 nedennævnte faggrupper:
 De faggrupper, der er mærket med X, har ret til deltidsforsikring, jfr.  

 arbejdsløshedsforsikringslovens § 66.
 § 5.  Det er en betingelse for at bevare medlemskabet,  

 at de betingelser, der til enhver tid er fastsat i lovgivningen, er opfyldt.  

 Medlemskabet ophører ved udgangen af den måned, hvori medlemmet fylder 67 år.
 § 6.  Et medlem kan kun være medlem af en  

 arbejdsløshedskasse.
 Stk. 2.  Overflytning fra kassen til en anden  

 arbejdsløshedskasse skal finde sted, når et medlem har påbegyndt arbejde  

 inden for en anden kasses faglige område.
Stk. 3.  Medlemmer, der opfylder betingelserne for  

 medlemskab i mere end een arbejdsløshedskasse, har ret til overflytning  

 mellem disse.
Overflytning kan dog ikke finde sted under ledighed.
 Stk. 4.  Overflytning finder sted efter retningslinier,  

 der fastsættes af direktøren for arbejdsløshedsforsikringen.
 Stk. 5.  Vedrørende overflytning af faggrupper henvises  

 til § 4, stk. 4.
 § 7.  Optagelse i arbejdsløshedskassen er ikke gyldig,  

 før kassen har godkendt, at lovens betingelser for optagelse er opfyldt.  

 Optagelsen kan tidligst finde sted fra det tidspunkt, hvor kassen har  

 modtaget anmodningen om optagelse.
Stk. 2.  Ved optagelsen skal medlemmet have udleveret et  

 eksemplar af kassens vedtægt med eventuelle tillæg og ændringer.
Desuden skal  

 der udstedes et medlemsbevis efter hovedbestyrelsens nærmere bestemmelse.
 Stk. 3.  Medlemsbeviset udstedes i form af  

 ................
 § 8.  Lovlig udmeldelse af arbejdsløshedskassen kan  

 kun finde sted, når der er givet skriftlig meddelelse til kassen med mindst  

 en uges/14 dages/måneds varsel til udgangen af en uge/14 dages periode/måned,  

 og medlemmet samtidig indbetaler medlemskontingent til udtrædelsesdatoen.
 Stk. 2.  Bestemmelsen gælder ikke ved overflytning.
Medlemmernes rettigheder I.
Ret til dagpenge m.v.
 § 9.  Kassen yder dagpenge m.v. efter de til enhver  

 tid gældende regler herom.
 Stk. 2.  Før der kan udbetales dagpenge m.v., skal der  

 foreligge dokumentation for, at udbetalingsgrundlaget er korrekt, jfr. de  

 gældende regler herom.
 Stk. 3.  Retten til dagpenge m.v. ophører ved udgangen  

 af den måned, hvori medlemmet fylder 67 år.
§ 10.  Dagpenge m.v., udbetales til medlemmets konto i  

 et pengeinstitut, der er valgt af medlemmet.
Dette gælder også postgirokonto.
 Stk. 2.  Udbetaling af dagpenge, uddannelsesydelse og  

 iværksætterydelse foregår 14 dagesvis eller månedsvis bagud efter de  

 betalingsterminer, der er fastsat af kassen.
 Stk. 3.  Efterløn udbetales bagud for 4 henholdsvis 5  

 uger, således at hver udbetalingsperiode slutter næstsidste søndag i en  

 måned.
 Stk. 4.  Hvis et medlem ikke indleverer dagpengekort  

 m.v. til kassen efter de regler, kassen har fastsat, bortfalder retten til  

 forfaldne ydelser, medmindre medlemmet har haft en fyldestgørende grund til  

 ikke at have indleveret udbetalingsmaterialet.
II.
Andre rettigheder § 11.  Ethvert medlem har ret til at lade sig vælge  

 til kassens ledelse og revision.
 Stk. 2.  Ethvert medlem har ret til at deltage i de  

 medlemsmøder, som kassen foranstalter, samt til at afgive sin stemme på  

 generalforsamlingerne og ved afholdelse af urafstemning, jfr. dog § 17, stk.  

 2.
 Stk. 3.  For at medlemmerne kan varetage de rettigheder,  

 der er nævnt i stk. 2, er det kassens pligt at orientere og indkalde samtlige  

 medlemmer.
 Stk. 4.  Ethvert medlem har ret til at gøre sig bekendt  

 med kassens/afdelingens årsregnskab.
Medlemmernes pligter I.
Pligt til at betale medlemskontingent § 12.  Til dækning af kassens medlemsbidrag til staten  

 og til dækning af kassens administrationsudgifter fastsætter kassens ledelse  

 for 1/2 eller et år ad gangen et medlemskontingent efter lovens bestemmelser.  

 Kontingentet indbetales ugentlig/månedlig/kvartalsvis bagud/forud.
 Stk. 2.  I kasser, hvis administration fuldt ud  

 financieres af den eller de faglige organisation(er), der er tilknyttet  

 kassen, kan det årlige administrationsbidrag for medlemmer, der alene er  

 medlem af kassen, højst ansættes til 1 1/2 gange højeste dagpengesats.
 Stk. 3.  I kasser, hvor der opkræves særskilt  

 administrationskontingent, kan der ikke kræves højere  

 administrationskontingent af medlemmer, der ikke er medlem af den faglige  

 organinsation, end af de øvrige medlemmer.
 Stk. 4.  Medlemmer, der ikke er medlem af en faglig  

 organisation, der er tilknyttet kassen, kan efter hovedbestyrelsens  

 bestemmelse overføres fra en afdeling til administration direkte under  

 hovedbestyrelsen (hovedkontoret).
 Stk. 5.  Det skal fremgå af kontingentopkrævningen,  

 hvilken andel af det samlede kontingent der er kontingent til kassen.
 Stk. 6.  Fritagelse for betaling af medlemskontingent  

 gives efter de gældende regler.
§ 13.  Medlemskontingentet indbetales efter  

 hovedbestyrelsens nærmere bestemmelse.
Medlemmet kan dog frigøre sig ved at  

 betale gennem et pengeinstitut eller gennem postvæsenet.
Stk. 2.  Hvis kontingentet indbetales for sent, kan der  

 opkræves et restancegebyr efter hovedbestyrelsens nærmere bestemmelse.  

 Gebyret skal være ens for alle kassens medlemmer.
Medlemmerne skal have  

 besked om gebyrets størrelse samtidig med meddelelsen om kontingentets  

 størrelse.
 Stk. 3.  Et medlem, der ikke betaler medlemskontingent  

 rettidigt, slettes som medlem af kassen efter de gældende regler i lovens §  

 78. Slettelsen sker med virkning fra det tidspunkt, indtil hvilket medlemmet  

 har betalt kontingent.
 Stk. 4.  Slettelse kan dog kun ske, hvis medlemmet ikke  

 har betalt det skyldige medlemskontingent senest 3 uger efter, at medlemmet  

 skriftligt er blevet underrettet om kontingentrestancen.
II.
Andre pligter § 14.  Medlemmerne har pligt til, eventuelt ved  

 henvendelse til arbejdsløshedskassen (afdelingen), at holde sig orienteret om  

 de gældende regler vedrørende dagpengeret m.v. i  

 arbejdsløshedsforsikringsloven, arbejdstilbudsloven og de forskrifter, der er  

 knyttet til disse love, idet standardvedtægtens regler herom ikke er  

 udtømmende.
Stk. 2.  Medlemmerne har pligt til at overholde god ro  

 og orden på kassens ekspeditionskontor og ved kassens møder, herunder  

 (afdelingens generalforsamlinger og) delegeretmøder.
Desuden har de pligt til  

 at overholde de ordensregler, der er fastsat af ledelsen, og i øvrigt pligt  

 til at rette sig efter kassens påbud og anvisninger.
Overtrædelse af disse  

 bestemmelser kan medføre anvendelse af vedtægtens § 17.
 § 15.  Ethvert medlem har pligt til at meddele  

 bopælsændring til kassen.
 Stk. 2.  Medlemmer, der rejser fra en afdeling til en  

 anden, skal melde afgang fra den fraflyttede afdeling og tilgang til den  

 tilflyttede afdeling.
 Stk. 3.  Medlemmer, der anmoder om eller modtager  

 dagpenge m.v., har ubetinget pligt til at give kassen oplysning om ethvert  

 forhold, der kan have betydning for bedømmelsen af deres ret til de  

 omhandlede ydelser, jfr. stk. 4-7.
Stk. 4.  Under ledighed har medlemmerne ubetinget pligt  

 til at anføre ethvert arbejde på dagpengekortet, herunder drift af eller  

 deltagelse i selvstændig virksomhed, uanset ejerforholdet og uanset det  

 økonomiske udbytte.
Medlemmer, der er gået på efterløn, skal efter udløbet af  

 hvert kalenderår give oplysninger om arbejde i det seneste kalenderår.
Stk. 5.  Ledige medlemmer og efterlønsmodtagere skal  

 give oplysninger om al indtægt, uanset hvor den stammer fra.
Overtrædelse af  

 den ubetingede anmeldelsespligt medfører anvendelse af vedtægtens § 17.
 Stk. 6.  Hvis et medlem ved optagelsen har eller senere  

 får ret til under ledighed eller i efterlønsperioden at modtage ydelser, der  

 ikke er omfattet af arbejdsløshedsforsikringsloven eller arbejdstilbudsloven,  

 skal medlemmet under ledighed eller i efterlønsperioden underrette kassens  

 ledelse om dette.
 Stk. 7.  Medlemmerne har pligt til at give besked til  

 kassen, hvis de indgiver - eller eventuelt allerede har indgivet - ansøgning  

 om pension efter lov om social pension eller tilsvarende udenlandsk social  

 lovgivning eller om delpension efter lov om delpension.
Forskellige bestemmelser § 16.  Dagpenge m.v., der er udbetalt med urette, kan  

 af hovedkassen kræves tilbagebetalt af medlemmet, vedkommende tillidsmand  

 eller afdeling af kassen, efter de gældende regler.
 § 17.  Forseelser over for kassen kan medføre tab af  

 medlemsret eller ret til dagpenge m.v. efter gældende regler.
 Stk. 2.  Overtrædelse af de i § 14, stk. 2, indeholdte  

 ordensforskrifter kan medføre henholdsvis bortvisning fra pågældende møde og  

 henvisning til særlig ekspedition efter ledelsens nærmere bestemmelser.
 § 18.  Klage over en afdelingsbestyrelses afgørelse om  

 medlemsret, overflytning, medlemsbidrag, dagpengeret, ret til efterløn,  

 uddannelsesydelse og iværksætterydelse samt tilbagebetaling af disse ydelser  

 kan af den person, afgørelsen vedrører, indbringes for kassens  

 hovedbestyrelse inden 4 uger fra det tidspunkt, hvor den pågældende har  

 modtaget besked om afgørelsen.
 Stk. 2.  Hovedbestyrelsen kan se bort fra overskridelse  

 af klagefristen i stk. 1, når der er særlig grund hertil.
Stk. 3.  Hovedbestyrelsens afgørelse i klagesager skal  

 udfærdiges skriftligt og - medmindre afgørelsen fuldt ud giver klageren  

 medhold - ledsages af en skriftlig begrundelse, der skal indeholde en  

 redegørelse for de oplysninger om sagens faktiske omstændigheder, der er lagt  

 til grund ved afgørelsen.
Desuden skal afgørelsen indeholde oplysning om  

 klageadgang og angive, at klage til direktøren for arbejdsløshedsforsikringen  

 skal indgives til kassens hovedbestyrelse inden 4 uger fra det tidspunkt,  

 hvor den pågældende har modtaget besked om afgørelsen.
 Stk. 4.  Klage over en afgørelse, der er truffet af  

 kassens hovedbestyrelse vedrørende de forhold, der er nævnt i stk. 1, kan af  

 den, afgørelsen vedrører, indbringes for direktøren for  

 arbejdsløshedsforsikringen.
 Klagen indsendes til kassens hovedbestyrelse inden 4 uger fra det  

 tidspunkt, hvor den pågældende har modtaget besked om afgørelsen.
 Klagen har ikke opsættende virkning.
 Hvis hovedbestyrelsen efter en fornyet vurdering af sagen finder at kunne  

 give klageren medhold fuldt ud, underrettes den pågældende skriftligt om  

 dette.
Hvis hovedbestyrelsen helt eller delvis fastholder den trufne afgørelse,  

 indsendes klagen normalt senest 4 uger efter at denne er modtaget - til  

 direktøren for arbejdsløshedsforsikringen med hovedbestyrelsens bemærkninger,  

 herunder en redegørelse for de omstændigheder, der er lagt til grund ved den  

 trufne afgørelse, og bilagt den for sagens vurdering nødvendige  

 dokumentation.
Hovedbestyrelsen underretter klageren om sagens indsendelse.
 Stk. 5.  Direktøren for arbejdsløshedsforsikringen kan  

 se bort fra overskridelse af klagefristen i stk. 4, når der er særlig grund  

 hertil.
§ 19.  Afgørelser, som er truffet af direktøren for  

 arbejdsløshedsforsikringen om de spørgsmål, som er nævnt i § 18, stk. 1, kan  

 af vedkommende indbringes for ankenævnet for arbejdsløshedsforsikringen inden  

 4 uger.
Ankenævnets afgørelser kan ikke indbringes for anden administrativ  

 myndighed.
 Stk. 2.  Alle øvrige afgørelser, der træffes af  

 direktøren for arbejdsløshedsforsikringen efter denne vedtægt, kan af  

 vedkommende indbringes for arbejdsministeren inden 4 uger.
 Stk. 3.  Ankenævnet og arbejdsministeren kan se bort fra  

 overskridelse af klagefristen i henholdsvis stk. 1 og stk. 2, når der er  

 særlig grund hertil.
 Stk. 4.  Klage over afgørelser efter stk. 1 og stk. 2,  

 har ikke opsættende virkning.
 Stk. 5.  Et medlem, der af ledelsen er udelukket fra  

 medlemsret, har, hvis sagen indbringes for højere myndighed, ret til at udøve  

 de medlemsrettigheder, der står i § 11, indtil sagen er endeligt afgjort.
Arbejdsløshedskassens administration A.
Administrativ struktur (Betegnelsen »afdeling« kan erstattes af »kreds«,  

 »region«, »sektion« eller lignende).
 § 20.  Arbejdsløshedskassen er organiseret i  

 afdelinger under en fælles ledelse, der benævnes hovedbestyrelsen, jfr.  

 nedenfor under B.
 Stk. 2.  Afdelingens bestyrelse skal administrere  

 afdelingen i overensstemmelse med love, vedtægter og administrative  

 forskrifter samt de anvisninger, hovedbestyrelsen har givet.
Stk. 3.  Afdelingens bestyrelse er ansvarlig over for  

 afdelingens medlemmer og har pligt til, hvis den ved fejlagtig administration  

 har forvoldt kassen tab, at erstatte dette.
Sådanne tab samt tab, der påføres  

 kassen ved en tillidsmands svigagtige forhold, kan, hvis der ikke kan opnås  

 dækning hos bestyrelsen eller hos det eller de pågældende medlemmer, jfr. §  

 16, kræves refunderet af afdelingens medlemmer.
 Stk. 4.  Oprettelse og nedlæggelse af en afdeling kan  

 kun ske med hovedbestyrelsens samtykke i hvert enkelt tilfælde.
 Stk. 5.  Ved oprettelse, nedlæggelse eller flytning af  

 en afdeling skal der straks gives meddelelse til direktøren for  

 arbejdsløshedsforsikringen, det lokale arbejdsformidlingskontor og Det  

 centrale register for Arbejdsmarkedsstatistik (CRAM).
 Stk. 6.  Oprettelse af rent administrative enheder ved  

 decentralisering af kassens administration kan bestemmes af hovedbestyrelsen,  

 jfr. § 26, stk. 1/delegeretmødet jfr. § 28.
 § 21.  En afdelings vedtægt skal være i  

 overensstemmelse med en mønstervedtægt, der er fastsat af hovedbestyrelsen og  

 godkendt på kassens delegeretmøde.
 Stk. 2.  Kassens mønstervedtægt for afdelinger skal  

 godkendes af direktøren for arbejdsløshedsforsikringen.
 Stk. 3.  Enhver ændring af mønstervedtægten for  

 afdelinger kræver godkendelse af hovedbestyrelsen, delegeretmødet og  

 direktøren for arbejdsløshedsforsikringen.
 Stk. 4.  En afdelings vedtægt er først gyldig, når den  

 er godkendt af hovedbestyrelsen.
 § 22.  Mønstervedtægten for afdelinger skal mindst  

 indeholde følgende punkter:
 §§ 23-25 udgår.
B.
Hovedbestyrelsen og forretningsudvalget § 26.  Hovedbestyrelsen udfører de funktioner, der er  

 tillagt den i henhold til nærværende vedtægt, og varetager i øvrigt kassens  

 øverste ledelse under ansvar for delegeretmødet, alt i overensstemmelse med  

 lovgivningen og de anvisninger, der er givet af direktøren for  

 arbejdsløshedsforsikringen og arbejdsdirektøren.
 Hovedbestyrelsen (hovedkontoret) udbetaler dagpenge m.v. og varetager ved  

 brug af EDB den administration, der er forbundet med udbetalingerne, samt  

 fremskaffer oplysninger til statistisk formål efter retningslinier, der  

 fastsættes af direktøren for arbejdsløshedsforsikringen og arbejdsdirektøren.
 Hovedbestyrelsen er ansvarlig for, at kassen - såvel hovedkontor som  

 afdelinger - har ansat tilstrækkeligt kvalificeret personale til at varetage  

 de administrative funktioner.
 Stk. 2.  Hovedbestyrelsen består af en formand, en  

 næstformand, en hovedkasserer og ........... andre medlemmer, som vælges på  

 det ordinære delegeretmøde, der endvidere vælger suppleanter for sidstnævnte  

 ......... medlemmer af hovedbestyrelsen, jfr. § 30. Valgbare er alene  

 medlemmer af kassen.
Stk. 3.  Hvis ............. (formanden, næstformanden,  

 hovedkasseren) fratræder inden for en valgperiode, kan hovedbestyrelsen inden  

 for eller uden for sin midte vælge en stedfortræder, der da fungerer indtil  

 næste ordinære delegeretmøde.
Hvis et af de øvrige bestyrelsesmedlemmer  

 fratræder, indtræder en af de valgte suppleanter i hovedbestyrelsen efter de  

 gældende regler.
 Stk. 4.  Hovedbestyrelsen fastsætter selv sin  

 forretningsorden og samles så ofte, formanden finder det nødvendigt, og når  

 mindst ........... af hovedbestyrelsens medlemmer forlanger det.
 § 27.  Kassens daglige ledelse forestås af  

 bestyrelsen/et forretningsudvalg bestående af formanden, hovedkassereren og  

 .............. andre medlemmer, som er valgt af hovedbestyrelsen inden for  

 dennes midte.
 Stk. 2.  Forretningsudvalget samles så ofte, formanden  

 finder det nødvendigt, samt når mindst ............ medlemmer forlanger det.
 Stk. 3.  Hovedbestyrelsen fastsætter  

 forretningsudvalgets kompetence inden for de beføjelser og øvrige funktioner,  

 som er tillagt hovedbestyrelsen.
Stk. 4.  Kassens almindelige ekspeditionsmæssige  

 forretninger varetages af hovedkassereren eller en af hovedbestyrelsen ansat  

 administrator.
Sidstnævnte kan indkaldes til at deltage i hovedbestyrelsens  

 og forretningsudvalgets møder, dog uden stemmeret.
C.
Delegeretmøder § 28.  Hvert (andet ......... femte) år afholdes efter  

 indkaldelse af hovedbestyrelsen et ordinært delegeretmøde, som er kassens  

 højeste indre myndighed, jfr. dog nedenfor under D.
 Stk. 2.  Ordinært delegeretmøde indkaldes med mindst  

 ......... måneders varsel til afholdelse inden udgangen af ........... måned.
 Stk. 3.  I særlige tilfælde, hvor forholdene kræver det,  

 kan hovedbestyrelsen med direktøren for arbejdsløshedsforsikringen's  

 godkendelse indkalde til et ekstraordinært delegeretmøde.
 Stk. 4.  Et ekstraordinært delegeretmøde indkaldes med  

 mindst 14 dages varsel ved tilsigelse til de delegerede med en dagsorden, der  

 tydeligt oplyser om den eller de sager, der skal behandles i overensstemmelse  

 med direktørens godkendelse.
 Stk. 5.  Såvel ordinære som ekstraordinære  

 delegeretmøder er beslutningsdygtige, hvis de er lovligt indvarslet, og når  

 mindst ..................... delegerede er til stede.
 § 29.  Hovedbestyrelsens medlemmer er selvskrevne  

 deltagere i delegeretmøder, men har ingen stemmeret ved godkendelse af  

 beretning og regnskab.
 Stk. 2.  Hovedbestyrelsen drager omsorg for, at  

 medlemmer, der ikke er medlem af den/de faglige organisation(er), som er  

 tilknyttet kassen, får mulighed for at deltage i afstemning om valg af  

 delegerede samt opstille til valg af delegerede og hovedbestyrelse på lige  

 fod med de øvrige medlemmer af kassen.
Stk. 3.  I delegeretmøder kan afdelingerne lade sig  

 repræsentere af 1 Dersom delegeretmødet har et i forvejen fastsat antal delegerede, udformes  

 stk. 3. således:
 I delegeretmødet deltager i alt (x) valgte delegerede.
 De enkelte afdelingers ret til at lade sig repræsentere på delegeretmødet  

 afgøres på grundlag af et fordelingstal, der fremkommer ved, at kassens  

 medlemstal pr. 1. januar divideres med (x). Resultatet heraf afrundes til  

 nærmeste hele tal.
 Tildeling af mandater til delegeretmødet fra afdelingerne foretages ved at  

 dividere de enkelte afdelingers medlemstal pr. 1. januar med  

 fordelingstallet.
 På grundlag af det således fremkomne tal (3 decimaler) fordeles mandaterne  

 til afdelingerne i overensstemmelse med de fremkomne  hele  tal.
 Eventuelle overskydende mandater fordeles til afdelinger, hvor tallet  

 udviser den største brøk.
 Stk. 4.  Delegeredes valgperiode er ......... år fra  

 ......... til ..............., dog bortfalder ingen mandater, før nyvalg har  

 fundet sted.
Stk. 5.  Hvis en af de valgte delegerede får permanent  

 forfald eller mister sin valgbarhed, indtræder den pågældende suppleant som  

 delegeret.
Supplering herudover er ikke mulig.
 § 30.  Dagsorden for delegeretmøde skal mindst  

 indeholde følgende punkter:
 Hvis der er stillet forslag om ændring af kassens vedtægt, og hvis  

 delegeretmødet skal fastsætte lønninger og honorarer, diæter og rejseudgifter  

 til tillidsmænd og delegerede og administrationstilskud til afdelinger, skal  

 dette fremgå af dagsordenen.
Stk. 2.  Hovedbestyrelsen vælges i henhold til § 26.  

 Herudover vælges ....... revisorer til at revidere kassens regnskab.
Af  

 revisorerne skal mindst den ene være statsautoriseret.
 Stk. 3.  Samtlige valg skal straks meddeles direktøren  

 for arbejdsløshedsforsikringen og gælder for tiden indtil næste ordinære  

 delegeretmøde.
Stk. 4.  Enhver afdeling kan stille forslag, der må  

 indsendes til hovedbestyrelsen senest (2) måneder før delegeretmødets  

 afholdelse.
Forslagene udsendes til afdelingerne senest (1) måned før  

 delegeretmødet.
Stk. 5.  Ethvert spørgsmål afgøres ved almindelig  

 stemmeflerhed, jfr. dog § 3, vedrørende anerkendelsens bortfald, hvortil der  

 kræves 3/4 af de afgivne stemmer.
Skriftlig afstemning skal foretages, når  

 mindst ......... delegerede forlanger det.
 Stk. 6.  Alene delegeretmødet, jfr. dog under D, kan  

 vedtage ændringer i nærværende vedtægt, dog under forbehold af direktøren for  

 arbejdsløshedsforsikringen's (eller - for så vidt angår bestemmelse om  

 optagelse af deltidsarbejdende som medlemmer - arbejdsministerens)  

 godkendelse.
Arbejdsløshedskassernes administration A.
Administrativ struktur (Betegnelsen »administrativt kontor« kan erstattes af  

 »regionskontor«, »kredskontor« eller lignende).
 § 20 a.  Arbejdsløshedskassen er en centralt ledet  

 kasse med en ledelse, der benævnes hovedbestyrelsen.
 Stk. 2.  Oprettelse og nedlæggelse af administrative  

 kontorer kan bestemmes af hovedbestyrelsen, jfr. § 26 a, stk. 1.
 Stk. 3.  Ved oprettelse, nedlæggelse eller flytning af  

 et administrativt kontor skal der sendes meddelelse til direktøren for  

 arbejdsløshedsforsikringen og det lokale arbejdsformidlingskontor.
 § 21 a.  Kassens administration ledes af  

 ...............................
 Ledere af kassens administrative kontorer ansættes af  

 administratoren/hovedbestyrelsen/forretningsudvalget efter indstilling af  

 administratoren.
 § 22 a.  Ethvert kontor, der er oprettet under kassen,  

 skal administrere i overensstemmelse med de anvisninger, som hovedbestyrelsen  

 har givet.
 §§ 23-25 udgår.
B.
Hovedbestyrelsen og forretningsudvalget § 26 a.  Hovedbestyrelsen udfører de funktioner, der  

 er tillagt den i henhold til nærværende vedtægt, og varetager i øvrigt  

 kassens ledelse under ansvar for delegeretmødet, alt i overensstemmelse med  

 lovgivningen og de anvisninger, som er givet af direktøren for  

 arbejdsløshedsforsikringen og arbejdsdirektøren.
 Hovedbestyrelsen (hovedkontoret) udbetaler dagpenge m.v. og varetager ved  

 brug af EDB den administration, der er forbundet med udbetalingen, samt  

 fremskaffer oplysninger til statistiske formål efter retningslinier, der  

 fastsættes af direktøren for arbejdsløshedsforsikringen og arbejdsdirektøren.
 Hovedbetyrelsen er ansvarlig for, at kassen - såvel hovedkontor som  

 administrative kontorer - har ansat tilstrækkeligt kvalificeret personale til  

 at varetage de administrative funktioner.
 Stk. 2.  Hovedbestyrelsen fastsætter retningslinier for  

 kassens samarbejde med de organisationer og faggrupper, der er nævnt i § 4,  

 med bilag.
Stk. 3.  Hovedbestyrelsen består af en formand, en  

 næstformand, en hovedkasserer og ........... andre medlemmer, som vælges på  

 det ordinære delegeretmøde, der endvidere vælger suppleanter for sidstnævnte  

 ........... medlemmer af hovedbestyrelsen, jfr. § 30 a.
Valgbare er alene  

 medlemmer af kassen.
En faggruppe kan være repræsenteret af ......... ordinære medlemmer i  

 hovedbestyrelsen bortset fra formand og næstformand.
Hvis en faggruppe udgår  

 af det i § 4, nævnte bilag, udtræder samtidig eventuelle valgte  

 hovedbestyrelsesmedlemmer, der repræsenterer faggruppen.
Stk. 4.  Hvis ......... (formanden, næstformanden,  

 hovedkassereren) fratræder inden for en valgperiode, kan hovedbestyrelsen  

 inden for eller uden for sin midte vælge en stedfortræder, der da fungerer  

 indtil næste ordinære delegeretmøde.
Hvis et af de øvrige  

 bestyrelsesmedlemmer fratræder, indtræder en af de valgte suppleanter i  

 hovedbestyrelsen efter de gældende regler.
 Stk. 5.  Hovedbestyrelsen fastsætter selv sin  

 forretningsorden og samles så ofte, formanden finder det nødvendigt, og når  

 mindst ........... af hovedbestyrelsens medlemmer forlanger det.
 § 27 a.  Kassens daglige ledelse forestås af  

 bestyrelsen/et forretningsudvalg bestående af forman~  

 den/næstformanden/hovedkassereren og ........... andre medlemmer, som er  

 valgt af hovedbestyrelsen inden for dennes midte.
 Stk. 2.  Forretningsudvalget samles så ofte, formanden  

 finder det nødvendigt, samt når mindst ........... medlemmer forlanger det.
 Stk. 3.  Hovedbestyrelsen fastsætter  

 forretningsudvalgets kompetence inden for de beføjelser og øvrige funktioner,  

 som er tillagt hovedbestyrelsen.
Stk. 4.  Kassens almindelige ekspeditionsmæssige  

 forretninger varetages af hovedkassereren eller en af hovedbestyrelsen ansat  

 administrator.
Sidstnævnte kan indkaldes til at deltage i hovedbestyrelsens  

 og forretningsudvalgets møder, dog uden stemmeret.
C.
Delegeretmøder § 28 a.  Hvert (andet ......... femte) år afholdes  

 efter indkaldelse af hovedbestyrelsen et ordinært delegeretmøde, som er  

 kassens højeste indre myndighed, jfr. dog nedenfor under D.
 Stk. 2.  Ordinært delegeretmøde indkaldes med mindst  

 ........... måneders varsel til afholdelse inden udgangen af ...........  

 måned.
 Stk. 3.  I særlige tilfælde, hvor forholdene kræver det,  

 kan hovedbestyrelsen med direktøren for arbejdsløshedsforsikringen's  

 godkendelse indkalde til et ekstraordinært delegeretmøde.
 Stk. 4.  Et ekstraordinært delegeretmøde indkaldes med  

 mindst 14 dages varsel ved tilsigelse til de delegerede med en dagsorden, der  

 tydeligt oplyser om den eller de sager, der skal behandles i overensstemmelse  

 med direktørens godkendelse.
 Stk. 5.  Såvel ordinære som ekstraordinære  

 delegeretmøder er beslutningsdygtige, hvis de er lovligt indvarslet, og når  

 mindst ........... delegerede er til stede.
 § 29 a.  Hovedbestyrelsens medlemmer er selvskrevne  

 deltagere i delegeretmøder, men har ingen stemmeret ved godkendelse af  

 beretning og regnskab.
 Stk. 2.  Hovedbestyrelsen drager omsorg for, at  

 medlemmer, der ikke er medlem af den/de faglige organisation(er), som er  

 tilknyttet kassen, får mulighed for at deltage i afstemning om valg af  

 delegerede samt opstille til valg af delegerede og hovedbestyrelsen på lige  

 fod med de øvrige medlemmer af kassen.
 Stk. 3.  Valg af delegerede finder sted samme år som det  

 ordinære delegeretmøde.
Stk. 4.  Delegerede vælges på grundlag af faggrupper,  

 jfr. § 4 med bilag.
To eller flere faggrupper kan anmelde valgforbund,  

 hvorefter disse valgteknisk udgør en faggruppe.
Valgforbund skal anmeldes  

 senest .............
 Stk. 5.  I delegeretmøder kan faggrupper lade sig  

 repræsentere på følgende måde:
 Dersom delegeretmødet har et i forvejen fastsat antal delegerede, udformes  

stk. 5.  således:
 I delegeretmødet deltager i alt (x) valgte delegerede.
 De enkelte faggruppers ret til at lade sig repræsentere på delegeretmødet  

 afgøres på grundlag af et fordelingstal, der fremkommer ved, at kassens  

 medlemstal pr. 1. januar divideres med (x). Resultatet heraf afrundes til  

 nærmeste hele tal.
 Tildeling af mandater til delegeretmødet fra faggrupperne foretages ved at  

 dividere de enkelte faggruppers medlemstal pr. 1. januar med  

 fordelingstallet.
 På grundlag af det således fremkomne tal (3 decimaler) fordeles mandaterne  

 til faggrupperne i overensstemmelse med de fremkomne  hele  tal.
 Eventuelle overskydende mandater fordeles til faggrupper, hvor tallet  

 udviser den største brøk.
 Stk. 6.  Ingen faggruppe kan tildeles mere end .........  

 delegerede.
 Stk. 7.  Kandidater til delegerede opstilles inden for  

 faggruppen enten af den/de organisation(er), der er grundlag for faggruppen,  

 eller af ......... medlemmer af faggruppen.
 Intet medlem kan være stiller for mere end en kandidat.
 For hver kandidat opstilles en suppleant.
Stk. 8.  Valg af delegerede foregår blandt faggruppens  

 medlemmer.
Der kan afgives 1 stemme på hver kandidat, dog maksimalt svarende  

 til det antal mandater, faggruppen har fået tildelt.
Svarer det opstillede  

 antal kandidater til antal mandater, er pågældende valgt.
 Er der opstillet færre kandidater end tildelte mandater, bortfalder de  

 overskydende mandater.
 Stk. 9.  Skriftlig afstemning afsluttes den  

 .............
 Kandidater og suppleanter skal anmeldes skriftligt til hovedbestyrelsen  

 senest ...........
 Stk. 10.  Delegeredes valgperiode er ........... år fra  

 ............. til ............, dog bortfalder ingen mandater, før nyvalg har  

 fundet sted.
Stk. 11.  Hvis en af de valgte delegerede får permanent  

 forfald eller mister sin valgbarhed, indtræder den pågældende suppleant som  

 delegeret.
Supplering herudover er ikke mulig.
 § 30 a.  Dagsorden for delegeretmøde skal mindst  

 indeholde følgende punkter:
 Hvis der er stillet forslag om ændring af kassens vedtægt, og hvis  

 delegeretmødet skal fastsætte lønninger og honorarer, diæter og rejseudgifter  

 til tillidsmænd og delegerede, skal dette fremgå af dagsordenen.
Stk. 2.  Hovedbestyrelsen vælges i henhold til § 26 a.  

 Herudover vælges ........... revisorer til at revidere kassens regnskab.
Af  

 revisorerne skal mindst den ene være statsautoriseret.
 Stk. 3.  Samtlige valg gælder for tiden indtil næste  

 ordinære delegeretmøde.
Stk. 4.  Enhver faggruppe kan stille forslag, der må  

 indsendes til hovedbestyrelsen senest (2) måneder før delegeretmødets  

 afholdelse.
Forslagene udsendes til faggrupperne senest (1) måned før  

 delegeretmødet.
Stk. 5.  Ethvert spørgsmål afgøres ved almindelig  

 stemmeflerhed, jfr. dog § 3, vedrørende anerkendelsens bortfald, hvortil der  

 kræves 3/4 af de afgivne stemmer.
Skriftlig afstemning skal foretages, når  

 mindst ........... delegerede forlanger det.
 Stk. 6.  Alene delegeretmødet, jfr. dog under D, kan  

 vedtage ændringer i nærværende vedtægt, dog under forbehold af direktøren for  

 arbejdsløshedsforsikringen's (eller - for så vidt angår bestemmelse om  

 optagelse af deltidsarbejdende som medlemmer - arbejdsministerens)  

 godkendelse.
D.
Urafstemning § 31.  Mellem delegeretmøderne kan hovedbestyrelsen  

 med direktøren for arbejdsløshedsforsikringen's godkendelse lade foretage  

 almindelig afstemning (urafstemning) blandt samtlige kassens medlemmer om  

 spørgsmål, som kræver hurtig afgørelse.
 Stk. 2.  De nærmere regler om fremgangsmåden ved  

 afholdelse af en sådan afstemning fastsættes af hovedbestyrelsen.
Regnskabsvæsen § 32.  Kassens regnskabsvæsen, der omfatter  

 hovedkassen og eventuelle afdelinger, skal tilrettelægges i overensstemmelse  

 med de retningslinier, der er fastsat af direktøren for  

 arbejdsløshedsforsikringen, og således at kassen kan opfylde de til enhver  

 tid gældende krav til regnskabsaflæggelse og løbende indberetninger.
 Stk. 2.  Regnskabsføringen skal give en klar og  

 overskuelig redegørelse for kassens hele virksomhed, således at den kan danne  

 grundlag for udarbejdelse af kassens årsregnskab.
 Stk. 3.  Det påhviler kassens hovedbestyrelse at  

 tilrettelægge forretningsgangen og fuldmagtsforholdene på betryggende måde  

 til sikring af kassens aktiver.
 Stk. 4.  Kassen tegnes af en eller flere af  

 hovedbestyrelsen bemyndigede personer.
Stk. 5.  Den kontante kassebeholdning må ikke overstige,  

 hvad der er nødvendigt til dækning af kassens løbende udgifter.
Overskydende  

 midler anbringes i overensstemmelse med reglerne i § 33.
 Stk. 6.  Hovedbestyrelsen skal bemyndige mindst 2  

 personer til via kassens pengeinstitut at rekvirere forskud til udbetaling af  

 dagpenge m.v., samt via Danmarks Nationalbank at foranledige tilbageholdt  

 kildeskat overført til Statsskattedirektoratet.
 Stk. 7.  Regnskabsføringen skal være indrettet således,  

 at den løbende giver en fuldstændig oversigt over mellemregnskabet med  

 afdelingerne og udbetalinger af dagpenge m.v. for hvert enkelt medlem.
 Stk. 8.  Der skal på hovedkontoret være et ajourført  

 medlemsregister over samtlige kassens medlemmer.
 § 33.  Kassens indtægter og formue skal holdes adskilt  

 fra andre foreningers midler og må hverken som lån, sikkerhedsstillelse eller  

 gave tilflyde andre foreninger eller anvendes i andet uvedkommende øjemed.
Stk. 2.  Forskud fra staten skal placeres på særskilte  

 konti for hver ydelsesart.
Disse konti må ikke anvendes til andre formål og  

 skal være oprettet i samme pengeinstitut.
 Stk. 3.  Forskudskontiene skal forrentes til fordel for  

 staten i overensstemmelse med de til enhver tid gældende regler.
 § 34.  Ved udgangen af hver måned udarbejder kassen en  

 månedsbalance, som inden udgangen af den følgende måned indsendes til  

 direktøren for arbejdsløshedsforsikringen i en af denne foreskreven form.
 Stk. 2.  Efter regnskabsårets slutning udarbejder  

 kassen, under iagttagelse af de retningslinier, der er givet af direktøren  

 for arbejdsløshedsforsikringen, et årsregnskab for det forløbne regnskabsår.
Stk. 3.  Årsregnskabet omfatter refusionsregnskab,  

 resultatopgørelse, status, noter og beretning om kassens virksomhed i det  

 forløbne regnskabsår.
Regnskabsformularen udarbejdes af direktøren for  

 arbejdsløshedsforsikringen.
 Stk. 4.  Årsregnskabet underskrives af bestyrelsen eller  

 det samlede forretningsudvalg og de valgte revisorer.
 Stk. 5.  For at kassen kan opnå refusion fra staten,  

 skal årsregnskabet i revideret og behørigt underskrevet stand indsendes til  

 direktøren for arbejdsløshedsforsikringen inden for den frist, som er fastsat  

 i loven.
 § 35.  De på delegeretmødet valgte revisorer reviderer  

 kassens årsregnskab i overensstemmelse med den revisionsinstruks, som er  

 fastsat af direktøren for arbejdsløshedsforsikringen.
 Stk. 2.  Arbejdsløshedskassens valgte statsautoriserede  

 revisor er ansvarlig for den samlede revision, uanset om eventuelle  

 afdelinger har valgt anden revisor.
 Stk. 3.  Hovedbestyrelsen og de valgte revisorer, såvel  

 som direktøren for arbejdsløshedsforsikringen har til enhver tid ret til at  

 undersøge regnskaberne og kassebeholdningen samt til at kontrollere  

 regnskabsføringen såvel i afdelingerne som i hovedkassen.
 Vedtægtens ikrafttræden m.m.
 § 36.  Nærværende vedtægt, der er revideret på kassens  

 den ......... 19 ......... afholdte delegeretmøde og godkendt af direktøren  

 for arbejdsløshedsforsikringen (og - for så vidt angår bestemmelse om  

 optagelse af deltidsarbejdende - af arbejdsministeren), træder for så vidt de  

 pågældende bestemmelser ikke allerede er gældende, i kraft den  

 ................ 19 ..........
 Samtidig ophæves den under ..................... 19 ......... udsendte  

 vedtægt med dertil hørende tillægsblad(e).
 Stk. 2.  Kassen drager omsorg for, ved bekendtgørelse i  

 fagblade eller på anden måde, at hvert enkelt medlem kan få udleveret et  

 eksemplar af vedtægten, jfr. § 7, stk. 2.
 Stk. 3.  Kassens vedtægt skal være i overensstemmelse  

 med den af arbejdsministeren godkendte standardvedtægt for de statsanerkendte  

 arbejdsløshedskassers virksomhed og skal godkendes af direktøren for  

 arbejdsløshedsforsikringen.
Stk. 4.  Enhver ændring af vedtægten, der vedtages af  

 kassen, kræver godkendelse af direktøren for arbejdsløshedsforsikringen.
For  

 så vidt angår bestemmelse om, at deltidsarbejdende kan optages som medlemmer  

 af kassen, kræves arbejdsministerens godkendelse.
Stk. 5.  Ændringer i standardvedtægten har, bortset fra  

 afsnit 7, umiddelbart virkning for kassens vedtægtsbestemmelser, og skal  

 medtages ved første genoptryk af kassens vedtægt.
Når dette er sket, gives  

 meddelelse til direktøren for arbejdsløshedsforsikringen, hvortil der  

 samtidig sendes 100 eksemplarer af den trykte vedtægt.
 § 37.  Standardvedtægten, der er godkendt af  

 arbejdsministeren, træder i kraft den 1. september 1986.
 Samtidig ophæves standardvedtægten af 1978.
