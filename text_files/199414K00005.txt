Nr BTL 5 Betænkning over Forslag til lov om ændring af lov om vægtafgift af  

 motorkøretøjer m.v., lov om afgift af ansvarsforsikringer for motorkøretøjer  

 m.v. og lov om energiafgift af mineralolieprodukter m.v. (Nedsættelse og  

 omlægning af vægtafgiften af visse lastmotorkøretøjer, ophævelse af  

 ansvarsforsikringsafgiften for vognmandsbiler, reduktion af  

 dieselolieafgiftsforhøjelsen, genindførelse af udligningsafgiften for  

 dieseldrevne busser og varebiler m.v. og forhøjelse af udligningsafgiften for  

 dieseldrevne personbiler)   

 Nr L 5 1994-95, 1. samling Afgivet af Skatteudvalget Afgivet: 19941116 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlig og mundtlig henvendelse fra  

 Erhvervenes Transportudvalg.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med de stillede  

 ændringsforslag.
Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
Mindretallet vil ved 2. behandling stemme hverken for eller imod  

 ændringsforslagene.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet indstiller også ændringsforslagene til forkastelse.
Mindretallet bemærker, at Fremskridtspartiet har støttet indførelsen af  

 vejafgifter, jf. lovforslag nr.
L 4, da partiet principielt går ind for  

 betaling for brug af veje.
Endvidere indfører Tyskland vejafgiften under alle  

 omstændigheder den 1. januar 1995, hvorfor Fremskridtspartiet således ser  

 flere fordele ved at indføre vejafgift i Danmark samtidig.
 Fremskridtspartiet har samtidig fremhævet, at den omkostning, som  

 vejafgiften pålægger vognmandserhvervet, fuldt skal kompenseres erhvervet.  

 Hensigten med dette er, at erhvervet samlet ikke pålægges yderligere  

 belastninger på grund af vejafgiften.
Lovforslaget medfører ikke den ønskede kompensation.
Specielt med  

 indregningen af den mindre stigning af dieselolieafgiften end tidligere  

 planlagt mener Fremskridtspartiet, at erhvervet reelt pålægges øgede  

 omkostninger.
I forvejen var det som en del af skattereformen blevet bestemt, at  

 stigningen skulle ske i takt med udviklingen i Tyskland, hvorfor den nu  

 påtænkte mindre stigning skulle være gennemført uanset indførelsen af  

 vejafgiften.
Da erhvervet således samlet pålægges øgede omkostninger, kan  

 Fremskridtspartiet ikke støtte lovforslaget.
 ÆndringsforslagAf skatteministeren , tiltrådt af et flertal  

 (S, V, KF, RV og CD):
 Til § 1 1) Nr. 6 affattes således:
 »6. I § 4, stk. 1, ophæves 1.-4. pkt., og i  

 stedet indsættes:
»Af vare- og lastmotorkøretøjer, der ikke er afgiftspligtige efter  

 lov om afgift af vejbenyttelse, af påhængsvogne til godstransport og af  

 registreringspligtige påhængsredskaber bortset fra campingvogne samt af  

 registreringspligtige motorredskaber, som er indrettet til godstransport,  

 svares afgift af køretøjernes tilladte totalvægt efter nedenstående satser.  

 Afgiften af motorkøretøjer, der registreres som trækkraft for sættevogne til  

 godstransport, forhøjes som fastsat i stk. 2. Afgiften af de nævnte  

 påhængsredskaber beregnes efter satserne for påhængsvogne.
Afgiften af de  

 nævnte motorredskaber beregnes efter satserne for vare- og  

 lastmotorkøretøjer.
Der betales ikke afgift af påhængskøretøjer til  

 godstransport, der har en tilladt totalvægt over 3.500 kg.«» 2) I den under nr. 8 foreslåede § 4 a affattes  

stk. 1 således:
»Af lastbiler og vogntog m.v., der er afgiftspligtige efter lov om  

 afgift af vejbenyttelse, betales afgift på grundlag af den samlede  

 registrerede tilladte totalvægt for lastbilen eller vogntoget efter  

 nedenstående satser.
For lastbiler, der er registreret som trækkraft for  

 flere sættevogne, anvendes satsen for det vogntog, der med den pågældende  

 lastbil har den højeste sats.
For lastbiler, der er registreret som trækkraft  

 for en eller flere påhængsvogne, anvendes den højeste af satserne for det  

 eller de registrerede vogntog, dog mindst satsen for samme lastbil uden  

 påhængsvogn, jf. § 2, stk. 2:
 3) I den under nr. 8 foreslåede § 4 a affattes  

stk. 2 således:
»Stk. 2. For køretøjer som nævnt i stk. 1, der registreres 1.  

 gang eller har været afmeldt, forfalder afgiften til betaling på  

 registreringstidspunktet og betales forud for hele perioden.
I øvrigt finder  

 § 2, jf. § 5, om afgiftsperioder m.v., § 4, stk. 1 og 2, 2. pkt., om  

 regulering af afgiftsbeløb m.v. og § 6 om renteterminer og renteberegning i  

 lov om afgift af vejbenyttelse tilsvarende anvendelse.« 4) I den under nr. 8 foreslåede § 4 a indsættes  

 efter stk. 2 som nyt stykke:
»Stk. 3. Såfremt et køretøj, der er afgiftspligtigt efter  

 stk. 1, afmeldes af motorkøretøjsregisteret i afgiftsperioden, refunderes  

 afgiften med 1/12 for hver hele måned, der resterer af afgiftsperioden.« Stk. 3 bliver herefter stk. 4.
 5) Efter nr. 8 indsættes som nyt nummer:
»01. I § 5 ændres »II-III« til: »II A  

 og B«.' 6) Efter nr. 10 indsættes som nye numre:
 »02. I § 10, stk. 1 og 2, ændres »på  

 afgiftens forfaldstid« til: »ved afgiftsperiodens begyndelse«.
03. I § 10, stk. 4, ændres »afgiftens  

 forfaldstid« til: »afgiftsperiodens begyndelse«.' Til § 2 7) I den foreslåede affattelse af § 3, stk. 1, 2.  

 pkt., ændres »med tilladt totalvægt over 6.000 kg og hertil hørende  

 påhængsvogne, der« til: »og hertil hørende påhængsvogne, der med  

 tilladelse efter lov om godskørsel«.
 Til § 5 8) Efter stk. 2 indsættes som nyt stykke:
»Stk. 3. Stk. 2 og § 1, nr. 3 og 4, har virkning for det  

 enkelte køretøj fra og med den første afgiftsperiode, der begynder den 1.  

 januar 1995 eller senere. § 1, nr. 1, 2, 5, 7 og 01, har virkning for det  

 enkelte køretøj fra og med den første afgiftsperiode, der begynder den 1.  

 januar 1996 eller senere.« Bemærkninger Til nr. 1. Ved ændringen præciseres, at lovforslagets § 1, nr. 6, alene  

 vedrører tekstdelen i den foreslåede affattelse af § 4, stk. 1, som samtidigt  

 indeholder enkelte sproglige rettelser.
For lovforslagets § 1, nr. 7, er det  

 allerede præciseret, at dette nummer alene vedrører tabeldelen i den  

 foreslåede affattelse af § 4, stk. 1.
Til nr. 2 Efter ændringsforslaget justeres afgiftssatserne i  

 overensstemmelse med den værdi af ecu på 7,53281 kr., der var gældende den  

 første arbejdsdag i oktober (den 3. oktober), men som endnu ikke var  

 offentliggjort, da lovforslaget skulle trykkes.
Ved lovforslaget var det lagt  

 til grund, at ecu-kursen ville blive 7,5 kr.
Den kurs, der skal anvendes, var  

 imidlertid ca. 0,4 pct. højere. Ændringsforslaget giver derved et beskedent  

 merprovenu på henved 0,5 mio. kr. og resulterer i vægtafgiftsstigninger fra  

 0-30 kr. pr. lastbil eller vogntog.
Endvidere indeholder ændringen enkelte  

 sproglige rettelser og præciseringer.
 Til nr. 3 Ændringsforslaget er en konsekvens af det samtidigt stillede  

 ændringsforslag til § 5 i forslag til lov om afgift af vejbenyttelse (L 4).
Til nr. 4 Ændringsforslaget præciserer omfanget af refusion af afgift for  

 køretøjer, der er afgiftspligtige efter lov om vejbenyttelse, når disse  

 afmeldes af motorkøretøjsregisteret.
Reglen svarer til reglerne i forslaget  

 til lov om afgift af vejbenyttelse (L 4), idet der dog ikke beregnes gebyr.
 Til nr. 5 Ved ændringen bringes henvisningen i overensstemmelse med den  

 foreslåede affattelse af tabeldelen i § 4, stk. 1, pr. 1. januar 1996.
 Til nr. 6 Ændringen er en konsekvens af, at vægtafgiften for de køretøjer,  

 der er afgiftspligtige efter lov om afgift af vejbenyttelse, skal følge  

 denne, for så vidt angår betalingstidspunkter m.v. Ændringen er uden  

 betydning for køretøjer, der ikke er afgiftspligtige efter lov om afgift af  

 vejbenyttelse, idet afgiftsperiodens begyndelse er tidligst mulige  

 forfaldstidspunkt for disse køretøjer.
 Til nr. 7 Ændringen er en konsekvens af, at trafikministeren ifølge  

 bemærkningerne til L 23, forslag til lov om ændring af lov om godskørsel,  

 fremsat den 26. oktober 1994, påtænker at ændre den nedre grænse for  

 godskørsel, der kræver tilladelse. Ændringsforslaget betyder, at  

 vognmandsbiler vil være fritaget for ansvarsforsikringsafgift uanset udfaldet  

 af trafikministerens overvejelser.
Til nr. 8 Ændringsforslaget angiver forløbet af overgangen til helårlige  

 satser i 1995 for lastbiler m.v., der ikke er afgiftspligtige efter lov om  

 afgift af vejbenyttelse, og busser.
For 1996 angives forløbet af  

 genindførelsen af udligningsafgiften for lastbiler m.v., der ikke er  

 afgiftspligtige efter lov om afgift af vejbenyttelse, og busser, forhøjelsen  

 af udligningsafgiften for personbiler og hyrevogne og forhøjelsen af  

 vægtafgiften for større varebiler og mindre lastbiler.
