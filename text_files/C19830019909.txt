 § 1.  Efter dette cirkulære, som udsendes i medfør af  

 § 2 i lov nr. 228 af 19. maj 1971 om statens byggevirksomhed m.v., skal der  

 inden for byggebevillingen i forbindelse med statsligt byggeri afsættes et  

 beløb til kunstnerisk udsmykning.
Stk. 2.  Bestemmelsen gælder ikke alene for nybyggeri,  

 men også ved ombygning og tilbygning.
Bestemmelsen gælder kun for arbejder,  

 hvor bygningsudgiften incl. moms er over 1 mill. kr.
§ 2.  Beløbet skal normalt svare til 1 pct. af  

 bygningsudgiften incl. moms, således som den er opgjort i overslaget for det  

 godkendte projektforslag.
Der ses bort fra eventuelle udgifter til særlige  

 tekniske installationer og anlæg, der går ud over ejendommens almindelige  

 forsyning med el, varme, vand, ventilation, telefon m.v.
Det beløb, som  

 afsættes til kunstnerisk udsmykning, opføres med en særlig post under  

 omkostninger.
 Stk. 2.  Forpligtelsen til at afsætte et beløb til  

 kunstnerisk udsmykning kan opfyldes ved at anvende et større eller mindre  

 beløb på det enkelte byggeri, men forpligtelsen, som nævnt i stk. 1, skal  

 være opfyldt ved det enkelte ministeriums eller den enkelte statsvirksomheds  

 samlede byggeri i finansåret.
 Stk. 3.  Kunstnerisk udsmykning skal fortrinsvis ske i  

 byggeri, hvortil offentligheden har adgang eller byggeri, som anvendes af et  

 betydeligt antal ansatte.
Stk. 4.  Billedkunstnerisk medvirken kan ske under  

 projekteringen eller senere.
Den kunstneriske udsmykning kan være en  

 integreret del af bygningens form, farvesætning og lignende.
Den kan bestå i  

 ind- og udvendig udsmykning eller kunstværker, bestilte eller indkøbte, til  

 anbringelse i, på eller uden for bygningen.
 § 3.  Når et statsligt byggearbejde udbydes på et  

 tidligere projektstadium end nævnt i § 2, stk. 1, f. eks. udbud i  

 totalentreprise på grundlag af byggeprogram, skal der til kunstnerisk  

 udsmykning afsættes et beløb efter tilsvarende principper som nævnt i § 1 og  

 § 2.
Stk. 2.  I ansøgninger om bevilling til byggeri - såvel  

 til projektering som til udførelse - oplyses, hvilket beløb der er afsat til  

 kunstnerisk udsmykning.
Søges bevilling på de årlige finanslove, anføres fra  

 og med 1985 oplysningen under »Andre bemærkninger« i skema  

 vedrørende bygge- og anlægsarbejder.
§ 4.  Den styrelse, som forbereder et byggeri, der er  

 omfattet af § 1, skal drøfte byggeriets egnethed for kunstnerisk udsmykning  

 med Statens Kunstfond (Sankt Annæ Plads 10 B, 1250 K, tlf.: 01 11 36 01).  

 Drøftelsen bør så vidt muligt ske under udarbejdelse af byggeprogrammet og  

 før bygherrens godkendelse af projektforslaget.
I drøftelsen kan deltage en  

 repræsentant for byggestyrelsen.
Stk. 2.  Den byggende styrelse træffer efter drøftelsen  

 beslutning om, hvorvidt der skal ske en kunstnerisk udsmykning.
Den videre  

 procedure aftales i bekræftende fald med Kunstfonden, der herefter varetager  

 rådgivning af bygherren.
 § 5.  Dette cirkulære gælder for statslige  

 byggearbejder eller etaper heraf, såfremt arbejdet vil medføre udgifter på  

 finansloven fra og med finansåret 1984, og i øvrigt byggearbejder, hvortil  

 projektforslag ikke er færdigbehandlet af bygherren med udgangen af december  

 1983.
 Stk. 2.  Cirkulæret gælder også for statsligt byggeri på  

 Færøerne samt for byggeri for danske repræsentationer i udlandet.
