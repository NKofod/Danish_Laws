Betænkning afgivet af Sundhedsudvalget den 8. december 2004 Betænkning over Forslag til lov om ændring af lov om  

 sundhedsvæsenets centralstyrelse m.v.  


  

 (Takstfinansiering af Sundhedsvæsenets  

 Patientklagenævn) [af indenrigs‑ og sundhedsministeren (Lars  

 Løkke Rasmussen)] 1. Udvalgsarbejdet Lovforslaget blev fremsat den 4. november 2004 og var til 1.  

 behandling den 17. november 2004. Lovforslaget blev efter 1. behandling  

 henvist  

 til behandling i Sundhedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 29. september 2004  

 dette  

 udkast til udvalget, jf. folketingsåret 2003-04, alm. del  bilag 930.  

 Den 4.  

 november 2004 sendte indenrigs- og sundhedsministeren de indkomne høringssvar  

 samt et notat herom til udvalget.
Spørgsmål Udvalget har stillet 9 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KD) indstiller lovforslaget til  

  

 vedtagelse uændret.
Dansk Folkepartis medlemmer af udvalget mener, at  

 takstfinansiering af Sundhedsvæsenets Patientklagenævn kan være en  

 forbedring.  

 Finansieringen af Patientklagenævnet overgår fra staten til amterne,  

 Hovedstadens Sygehusfællesskab, Bornholms Kommune samt Københavns og  

 Frederiksberg  

 Kommuner.
Finansieringen skal foregå ved opkrævning af en standardtakst pr.  

 klage, som indbringes for Patientklagenævnet.
Med lovforslaget forventes et  

 incitament til, at amterne forsøger at begrænse borgernes anledning til at  

 klage ved at forebygge eventuelle fejl, hvor dette er muligt.
Dette ser Dansk  

 Folkeparti som en væsentlig forbedring.
Der nedsættes et kontaktudvalg, der  

 skal følge takstfinansieringsordningen og afgive indstilling til indenrigs-  

 og  

 sundhedsministeren om fastsættelse af sagstaksterne.
Under 1. behandling af lovforslaget, mente Dansk Folkeparti, at  

 der eventuelt kunne være en fare for, at patientkontorerne kunne have en vis  

 interesse i at få klienterne til at afstå fra at klage.
På baggrund af Dansk  

 Folkepartis spørgsmål og indenrigs- og sundhedsministerens svar vedrørende  

 bl.a. vejledning til amtskommunerne m.v. om oplysningspligt og  

 patientinformation, kan Dansk Folkeparti støtte lovforslaget.
 Et  

  

 mindretal  

  

 i  

 udvalget (S, SF, RV og EL) indstiller lovforslaget til  

  

 forkastelse  

  

 ved 3. behandling.
Socialdemokratiets og Socialistisk Folkepartis medlemmer af  

 udvalget finder, at det strider mod patientforsikringsordningens intentioner,  

 at finansieringen af Sundhedsvæsenets Patientklagenævn overgår fra staten til  

 de enkelte amter, som så skal betale en fast takst for hver indsendt klage.  

 Efter Socialdemokratiets og Socialistisk Folkepartis opfattelse vil det give  

 de  

 ansatte og patientkontorerne et incitament til at undlade at gøre patienterne  

 opmærksom på deres klagemuligheder i en tid, hvor antallet af patientklager  

 er  

 stigende.
Patienter skal naturligvis klage, når der er anledning til det, og  

 der bør ikke lægges en dæmper på denne mulighed.
Helt urimeligt bliver det,  

 når  

 amterne også skal betale klagetakst for indsendte klager over private  

 sundhedsudbydere, som de ingen beføjelser har over for.
 Indenrigs- og sundhedsministeren oplyser, at det kun er et fåtal  

 af klager, der kommer fra private hospitaler, fordi der er så få af dem i  

 dag.  

 Men med den drastiske stigning i antallet af privat tegnede  

 sundhedsforsikringer i de senere år og regeringens politik mere generelt må  

 der  

 forventes at blive flere patienter, der behandles i privat regi, og dermed  

 også  

 flere klager fra denne front i de kommende år.
Socialdemokratiet og Socialistisk Folkeparti er enige i, at  

 patienter behandlet i privat regi og på private hospitaler ikke skal stilles  

 ringere, hvad angår klagemuligheder, end patienter behandlet i offentligt  

 regi,  

 men når de private sundhedsudbydere ikke involveres økonomisk i klager over  

 egen indsats, har de private sundhedsudbyderes intet incitament til at undgå  

 klager.
Der bør kunne findes mere anstændige løsninger.
 Endelig beklager Socialdemokratiet og Socialistisk Folkeparti,  

 at lovforslaget alene har været sendt til høring i så snæver en høringskreds,  

 at bl.a. patientforeninger og Forbrugerrådet ikke har været hørt.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Ester Larsen (V)   

 Preben Rudiengaard (V)   

 Jørgen Winther (V)  

  

  nfmd.  

  

 Birthe Skaarup (DF)  

  

  fmd.  

  

 Anita Knakkergaard (DF)   

 Else Theill Sørensen (KF)   

 Pia Christmas‑Møller (KF)   

 Tove Videbæk (KD)   

 Line Barfod (EL)   

 Lars Kramer Mikkelsen (S)   

 Lone Møller (S)   

 René Skau Björnsson (S)   

 Sophie Hæstorp Andersen (S)   

 Lene Garsdal (SF)   

 Kamal Qureshi (SF)   

 Naser Khader (RV) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 83 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Tidsplan for udvalgets behandling af lovforslaget 3 1. udkast til betænkning Oversigt over spørgsmål og svar vedrørende L 83 Spm.nr.
