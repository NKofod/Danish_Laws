Et japansk selskab indleverede en international patentansøgning (PCT)  

 og designerede bl.a.
Danmark.
I medfør af patentlovens § 31, stk. 1, skulle  

 ansøgningen videreføres i Danmark inden den 13. februar 1988 (prioritet 13.  

 juni 1986). Da 13. februar var en lørdag, blev ansøgningen rettidigt  

 indleveret mandag den 15. februar.
Den 15.
april 1988 blev der indleveret en oversættelse i medfør af  

 patentlovens § 31, stk. 3. Ankenævnet stadfæstede Patentdirektoratets  

 afgørelse, hvorefter 2 måneders fristen i § 31, stk. 3 måtte beregnes i  

 forhold til 20 måneders fristen i § 31, stk. 1, således at fristen for  

 indlevering af oversættelse udløb den 13. april.
At fristen efter § 31, stk.  

 1 forrykkes på grund af helligdagslukning, forrykker ikke fristen efter § 31,  

 stk. 3 tilsvarende.
Antaget at direktoratet ikke var forpligtet til at  

 indsende erindringsfrist efter patentlovens § 15 i den foreliggende  

 situation.
År 1990, den 8. marts afsagde Patentankenævnet (Grønning-Nielsen, Hans  

 Chr.
Thomsen, Terndrup Pedersen) følgende K E N D E L S E i sagen j.nr.
P 18/88: Klage fra Toyo Seikan Kaisha, Ltd., Japan, v/Patentbureau Budde, Schou & Co.
over Patentdirektoratets afgørelse af 11. juli 1988 af patentansøgning nr.  

 0762/88.
 Denne ankenævnssag drejer sig om fortolkningen af fristbestemmelserne i  

 patentlovens § 31 og omfanget af patentdirektoratets forpligtelser efter  

 patentlovens § 15.
 Sagens omstændigheder er følgende:
Den 12. juni 1987 indleveredes for Toyo Seikan Kaisha Ltd., Tokyo, en  

 international patentansøgning (PCT) vedrørende et letoplukkeligt  

 beholderlukke.
Ansøgeren påberåbte sig prioritet fra den 13. juni 1986, 9.  

 december 1986 og 29. maj 1987 og designerede bl.a.
Danmark som ansøgerland.  

 For at bevare prioritet i sin helhed her i landet skulle ansøgningen efter  

 patentlovens § 31, stk. 1, herefter videreføres for Danmark inden 20 måneder  

 fra den 13. juni 1986, dvs. den 13. februar 1988, som var en lørdag.  

 Ansøgningen blev indleveret mandag den 15. februar 1988, hvilket på grund af  

 weekendlukning er rettidigt.
Der blev ikke indleveret en oversættelse til  

 dansk af ansøgningen.
Herom bestemmer patentlovens § 31, stk. 3:
»Såfremt ansøgeren har betalt den fastsatte afgift inden de i stk. 1  

 og 2 fastsatte frister, kan den krævede oversættelse eller genpart indleveres  

 inden en yderligere frist på 2 måneder, mod at der betales en fastsat  

 tillægsafgift inden udløbet af den yderligere frist.« Den danske oversættelse blev indleveret den 15. april 1988, og den 11.  

 juli 1988 skrev direktoratet således til ansøgeren:
»Den 15. februar 1988 har De under nr. 762/88 ansøgt om patent på  

 grundlag af international ansøgning nr.
PCT/JP 87700382 indleveret den 12.  

 juni 1987 med prioritet fra henholdsvis 13 juni 1986, 9. december 1986 og 29.  

 maj 1987.
 Med ansøgningen, som blev indleveret inden udløbet af den i patentlovens §  

 31 fastsatte frist på 20 måneder fra den påberåbte prioritetsdag, fulgte ikke  

 den foreskrevne oversættelse til dansk af den internationale ansøgning, og en  

 sådan er heller ikke blevet indleveret inden den i patentlovens § 31, stk. 3  

 fastsatte yderligere frist på 2 måneder, som udløb den 13. april 1988, idet  

 den nævnte oversættelse med tillægsafgift blev indleveret den 15. april 1988.
Da de fastsatte krav for videreførelse af ansøgningen herefter ikke er  

 opfyldt, må direktoratet i medfør af bestemmelsen i patentlovens § 31, stk. 4  

 anse ansøgningen for tilbagetaget for så vidt angår Danmark ....« Den 23. august 1988 anmodede Budde, Schou & Co. direktoratet om at  

 annullere den trufne afgørelse.
 Bureauet anmodede samtidig subsidiært direktoratet om, såfremt man  

 fastholdt afgørelsen af 11. juli 1988, at genoprette de bortfaldne  

 rettigheder i medfør af patentlovens § 72.
 Endelig påklagede bureauet direktoratets afgørelse af 11. juli 1988 til  

 ankenævnet.
 I skrivelsen af 23. august 1988 til direktoratet har bureauet bl.a. anført  

 følgende:
»... Bureauets bemærkninger 1. Det fremgår af direktoratets skrivelse af 11. juli 1988, at  

 direktoratet er af den opfattelse, at fristen ifølge Patentlovens § 31, stk.  

 1 (»inden 20 måneder fra den internationale indleveringsdag eller, hvis  

 prioritet begæres, fra prioritetsdagen«) og fristen ifølge Patentlovens  

 § 31, stk. 3 (»inden en yderligere frist på 2 måneder«) skal  

 forstås således, at der skal foretages en additiv sammenlægning af de to  

 frister til en samlet - integreret - frist på 22 måneder og således at fristen ifølge Patentlovens § 31, stk. 1 medtages i additionen med sin  

 maximale længde, 20 måneder, uanset om ansøgningen faktisk har udtømt den  

 lovmæssige maksimalfrist på 20 måneder ved kun at have benyttet en mindre del  

 heraf, f.eks. 18 måneder, samt at der må ses bort fra den omstændighed, at den i Patentlovens § 31, stk.  

 1 fastsatte frist undertiden er længere end den angivne maximale længde, 20  

 måneder, for eksempel i tilfælde af julehelligdage, påske- og pinsehelligdage  

 og i tilfælde af, at de 20 måneder løber til en lørdag, idet fristen ifølge §  

 31 i så fald først udløber 2 dage senere, nemlig om mandagen.
I et sådant  

 tilfælde skal der efter direktoratets opfattelse af fristen på 2 måneder og 2  

 dage ses bort fra de sidste 2 dage gennem en sammenlægning af de 2 frister  

 til een frist på 22 måneder.
 2. Direktoratets opfattelse kan illustreres gennem Bilag 15 til bureauets  

 skrivelse af d.d. vedrørende en subsidiær anmodning om genoprettelse af  

 rettighederne i medfør af Patentlovens § 72:
a.
Prioritetsdato: mandag den 26. august 1985.
b.
Ansøgningen indleveret: fredag den 24. april 1987.
 c. 20 måneder fra mandag den 26. august 1985: søndag den 26. april 1987.
 Fristen ifølge § 31, stk. 1 udløber: mandag den 27. april 1987.
 d. 2 måneder fra mandag den 27. april 1987: lørdag den 27. juni 1987.
 Fristen ifølge § 31, stk. 3 udløber: mandag den 29. juni 1987.
e.
Direktoratet meddeler ved skrivelse af torsdag den 25. juni 1987, at  

 fristen ifølge § 31, stk. 1 og 3 udløber: fredag den 26. juni 1987.
 f. 22 måneder fra den 26. august 1985: fredag den 26. juni 1987.
 Af det anførte eksempel fremgår, at fristen, det vil sige den  

 »samlede frist« ifølge § 31, stk. 1 og 3, til indlevering af  

 oversættelse efter direktoratets opfattelse udløber endegyldigt fredag den  

 26. juni 1987. Efter bureauets opfattelse udløber fristen (det vil sige  

 fristen ifølge § 31, stk. 3) imidlertid først mandag den 29. juni 1987.
3. Ifølge PCT-Traktatens Artikel 22, stk. 3, jfr.
I punkt 1, kan enhver  

 national lovgivning for iagttagelsen af den i Artikel 22, stk. 1 eller 2  

 indeholdte frist fastsætte længere tidsfrister end de der nævnte.
 Såfremt den i direktoratets skrivelse af 11. juli 1988 udtrykte opfattelse  

 skulle lægges til grund, nemlig at den i § 31, stk. 1 nævnte frist som følge  

 af den i 1984 stedfundne indføjelse i loven af nuværende § 31, stk. 3 for så  

 vidt angår indlevering af oversættelse er ændret til at være en frist (dvs.  

 en frist) på 22 måneder, ville en naturlig lovformulering have været i stil  

 med følgende:
 »Ønsker ansøgeren at videreføre en international ansøgning for  

 Danmark, skal han til patentmyndigheden betale den fastsatte afgift samt  

 indlevere en oversættelse til dansk af den internationale ansøgning, eller  

 såfremt ansøgningen er affattet på dansk, en genpart af ansøgningen.
Afgiften i henhold til stk. 1 betales inden 20 måneder fra den  

 internationale indleveringsdag eller, hvis prioritet begæres, fra  

 prioritetsdagen.
Såfremt ansøgeren har betalt den fastsatte afgift inden for  

 nævnte frist, kan den krævede oversættelse eller genpart indleveres inden 22  

 måneder at regne som anført mod betaling af en fastsat tillægsafgift inden  

 udløbet af sidstnævnte frist«.
Udtrykket »at regne som anført« i sidstnævnte eksempel på  

 formulering svarer til § 15, stk. 3, idet nemlig § 15, stk. 3 i modsætning  

 til § 31, stk. 3 angiver en begyndelsesdato for fristens løbetid.
Også i §  

 31, stk. 2 er angivet en begyndelsesdato for den der satte frist.
 4. Den nugældende § 31, stk. 3 åbner adgang for en ansøger til at  

 indlevere til direktoratet oversættelse og genpart inden en yderligere frist  

 - dvs. ny frist - mod betaling af en tillægsafgift, såfremt han ikke har  

 været i stand til, eller ikke har ønsket, at indlevere oversættelsen inden  

 den i § 31, stk. 1 fastsatte frist.
 I den foreliggende sag står to forståelser af § 31 overfor hinanden:
a.
Forståelse 1:
 »Der er tale om en frist på 22 måneder«.
 Såfremt prioritetsdatoen medfører, at fristen på 22 måneder løber til en  

 lørdag, for eksempel »lørdag« den 13. april, forskydes udløbet af  

 fristen til »mandag« den 15. april.
 Ansøgeren nyder altså godt af bestemmelsen om udskydelse af udløbet af en  

 frist på grund af, at direktoratet er lukket om lørdagen.
b.
Forståelse 2:
»Der er tale om to frister på henholdsvis 20 måneder (såfremt denne  

 frist er udnyttet fuldt ud) og 2 måneder.« Såfremt maximalfristen på 20 måneder løber (som i den foreliggende sag)  

 til lørdag den 13. februar 1988, forskydes udløbet af fristen til mandag den  

 15. februar 1988 og udgør altså 2 måneder og 2 dage.
 Den yderligere frist på 2 måneder sættes som i den foreliggende sag med  

 løbetid fra mandag den 15. februar 1988 og udløber således ligeledes den 15.  

 april 1988.
 Direktoratets skrivelse af 11. juli 1988.
 Der skal foretages følgende beregning:
 1 Fristen på 20 måneder udløber lørdag den 13. februar 1988, men  

 forskydes til mandag den 15. februar 1988.
 2 Imidlertid ser direktoratet bort fra forlængelsen af fristen fra lørdag  

 til mandag ved efterfølgende at beregne en samlet frist på 22 måneder fra  

 prioritetsdagen og når således til udløbsdato den 13. april 1988 i stedet for  

 den 15. april 1988.
 Bemærkninger til lovforslaget, jævnfør ovenfor I, 4 ad. stk. 4, lægger til  

 grund, at der er tale om to frister og ikke om en frist på 22 måneder:
»Af stk. 4 fremgår, at såvel fristen til at betale den fastsatte  

 videreførelsesafgift og den yderligere frist for indlevering af oversættelse  

 er absolutte.
Overskridelse af fristerne (understreget af BSC) medfører, at  

 ...« Bureauet henviser til den i Bemærkningerne til lovforslaget, jævnfør  

 ovenfor I 4. ad stk. 4 givne begrundelse for indførelse af bestemmelsen i §  

 31, stk. 3:
»Baggrunden for indførelsen af denne yderligere frist er at give  

 patentansøgeren en rimelig frist til at udarbejde en oversættelse af  

 ansøgningen, der ofte er meget omfattende.« I denne forbindelse skal bureauet nævne, at direktoratet - i tilfælde af  

 indlevering af en ansøgning allerede 6 måneder efter prioritetsdagen uden  

 oversættelse af prioritetsdokumenter - tilskriver ansøgerens fuldmægtig og  

 fastsætter en frist på 3 måneder til indlevering af oversættelse, regnet fra  

 datoen på direktoratets skrivelse.
Fristen på 3 måneder anses øjensynligt af  

 direktoratet for værende af en »rimelig længde« til udarbejdelse af  

 oversættelse, ligesom Bemærkningerne til lovforslaget omtaler en 2 måneders  

 frist som »rimelig«.
Noget tilsvarende ses ikke at være tilfældet,  

 såfremt oversættelsesfristen - i overensstemmelse med direktoratets  

 opfattelse - sættes til 2 måneder i medfør af § 31, stk. 3 med tillæg af et  

 antal måneder, som ansøgeren måtte have »in mente« fra  

 maximalfristen på 20 måneder ifølge § 31, stk. 1. Ved forståelsen af § 31,  

 stk. 3 har det interesse at notere, at fristen på 2 måneder falder godt i  

 tråd med den nævnte frist på 3 måneder.
 Bureauet henviser i øvrigt til dokument PCT/SEM/31/2, jævnfør I 9, vedlagt  

 som Bilag 30 til bureauets skrivelse af d.d. vedrørende Patentlovens § 72.
Såfremt en PCT-ansøgning indleveres i Danmark nogle måneder forud for  

 prioritetsdagen med betaling af afgift men uden oversættelse og genpart, kan  

 ansøgeren betale afgiften inden udløbet af den i § 31, stk. 1 angivne frist.  

 En ansøger kan naturligvis ikke have noget at erindre mod, at man måtte  

 tilstå ham en frist til indlevering af oversættelse sammensat af (1) den  

 maximale frist ifølge § 31, stk. 1 og (2) en yderligere frist på 2 måneder  

 ifølge § 31, stk. 3 fra indleveringen af den danske ansøgning.
Såfremt  

 eksempelvis ansøgningen indleveres i Danmark 18 måneder efter  

 prioritetsdagen, indebærer dette altså, at ansøgeren ifølge direktoratets  

 opfattelse skulle have 4 måneder til indlevering af oversættelse.
Bureauet  

 forstår, at dette netop er tilfældet efter direktoratets opfattelse.
I en sådan situation opstår imidlertid spørgsmålet om hjemmel fra  

 direktoratets side hertil i henhold til gældende lovgivning, henholdsvis  

 risikoen for, at en ansøger/patenthaver - i tilfælde af retssag, under  

 hvilken ansøgerens/patenthaverens modpart gør gældende, at der ikke  

 foreligger hjemmel for direktoratets godkendelse af indlevering af  

 oversættelse som sket rettidigt - udsættes for at miste sine rettigheder,  

 henholdsvis en patentrådgivers risiko for at pådrage sig et erstatningskrav  

 af mulig betydelig størrelse samt eventuelt erstatningsansvar for  

 direktoratet for det tilfælde, at en sådan forståelse skulle blive underkendt  

 af domstolene.
Bureauets forretningsgang med noteringen af fristen ifølge §  

 31, stk. 3 som løbende fra indleveringsdagen i Danmark udelukker muligheden  

 for eventuel urigtig beregning af fristen til indlevering af oversættelse og  

 er således mere restriktiv end den af direktoratet foretagne beregning.
Da  

 bureauet ønsker de optimale muligheder for dets klienter, det vil sige også  

 direktoratets klienter, nemlig ansøgere, og ikke ønsker at udsætte sig for at  

 give klienter muligt urigtige samt tabs- og erstatningsvoldende oplysninger,  

 anmoder bureauet høfligst direktoratet om at afgive en udtalelse herom.
 5. Såfremt direktoratet ved udløbet af de 20 måneder må konstatere, at en  

 ansøger ikke har iagttaget de om ansøgningen i § 31, stk. 1 givne  

 forskrifter, idet oversættelse og genpart ikke er indleveret, påhviler det  

 direktoratet ifølge § 15 at tilskrive ansøgeren herom med henvisning til den  

 nærmere angivne frist, nemlig fristen i medfør af § 31, stk. 3.
I bureauets skrivelse til direktoratet af d.d., i hvilken skrivelse  

 bureauet subsidiært henstiller til direktoratet at genoprette ansøgningen i  

 medfør af § 72, har bureauet som bilag vedlagt nogle skrivelser, Bilag 13,  

 14, 15 og 16, vedrørende nogle andre patentansøgninger med § 15-skrivelser  

 fra direktoratet såvel med hensyn til ordinære ansøgninger som med hensyn til  

 en PCT-ansøgning.
Specielt for så vidt angår PCT-ansøgninger, er forholdet  

 det, at direktoratet i nogle, men ikke i alle, sager udsender § 15-skrivelser  

 til de respektive ansøgere.
Ved henlæggelser udsender direktoratet skrivelser  

 med angivelse af den lovmæssige frist uden ifølge loven at være forpligtet  

 hertil.
Efter bureauets opfattelse er det ikke i overensstemmelse med § 15,  

 at direktoratet i den pågældende sag først tilstillede bureauet en §  

 15-skrivelse dagen før den dag, der efter direktoratets opfattelse var  

 udløbsdagen for »frist en« på »22 måneder«.
I den  

 pågældende sag havde bureauet i øvrigt indleveret oversættelse rettidigt.
Den foreliggende sag ville ikke være opstået, såfremt direktoratet havde  

 tilstillet ansøgeren en skrivelse af den i § 15 angivne art.
Direktoratets  

 linie med hensyn til udsendelse af skrivelser forekommer ikke klar, jævnfør  

 at direktoratet ved henlæggelser, hvor direktoratet ikke er forpligtet efter  

 loven til at udsende skrivelser, gør dette, medens direktoratet i PCT-sager,  

 hvor direktoratet skal udsende skrivelser, jævnfør § 31, stk. 1, dog gør  

 dette i nogle tilfælde, men ikke i andre tilfælde.
Bureauet henviser herved til direktoratets skrivelse af 13. september  

 1985, vedlagt som Bilag 31 til bureauets skrivelse af d.d. vedrørende § 72.  

 Den pågældende skrivelse forekommer i sit indhold bureauet overraskende:  

 Direktoratet kan ikke undlade at udsende skrivelser, hvis udsendelse er  

 pålagt direktoratet ved lov, henholdsvis være fritaget for ansvar for en  

 undladelse, under henvisning til »Patentdirektoratets  

 strukturændring«: »forholdene« var ikke  

 »normaliserede« pr. 1. januar 1986 og er fortsat ikke  

 »normale«.
I øvrigt taler skrivelsen om »fristen i PL § 31,  

 stk. 3«....' Den af bureauet nævnte skrivelse af 13. september 1985 fra direktoratet  

 har følgende indhold:
 »Til Patentfuldmægtigene.
Vedr.: Videreførte PCT-ansøgninger i henhold til PL § 31 og lovbundne frister for patentansøgninger iøvrigt.
I en overgangsperiode i forbindelse med patentdirektoratets  

 strukturændring og omlægning af interne sagsgange bedes De være opmærksom på,  

 at den hidtil udsendte skrivelse vedrørende fristen for indlevering af en  

 oversættelse til dansk af beskrivelsen til ansøgningen kan tænkes ikke at  

 blive afsendt fra direktoratet.
De bedes derfor selv være ekstra opmærksom  

 på, at fristen i PL § 31, stk. 3 overholdes.
 Det samme gælder generelt skrivelser herfra vedrørende overholdelse af  

 andre lovbundne frister, som har betydning for patentansøgningers  

 opretholdelse, og som hidtil har været udsendt til erindring, f.eks.  

 vedrørende fremsendelse af prioritetsdokument og om henlæggelse.
 Udsendelse af sådanne skrivelser påtænkes ikke at ophøre og søges i  

 overgangsperioden opretholdt i videst muligt omfang.
Direktoratet forventer, at forholdene vil være normaliserede pr. 1. januar  

 1986, således at disse erindringsskrivelser derefter vil tilgå Dem som  

 hidtil.« Bureauet sammenfattede sine betragtninger således:
»I den foreliggende sag foreligger specielt det, at direktoratet ikke ses at have overholdt sin forpligtelse i henhold til  

 § 15, jævnfør ovenfor I 3. og II 5., at direktoratet øjensynligt ikke har udfærdiget interne regler for  

 udsendelse af § 15-skrivelser, jævnfør ovenfor II 5., sidste afsnit, med det  

 til følge, at det set udefra forekommer tilfældigt, om at en sådan skrivelse  

 udsendes fra sag til anden, hvilket indtryk ikke afkræftes af skrivelsen af  

 13. september 1985, Biag 31, at den foreliggende sag ikke vile være opstået såfremt direktoratet havde  

 efterlevet sin forpligtelse til at tilstille ansøgerne en § 15-skrivelse,  

 jævnfør at bureauet efter modtagelsen af en sådan skrivelse naturligvis ville  

 have indleveret oversættelsen »rettidigt« for at undgå enhver  

 disput om forståelse af § 31, at direktoratet øjensynligt har overset ansøgernes muligheder vedrørende  

 videreførelse af ansøgningen, selv i tilfælde af, at fristen til indlevering  

 af oversættelse skulle blive anset for overskredet, jævnfør ovenfor II 6.  

 Ansøgerne kan naturligvis ikke give afkald på i givet fald at gøre brug af  

 sådanne subsidiære muligheder.' Den 29. marts 1989 afslog direktoratet bureauets anmodning om annulation  

 af afgørelsen af 11. juli 1988 med følgende begrundelse:
 »De anfører, at såfremt direktoratet havde tilstillet ansøgeren en  

 såkaldt § 15-skrivelse, ville det foreliggende problem ikke være opstået, og  

 efter Deres opfattelse påhviler det direktoratet at tilskrive ansøgeren herom  

 med henvisning til fristen for indlevering af oversættelse.
Efter direktoratets opfattelse påhviler det ikke Patentdirektoratet at  

 skrive til ansøger om fristen for indlevering af oversættelse.
Patentloven §  

 15 finder ikke anvendelse i denne situation, idet ansøgningen netop i §  

 31-situationen ikke er videreført i Danmark på det pågældende  

 tidspunkt.« Samtidig blev anmodningen om genoprettelse efter patentlovens § 72  

 afslået.
 Hertil anførte bureauet i skrivelse af 16. maj 1989:
 »Direktoratet indtager følgende standpunkt:
 a) Direktoratet postulerer, at der skulle forligge en  

 »retsvildfarelse« fra bureauets side.
b) Ifølge direktoratet finder PL § 15 »ikke anvendelse i denne  

 situation, idet ansøgningen netop i § 31-situationen ikke er videreført i  

 Danmark på det pågældende tidspunkt«.
Direktoratets nævnte udtalelse  

 forekommer uklar og efter bureauets opfattelse i alle tilfælde urigtig, jfr.  

 at ansøgningen er blevet videreført ved indleveringen af ansøgningen, jfr.
PL  

 § 31, stk. 1.
c) Direktoratet undlader i øvrigt at gå med på det af bureauet anførte.' Af nogle af bureauets vedlagte eksempler fremgår, at direktoratet i  

 patentregistret i hvert fald i tre tilfælde har anført indleveringsdatoen i  

 Danmark som »international videreførselsdato«, selv om en  

 oversættelse til dansk ikke medfulgte.
 Bureauet anførte videre:
»Patentdirektoratet har i forbindelse med nærværende patentansøgnig  

 forsømt sin forpligtelse til at tilstille bureauet en § 15-skrivelse.
Såfremt  

 direktoratet havde tilstillet bureauet en sådan skrivelse, ville oversættelse  

 være blevet indleveret »rettidigt«.
Ved indleveringen af patentansøgningen led ansøgningen af en  

 »mangel«, idet oversættelse ikke var vedlagt.
Efter indleveringen  

 af ansøgningen var denne patentansøgning til behandling i direktoratet ganske  

 svarende til behandligen af ikke-PCT-ansøgninger i henhold til PL Kap.
II,  

 herunder PL § 15.... ....
a.
Direktoratet har lovmæssig pligt til at tilstille ansøgere en §  

 15-skrivelse.
b.
Selvom man antog, at der ikke havde været en lovmæssig pligt for  

 direktoratet til afsendelse af skrivelser som de fremdragne, har direktoratet  

 faktisk gjort dette ifølge retsforbindende »praksis« og vil ikke  

 diskretionært kunne undlade dette, henholdsvis afsende sådanne skrivelser i  

 nogle sager, men ikke i andre, i al fald ikke uden forudgående advis i  

 Patenttidende.
c.
Direktoratet har i øvrigt uden forbehold tilkendegivet over for sine  

 klienter, nemlig over for »patentfuldmægtigene«, at sådanne  

 skrivelser vil fremkomme, jfr. direktorates skrivelse af 13. september 1985,  

 Bilag 31.' Ankenævnet har behandlet sagen i sit møde den 24. januar 1990.
 Sagen er efter klagerens anmodning behandlet sammen med sagen om klagers  

 begæring om genoprettelse efter patentlovens § 72 (P 11/89).
For klageren mødte lrs.
Erik Lassen.
 Patentdirektoratet var repræsenteret af kontorchef Lise Østerborg.
 Klageren nedlagde følgende påstand:
»Den af Patentdirektoratet ved skrivelse af 11. juli 1988 trufne  

 afgørelse, ifølge hvilken Patentansøgning nr. 762/88 anses for tilbagetaget,  

 annuleres.
Offentliggørelse af genoprettelse af nævnte patentansøgning, jfr.  

 Patentdirektoratets skrivelse af 29. marts 1989, bekendtgøres i medfør af  

 Patentlovens § 72 a potiori, idet oversættelse anses for rettidigt indleveret  

 til direktoratet i medfør af Patentlovens § 31, ligesom der ikke er udvist  

 manglende omhu fra ansøgerens side, henholdsvis fra disses patentagenters  

 side.« Lrs.
Erik Lassen forelagde sagen under henvisning til den skriftlige  

 klagebegrundelse og uddybede denne.
Han anførte herved, at direktoratet ved  

 at bortse fra eventuelle løbedage, som måtte forlænge fristen efter § 31,  

 stk. 1, anlægger en restriktiv fortolkning af § 31 stk. 1 og 3, som må  

 forudsætte klar støtte i loven eller dens forarbejder, samt at formålet med  

 indførelsen af § 31, stk. 3 efter bemærkningerne til lovforslaget ikke  

 tilsiger, at 2-månedersfristen i denne bestemmelse forkortes med eventuelle  

 løbedage efter § 31, stk. 1.
 Direktoratet har en lovmæssig pligt til at udsende skrivelse efter  

 patentlovens § 15 for at erindre om fristen efter § 31, stk. 3, og har rent  

 faktisk i flere tilfælde gjort det som påvist i klagerens skriftlige indlæg.  

 At direktoratet ved skrivelsen af 13. september 1985 har varslet en  

 midlertidig suspension af denne praksis, som skulle være udløbet længe før  

 begivenhederne i denne sag, gør ingen forskel heri.
Direktoratet har heroverfor fastholdt, at en PCT-ansøgning først er  

 videreført for Danmark, når såvel betingelserne i § 31, stk. 1, som i stk. 3,  

 i givet fald er opfyldt.
Først på dette tidspunkt opstår eventuelt en  

 forpligtelse efter § 15. Den omstændighed, at patentregistret angiver  

 indleveringsdagen efter § 31, stk. 1, som videreførelsesdato i de af klageren  

 påberåbte eksempler, kan ikke tages til indtægt for andet.
Opfyldes § 31,  

 stk. 3 efterfølgende, regnes viderførelsesdagen netop fra indleveringsdagen  

 efter § 31, stk. 1, og det kan ikke af eksemplerne ses, om registerudskriften  

 er taget mellem udløbet af § 31, stk. 1 - fristen og udløbet af stk.  

 3-fristen eller efter udløbet af sidstnævnte frist.
De skrivelser, som  

 direktoratet i visse tilfælge har sendt for at erindre om fristen efter § 31,  

 stk. 3, er ikke erindringsskrivelser i § 15's forstand.
 Ankenævnet skal udtale:
Efter patentlovens § 31, stk. 1, gælder der en 20-måneders frist fra den  

 internationale indleveringsdag - eller fra den begærede prioritetsdag - til  

 betaling af afgift og indlevering af oversættelse til dansk eller genpart af  

 ansøgningen.
Hvis kun afgiften betales inden denne frist, kan oversættelse  

 eller genpart i medfør at § 31, stk. 3, indleveres inden en ydeligere frist  

 på 2 måneder.
Hvis kravene i 31, stk. 1 og stk. 3, ikke overholdes, bestemmer  

 § 31, stk. 4, at ansøgningen skal anses tilbagetaget for Danmark.
Efter lovens ordlyd og forarbejder findes der at foreligge to frister med  

 hvert deres selvstændige begyndelse- og udløbstidspunkt.
Fristen i § 31, stk.  

 1, løber fra indleverings- eller prioritetsdagen og udløber 20 måneder  

 herefter.
Fristen efter § 31,stk. 3, løber 2 måneder fra udløbsdatoen af  

 fristen efter stk. 1. Den omstændighed, at muligheden for faktisk indlevering  

 efter stk. 1, forrykkes på grund af helligdagslukning, findes ikke at  

 bevirke, at selve udløbet af denne frist eller begyndelsestidspunktet for  

 fristen efter § 31, stk. 3, forrykkes tilsvarende.
 Det tiltrædes herefter, at den danske oversættelse i den foreliggende sag  

 er indleveret for sent.
Det tiltrædes endvidere, at en endelig videreførelse af en PCT-ansøgning  

 for Danmark først kan antages at være sket, når betingelserne efter § 31 i  

 deres helhed er opfyldt.
Direktoratet findes således ikke forpligtet til i  

 løbetiden for en eventuel frist efter § 31, stk. 3, at udsende en §  

 15-skrivelse til erindring om denne frist, hvorved bemærkes, at § 31, stk. 4,  

 i modsat fald ikke ville have selvstændig betydning i forhold til § 15, stk.  

 2 og 3. Det bemærkes videre, at de af klageren fremdragne eksempler på  

 erindringsskrivelser vedrørende fristen efter § 31, stk. 3, også  

 indholdsmæssigt adskiller sig fra de ligeledes fremdragne eksempler på § 15,  

 stk. 1-skrivelser.
 Uanset det uheldige i, at direktoratet i visse tilfælde, men muligt ikke  

 konsekvent, måtte have udsendt erindringsskrivelser om overholdelse af  

 fristen efter § 31, stk. 3, hvilket kunne medføre forventning hos  

 patentagenterne om altid at blive mindet herom, findes dette forhold ikke at  

 kunne tillægges afgørende betydning i den foreliggende sag, hvor klageren var  

 fuldt opmærksom på fristen, men alene på grund af en fejlfortolkning af § 31,  

 stk. 1 og 3, oversad denne.
Herefter bestemmes:
 Direkoratets afgørelser af 11. juli 1988 og 29. marts 1989 stadfæstes.
 I ankesag P 11/89 blev de bortfaldne rettigheder genoprettet i medfør af  

 patentlovens § 72.
