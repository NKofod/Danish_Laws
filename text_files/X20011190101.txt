Nyt fra erhvervssygdomsudvalget   april 2001  

 vejledende udtalelse fra Erhvervssygdomsudvalget 1. Vejledende udtalelse fra erhvervssygdomsudvalget Af forretningsordenen for Erhvervssygdomsudvalget  

 fremgår, at Arbejdsskadestyrelsen kan indhente vejledende udtalelser om  

 erhvervssygdomsspørgsmål fra Erhvervssygdomsudvalget.
Praksis har udviklet sig sådan, at Den Sociale  

 Ankestyrelse i flere tilfælde har bedt om en vejledende udtalelse fra  

 Erhvervssygdomsudvalget.
Det sker som led i bevisførelsen i en  

 verserende retssag, hvor en sygdom ønskes anerkendt, selv om den ikke  

 er omfattet af erhvervssygdomsfortegnelsen.
Sagens parter er altid enige i,  

 at Ankestyrelsen indhenter udtalelsen.
 En udtalelse fra Erhvervssygdomsudvalget i en konkret sag  

 har karakter af et tungtvejende såkaldt autoritativt bevis.  

 Årsagen er, at udvalget har en særlig lægefaglig og  

 arbejdsmæssig ekspertise, og at udvalget efter loven er tillagt en  

 væsentlig indflydelse dels på indholdet af  

 erhvervssygdomsfortegnelsen, dels på praksis for anerkendelse af  

 sygdomme uden for fortegnelsens område.
 Det kan derfor af bevismæssige hensyn være  

 yderst relevant at fremlægge en udtalelse fra Erhvervssygdomsudvalget i  

 en verserende retssag.
 I den forbindelse er en egentlig administrativ  

 sagsbehandling og afgørelse overflødig, og  

 Arbejdsskadestyrelsen træffer derfor ikke en afgørelse i sagen.  

 Sekretariatet for Erhvervssygdomsudvalget sender den vejledende udtalelse  

 direkte til Den Sociale Ankestyrelse til brug for retssagen.
2. Forelæggelsen Når sekretariatet forelægger sager, hvor Den  

 Sociale Ankestyrelse ønsker vejledende udtalelser fra  

 Erhvervssygdomsudvalget, følges samme procedure som i sager, hvor  

 Arbejdsskadestyrelsen har ønsket forelæggelse for udvalget og  

 træffer afgørelse på grundlag af udvalgets  

 indstilling.
 Det indebærer bl.a., at sagens parter høres  

 om sekretariatets udkast til vejledende udtalelse.
 Fordelen ved denne fremgangsmåde er, at parterne  

 inden forelæggelsen kan komme med deres bemærkninger, så de  

 kan indgå i udvalgets overvejelser.
 På den måde kan Erhvervssygdomsudvalgets  

 vejledende udtalelse blive udarbejdet på det bedst mulige grundlag.
 Yderligere oplysninger kan fås hos kontorchef Karin  

 Holst Jensen.
