Resumé  


  

 A's ægtefælle B fik udbetalt ca. 10.000 kr. fra Lønmodtagernes Dyrtidsfond  

 (LD). K Kommune, der siden 1986 med afbrydelser havde udbetalt kontanthjælp  

 til  

 A og B, meddelte, at beløbet måtte anses for indtægt, jf. bistandslovens §  

 38.  

 Da A og B efter K's opfattelse havde anvendt det omhandlede beløb  

 uforsvarligt,  

 blev kontanthjælpen for den periode, hvor A og B ellers skulle have levet  

 heraf,  

 udbetalt med tilbagebetalingspligt, jf. bistandslovens § 26, stk. 1, nr. 1.  

 K's  

 afgørelse blev alene meddelt mundtligt.
A påklagede afgørelsen til det  

 sociale  

 ankenævn (SAN), der mente, at beløbet skulle anses for formue, jf.  

 bistandslovens § 39. SAN stadfæstede i øvrigt K's afgørelse.
Ombudsmanden udtalte, at den omstændighed, at der ikke mellem K  

 og SAN var enighed om, hvorvidt beløbet skulle henføres under bistandslovens  

 §§  

 38 eller 39, ikke i sig selv medførte, at SAN var uberettiget til at  

 stadfæste  

 K's afgørelse (jf.
FOB 1981, s. 255). Der var ikke grundlag for at kritisere  

 SAN's retsopfattelse, hvorefter beløbet skulle henføres under bistandslovens  

 §  

 39.
 SAN's begrundelse for, at der ikke i medfør af bistandslovens §  

 39, stk. 1, 2. pkt., kunne bortses fra en del af beløbet, der var anvendt til  

 familiens flytning, var utilstrækkelig, jf. forvaltningslovens § 24. Det  

 samme  

 gjaldt SAN's begrundelse for, at familiens forbrug af beløbet skulle anses  

 for  

 uforsvarligt i relation til bistandslovens § 26, stk. 1, nr. 1. I øvrigt  

 udtalte ombudsmanden, at det fulgte af god forvaltningsskik, at K's afgørelse  

 burde have været meddelt skriftligt.
 Ombudsmanden fandt ikke, at SAN kunne afvise at genoptage sagen  

 under henvisning til, at sagen oprindelig var afgjort af det nu nedlagte  

 amtsankenævn. (J. nr. 1991-1463-051).
 Rekursmyndigheders prøvelse af afgørelser efter  

 bistandslovens § 26. Form- og begrundelseskrav.
 A klagede til mig over en  

 afgørelse, der var truffet af Det Sociale Ankenævn for X Amt.
 Sagen drejede sig om,  

 hvorvidt K Kommune og Det Sociale Ankenævn for X Amt med rette havde truffet  

 afgørelse  

 om, at den bistandshjælp, der var ydet A i perioden 1. oktober - 19. november  

 1990, var tilbagebetalingspligtig efter bistandslovens § 26, stk. 1, nr. 1.
A og hendes ægtefælle B havde  

 siden 1986 med afbrydelser modtaget kontanthjælp i henhold til bistandslovens  

 §  

 37. B fik den 3. september 1990 udbetalt 10.111,59 kr. fra Lønmodtagernes  

 Dyrtidsfond.
På den baggrund anførte K Kommune i en skrivelse af 20.  

 september  

 1990 til ægteparret bl.a. følgende:
 "...
 Samtidig har  

 socialforvaltningen konstateret, at (B) har fået sit tilgodehavende udbetalt  

 fra Lønmodtagernes Dyrtidsfond kr. 10.111,59, hvilket betragtes som en  

 indtægt  

 i henhold til bistandslovens § 38.
 Dette betyder, at De først er  

 berettiget til hjælp i henhold til bistandslovens § 37 fra den 20.11.1990,  

 hvilket fremkommer ved, at De i henhold til bistandslovens § 37 udfra en  

 beregning er berettiget til pr. måned kr. 4.780 fra 01.09.1990. Fra  

 16.09.1990  

 til 19.11.1990 skal De således leve af det udbetalte beløb fra Lønmodtagernes  

 Dyrtidsfond kr. 10.111,59.
..." Denne afgørelse påklagede A  

 den 26. september 1990 til Amtsankenævnet for X (nu Det Sociale Ankenævn for  

 X  

 Amt). Efter at klagen var indgivet, traf kommunen, som følge af at det  

 omhandlede beløb var forbrugt, afgørelse om, at der skulle ydes ægteparret  

 kontanthjælp, jf. bistandslovens § 37. Da kommunen mente, at beløbet var  

 anvendt på en uforsvarlig måde, bestemtes det samtidig, at kontanthjælpen var  

 tilbagebetalingspligtig efter samme lovs § 26, stk. 1, nr. 1.
 Til brug for ankenævnets  

 behandling af klagen afgav K Kommune den 8. oktober 1990 en udtalelse, hvoraf  

 bl.a. følgende fremgår:
 "...
 Den 21.06.1990 forespurgte  

 ægteparret, hvilke konsekvenser (B's) tilgodehavende ved Lønmodtagernes  

 Dyrtidsfond vil have for ægteparrets løbende kontanthjælp.
 Den 24.08.1990 blev der  

 tilsendt ægteparret skrivelse fra socialforvaltningen med oplysning om, at  

 tilgodehavende fra Lønmodtagernes Dyrtidsfond betragtes som en indtægt i  

 henhold til bistandslovens § 38 og derfor skal fratrækkes i ægteparrets  

 løbende  

 kontanthjælp.
Den 18.09.1990 blev  

 ægteparret indkaldt til opfølgning i henhold til bistandslovens § 41, hvor de  

 skulle fremvise kontrolkort, dokumentation for boligudgifter og dokumentation  

 for indtægter. (B) havde den 03.09.1990 fået udbetalt tilgodehavende fra  

 Lønmodtagernes Dyrtidsfond og (A) havde den 30.08.90 fået udbetalt løn for 14  

 dages arbejde + haft 1 feriedag.
Tilgodehavendet fra Lønmodtagernes  

 Dyrtidsfond  

 havde ægteparret brugt til betaling af nødvendige regninger.
 ...
 Ligeledes besluttede socialforvaltningen  

 at udbetalingen fra Lønmodtagernes Dyrtidsfond skulle betragtes som en  

 indtægt,  

 i henhold til bistandslovens § 38 og fratrækkes i ægteparrets løbende  

 kontanthjælp uanset om (B) havde fået beløbet udbetalt i en periode, hvor  

 ægteparret ikke havde modtaget hjælp i henhold til bistandslovens § 37.
 Socialforvaltningen har  

 heller ikke kunnet bortse fra nogen af de beløb i henhold til bistandslovens  

 §  

 39, som tilgodehavende fra LD er blevet brugt til.
 Der henvises i denne  

 forbindelse til journalnotat af 24.09.90.
 I henhold til en beregning  

 efter bistandslovens § 37 vil ægteparret være berettiget til bistandshjælp  

 fra  

 den 20.11.1990, der henvises til journalnotat af 20.09.1990.
 Ægteparret modtager derfor i  

 perioden 1.10.90 - 20.11.90 hjælp i henhold til bistandslovens § 26.1.1.  

 Parret  

 har ikke ønsket at modtage bistandshjælp fra 16.09.90 imod tilbagebetaling.
..." I ankenævnets afgørelse af  

 23. januar 1991 anførtes bl.a. følgende:
 "...
 Amtsankenævnet finder, at det  

 udbetalte beløb fra Lønmodtagernes Dyrtidsfond må betragtes som formue.  

 Nævnet  

 har herved lagt vægt på, at sådanne udbetalinger ikke er  

 indkomstskattepligtige, men at der ved udbetaling fratrækkes en afgift på 25  

 %  

 af det indbetalte beløb og renter indtil 31. december 1979 og 40 % af renter  

 tilskrevet  

 efter 1. januar 1980.
 Under hensyn til  

 oplysningerne om, hvad beløbet blev anvendt til, finder nævnet, at der ved  

 vurderingen af behovet for hjælp efter bistandsloven ikke kan ses bort fra  

 besiddelsen af formuen, jf. bistandslovens § 39.
 Nævnet finder herved, at De  

 har handlet på en måde, der kan anses for uforsvarlig økonomi i  

 bistandslovens  

 forstand, idet De ved de nævnte dispositioner har frataget Dem muligheden for  

 i  

 en periode at klare Dem selv i økonomisk henseende.
..." Ved skrivelse af 25. marts  

 1991 afviste Den Sociale Ankestyrelse at behandle A's klage over ankenævnets  

 afgørelse under henvisning til, at sagen ikke havde principiel karakter.
Ved skrivelse af 11. maj 1991  

 rettede A henvendelse til socialministeren om sagen.
Socialministeren  

 meddelte  

 ved skrivelse af 30. maj 1991, at hun ikke har kompetence til at tage  

 stilling  

 til sagen.
 Jeg udtalte herefter  

 følgende:
 "Det sociale ankenævns  

 afgørelse er truffet i medfør af bistandslovens § 26, stk. 1, nr. 1, jf. stk.  

 2, jf. § 39. Disse bestemmelser har følgende ordlyd:
§ 26.  

  

 "Kommunalbestyrelsen kan træffe beslutning om  

 tilbagebetaling, 1) Når der må ydes en person  

 hjælp på grund af pågældendes uforsvarlige økonomi,...
 ...
Stk. 2. I de tilfælde, der er nævnt i stk. 1, nr. 1 - 3, kan  

 tilbagebetaling kun kræves, hvis kommunalbestyrelsen ved hjælpens udbetaling  

 har gjort modtageren bekendt med tilbagebetalingspligten." § 39:  

  

 "Ydelse af hjælp forudsætter, at hverken den, der søger  

 hjælpen, eller ægtefællen er i besiddelse af formue, hvoraf det økonomiske  

 behov kan dækkes.
Der skal dog ses bort fra formue, der er nødvendig for  

 bevarelse eller opnåelse af en nødvendig boligstandard, eller som bør bevares  

 af hensyn til pågældendes og familiens erhvervs- eller uddannelsesmuligheder.
Stk. 2..." Bistandslovens § 38, som  

 kommunen henviste til i skrivelsen af 20. september 1990, har følgende  

 ordlyd:
§ 38.  

  

 "I den beregnede, samlede kontanthjælp, jf. § 37,  

 fradrages pågældendes og ægtefællens indtægter,..." Af betydning for min  

 vurdering af sagen er endelig bestemmelsen i forvaltningslovens § 24, der har  

 følgende ordlyd:
§ 24.  

  

 "En begrundelse for en afgørelse skal indeholde en  

 henvisning til de retsregler, i henhold til hvilke afgørelsen er truffet.
I  

 det  

 omfang, afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2. Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3..." 1. En omstændighed i sagen, som i sig selv kan give anledning til  

 overvejelse, er, at kommunen har truffet afgørelsen om tilbagebetaling ud fra  

 den forudsætning, at det modtagne beløb skal anses for  

  

 indtægt  

  

 , jf. bistandslovens § 38, mens ankenævnet har truffet  

 afgørelse ud fra den forudsætning, at beløbet skal anses for  

  

 formue  

  

 , jf. bistandslovens § 39.  

 Ankenævnet har således anset afgørelsen om tilbagebetaling for korrekt - og  

 derfor stadfæstet afgørelsen - mens man har anset en del af begrundelsen (at  

 der er tale om indtægt i bistandslovens forstand) for urigtig.
 Efter bistandslovens § 26,  

 stk. 2, er det en gyldighedsbetingelse for tilbagebetalingskrav efter  

 bestemmelsens stk. 1, nr. 1 - 3, at tilbagebetalingspligten er tilkendegivet  

 over for støttemodtageren senest ved hjælpens udbetaling.
I en udtalelse, der er  

 refereret i Folketingets Ombudsmands beretning for 1981, s. 255 ff., har  

 ombudsmanden anført, at bestemmelsen i bistandslovens § 26, stk 2, må forstås  

 således, at hvis socialforvaltningen har truffet afgørelse om  

 tilbagebetalingspligt med en forkert begrundelse, er ankeinstansen afskåret  

 fra  

 at stadfæste afgørelsen med en anden (og korrekt) begrundelse.
Ombudsmanden  

 antog indledningsvis, at kommunen ikke selv efterfølgende kan ændre  

 begrundelsen for tilbagebetaling, og anførte herefter bl.a. følgende:
 "...
Efter min mening må det i  

 konsekvens heraf antages, at de sociale ankeinstanser - amtsankenævnene og  

 den  

 sociale ankestyrelse - ved deres behandling af klagesager vedrørende en  

 foreliggende beslutning om tilbagebetalingspligt efter de nævnte bestemmelser  

 må indskrænke sig til at efterprøve, om den af socialudvalget trufne  

 beslutning, således som denne ved hjælpens udbetaling er tilkendegivet  

 modtageren, har haft fornødent grundlag.
Ankeinstanserne kan derimod ikke  

 anses  

 for kompetente til at fastholde en påklaget beslutning om  

 tilbagebetalingspligt  

 på et andet grundlag end det, der oprindeligt er tilkendegivet modtageren.
 En modsat antagelse ville,  

 som påpeget af socialministeriet, være egnet til at forflygtige  

 socialudvalgets  

 selvstændige kompetence til at træffe afgørelse af, om der til ydelse af  

 hjælp  

 i et foreliggende tilfælde skal knyttes tilbagebetalingspligt efter nogen af  

 de  

 fakultative bestemmelser herom i bistandslovens § 26, stk. 1, nr. 1-3.
 ...
Bestemmelsen i bistandslovens  

 § 26, stk. 2, må, som nævnt, antages at hvile på en forudsætning om, at det  

 sociale udvalg i forbindelse med udbetaling af hjælp for sit vedkommende  

 endeligt må gøre op med ikke blot, om der til ydelsen af hjælpen skal knyttes  

 tilbagebetalingspligt efter § 26, stk. 1, nr. 1-3, men i givet fald også med  

 grundlaget for en beslutning herom.
Det må forekomme mindre vel foreneligt  

 hermed - og i øvrigt også mindre vel stemmende med klageadgangens funktion på  

 dette område - at antage, at det forhold, at der af modtageren indgives klage  

 over socialudvalgets beslutning om tilbagebetalingspligt, skulle ophæve den  

 begrænsning i adgangen til efterfølgende at træffe beslutning om  

 tilbagebetalingspligt på andet grundlag, som i øvrigt må anses for indeholdt  

 i  

 lovens § 26, stk. 2. En sådan antagelse måtte efter min opfattelse forudsætte  

 en klarere lovgivningsmæssig støtte end den, der indeholdes i de helt  

 almindeligt holdte bestemmelser om de sociale ankeinstansers materielle  

 kompetence i den sociale styrelseslov, henholdsvis loven om den sociale  

 ankestyrelse.
 Jeg må således være enig med  

 Socialministeriet i, at de sociale ankemyndigheder ikke i forbindelse med  

 behandlingen af en klage over en af et socialudvalg truffet beslutning om  

 tilbagebetalingspligt efter bistandslovens § 26, stk. 1, nr. 1-3, kan træffe  

 afgørelse om tilbagebetalingspligt efter en anden af disse bestemmelser, dvs.  

 på et andet grundlag end det, som det sociale udvalg ved hjælpens udbetaling  

 har henvist til over for klageren.
..." Den Sociale Ankestyrelse  

 tiltrådte senere ombudsmandens opfattelse, jf.
Folketingets Ombudsmands  

 beretning for 1982, s.  

 302 f.
 Jeg henviser også til Østre  

 Landsrets dom af 24. august 1983 (Ugeskrift for Retsvæsen 1983, s. 1117 ff.).
 I lyset af den citerede  

 udtalelse har jeg overvejet, om selve den omstændighed, at der ikke er fuld  

 enighed mellem kommunen og det sociale ankenævn om retsgrundlaget for  

 afgørelsen, kan føre til, at ankenævnet har været ubeføjet til at stadfæste  

 kommunens afgørelse.
Den nu foreliggende sag  

 adskiller sig imidlertid fra 1981-sagen derved, at mens de forskellige  

 instanser i 1981-sagen havde truffet afgørelserne om tilbagebetaling i medfør  

 af to forskellige bestemmelser i bistandslovens § 26, stk. 1, er der i den  

 foreliggende sag enighed om, i medfør af hvilken bestemmelse i § 26, stk. 1,  

 tilbagebetalingspligten skal fastsættes.
Uenigheden angår i stedet den  

 forudsætning, der ligger til grund for afgørelsen: om det pågældende beløb  

 fra  

 Lønmodtagernes Dyrtidsfond skal anses for indtægt eller formue i relation til  

 bistandslovens §§ 38 og 39.
 Jeg finder ikke, at den  

 retsopfattelse, ombudsmanden har lagt til grund i 1981-sagen, kan udstrækkes  

 til også at omfatte den situation, der er beskrevet i den nu foreliggende  

 sag,  

 og jeg mener ikke, at andre grunde taler for en sådan yderligere  

 indskrænkning  

 af ankeinstansernes kompetence.
 Som følge af det anførte  

 medfører selve den omstændighed, at der mellem kommunen og ankenævnet ikke er  

 enighed om, hvorvidt beløbet skal henføres under bistandslovens §§ 38 eller  

 39,  

 ikke, at ankenævnet har været ubeføjet til at træffe en afgørelse af det  

 foreliggende indhold.
 2. Jeg må forstå den tankegang, der ligger bag såvel kommunens som  

 ankenævnets afgørelser, således, at hvis det beløb, (B) havde modtaget fra  

 Lønmodtagernes Dyrtidsfond, skulle fratrækkes i den beregnede kontanthjælp,  

 fordi der var tale om indtægt henholdsvis formue i bistandslovens forstand  

 (og  

 ikke var omfattet af nogen af undtagelsesbestemmelserne i lovens §§ 38 og  

 39),  

 måtte den omstændighed, at (B) og (A) har anvendt beløbet på en måde, der må  

 anses for uforsvarlig, medføre, at den kontanthjælp, der herefter skal ydes,  

 er  

 forbundet med tilbagebetalingspligt, jf. bistandslovens § 26, stk. 1, nr. 1.
 Hvis derimod beløbet ikke  

 efter loven skulle have indvirkning på beregningen af kontanthjælpen, ville  

 den  

 omstændighed, at beløbet var anvendt på en uforsvarlig måde, ikke i sig selv  

 kunne medføre, at kontanthjælpen skulle ydes med tilbagebetalingspligt.
 Denne retsopfattelse kan jeg  

 ikke have bemærkninger til.
 3. Spørgsmålet om, hvorvidt den trufne afgørelse er korrekt, må  

 herefter vurderes på følgende grundlag:
Skal det modtagne beløb fra Lønmodtagernes Dyrtidsfond  

 anses for indtægt eller formue, jf. bistandslovens §§ 38 og 39? Er der grundlag for at bortse fra det modtagne beløb  

 ved afgørelsen om bistandshjælp, jf. undtagelsesbestemmelserne i  

 bistandslovens  

 § 38, stk. 1, 2. pkt., henholdsvis § 39, stk. 1, 2. pkt.? Er (A's) og (B's) forbrug af beløbet omfattet af  

 bistandslovens § 26, stk. 1, nr. 1? ad a  

  

 ) Jeg har ikke grundlag for at kritisere den retsopfattelse,  

 som ankenævnet har lagt til grund (at beløbet må anses for formue, jf.  

 bistandslovens § 39). Jeg har herved navnlig lagt vægt på,  

  

 at  

  

 denne forståelse synes at være i bedst overensstemmelse med  

 lovbestemmelsernes ordlyd, og  

  

 at  

  

 det  

 af den medsendte kopi af Ligningsvejledningen for 1989 fremgår, at beløb af  

 den  

 omhandlede karakter ikke i skatteretlig henseende anses for indtægt.
ad b  

  

 ) Efter bistandslovens § 39, stk. 1, 2. pkt., skal der bortses  

 fra besiddelse af formue, der er nødvendig for bevarelse eller opnåelse af en  

 nødvendig boligstandard.
Afgørelsen af, hvorvidt der i medfør af denne  

 bestemmelse burde have været bortset fra den del af beløbet fra  

 Lønmodtagernes  

 Dyrtidsfond, der var anvendt til familiens flytning, beror på en skønsmæssigt  

 præget vurdering.
Det følger derfor af forvaltningslovens § 24, at ankenævnet  

 i  

 forbindelse med afgørelsen burde have angivet de hovedhensyn, der var lagt  

 vægt  

 på ved vurderingen af, hvorvidt den omtalte del af beløbet kunne undtages i  

 medfør af denne bestemmelse.
Jeg bemærker herved, at der netop i den  

 foreliggende sag måtte være en særlig anledning til at meddele en sådan  

 begrundelse (udover at begrundelsespligten som anført følger af  

 forvaltningsloven), da kommunen ifølge de udlånte journalark tidligere i  

 medfør  

 af bistandslovens § 46 havde ydet familien økonomisk hjælp til flytningen.
I afgørelsen er det  

 imidlertid alene anført, at ankenævnet "under hensyn til oplysningerne  

 om,  

 hvad beløbet blev anvendt til, [ikke finder, at der] kan ses bort fra  

 besiddelsen af formuen, jfr. bistandslovens § 39." Ankenævnets afgørelse lider  

 derfor på dette punkt af den mangel, at der ikke i overensstemmelse med  

 forvaltningslovens § 24 er meddelt en tilstrækkelig begrundelse.
 ad c  

  

 ) Ifølge et notat, som det sociale ankenævn har udarbejdet til  

 brug for afgørelsen, er beløbet fra Lønmodtagernes Dyrtidsfond bl.a. anvendt  

 til indkøb af en fryser, betaling af et restdepositum i forbindelse med  

 familiens flytning til en ny lejlighed, øvrige udgifter i forbindelse med  

 flytningen, indfrielse af lån og betaling af ophold på lejrskole for et af  

 familiens børn.
Spørgsmålet om, hvorvidt  

 forbruget skal anses for uforsvarligt, beror på en skønsmæssigt præget  

 vurdering.
Det følger derfor af forvaltningslovens § 24, at nævnets afgørelse  

 burde have indeholdt en angivelse af de hovedhensyn, der var lagt vægt på ved  

 vurderingen af, om forbruget skulle anses for uforsvarligt.
 I afgørelsen er det alene  

 anført, at (A) ved de nævnte dispositioner har handlet på en måde, der har  

 frataget hende muligheden for i en periode at klare sig selv i økonomisk  

 henseende.
Denne begrundelse er ikke  

 tilstrækkelig, idet den ikke giver nogen forklaring på, hvorfor forbruget  

 skal  

 anses for uforsvarligt.
Jeg henviser herved til, at f.eks. betaling af afdrag  

 på lån ikke i sig selv kan anses for uforsvarlig økonomi, idet dette må bero  

 på  

 en konkret vurdering i den enkelte situation.
Det samme gælder eksempelvis de  

 dele af beløbet, der er anvendt i forbindelse med flytningen.
Jeg bemærker  

 endvidere, at den omstændighed, at den del af beløbet, der er anvendt til  

 familiens flytning, ikke måtte kunne undtages efter lovens § 39, stk. 1, 2.  

 pkt., ikke i sig selv indebærer, at anvendelsen af beløbet på familiens  

 flytning skal anses for uforsvarlig i relation til lovens § 26, stk. 1, nr.  

 1.  

 Dette må bero på en selvstændig vurdering.
 Det fremgår af det anførte,  

 at det sociale ankenævns afgørelse er utilstrækkeligt begrundet  

  

 dels  

  

 i relation til spørgsmålet om,  

 hvorvidt den del af beløbet, der er anvendt til flytning, kunne undtages  

 efter  

 bistandslovens § 39, stk. 1, 2. pkt., og  

  

 dels  

  

 i relation til spørgsmålet om, hvorvidt familiens anvendelse af beløbet  

 (herunder  

 til flytningen) måtte anses for uforsvarlig, jf. lovens § 26, stk. 1, nr. 1.
På den baggrund er det min  

 opfattelse, at ankenævnet nu bør meddele (A) en fyldestgørende begrundelse.  

 Jeg  

 finder ikke at burde tage stilling til, hvorvidt betingelserne i § 26, stk.  

 1,  

 nr. 1, og § 39, stk. 1, 2. pkt., kan anses for at være opfyldt, før  

 ankenævnet  

 har haft lejlighed til over for (A) at meddele en sådan fyldestgørende  

 begrundelse.
Jeg har herved lagt vægt på, at det ikke er muligt for mig at  

 vurdere rigtigheden af afgørelsen, før der er klarhed over, hvilke  

 betragtninger der nærmere ligger til grund for ankenævnets opfattelse.  

 Samtidig  

 kan der ikke bortses fra den mulighed, at (A) på grundlag af en  

 fyldestgørende  

 begrundelse kan erklære sig enig i selve afgørelsen.
 Jeg bemærker i øvrigt, at jeg  

 efter de regler, der gælder for min virksomhed, kun kan kritisere udfaldet af  

 skønsmæssige vurderinger, såfremt der foreligger særlige omstændigheder.
 4. Sagen giver mig endelig anledning til at anføre følgende  

 vedrørende den  

  

 form  

  

 , der er anvendt  

 ved (K) Kommunes afgørelse om tilbagebetalingspligt:
 Jeg må på grundlag af de  

 udlånte akter antage, at (K) Kommune alene har truffet en mundtlig afgørelse  

 om, at den bistandshjælp, der er ydet (A) og (B), er tilbagebetalingspligtig,  

 og at afgørelsen ikke senere er bekræftet skriftligt.
Der gælder i dansk  

 forvaltningsret ikke nogen almindelig regel om, at forvaltningsafgørelser  

 skal  

 udfærdiges skriftligt, se f.eks.
John Vogter, Forvaltningsloven (2. udg.,  

 1992), s. 266-67, og Carl Aage Nørgaard og Jens Garde, Forvaltningsret,  

 Sagsbehandling (3. udg., 1988), s. 202. Dog skal særligt indgribende  

 afgørelser  

 meddeles skriftligt, før de kan håndhæves, jf. den nævnte litteratur.
I en udtalelse, som jeg har  

 afgivet den 3. november 1992 [omtalt som sag nr. 15-6 i FOB 1992, jf. s. 267]  

 har jeg anført, at afgørelser om tilbagebetalingspligt efter bistandslovens §  

 26 vel ikke kan anses for at være af så indgribende betydning, at der efter  

 forvaltningsrettens almindelige regler består en retspligt til at meddele  

 sådanne afgørelser skriftligt.
Jeg har imidlertid samtidig anført, at det -  

 afgørelsernes karakter taget i betragtning - må anses for  

  

 god forvaltningsskik  

  

 , at afgørelsen meddeles skriftligt, og at  

 dette bør ske i den form, der er sædvanlig for skriftlige afgørelser: ved en  

 skrivelse, der er underskrevet af myndigheden og stilet til støttemodtageren.  

 Herved sikres også dokumentation for, at støttemodtageren ved hjælpens  

 udbetaling er bekendt med tilbagebetalingspligten, jf. herved bistandslovens  

 §  

 26, stk. 2.
Jeg henstiller, at (K)  

 Kommune følger disse retningslinier fremover." I en efterfølgende skrivelse  

 til mig anførte det sociale ankenævn bl.a. følgende:
 "...
 Amtsankenævnet er imidlertid  

 nedlagt, og de af amtsrådet valgte medlemmers funktionsperiode ophørt den 31.  

 december 1991. Det er derfor ikke nu muligt at give nogen fyldigere  

 begrundelse  

 ud over det, der allerede er anført i nævnets afgørelse.
 Formanden for Det Sociale  

 Ankenævn har ikke fundet tilstrækkelig anledning til at genoptage sagen i  

 dette  

 ankenævn, da der ikke er fremkommet nye oplysninger, som kan have betydning  

 for  

 sagens bedømmelse.
..." Hertil bemærkede jeg over for  

 ankenævnet bl.a. følgende:
 "...
Til det anførte skal jeg  

 indledningsvis bemærke, at det i forhold til den afgivne henstilling er uden  

 betydning, hvorvidt der er fremkommet nye oplysninger i sagen.
Jeg har alene  

 henstillet, at det sociale ankenævn meddeler en fyldestgørende begrundelse  

 for  

 den afgørelse, som på det da foreliggende grundlag blev truffet af det  

 tidligere  

 amtsankenævn.
For så vidt angår ankenævnets  

 bemærkning om ophøret af amtsankenævnets funktionsperiode, må jeg stille mig  

 uforstående over for nævnets standpunkt.
Det er efter min opfattelse  

 åbenbart,  

 at en myndighed, der viderefører en anden (og eventuelt nedlagt) myndigheds  

 sagsområder, er stillet ganske som den myndighed, der hidtil har varetaget  

 sagsområdet.
I den forbindelse kan jeg f.eks. henvise til den  

 ombudsmandsudtalelse, der er refereret i Folketingets Ombudsmands beretning  

 for  

 1973, s. 344 ff (navnlig s. 351). Jeg vedlægger en kopi af denne udtalelse  

 til  

 ankenævnets orientering.
Dette princip - hvorefter der  

 i en situation som den foreliggende i det hele sker succession - må finde  

 anvendelse i alle tilfælde, hvor der ikke i lovgivningen er sikre  

 holdepunkter  

 for det modsatte.
Sådanne holdepunkter findes ikke i den lov (nr. 399 af 6.  

 juni 1991), hvorved de sociale ankenævn blev oprettet.
I bemærkningerne til  

 lovforslagets § 1 hedder det tværtimod bl.a. følgende:
 "...
 Til afløsning for amtsankenævnene  

 foreslås oprettet et socialt ankenævn, der skal  

  

 videreføre amtsankenævnenes hidtidige virksomhed  

  

 som klageinstans  

 for en lang række kommunale afgørelser.
 ..." (Min  

 fremhævelse).
 Som følge af det anførte må  

 jeg i det hele henholde mig til min udtalelse af 9. december 1992.
Jeg henstiller derfor på ny,  

 at ankenævnet meddeler (A) en uddybende begrundelse, og jeg udbeder mig  

 fortsat  

 underretning herom." NOTER: (*1) Jf.
FOB 1981, s.  

 255, jf.
FOB 1982, s. 302 og UfR 1983, s. 1117.
