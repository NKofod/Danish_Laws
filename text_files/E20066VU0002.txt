B.1 Forslagsmodellerne B.1.1 Forslagsberegningen For de mest almindelige ejendomskategoriers vedkommende  

 laver told- og skatteforvaltningen et maskinelt beregnet forslag til  

 ansættelse af ejendomsværdi og grundværdi.
Erhververe af fast ejendom skal give oplysning om ejendomsoverdragelsen  

 på et særligt indberetningsskema i forbindelse med, at  

 overdragelsesdokumentet indleveres til kommunens ejendomsskattekontor til  

 påtegning om ejendomsværdien, jf.
VUL § 47 A, stk. 1. Oplysningerne på  

 indberetningsskemaet bruges i forbindelse med opkrævningen af de kommunale  

 ejendomsskatter og ved påligningen af ejendomsværdiskatten.   

 Ejendomsskattekontorerne videresender indberetningsskemaerne til told- og  

 skatteforvaltningen, jf.
VUL § 47 A, stk. 3.
Told- og skatteforvaltningen registrerer de indberettede  

 salgsoplysninger  i Statens Salgs- og Vurderingsregister (SVUR).  

 Told- og skatteforvaltningen offentliggør hvert halve år en salgsstatistik  

 omfattende alle "frie" salg, dvs. salg mellem uafhængige parter.
Fra og  

 med 1993 er der foruden handler mellem privatpersoner medtaget salg, hvor  

 den ene eller begge parter i handlen er en kommune eller en juridisk  

 person.
Familieoverdragelser og salg på tvangsauktion holdes ude af  

 statistikken.
Ejendomsstamregisteret  indeholder oplysninger  

 til identifikation af landets faste ejendomme.
Ejendommenes  

 matrikelforhold, ejerforhold, planforhold og vurdering fremgår af  

 registeret.
Ved registreringen i ejendomsstamregisteret tildeles  

 ejendommen et ejendomsnummer.
Den overordnede registreringsenhed er  

 vurderingsenheden, se  

 A.3.1 ,  

 men ejendomsstamregisteret omfatter også ikke-vurderingspligtige  

 ejendomme, idet registeret anvendes af kommunerne i forbindelse med  

 opkrævningen af afgifter for vand, renovation etc.
 Statens Salgs- og Vurderingsregister (SVUR) henter desuden  

 oplysninger fra Bygnings- og Boligregisteret (BBR).
Bygnings- og Boligregisteret (BBR)  blev  

 oprettet i 1976 i medfør af loven om bygnings- og boligregistrering.  

 Registeret omfatter landets bebyggede ejendomme og indeholder oplysninger  

 om den aktuelle status for bygningsbestanden.
Ejendommene identificeres i  

 Bygnings- og Boligregisteret (BBR) ved det ejendomsnummer, de er  

 tildelt i ejendomsstamregisteret.
Statens Salgs- og  

 Vurderingsregister (SVUR) henter oplysninger om bygningernes opførelsesår,  

 størrelse og indretning fra Bygnings- og Boligregisteret (BBR).
Told- og skatteforvaltningen bearbejder  

 statistisk salgsoplysningerne.
På grundlag af foreløbige analyser af  

 oplysningerne opstilles der en beregningsmodel for hver af de under  

 B.2  

 omtalte kategorier  

 forslagsejendomme . Analyserne  

 tager udgangspunkt i de solgte ejendommes bygningsværdi, idet salgssummen  

 reduceres med ejendommens senest ansatte grundværdi.
Bygningsværdien  

 sammenholdes med BBR's oplysninger om ejendommen.
Ved hjælp af en  

 metode, der kaldes multipel regressionsanalyse, findes det forhold, hvori  

 beliggenheden og bygningernes opførelsesår, størrelse og indretning  

 påvirker salgsprisen.
Modellerne til beregning af forslag for parcelhuse, rækkehuse og  

 sommerhuse har grundlæggende en fælles struktur.
Efter disse modeller  

 sker beregningen i 5 trin:
Forslagsmodellerne opstilles som led i forberedelsen af de  

 almindelige vurderinger.
Modellerne opstilles, inden  

 vurderingsniveauet fastlægges.
Det sker på grundlag af analyser, som er  

 foretaget op til et år forud for vurderingstidspunktet, og omfatter  

 relativt færre salg end dem, der indgår ved fastlæggelsen af  

 vurderingsniveauet, jf. nedenfor.
Den praktiske betydning af denne  

 tidsmæssige forskydning er imidlertid meget beskeden.
Forslagsberegningen foretages med udgangspunkt i  

 vurderingsniveauer, som fastlægges områdevis.
Det statistiske grundlag for  

 niveaufastlæggelsen udgøres af alle frie salg, der har fundet sted i  

 perioden fra begyndelsen af oktober 4 år forud for vurderingsåret til og  

 med første halvår i vurderingsåret.
De indberettede salgsoplysninger  

 bearbejdes således, at de bliver indbyrdes sammenlignelige.
Dels  

 omregnes de nominelle salgspriser til kontante salgspriser, dels  

 indekseres salgspriserne til det prisniveau, der kendes ved  

 indsamlingsperiodens udløb.
Ved indekseringen tages der hensyn til  

 geografisk betingede forskelle i prisudviklingen.
Ved de almindelige vurderinger er det prisforholdene pr.  

 1. oktober i vurderingsåret, der skal lægges til grund ved  

 vurderingen, jf.
VUL § 2, se  

 A.3.1 .  

 For at leve op til dette krav må prisniveauet fremskrives til  

 1. oktober på grundlag af en prognose over prisudviklingen i de  

 sidste måneder op til 1. oktober i vurderingsåret.
Skatterådet godkender  

 den anvendte fremskrivning af prisniveauet, jf.
VUL § 39, stk. 3.
B.1.1.1 Det vægtede etageareal På det første trin af forslagsberegningen fastlægges et indbyrdes  

 værdimæssigt forhold for et standardhus mellem forskellige arealtyper,  

 således som dette forhold afspejler sig i salgsstatistikken.
Ved  

 vægtningen anvendes værdien af 1 kvadratmeter i stueetagen som målestok  

 for hele arealet.
F. eks. vægtes 1 kvadratmeter udnyttet tagetage  

 med 80 pct., når ejendommen ligger i hovedstadsområdet (jf.  

 nedenfor), hvilket vil sige, at 75  

 m2 tagetage indgår  

 i husets samlede,  

 vægtede etageareal  med 60  

 m2.
 Det vægtede etageareal fremtræder som en angivelse i kvadratmeter af  

 den talmæssige størrelse, som normtallet (se  

 B.1.1.2 )  

 ganges med, når bygningsværdien skal beregnes.
Ved den almindelige vurdering pr. 1. januar 2001 blev  

 vægtningen ændret i forhold til tidligere.
Der blev inddraget  

 flere forskellige arealtyper.
Visse rum med begrænset anvendelsesmulighed  

 bliver nu vægtet, selv om de er bygget sammen med stueetagen.
Det  

 gælder f. eks. udestuer og indbyggede garager.
Se  

 B.2.1.1 .
Desuden er der blevet indbygget en geografisk differentiering i  

 modellen, dog kun for så vidt angår parcel- og rækkehuse.
Herefter er  

 landet blevet opdelt i:
 De bagved liggende statistiske analyser har ikke givet grundlag for en  

 tilsvarende opdeling for sommerhuse.
B.1.1.2 Normtal På det andet trin af beregningen fastsættes et såkaldt  

 normtal  for hver af kategorierne enfamiliehuse, rækkehuse m.  

 v., sommerhuse og ejerlejligheder, der sammen med grundværdierne skal  

 udtrykke ejendomsværdiniveauet i området.
Det fremtræder som en angivelse  

 i kroner af bygningsværdien pr. kvadratmeter vægtet etageareal i et  

 "  

 standardhus ". Det generelle normtal beregnes på  

 grundlag af alle frie salg, der har fundet sted i hele landet i  

 indsamlingsperioden, jf. indledningen til dette afsnit.
For  

 ejerlejligheder se yderligere  

 B.1.1.6 .
Standardhuset anvendes som fælles målestok overalt i  

 landet.
Afviger en ejendoms bygninger fra standardhusets i henseende  

 til alder, størrelse eller kvalitet, forhøjes eller nedsættes  

 bygningsværdien med udgangspunkt i normtallet.
I forslagssystemet  

 opdeles salgene efter de egenskaber ved ejendommene, der er  

 registreret i Bygnings- og Boligregisteret (BBR). For hver af  

 kategorierne enfamiliehuse, rækkehuse m. v., sommerhuse og ejerlejligheder  

 analyseres forholdet mellem priser og egenskaber.
På grundlag heraf  

 udmåles størrelsen af de tillæg til og fradrag i bygningsværdien, som  

 afvigelserne betinger.
Det er kun egenskaber, som er registreret i BBR, der kan  

 inddrages i analyserne.
Bygningernes almindelige  

 vedligeholdelsestilstand registreres ikke.
Der må derfor korrigeres  

 for dette og andre ikke registrerede forhold under told- og  

 skatteforvaltningens gennemgang af ansættelserne, se  

 B.1.1.5  

 og  

 B.1.2 .
Med gennemførelsen af denne del af analysen er den første fase af  

 forslagsberegningen afsluttet.
Resten af processen i forslagsberegningerne  

 drejer sig om at beregne det lokale vurderingsniveau.
Her inddrages de  

 allerseneste salg samt de grundværdier, som told- og skatteforvaltningen  

 påregner at ansætte, nemlig resultaterne af henholdsvis 1. og 2.  

 grundværdiberegning, se  

 C.2.1.1 .
B.1.1.3 Lokalkorrektion Grundværdierne opfanger kun en del af den forskel i værdien, der kan  

 henføres til den geografiske beliggenhed.
Men som nævnt i forbindelse med  

 grundværdianalyserne (  

 C.2.2 )  

 afhænger også bygningernes værdi af beliggenheden.
Den tredie del af  

 analysen fastlægger derfor, hvor meget det generelle normtal skal  

 korrigeres under hensyn til ejendommens beliggenhed.
Det generelle normtal er relateret til standardhuset.
Ved at indregne  

 tillæg og nedslag på de solgte ejendomme i et område, kan man korrigere  

 dette til et "generelt normtal" for lokalområdet, hvor der er taget hensyn  

 til de solgte ejendommes individuelle karakter i form af opførelsesår,  

 materialer, indretning m.v.  

 Lokalkorrektionen  

 fremkommer som differencen mellem dette "generelle normtal" og salgsprisen  

 for de samme solgte ejendomme pr. kvadratmeter vægtet etageareal.
 Lokalkorrektionen samler således op på niveaumæssige differencer, som  

 der ikke er taget hensyn til i henholdsvis grundværdiansættelsen eller ved  

 forslagsmodelberegningen ud fra det generelle normtal.
To forhold er værd at bemærke vedrørende forholdet mellem grundværdi og  

 bygningsværdi/forskelsværdi.
For det første er sikkerheden af beregningen  

 af den lokale korrektion af normtallet meget afhængig af, hvor mange salg  

 der i det givne område har været til rådighed for beregningen.
Jo færre  

 salg, desto mere usikker er den lokale korrektion, og jo vigtigere bliver  

 told- og skatteforvaltningens stillingtagen til, hvorvidt det beregnede  

 niveau svarer til handelsprisniveauet i området, se  

 B.1.2 .
Det andet vigtige forhold er sammenhængen mellem grundværdierne og  

 bygningsværdierne.
Hvis grundværdierne i et område er blevet sat for lavt,  

 vil det få til følge, at der i dette område beregnes en højere lokal  

 korrektion end i de omkringliggende områder.
Der vil som regel være den  

 sammenhæng mellem grundværdi og bygningsværdi, at områder med høje  

 grundværdier har højere bygningsværdier end områder med lave grundværdier.
 Den endelige beregning af vurderingsforslaget, som gennemføres ved, at  

 bygningsværdien beregnes og lægges sammen med grundværdien, sker først  

 efter, at der er truffet endelig beslutning om vurderingsniveauet, dvs. om  

 fastlæggelsen af det lokale normtal.
B.1.1.4 Usikkerhedskoder Vurderingsforslaget beregnes på baggrund af registeroplysningerne  

 alene.
Til hjælp for told- og skatteforvaltningen bliver der  

 opsat et sæt usikkerhedskoder, der beskriver forskellige  

 uregelmæssigheder, mangler eller andre forhold, som kan forudses at kunne  

 have betydning for kvaliteten og bedømmelsen af forslagsresultatet.
Usikkerhedskoderne er inddelt i tre grupper.
En gruppe af koder angiver  

 årsagen til en helt manglende beregning af forslag.
En anden gruppe af  

 usikkerhedskoder angiver, at en af BBR-oplysningerne har manglet, og at  

 systemet derfor har indsat en værdi.
En tredje gruppe angiver, at en  

 sammenligning mellem registeroplysninger viser, at denne ejendom er  

 speciel på den ene eller den anden måde, og at forslaget derfor er noget  

 usikkert.
Usikkerhedskoderne angiver kun de usikkerhedsmomenter, som  

 knytter sig til de registrerede forhold vedrørende ejendommen.
B.1.1.5 Individuelle tillæg og  

 nedslag Det forslag til vurdering, som er beregnet på grundlag  

 af registeroplysningerne, giver for de fleste ejendommes  

 vedkommende en tilstrækkeligt nøjagtig angivelse af handelsværdien på  

 vurderingstidspunktet.
Ca. 75 pct. af de ejendomme, der beregnes forslag  

 til ejendomsværdi for er hidtil blevet ansat i henhold til forslaget.
For  

 de sidste 25 pct. har told- og skatteforvaltningen hidtil skønnet, at  

 der er individuelle forhold, som kan begrunde en justering af  

 forslaget.
En række forhold, som kan være af væsentlig betydning for  

 ejendommens handelsværdi og dermed for vurderingen, fremgår ikke af  

 registrene.
Det gælder f. eks.:
Told- og skatteforvaltningen fastsætter størrelsen af individuelle  

 tillæg til og nedslag i de beregnede forslag til vurdering og formulerer  

 en begrundelse for hver enkelt justering.
De af told- og  

 skatteforvaltningen godkendte tillæg og nedslag overføres til næste  

 vurdering, hvor de indgår som korrektioner af de nye forslag til  

 vurdering.
På denne måde indarbejdes told- og skatteforvaltningens  

 erfaringer i forslagsberegningen.
Som udgangspunkt overføres tillæg og  

 nedslag med uændrede beløb, så told- og skatteforvaltningen skal tage  

 stilling til en eventuel forhøjelse eller nedsættelse.
De individuelle begrundelser påføres vurderingsmeddelelsen under  

 punktet "særlige forhold", som følger lige efter den rent registerbaserede  

 forslagsberegning.
Ejeren kan på denne måde se, hvilke forhold told-  

 og skatteforvaltningen har lagt vægt på ved justeringen af det beregnede  

 forslag til vurdering.
B.1.1.6 Andre modeller Modellen for  

 etageejerlejligheder        adskiller sig fra de øvrige ved, at normtallet  

 inkluderer både  

 bygningsværdien og beliggenhedsværdien.
Grundværdien indgår således ikke i  

 beregningen af forslaget til ejendomsværdi for denne ejendomstype, idet  

 normtallene direkte angiver ejendomsværdi pr. kvadratmeter.
Når  

 grundværdien til ejerlejligheder ikke på samme måde som for de andre  

 modeller kan inddrages direkte, skyldes det, at grundværdien ikke er ansat  

 individuelt for den enkelte ejendom (ejerlejlighed). Grundværdien sættes  

 for moderejendommen og fordeles alene på grundlag af lejlighedernes  

 indbyrdes fordelingstal.
Modellen for rækkehuse anvendes i modificeret eller  

 tillempet form til beregning af forslag for sjældnere forekommende  

 ejendomstyper som to- og trefamilieshuse, dobbelthuse samt de samme  

 ejendomstyper udstykket i ejerlejligheder.
Forslagsresultaterne anses for  

 at være mindre sikre på enkeltejendomme end for de fire ovenfor beskrevne  

 ejendomstyper, da forslagsniveauet beregnes ud fra rækkehusmodellen, og  

 det er som følge af det relativt begrænsede salgsmateriale ikke ubetinget  

 sikkert, at der gælder de samme efterspørgselsparametre som for  

 rækkehuse.
Støttede  

 andelsboliger  får beregnet et  

 vurderingsforslag ud fra en fremskrivning af tidligere års vurdering med  

 udviklingen i byggeomkostningsindekset.
Der vil derfor kun kunne beregnes  

 forslag for andelsboliger, der tidligere er blevet vurderet, mens  

 nyopførte andelsboliger første gang må vurderes ud fra de oplyste  

 byggeomkostninger.
Strukturen i denne model adskiller sig væsentligt fra de øvrige.
Det er  

 navnlig begrundet i, at de andelsbeviser, hvortil boligretten i dette  

 byggeri er knyttet, ikke er genstand for fri prisdannelse.
 Se også  

 B.2.2  og  

 B.3.1.1.1.
B.1.2 Told- og skatteforvaltningens arbejde med  

 forslagsejendommene Som førsteinstansforvaltning vurderer told- og  

 skatteforvaltningen alle vurderingspligtige ejendomme i Danmark.
 Told- og skatteforvaltningen øver sin indsats ad to  

 arbejdsgange, først i forbindelse med fastlæggelse af vurderingsniveauet,  

 dernæst ved den almindelige gennemgang af de enkelte ejendomme.
Med udgangspunkt i inddelingen i grundværdiområder kan told-  

 og skatteforvaltningen inddele kommunerne i  

 lokalkorrektionsområder  bestående af et eller flere  

 grundværdiområder.
Told- og skatteforvaltningen tilstræber, at de  

 dyreste og billigste områder i kommunen udskilles til  

 lokalkorrektionsområder.
For at der kan fastsættes et niveau for et lokalkorrektionsområde, skal  

 der mindst have fundet ét salg sted inden for den periode, der indgår i  

 beregningen, se  

 B.1.1 .  

 Som almindelig regel bør et lokalkorrektionsområde imidlertid repræsentere  

 et sådant antal salg, at der kan beregnes et statistisk forsvarligt  

 vurderingsniveau på grundlag af dem. 25-30 salg af (bebyggede)  

 ejendomme anses i den forbindelse for tilstrækkeligt.
Opdeling i mindre  

 områder kan f. eks. komme på tale, hvor et lille dyrt område er omgivet af  

 et væsentligt billigere område, således at et gennemsnitligt beregnet  

 niveau ikke kommer til at passe nogen af stederne.
 Told- og skatteforvaltningen har opstillet et sæt vurderingsfaglige  

 betingelser, der skal være opfyldt for, at der kan oprettes et  

 lokalkorrektionsområde med et særskilt vurderingsniveau:
Told- og skatteforvaltningen vil normalt kunne henholde sig til de  

 beregnede normtal under forudsætning af, at de er baseret på et  

 tilstrækkeligt antal salg.
Tilfældige udsving i priserne må formodes at  

 udligne hinanden.
Det forekommer imidlertid, at den indeksering af salgspriserne, som  

 foretages under hensyn til salgstidspunkterne, se  

 B.1.1 ,  

 ikke passer på udviklingen i en bestemt kommune.
I så fald må told-  

 og skatteforvaltningen eventuelt ændre normtallene for samtlige  

 områder i kommunen, således at også det gennemsnitlige normtal ændres.
Særlig anledning til at fravige normtallet kan told- og  

 skatteforvaltningen endvidere have for områder, hvor nogle få  

 påfaldende salg skønnes at have forrykket niveauet urimeligt.
I områder,  

 hvor der er ganske få eller ingen salg, må anlæggelse af et afvigende  

 vurderingsniveau underbygges af vurderingsfaglige overvejelser, der  

 inddrager pris- og efterspørgselsforholdene i sammenlignelige  

 områder.
 Har told- og skatteforvaltningen konstateret større afvigelser  

 mellem salgspriser og vurdering, bør told- og skatteforvaltningen søge  

 klarlagt, om afvigelsen skyldes, at det seneste vurderingsniveau har  

 været forkert, eller har sammenhæng med forhold ved den enkelte  

 ejendom, som vurderingen ikke har taget hensyn til.
I forbindelse med hver almindelig vurdering foretager told- og  

 skatteforvaltningen en gennemgang af samtlige ejendomme, der skal  

 vurderes.
Told- og skatteforvaltningens gennemgang af forslagsejendomme  

 sker med udgangspunkt i de beregnede forslag til ejendomsværdi.
Told- og  

 skatteforvaltningens ansættelser anses for endelige, når de er gjort  

 bekendt for ejerne.
Såfremt vurderingsforslaget ikke skønnes i overensstemmelse med  

 handelsværdien, kan told- og skatteforvaltningen korrigere forslaget ved  

 at give et tillæg eller nedslag.
Tildeling af tillæg eller nedslag  

 sker ofte på foranledning af en besigtigelse eller en klage.
Tillæg og  

 fradrag vil hyppigt være begrundet med, at ejendommens indretning eller  

 vedligeholdelsestilstand afviger fra det normale.
B.2 De enkelte kategorier af  

 forslagsejendomme B.2.1 Ejerboliger B.2.1.1 Fritliggende helårsboliger med 1  

 beboelseslejlighed Den forslagsmodel, som betegnes "  

 parcelhusfunktionen ", beregner vurderingsforslag for ejendomme,  

 der er henført til benyttelserne:
Der beregnes ikke forslag for en ejendom, såfremt nogen af de  

 grundlæggende registeroplysninger mangler, eller der ikke er sammenhæng  

 mellem oplysningerne, eller oplysningerne afviger betænkeligt fra, hvad  

 der er sandsynligt.
Der opsættes i så fald en særlig usikkerhedskode, som  

 tilkendegiver over for told- og skatteforvaltningen, at denne ejendom skal  

 gennemgås manuelt.
 Bygningsværdien pr. kvadratmeter udtrykkes ved ejendommens  

 normtal, og det samlede bygningsareal udtrykkes ved et  

 vægtet etageareal .
 Det lokale  

 normtal  for standardhuset, se  

 nedenfor, fastsættes med udgangspunkt i et generelt normtal for  

 standardhuset, korrigeret for områdets afvigelse i overensstemmelse  

 med, hvad told- og skatteforvaltningen før beregningen har skønnet er  

 passende for området.
 Det lokale normtal for standardhuset korrigeres herefter prismæssigt  

 for afvigelser fra standardhuset, der er defineret som følger:
 Alle definitionerne relaterer sig til de registrerede oplysninger i  

 Bygnings- og Boligregisteret (BBR).
Beregningen af det generelle normtal er baseret på statistiske analyser  

 forud for hver vurdering.
Analyserne tager udgangspunkt i alle  

 registrerede oplysninger i BBR.
 Det generelle normtal for standardhuset er til vurderingen  

 1. oktober 2005 fastsat til 6.725 kr.
Fra og med vurderingen 1. oktober 2003 er der sket en ændring i  

 måden at beregne ejendommens normtal på.
Fra denne dato beregnes  

 ejendommens normtal uden hensyntagen til ejendommens badeværelses-,  

 toilet- eller køkkenforhold.
Ligesom der ikke vil blive givet tillæg for  

 stråtag, brændeovn eller solvarme (supplerende opvarmning).
 Beregningen af ejendommens normtal ser ved vurderingen  

 1. oktober 2005 således ud:
 6.725kr.
 - 4 kr.
 + 60 kr.
 + 167 kr.
 - 73 kr.
 - 146 kr.
 + 26 kr.
 + 51 kr.
 - 12 kr.
 - 550 kr.
 - 100 kr.
 - 475 kr.
 - 425 kr.
 - 525 kr.
 - 575 kr.
 - 700 kr.
 Det vægtede etageareal beregnes som tidligere nævnt  

 forskelligt afhængigt af, hvor i landet ejendommen ligger,  

 se inddelingen  

 B.1.1.1 .
Kommunegruppe 6 - 8 *) Bebygget areal er forskelligt fra BBR´s bebyggede areal, idet der  

 fra BBR´s areal skal fraregnes udestue, indbygget garage, indbygget  

 carport og indbygget udhus.
 Fritliggende garager og udhusarealer indgår med maksimalt 100  

 m2, idet arealer herudover ikke væsentligt påvirker  

 handelsprisen for en beboelsesejendom, som er omfattet af  

 parcelhusfunktionen.
 Forslag til ejendomsværdi beregnes ved anvendelsen af  

 normtal og vægtet etageareal på følgende måde:
Bygningsværdi (vægtet etageareal x normtal for ejendommen) Nedslag for ekstra fundering er givet i grundværdien i ubebygget stand,  

 men for den bebyggede ejendom vil en køber ikke indregne et sådant nedslag  

 i en købspris, da udgiften er afholdt.
Som følge heraf gives der et tillæg  

 for ekstra fundering i beregningen af forslaget til ejendomsværdi.
B.2.1.2 Rækkehuse Den forslagsmodel, som betegnes "  

 rækkehusfunktionen " beregner vurderingsforslag for ejendomme,  

 der ligger i tæt-lav bebyggelse (dvs. helt eller delvis sammenbyggede  

 enfamiliehuse) og er henført til benyttelserne:
Der beregnes ikke forslag for en ejendom, såfremt nogen af de  

 grundlæggende registeroplysninger mangler, eller der ikke er sammenhæng  

 mellem oplysningerne, eller oplysningerne afviger betænkeligt fra,  

 hvad der er sandsynligt.
Der opsættes i så fald en særlig usikkerhedskode,  

 som tilkendegiver over for told- og skatteforvaltningen, at denne ejendom  

 skal gennemgås manuelt.
 Bygningsværdien pr. kvadratmeter udtrykkes ved ejendommens  

 normtal, og det samlede bygningsareal udtrykkes ved et vægtet  

 etageareal.
Det lokale  

 normtal  for standardhuset, se  

 nedenfor, fastsættes med udgangspunkt i et generelt normtal for  

 standardhuset, korrigeret for områdets afvigelse i overensstemmelse med,  

 hvad told- og skatteforvaltningen før beregningen har skønnet er passende  

 for området.
For at nå frem til ejendommens normtal korrigeres det lokale  

 normtal for standardhuset herefter prismæssigt for afvigelser fra  

 standardhuset.
Standardhuset er defineret som følger:
 Alle definitionerne relaterer sig til de registrerede oplysninger i  

 Bygnings- og Boligregisteret (BBR).
Beregningen af det generelle normtal er baseret på statistiske analyser  

 forud for hver vurdering.
Analyserne tager udgangspunkt i alle  

 registrerede oplysninger i BBR.
 Det generelle normtal for standardhuset er til vurderingen  

 1. oktober 2005 fastsat til 9.075 kr.
Fra og med vurderingen 1. oktober 2003 er der sket en ændring i måden  

 at beregne ejendommens normtal på.
Fra denne dato beregnes ejendommens  

 normtal uden hensyntagen til ejendommens badeværelses-, toilet- eller  

 køkkenforhold.
Ligesom der ikke vil blive givet tillæg for stråtag,  

 brændeovn eller solvarme (supplerende opvarmning).
 Beregningen af ejendommens normtal ser ved vurderingen 1. oktober  

 2005 således ud:
Ejendommens normtal = 9.075 kr.
 +/- X kr.
 - 1 kr.
 + 30 kr.
 + 84 kr.
 + 32 kr.
 + 40 kr.
 - 16 kr.
 - 550 kr.
 - 100 kr.
 - 300 kr.
 - 350 kr.
 - 275 kr.
 - 550 kr.
 Det  

 vægtede etageareal  beregnes som tidligere  

 nævnt forskelligt afhængigt af, hvor i landet ejendommen ligger, se  

 inddelingen  

 B.1.1.1 .
 *) Bebygget areal er forskelligt fra BBR´s bebyggede areal, idet der  

 fra BBR´s areal skal fraregnes udestue, indbygget garage, indbygget  

 carport og indbygget udhus.
 Fritliggende garager og udhusarealer indgår med maksimalt 100  

 m2, idet arealer herudover ikke væsentligt påvirker  

 handelsværdien for en beboelsesejendom, som er omfattet af  

 rækkehusfunktionen.
 Forslag til ejendomsværdi beregnes ved anvendelsen af normtal og vægtet  

 etageareal på følgende måde:
 Bygningsværdi (vægtet etageareal x normtal for ejendommen)+  

 Grundværdi+ Eventuelt nedslag for ekstra fundering.
 B.2.1.3 To- og trefamilieshuse m. fl.
 Ejendomme henført til benyttelsen 01, 11 og 41 med 2 henholdsvis 3  

 beboelseslejligheder får beregnet forslag efter en modificeret  

 rækkehusfunktion.
Ejendomme med 2-3 lejligheder kan deles op i flere typer.  

 To- og trefamilieshuse  er karakteriseret ved, at  

 lejlighederne ligger oven på hinanden, mens de i dobbelt- og  

 tredobbelthuse ligger ved siden af hinanden.
Tredobbelthusets  

 fremtrædelsesform er som tre rækkehuse, men lejlighederne er ikke  

 selvstændige ejendomme som rækkehuse.
 Modifikationen i beregningsfunktionen består i, at der efter  

 beregningen af en bygningsværdi, efter de for rækkehusfunktionen beskrevne  

 retningslinier, gives et procentnedslag, som dels afhænger af ejendommens  

 geografiske beliggenhed, dels af udformningen af den bygning, hvor de 2  

 eller 3 lejligheder ligger (tofamilieshus, trefamilieshus, dobbelthus,  

 tredobbelthus, jf. ovenfor). Procentnedslaget er ligesom de øvrige  

 størrelser i vurderingsforslagsmodellerne statistisk fastlagt ved analyser  

 af priser på solgte ejendomme.
 Som konsekvens af Bygnings- og Boligregisterets (BBR´s) strukturelle  

 opbygning er der justeret lidt på rækkehusfunktionens generelle  

 beregningsmodel med hensyn til beregning af normtallet.
Normtallet for  

 dobbelthuse  beregnes med  

 udgangspunkt i den af lejlighederne, der har det største areal.
Det  

 bebyggede areal indgår med halvdelen ved beregningen, idet lejlighederne  

 forudsættes at være lige store.
 Er lejlighedernes arealer forskellige, beregnes der ikke forslag  

 til ejendomsværdi, idet det er mindre hensigtsmæssigt at angive  

 beregninger på vurderingsmeddelelserne, som ikke tager udgangspunkt i de  

 arealstørrelser, som er registreret i BBR.
 For  

 tredobbelthuse  beregnes  

 normtallet efter samme principper som for dobbelthuse, bortset fra at det  

 bebyggede areal indgår med 1/3 ved beregningen af normtallet.
 For  

 to- og trefamilieshuse  beregnes  

 normtallet på grundlag af stuelejlighedens oplysninger (herunder det  

 bebyggede areal).
 Beregningen af vægtet etageareal sker på samme måde som for  

 rækkehuse.
Salgsprisanalyserne viser en forholdsmæssig reduktion i  

 prisen for ejendomme med 2 eller 3 lejligheder.
Det hænger sammen  

 med, at der er et væsentligt udlejningsmoment i sådanne ejendomme, hvorfor  

 en køber normalt ikke får den fulde råderet over ejendommen med det samme.  

 Som følge heraf gives der et procentnedslag i bygningsværdien afhængigt  

 af, hvor i landet ejendommen ligger, se inddelingen  

 B.1.1.1 .
Bygningsværdien beregnes efter rækkehusmodellen og ændres med den  

 anførte procentvise nedsættelse Kommunegruppe 1-3 Kommune-gruppe 4-5 Kommune-gruppe 6-8 Dobbelthuse/tredobbelthuse 0% 0% 0% Tofamiliehuse 20% 20% 20% Trefamiliehuse 20% 20% 20% I det omfang den omtalte kategori ejendomme er delt op i  

 ideelle anparter, som kan omsættes selvstændigt, kan prisdannelsen  

 afvige så meget fra den, der er forudsat ved forslagsberegningen, at told-  

 og skatteforvaltningen må anlægge et konkret skøn over ejendomsværdien.
 Forslag til ejendomsværdi beregnes ved anvendelsen af normtal og vægtet  

 etageareal på følgende måde:
 Bygningsværdi (vægtet etageareal x normtal for ejendommen)-  

 Procentnedslag+ Grundværdi+ Eventuelt nedslag for ekstra  

 fundering.
B.2.1.4 Etageejerlejligheder Den forslagsmodel, som betegnes "  

 etageejerlejlighedsfunktionen " beregner vurderingsforslag for  

 ejendomme, der er henført til benyttelserne:
Der beregnes ikke forslag for en ejendom, såfremt nogen af de  

 grundlæggende registeroplysninger mangler, eller der ikke er sammenhæng  

 mellem oplysningerne, eller oplysningerne afviger betænkeligt fra, hvad  

 der er sandsynligt.
Der opsættes i så fald en særlig usikkerhedskode, som  

 tilkendegiver over for told- og skatteforvaltningen, at ejendommen  

 skal gennemgås manuelt.
Vurderingsforslaget for en etageejerlejlighed kan ikke som forslag  

 efter parcel- og rækkehusfunktionen deles op i en bygningsdel og en  

 grundværdidel.
Hele værdien af beliggenhedsmomentet er således indeholdt i  

 normtallet.
 Normtallet for lejligheden fastsættes med udgangspunkt i  

 det lokale normtal for standardlejligheden, som told- og  

 skatteforvaltningen før beregningen har skønnet er passende for  

 området.
 Det lokale normtal for standardlejligheden korrigeres herefter  

 prismæssigt for afvigelser i forhold til standardejerlejligheden, der er  

 defineret som følger:
Bygningen Alle definitionerne relaterer sig til de registrerede oplysninger i  

 Bygnings- og Boligregisteret (BBR).
 De statistiske analyser forud for hver vurdering fastlægger de tillæg  

 eller nedslag, der skal foretages for punkter, hvor den konkrete ejendom  

 afviger fra standardlejligheden.
 Det generelle normtal for standardlejligheden er til vurderingen 1.  

 oktober 2005 fastsat til 17.425 kr.
 Beregningen af lejlighedens normtal ser ved vurderingen 1. oktober 2005  

 således ud:
Lejlighedens normtal = 17.425 kr.
 +/- X kr.
 + 1 kr.
 + 208 kr.
 + 19 kr.
 + 55 kr.
 - 35 kr.
 - 450 kr.
 - 450 kr.
 + 125 kr.
 - 150 kr.
 - 400 kr.
 - 250 kr.
 + 50 kr.
 - 1.500 kr.
 - 300 kr.
 + 375 kr.
Der beregnes ikke vægtet etageareal for  

 etageejerlejligheder.
Dette skyldes, at langt de fleste  

 etageejerlejligheder kun har en kategori areal, nemlig selve lejlighedens  

 areal.
Der er principielt to arealer at vælge imellem, nemlig lejlighedens  

 tinglyste areal og BBR-arealet.
Det tinglyste areal omfatter bruttoarealet  

 af selve lejligheden, altså inkl. ydervægge og halvdelen af skillevægge  

 til andre lejligheder.
BBR-arealet omfatter herudover andel af  

 fællesarealer i forbindelse med lejligheden primært trappe- og  

 gangarealer.
 Etageejerlejlighedsfunktionen anvender BBR-arealet, da adgangsarealer  

 til lejligheden skønnes at være en betydende parameter ved prisdannelsen  

 for etageejerlejligheder.
Lejlighedens samlede areal beregnes som:Lejlighedens areal  

 (BBR-arealet)+ areal af supplementsrum, der er tinglyst som hørende  

 til lejligheden Forslag til ejendomsværdi beregnes på følgende måde:
Lejlighedens samlede areal x lejlighedens normtal Ejerlejligheder kan være "  

 fri" eller       "ikke fri " for lejelovgivningens bindinger, som bl.a. tager  

 sigte på  

 beskyttelse af hidtidige lejere mod opsigelse.
Forslaget er beregnet under  

 hensyntagen til, om lejligheden er fri eller ikke fri.
Handelsværdien er  

 væsentlig lavere for ejerlejligheder, som fortsat er udlejet sammenlignet  

 med ejerlejligheder, der frit kan omsættes.
For ikke fri ejerlejligheder  

 nedsættes forslaget derfor sædvanligvis med 50 pct.
Se  

 B.3.1.1.3 Hvor en flerhed af udlejede ejerlejligheder sælges udlejede,  

 forbliver deres status som udlejede uændret efter salget.
Hvor  

 enkelte ejerlejligheder sælges og genudlejes på langtidskontrakt, vil  

 deres status som ikke fri ligeledes forblive uændret.
Genudlejes en  

 ejerlejlighed på korttidskontrakt, ændres dens status derimod til fri.
B.2.1.5 Andre ejerlejligheder til  

 beboelse En  

 modificeret rækkehusfunktion  anvendes til  

 at beregne vurderingsforslag til ejerlejlighedsopdelte helårsboliger med 2  

 eller flere beboelseslejligheder henført til følgende benyttelse:
 Ejerlejligheder i to- og trefamilieshuse ligger oven på hinanden, mens  

 de ligger ved siden af hinanden i dobbelthuse eller rækkehuse.
Når ejerlejligheder af denne karakter får beregnet forslag efter  

 rækkehusfunktionen (hvor der indgår anvendelse af grundværdien) i  

 modsætning til etageejerlejlighedsfunktionen, skyldes det, at  

 prisdannelsen på denne type af ejerlejligheder er meget lig prisdannelsen  

 på tilsvarende ikke-ejerlejlighedsejendomme.
Af stor betydning er således  

 beliggenhedsmomentet, adgangen til havearealer m. v. som udtrykt i  

 grundværdiansættelsen.
Normtal og vægtet etageareal for ejerlejligheder i rækkehuse beregnes  

 for hver enkelt boligenhed.
Før beregningen divideres bebygget areal,  

 bygningsareal, kælderareal og areal til udnyttet tagetage, der alle i BBR  

 kun er registreret på bygningsniveau med antallet af lejligheder i  

 bygningen.
 Er lejlighedernes arealer forskellige, beregnes der ikke forslag til  

 ejendomsværdi, idet det er mindre hensigtsmæssigt at angive beregninger på  

 vurderingsmeddelelserne, som ikke tager udgangspunkt i de arealstørrelser,  

 som er registreret i BBR.
 Hvis en ejerlejlighed ikke er fri, gives et nedslag i ejendomsværdien  

 på 50 pct.
Beregningen for ejerlejligheder i dobbelthuse foregår på samme måde som  

 for ejerlejligheder i rækkehusbebyggelser.
Der gives dog ikke nedslag for  

 ikke frie ejerlejligheder, da denne type nedslag kun gives for ejendomme  

 med mere end 2 lejligheder.
For ejerlejligheder i tofamilieshuse beregnes normtal for den enkelte  

 boligenhed efter rækkehusfunktionen.
I stuelejligheden indgår bygningens  

 bebyggede areal i normtalsberegningen korrigeret for indbyggede arealer.  

 På 1. sal indgår lejlighedsarealet, hvis det er mindre end det bebyggede  

 areal.
 Der gives ikke nedslag for ikke frie ejerlejligheder.
Der anvendes de samme regler for ejerlejligheder i trefamilieshuse  

 som i tofamilieshuse.
Lejligheden på 2. sal behandles således på  

 samme måde som 1. salslejligheden.
 Hvis en ejerlejlighed ikke er fri, gives der et nedslag i  

 ejendomsværdien på 50 pct.
 For ejerlejligheder i række- og dobbelthuse beregnes det vægtede  

 etageareal på samme måde som for rækkehuse.
 For ejerlejligheder i to- og trefamilieshuse beregnes det vægtede  

 etageareal ved en kombination af rækkehusfunktionen og  

 etageejerlejlighedsfunktionen.
 Lejlighedens samlede areal er BBR-arealet, eventuelle supplementsrum i  

 bibygninger indgår i det vægtede etageareal som garage/udhus.
 Garagearealer m. v. indgår med maksimalt 100 m2, idet  

 arealer herudover ikke væsentligt påvirker handelsværdien.
B.2.1.6 Sommerhuse Den forslagsmodel, som betegnes "  

 sommerhusfunktionen ", beregner vurderingsforslag for ejendomme,  

 der er henført til benyttelserne:
Der beregnes ikke forslag for en ejendom, såfremt nogen af de  

 grundlæggende registeroplysninger mangler, eller der ikke er sammenhæng  

 mellem oplysningerne, eller oplysningerne afviger betænkeligt fra, hvad  

 der er sandsynligt.
Der opsættes i så fald en særlig usikkerhedskode,  

 som tilkendegiver over for told- og skatteforvaltningen, at denne ejendom  

 skal gennemgås manuelt.
 Bygningsværdien pr. kvadratmeter udtrykkes ved et normtal for  

 ejendommen, og det samlede bygningsareal udtrykkes ved et vægtet  

 etageareal.
 Ejendommens  

 normtal  fastsættes  

 med udgangspunkt i det lokale normtal for standardhuset, som told- og  

 skatteforvaltningen før beregningen har skønnet passende for  

 området.
 Det lokale normtal for standardhuset korrigeres herefter prismæssigt  

 for afvigelser fra standardhuset, der er defineret som følger:
 Alle definitionerne relaterer sig til de registrerede oplysninger i  

 Bygnings- og Boligregisteret (BBR).
Beregningen af det generelle normtal er baseret på statistiske analyser  

 forud for hver vurdering.
Analyserne tager udgangspunkt i alle  

 registrerede oplysninger i BBR.
 Det generelle normtal for standardhuset er til vurderingen 1. oktober  

 2005 fastsat til 8.425 kr.
Fra og med vurderingen 1. oktober 2003 er der sket en ændring i måden  

 at beregne ejendommens normtal på.
Fra denne dato beregnes ejendommens  

 normtal uden hensyntagen til ejendommens badeværelses-, toilet- eller  

 køkkenforhold.
Ligesom der ikke vil blive givet tillæg for brændeovn  

 eller solvarme (supplerende opvarmning).
 Beregningen af ejendommens normtal ser ved vurderingen 1. oktober 2005  

 således ud:
 8.425 kr.
 +- X kr.
 + 42 kr.
 + 190 kr.
 - 39 kr.
 + 13 kr.
 + 30 kr.
 - 17 kr.
 -75 kr.
 + 200 kr.
 + 475 kr.
 + 600 kr.
 - 400 kr.
 - 75 kr.
 Det vægtede etageareal beregnes ens uanset hvor i landet,  

 ejendommen er beliggende.
 *) Bebygget areal er forskelligt fra BBR´s bebyggede areal, idet der  

 fra BBR´s areal skal fraregnes udestue, indbygget garage, indbygget  

 carport og indbygget udhus.
 Fritliggende garagers og carportes arealer indgår med maksimalt 50  

 m2; udhusarealer indgår ligeledes med maksimalt 50  

 m2.
 Der er intet maksimum med hensyn til arealer i indbyggede garager,  

 carporte, udhuse, eller hvad angår udestuer og overdækkede  

 terrassearealer.
 Forslag til ejendomsværdi beregnes ved anvendelsen af normtal og vægtet  

 etageareal på følgende måde:
 Bygningsværdi (vægtet etageareal x normtal for ejendommen)+  

 grundværdi+ eventuelt nedslag for ekstra fundering.
B.2.2 Andelsboliger i offentligt støttet  

 byggeri Den forslagsmodel, som betegnes "andelsboligfunktionen", beregner  

 vurderingsforslag for ejendomme, der er henført til benyttelsen:
Ejendomme, som er omfattet af denne gruppe, er andelsboliger opført  

 efter 1981 i henhold til lov om almene boliger samt støttede private  

 andelsboliger.
Kommunalbestyrelserne kan i henhold hertil på statens vegne  

 give tilsagn om ydelsesstøtte til opførelsen af andelsboliger samt give  

 tilsagn om at yde garanti for realkreditlån til opførelse af  

 andelsboliger .
Den enkelte lejlighed er ikke en selvstændig vurderingspligtig ejendom,  

 og der sker ingen registrering af salg af andelsboliger.
De  

 vurderingspligtige andelsboligejendomme sælges typisk kun én gang, nemlig  

 når de overdrages fra bygherren til andelsboligforeningen og  

 overdragelsessummen svarer her til opførelsesomkostningerne.
 Andelsboligbyggeri opført efter 1981 med støtte fra staten eller  

 kommunen værdiansættes derfor med udgangspunkt i opførelsesomkostningerne,  

 såfremt de er opført i året forud for vurderingsåret, ellers med  

 udgangspunkt i beregnede opførelsesomkostninger.
 Told- og skatteforvaltningen må ved den første vurdering af en sådan  

 ejendom selv fremskaffe oplysninger om opførelsesomkostningerne.
 Vurderingsforslaget for denne type andelsboliger baserer sig således  

 ikke på en statistisk analyse af registrerede salg.
Andelsboligfunktionen opererer med en afskrivningsprocent for at kunne  

 frem- og tilbageregne vurderingerne henholdsvis til og fra aktuelt  

 prisniveau.
Den afskrivningsprocent, der anvendes, beregnes ud fra  

 hvorledes vurderingsforslagene for parcel- og rækkehuse afhænger af  

 opførelsesåret.
 Forslaget beregnes i 3 trin:
 Se også  

 B.1.1.6 .  

 og  

 B.3.1.1.1.
B.3 Ejendomme, der ikke omfattes af  

 forslagsmodellerne B.3.1 Erhvervsejendomme m. m.
En meget stor del af den samlede ejendomsmasse er karakteriseret ved,  

 at ejendommene er opført eller erhvervet med henblik på erhvervsmæssig  

 udnyttelse.
For sådanne ejendomme vil handelsværdien være bestemt af  

 forventningerne til afkastet.
Det gælder både for rene  

 investeringsejendomme som f. eks. udlejningsejendomme til beboelse, og for  

 fabriks-, lager- og kontorejendomme, som ejerne selv udnytter i deres  

 erhverv.
B.3.1.1 Udlejningsejendomme til  

 beboelse B.3.1.1.1 Private udlejningsejendomme Udlejningsejendomme, der indeholder beboelseslejligheder, anses i  

 vurderingsmæssig sammenhæng som "udlejningsejendomme til beboelse", når  

 mindre end 25 pct. af ejendommens værdi kan henføres til erhvervslejemål.  

 Hvor 25 pct. eller mere af værdien kan henføres til erhvervslejemål, anses  

 de som "udlejningsejendomme til blandet beboelse og erhverv". Sondringen  

 mellem ren beboelse på den ene side og blandet beboelse og erhverv på  

 den anden side har betydning for de indberettede salgsoplysningers  

 rubricering og dermed indirekte for vurderingsniveauet, men i øvrigt  

 vurderes de to kategorier ejendomme efter samme retningslinier.
Prisen for en udlejningsejendom vil være bestemt af ejendommens  

 forventede afkast, hvorved i første omgang henses til de dokumenterede  

 lejeindtægter og udgifterne til drift og vedligeholdelse.
Ejendommens  

 afkast skal holdes op imod andre faktorer som den aktuelle  

 obligationsrente og inflationstakten.
Desuden spiller den offentlige  

 huslejeregulering og forventninger om ændringer heri en rolle for  

 prisfastsættelsen.
Ved bedømmelsen af en ejendoms værdi vil en potentiel  

 køber kapitalisere de fremtidige indtægter og udgifterne til  

 vedligeholdelse af ejendommen og betinge sig en pris, der tager hensyn  

 hertil.
For beboelsesejendomme må køberen tage i betragtning, at større  

 reparationsomkostninger ikke uden videre lader sig genvinde ved forøgelse  

 af lejeindtægten.
Er vedligeholdelsestilstanden ringere end normalt, vil  

 ejendommens værdi i handel og vandel derfor være lavere, end lejeindtægten  

 umiddelbart giver indtryk af.
 For beboelsesejendomme, der savner moderne bekvemmeligheder, vil  

 handelsværdien være påvirket af de relativt ringere afkastmuligheder, idet  

 der ikke kan forventes lejestigninger af betydning for sådanne ejendomme.  

 Det anførte vil navnlig gøre sig gældende, hvor lejlighederne  

 ikke har eget toilet og bad eller har individuel  

 opvarmning (kakkelovn, el-ovne, gasbrænder og petroleumsfyr).
Omvendt har der i de senere år vist sig stor  

 køberinteresse for ejendomme, der er blevet totalt renoverede som led i en  

 sanering eller byfornyelse.
De renoverede ejendommes handelsværdi er  

 påvirket af, at istandsættelsen giver mulighed for væsentlige  

 lejestigninger, samtidig med, at den tilfører ejendommen en forbedret  

 vedligeholdelsestilstand.
I forbindelse med renoveringen eller  

 byfornyelsen kan hele kvarterer have ændret karakter,  

 hvorved vurderingsniveauet er blevet påvirket i opadgående retning.  

 En sådan udvikling er markant i nogle af Københavns brokvarterer.
Told-og skatteforvaltningen har ikke som parterne i en  

 ejendomshandel mulighed for at foretage beregninger over den enkelte  

 ejendoms rentabilitet, da der ikke indsamles oplysninger om ejendommenes  

 udgifter.
Ejendomsværdien må derfor ansættes på grundlag af de  

 oplysninger, der kan findes i registrene, og de forhold, der kan  

 konstateres i forbindelse med en besigtigelse.
I tilfælde, hvor der i forbindelse med en klagesagsbehandling  

 fremkommer oplysninger om en lejeindtægt, der afviger fra den anslåede  

 leje, skal den oplyste leje lægges til grund, medmindre der er tale om en  

 leje, der må anses for at falde uden for vurderingslovens bestemmelser om  

 sædvanlige udlejningsforhold, jf.
VUL § 10, stk. 3, se nedenfor.
Der  

 tænkes i denne forbindelse navnlig på andelsboliger, hvor lejen  

 (boligafgiften) for nyoprettede andelsboliger gennemgående er væsentlig  

 højere end lejen i tilsvarende private udlejningsejendomme, medens det  

 modsatte som oftest er tilfældet, hvor der er tale om en  

 andelsboligforening oprettet for mange år siden.
For større udlejningsejendomme kan der konstateres et relativt  

 fast forhold mellem salgspriser og bruttolejeindtægter.  

 Kapitalisationsfaktoren, der udtrykker dette forhold, kaldes i reglen  

 lejefaktoren . I praksis beregnes ejendomsværdien  

 for udlejningsejendomme ved, at en anslået bruttoleje eller den oplyste,  

 årlige lejeindtægt ganges med lejefaktoren.
Told- og  

 skatteforvaltningen fastsætter lejefaktorer for de enkelte  

 kategorier ejendomme under forudsætning af almindelig god  

 vedligeholdelsesstandard.
I konkrete tilfælde kan det hænde, det  

 er oplysninger om nettolejen, der er tilgængelige.
I de tilfælde skal  

 lejefaktoren hæves tilsvarende, således at nettolejen gange med en  

 korrigeret lejefaktor stadig er et retvisende udtryk for ejendomsværdien.
Gennem de senere år har lejefaktoren for de handlede  

 udlejningsejendomme været stigende.
Hovedparten af de handlede  

 udlejningsejendomme har opnået priser svarende til 10-15 gange den  

 årlige bruttolejeindtægt.
Det forekommer imidlertid, at dårligt  

 vedligeholdte ejendomme handles til 5-6 gange lejen, medens  

 omvendt nye og ældre særligt velholdte ejendomme handles til  

 15-20 gange lejen.
Undertiden ses det i de største byer, at ejendomme  

 handles til omkring 30 gange lejen.
Mindre udlejningsejendomme (3-6 lejligheder) handles undertiden på det  

 vilkår, at en af lejlighederne stilles til disposition for køberen.
Selv  

 om der kan være visse ulemper for en ejer ved selv at bo i ejendommen, er  

 der almindeligvis anledning til at justere lejefaktoren opad under  

 hensyn til ejerboligen.
Lejefaktorens rigtighed kan eventuelt  

 efterkontrolleres ved, at ejendomsværdien beregnes på grundlag af de  

 udlejede lejligheder alene, med tillæg af den disponible  

 lejlighed vurderet som ejerlejlighed.
I helt nyopførte udlejningsejendomme kan huslejen undertiden være så  

 høj, at ikke alle lejlighederne kan lejes ud med det samme.
Skønnes  

 ledigheden at ville strække sig over længere tid, kan det efter  

 omstændighederne påvirke lejefaktoren, se i øvrigt  

 B.3.1.3.2 .
Ved fastsættelsen af en ejendoms lejefaktor bør der, ud over  

 ejendommens opførelsestidspunkt, tages hensyn til ejendommens  

 vedligeholdelsestilstand . En køber af en  

 udlejningsejendom vil særlig interessere sig for, hvilke indtægter og  

 udgifter han vil have fremover ved at købe ejendommen.
Hvis ejendommen er  

 godt vedligeholdt, skal der i en årrække efter købet ikke regnes med store  

 udgifter til reparation og vedligeholdelse som i tilfælde, hvor  

 ejendommen er dårligt vedligeholdt.
En køber vil derfor være villig til at  

 betale en højere pris for en godt vedligeholdt ejendom.
Ved ansættelsen af  

 ejendomsværdien, skal der derfor anvendes en højere lejefaktor for den  

 godt vedligeholdte ejendom end for den mindre godt vedligeholdte ejendom.  

 Endvidere ser en køber for ældre ejendommes vedkommende på mulighederne  

 for i takt med at lejlighederne bliver ledige, at foretage reelle  

 forbedringsarbejder der kan medføre lejeforhøjelser, hvorefter lejemålet  

 overgår fra den relativt lave omkostningsbestemte husleje til den mere  

 lukrative markedsbestemte husleje.
Har lejlighederne i en udlejningsejendom ikke selvstændigt toilet og  

 bad, og har de individuel opvarmning (kakkelovne, petroleumsbrænder,  

 gasbrænder eller el-varme) bør der anlægges et forsigtigt skøn ved  

 valget  af lejefaktoren.
Institutionelle investorer, såsom  

 pensionskasser og forsikringsselskaber, der foretager langsigtede  

 investeringer, og som køber udlejningsejendomme med henblik på at kunne  

 tilbyde medlemmerne lejligheder, vil ikke købe denne type  

 udlejningsejendomme.
Det samme er i et vist omfang tilfældet, hvor en  

 bebyggelse omfatter mange små lejligheder.
I de tilfælde, hvor det  

 gennemsnitlige lejlighedsareal er mindre end 65 m², bør der ligeledes  

 tages hensyn til lejlighedsstørrelsen ved valget af lejefaktoren.  

 Baggrunden herfor er, at der for sådanne ejendomme må regnes med  

 større udgifter pr. kvadratmeter etageareal end for større ejendomme, og  

 at administrationsomkostningerne ligeledes er høje.
Told- og skatteforvaltningen bør endvidere særlig være opmærksom  

 på, at en ældre udlejningsejendom kan være forbedret og ombygget i meget  

 betydeligt omfang.
Er der registreret et ombygningsår, må det  

 undersøges hvilke ombygningsarbejder der er foretaget.
I nogle  

 tilfælde kan ombygningen være så begrænset, at den ikke får  

 nogen (nævneværdig) indflydelse på vurderingen.
I andre tilfælde - hvor  

 der har været foretaget en sanering eller byfornyelse - har ombygningen et  

 sådant omfang, at der nærmest er tale om en total ombygning af den  

 oprindelige ejendom.
Ombygning og forbedring af en udlejningsejendom vil som oftest medføre  

 en forhøjelse af lejen.
Hvis ejendomsværdien derfor ansættes på grundlag  

 af en anslået leje og en lejefaktor, der er fastsat på grundlag af  

 ejendommens oprindelige opførelsestidspunkt, vil ejendomsværdien blive for  

 lav i forhold til handelsværdien.
I sådanne tilfælde vil det ved valget af  

 lejefaktor være mere rigtigt at tage udgangspunkt i en lejefaktor, der  

 anvendes for ejendomme i ombygningsåret end i den faktor der anvendes for  

 ejendomme fra det oprindelige opførelsestidspunkt.
Ved ansættelsen af ejendomsværdien regnes der for udlejningsejendommes  

 vedkommende med  

 sædvanlige udlejningsforhold ,  

 jf.
VUL § 10, stk. 3. Er ejendommen underkastet huslejerestriktioner,  

 kan den bundne leje i almindelighed betragtes som den efter forholdene  

 normale leje.
På boligmarkedet er det især de restriktioner, der følger af  

 lejeloven og lov om midlertidig regulering af boligforholdene  

 (boligreguleringsloven), som påvirker ejendomsværdien, se  

 A.5.3 .  

 Der tages derimod ikke hensyn til sådanne begrænsninger i opsigelighed m.  

 v., som lejeaftalens parter selv har fastsat, se TfS 1996, 86.
 For andelsboligforeningsejendomme ansættes ejendomsværdien principielt  

 efter samme retningslinier, som gælder for private udlejningsejendomme,  

 medmindre det drejer sig om andelsboliger som omhandlet i kap. 11 a i  

 lov om almene boliger samt støttede private andelsboliger, jf.  

 tidligere lovbekendtgørelse nr. 626 af 30. juni 2003 med senere  

 ændringer.
Der gør sig det særlige forhold gældende i  

 andelsboligforeninger , at boligafgiften (huslejen), som  

 andelshaverne betaler for at bo i lejlighederne, varierer meget  

 efter, hvornår foreningen er oprettet.
I en ældre andelsboligforening er  

 huslejen som regel lavere end i sammenlignelige private  

 udlejningsejendomme, hvorimod huslejen i nyoprettede andelsboligforeninger  

 almindeligvis vil være højere end i sammenlignelige private  

 ejendomme.
Det hænger sammen med, at huslejen i de private ejendomme er  

 bundet af huslejereguleringen, jf. ovenfor.
Boligafgiften til en  

 andelsboligforening forudsættes at skulle dække såvel  

 finansieringsomkostninger som de løbende udgifter.
I en ældre  

 andelsboligforening er finansieringudgifterne små, medens de kan udgøre  

 den største enkelte udgiftspost i en nyoprettet  

 andelsboligforening.
 For andelsboliger i støttet byggeri udarbejdes der maskinelt  

 beregnede forslag til ejendomsværdi og grundværdi, se  

 B.2.2 .  

 og  

 B.1.1.6.
B.3.1.1.2 Almennyttigt boligbyggeri For ejendomme i det  

 almennyttige boligbyggeri  

 ansættes ejendomsværdien principielt efter samme retningslinier, som  

 gælder for private udlejningsejendomme.
Det gælder, hvad enten det drejer  

 sig om etageejendomme, eller der er tale om ejendomme i tæt lav eller åben  

 lav bebyggelse.
De sidste forekommer fortrinsvis i boligselskabernes  

 nyere afdelinger.
I almennyttigt boligbyggeri skal huslejen fastsættes således, at  

 boligselskabets indtægter kan dække de udgifter, der er forbundet med  

 driften af ejendommene, og de fornødne henlæggelser, jf. § 9 i lov  

 nr. 921 af 10. september 2004 om leje af almene boliger.
I  

 øvrigt fastsættes lejen efter lejlighedernes brugsværdi.  

 Kommualbestyrelsen skal godkende begyndelseshuslejen, når en ejendom tages  

 i brug.
Huslejen i det lave byggeri fastsættes normalt ikke væsentligt  

 højere end lejen i etageejendomme, selv om lejligheder i det lave byggeri  

 erfaringsmæssigt er mere efterspurgte.
 Fører en sædvanlig beregning på grundlag af bruttolejeindtægten ikke  

 til et rimeligt resultat, må ejendomsværdien ansættes efter et skøn,  

 hvori bl. a. ejendommens opførelsesomkostninger kan indgå.
 Salg af et almennyttigt boligselskabs ejendom skal godkendes af  

 kommunalbestyrelsen, for handicapboligers vedkommende dog af amtsrådet,  

 jf. § 27 i lov om almene boliger samt støttede private andelsboliger.  

 Desuden kræves der normalt godkendelse fra socialministeren, medmindre  

 salget sker til en anden almennyttig boligorganisation.
Sker salget til en kommune, skal ejendommen vurderes af told- og  

 skatteforvaltningen.
Overdragelsessummen må ikke være lavere end den  

 af told- og skatteforvaltningen ansatte værdi.
Ansættelse  

 kan påklages af køberen og sælgeren efter reglerne  

 i SFL.
B.3.1.1.3 Udlejede ejerlejligheder Ejerlejligheder, som ejerne selv bebor eller på anden  

 måde disponerer over, f. eks. til erhverv, kan frit omsættes.
For  

 frie ejerlejligheder til beboelse udarbejder told- og  

 skatteforvaltningen maskinelt beregnede forslag til ejendomsværdi og  

 grundværdi, se B 2.1.4 og  

 B.2.1.5 .
Ved ansættelsen af ejendomsværdien for  

 udlejede ejerlejligheder , herunder forretningslokaler og  

 lignende, må der tages hensyn til, at lejelovgivningens regler om  

 begrænsning i adgangen til opsigelse og til forhøjelse af huslejen som  

 udgangspunkt også gælder for ejerlejligheder.
Ejeren af en udlejet  

 ejerlejlighed kan godt sælge lejligheden, men prisen vil i overvejende  

 grad være bestemt af lejlighedens forventede afkast.
En udlejet  

 ejerlejlighed kan betragtes som en udlejningsejendom med én lejlighed.
På baggrund af indberettede salgspriser på udlejede ejerlejligheder har  

 der siden 18. almindelige vurdering pr. 1. januar 1986 dannet sig en  

 administrativ praksis, hvorefter ejendomsværdien for en udlejet  

 ejerlejlighed almindeligvis er blevet ansat til 50 pct. af hvad  

 ejendomsværdien ville være blevet ansat til, hvis ejerlejligheden havde  

 været fri.
Hvor en ejerlejlighed er oplyst udlejet på sædvanlige  

 lejevilkår, udarbejder told- og skatteforvaltningen forslag i  

 overensstemmelse med denne praksis.
Se  

 B.2.1.4 Særlige forhold kan føre til at fravige den omtalte praksis.  

 Beboelsesejendomme, der er opdelt i ejerlejligheder, som ikke  

 er solgt, men i stedet udlejes til en leje, som giver en  

 rimelig forrentning af anskaffelsesomkostningerne, må i stedet  

 vurderes efter de retningslinier, der gælder for almindelige  

 udlejningsejendomme, idet der eventuelt anvendes en særlig høj lejefaktor  

 (12-14), som følge af bl.a. afholdte udgifter til landinspektør.
Desuden  

 kan der være anledning til at gøre undtagelse fra 50 pct.-reglen,  

 hvor ejerlejlighedens lejer undtagelsesvis kan siges op med 1 års  

 varsel, jf. lejelovens § 83, stk. 1, litra a, sammenholdt med § 84, litra  

 a.
Det drejer sig om tilfælde, hvor I begge tilfælde stilles der yderligere to betingelser for at  

 gøre opsigelsesretten gældende.
Lejemålet skal være indgået  

 efter ejendommens udstykning i ejerlejligheder, og lejeren skal ved  

 lejeforholdets påbegyndelse være gjort bekendt med, at det lejede er en  

 ejerlejlighed, og at opsigelse kan ske efter lejelovens § 83, litra a.
Har ejeren opsigelsesret efter en af de omtalte bestemmelser  

 i lejeloven, må ejerlejligheden vurderes, som om der var tale om en fri  

 ejerlejlighed, idet der dog kan indrømmes et skønsmæssigt nedslag på  

 op til 20 pct. under hensyn til opsigelsesfristen.
På tilsvarende måde  

 forholdes, når lejeaftalen oplyses at være tidsbestemt og derfor  

 ophører uden opsigelse ved lejeperiodens udløb, jf. lejelovens §  

 80.
B.3.1.2 Ejendomme med blandet beboelse og  

 erhverv Udlejningsejendomme, der indeholder beboelseslejligheder, men hvor 25  

 pct. eller mere af værdien kan henføres til erhvervslejemål, anses som  

 "udlejningsejendomme til  

 blandet beboelse og       erhverv ". For sådanne ejendomme ansættes  

 ejendomsværdien principielt  

 efter samme retningslinier som for udlejningsejendomme til ren beboelse,  

 se B.3.1.1.
 For leje af lokaler, som udelukkende udlejes til andet formål end  

 beboelse, gælder bestemmelserne i lov nr. 934 af 20. december 1999 om leje  

 af erhvervslokaler (erhvervslejeloven), som ændret ved § 1 i lov nr. 447  

 af 7. juni 2001, se A.5.3.
 Disponerer ejeren eller et selskab, som ejeren kontrollerer, over en  

 del af ejendommen, må told- og skatteforvaltningen skønne over,  

 om den opgivne bruttolejeindtægt svarer til ejendommens reelle  

 markedsværdi.
B.3.1.3 Erhvervsejendomme i øvrigt B.3.1.3.1 Fabriks- og lagerejendomme For fabriks- og lagerejendomme ansættes ejendomsværdien i vid  

 udstrækning på grundlag af en markedsværdiberegning efter lignende  

 retningslinier som dem, der finder anvendelse på andre  

 erhvervsejendomme.
Denne metode anses i dag for at være den sikreste  

 til at understøtte skønnet over den enkelte ejendoms værdi.
Undersøgelser  

 af salgspriser alene giver ikke tilstrækkeligt sikre holdepunkter for  

 værdiansættelsen, da salgene er fåtallige, og prisfastsættelsen ofte er  

 præget af virksomhedsstrategiske hensyn snarere end af den enkelte  

 ejendoms forhold.
Markedsværdiniveauet fastlægges gennem undersøgelser af markedet for  

 tilsvarende udlejede ejendomme.
Ved vurderingen anslås en kvadratmeterleje  

 for hver type anvendelse, f. eks. produktion.
Efter beregning af den  

 anslåede leje for hele ejendommen ganges det fremkomne beløb med en  

 lejefaktor.
Der anvendes den samme  

 lejefaktor  

 for hele ejendommen.
Lejeværdifaktoren varierer i praksis fra 5 for ældre  

 og vanskeligt tilgængelige ejendomme og op til 20 for nye ejendomme  

 med særligt gode anvendelsesmuligheder.
Fastsættelsen af lejefaktoren kan frembyde nogen vanskelighed som følge  

 af det relativt beskedne statistiske grundlag, told- og  

 skatteforvaltningen kan støtte sig på.
I mangel af andre  

 holdepunkter må der foretages beregninger af ejendommens  

 genanskaffelsesværdi og holde disse beregninger sammen med oplysninger om  

 ejendommens alder, indretning og udnyttelseskapacitet.
I den  

 forbindelse bemærkes, at mange fabriksejendommes værdi er betinget af  

 deres anvendelse for en bestemt virksomhed.
Dette gælder, så  

 længe virksomheden er i almindelig god drift (  

 going concern princippet ). For ejendomme, der er ude af drift,  

 må lejefaktoren fastsættes under hensyn til mulighederne for alternativ  

 anvendelse.
Det er i så fald af særlig betydning, om overgang til anden  

 virksomhed kan ske uden væsentlige ombygninger af ejendommen og uden, at  

 der eventuelt skal foretages en bekostelig oprydning på  

 grundarealet.
Nogle fabriksejendomme er udsat for et ekstraordinært slid på grund  

 af rystelser eller andre følger af produktionen, f. eks. syredannelse  

 og kondens.
I øvrigt må opmærksomheden rettes mod de eventuelle  

 bygningskrav, f. eks. af sikkerhedsmæssig eller sanitær art,  

 som stilles til den pågældende virksomhed.
 For fabriks- og lagerejendommes vedkommende gør der sig ofte  

 det forhold gældende, at værdien af de omgivende grundarealer indgår  

 med større vægt i den samlede ejendomsværdi end  

 tilfældet er for andre erhvervsejendomme.
Der gives i visse tilfælde et tillæg til den sædvanligt beregnede  

 ejendomsværdi for værdien af et  

 overskydende       grundareal . Tillægget fastsættes skønsmæssigt ud fra  

 efterspørgslen efter jord til erhvervsbyggeri.
Ifølge praksis gives der  

 kun tillæg for et overskydende grundareal, såfremt arealet giver  

 fysisk mulighed for tilbygning til det eksisterende byggeri.
Der skal  

 derimod ikke gives tillæg til ejendomsværdien, blot fordi grundens  

 tilladte bebyggelsesgrad ikke er udnyttet.
 B.3.1.3.2 Kontorejendomme, forretningsejendomme,  

 hoteller, biografer og campingpladser m.v.
 Rene kontor- og forretningsejendomme handles oftere end fabriks-  

 og lagerejendomme, og salgspriserne giver derfor et bedre holdepunkt for  

 værdiansættelsen, end tilfældet er for fabriks- og lagerejendomme.
 Kontor- og forretningsejendomme vurderes sædvanligvis med en højere  

 lejefaktor  end udlejningsejendomme til beboelse.  

 Det hænger navnlig sammen med, at erhvervslejemål ikke er underkastet de  

 samme restriktioner som udlejning af boliglejemål.
For leje af lokaler, der udelukkende udlejes til andet formål end  

 beboelse, gælder reglerne i erhvervslejeloven.
Herefter fastsættes  

 lejen efter aftale mellem lejer og udlejer.
I lejeperioden kan hver  

 af parterne forlange lejen reguleret til markedslejen, hvis den pågældende  

 leje er væsentligt lavere eller væsentligt højere end markedslejen, jf.  

 erhvervslejelovens § 13, stk. 1. Ved  

 markedslejen        forstås den leje, som en kyndig lejer og en kyndig  

 udlejer på  

 varslingstidspunktet aftaler for det pågældende lejeforhold.
Kontor-  

 og forretningsejendomme skal derfor gennemgående vurderes med en højere  

 lejefaktor end beboelsesudlejningsejendomme for at finde frem til  

 ejendommens handelsværdi.
Hvor en kontor- eller forretningsejendom helt eller delvis benyttes af  

 ejeren, fastsættes ejendommens lejeværdi af told- og  

 skatteforvaltningen efter et skøn over de pågældende lokalers  

 markedsleje.
Det gælder også i tilfælde, hvor ejendommen benyttes af et  

 selskab, som ejeren kontrollerer.
I helt nyopførte kontor- og forretningsejendomme kan lejen være så høj,  

 at alle lokalerne ikke kan lejes ud med det samme.
Udlejeren kan i så  

 fald forsøge at stimulere interessen ved at tilbyde en lavere  

 begyndelsesleje . Den lave begyndelsesleje  

 aftales oftest på det vilkår, at lejen skal stige gradvis over en  

 periode, indtil den kommer op på en leje, der er sædvanlig for tilsvarende  

 lokaler i andre ejendomme.
Ved fastsættelsen af ejendommens  

 bruttolejeindtægt tages der normalt ikke hensyn til sådanne aftaler.  

 Skønnes udlejningskapaciteten ikke at kunne udnyttes fuldt ud inden  

 for omkring et år efter ejendommens ibrugtagning, kan lejefaktoren  

 efter omstændighederne fastsættes 1-3 points lavere end for tilsvarende  

 fuldt udlejede ejendomme.
I de større byer er mange tidligere beboelsesejendomme indrettet til  

 kontor- og forretningsformål, efter at der er blevet givet tilladelse til  

 at nedlægge beboelseslejlighederne.
Nogle af ejendommene er imidlertid  

 mindre velegnede til disse formål, bl. a. fordi ejendommene er vanskelige  

 at modernisere i takt med den teknologiske udvikling.
Hertil kommer  

 problemer med at skaffe parkeringsmuligheder for ansatte og kunder.
De  

 nævnte forhold har medført, at markedet for denne type ejendomme er blevet  

 betydeligt indsnævret, medmindre der knytter sig en ganske særlig værdi  

 til deres beliggenhed eller historie.
Hoteller , der er medlem af Horesta og har  

 mindst 8 værelser, er blevet klassificeret med fra 0 til 5 stjerner efter  

 objektive kriterier, der omfatter en række fysiske faciliteter eller  

 tjenesteydelser.
Klassifikationen inddrager ikke forhold som f.eks.  

 atmosfære, beliggenhed, udsigt eller madens kvalitet. "Hotel Garni" kan  

 forekomme på såvel skiltet ved hotellet som på hjemmesiden  

 www.danishhotels.dk. "Garni" betyder, at hotellets restaurant normalt kun  

 serverer morgenmad.
Vil man vide mere om hoteller, og hvad  

 klassifikationen betyder, kan man søge alle nyttige oplysninger på  

 http://www.danishhotels.dk/ .
Lejefaktoren Ved ansættelsen af hotellers ejendomsværdi ses  

 der i særlig grad på omsætningen, og i forpagtningsaftaler er  

 forpagtningsafgiften således fastsat i forhold til hotellets omsætning.  

 Det er kutyme i branchen, at afgiften fastsættes som en procent af  

 omsætningen ved værelsesudlejning og en anden procent af omsætningen i  

 restaurant, selskabslokaler, kiosk etc.
Er hotellet i særlig god drift  

 forhøjes procentsatserne, jf. herom nedenfor.
Told- og  

 skatteforvaltningen indhenter sædvanligvis oplysninger om  

 omsætningens størrelse og fordeling i de seneste 3 år forud for  

 vurderingstidspunktet.
Betaler operatøren imidlertid en fast årlig afgift,  

 hvilket kan være tilfældet når et hotel har en stabil omsætning, benyttes  

 den betalte leje.
Såfremt bygningsejeren selv forestår driften af  

 hotellet, fremskaffes de samme omsætningstal som i forpagtningssituationen  

 til brug for vurderingen.
Hotelbranchen er meget konjunkturfølsom, og det  

 kan derfor være nødvendigt at supplere oplysningerne med et skøn bl.a.  

 over den  

 belægningsprocent , hotellet kan  

 forvente i fremtiden.
 Vejledende for fastsættelsen af markedsværdien er som tidligere nævnt  

 forholdene mellem omsætningen i de forskellige grene af hoteldriften:
leje i pct. af omsætning 20 8 Den leje man kommer frem til, ganges herefter på sædvanlig vis med  

 den faktor told- og skatteforvaltningen finder passende for at  

 nå frem til handelsværdien.
Lejefaktoren kan for hoteller i mindre  

 god drift sættes til 5-8 , og for hoteller i almindelig god drift til 9-11  

 alt efter vedligeholdelsesstand, bygningsmæssige standard og stabilitet i  

 omsætningen.
For hoteller i særlig god drift, hvorved der i denne  

 forbindelse forstås hoteller med en belægningsprocent der i væsentlig grad  

 overstiger 70 pct., kan der til brug for lejeberegningen i de forskellige  

 grene af hoteldriften anvendes henholdsvis 25 pct. af værelsesomsætningen  

 og 10 pct. af omsætningen i øvrigt, og lejefaktoren kan her gå op til ca.  

 15. For at finde frem til om et hotel er i særlig god drift er  

 det nødvendigt at kende belægningsprocenten, hvorfor denne skal søges  

 oplyst.
Det bemærkes, at belægningsprocenten og dermed omsætningen er helt  

 afhængig af et hotels mere eller mindre gunstige beliggenhed i forhold til  

 den personkreds man ønsker at tiltrække.
 Foranstående vejledning retter sig hovedsagelig på hoteller med mindst  

 40 senge.
 Samme fremgangsmåde kan anvendes for ejendomme med blandet hotel og  

 kursusvirksomhed, der omfatter nyere og veludstyrede ejendomme, eller  

 ældre ejendomme, hvor der er gennemført udvidelse og modernisering.
En anden og ofte anvendelig metode at ansætte hoteller efter, specielt  

 når der ikke foreligger oplysning om omsætningstallene, kan være at  

 benytte sig af en "ejerlejlighedsbetragtning". I hotelbranchen  

 handles hoteller i særlig god drift ofte på værelsespriser, når der er  

 tale om større nye eller helt moderniserede hoteller med en central  

 beliggenhed, hvor omsætningen for hovedpartens vedkommende ligger på  

 værelsesudlejningen.
For sådanne hotelejendommes vedkommende vil et  

 dobbeltværelser på 24-30 m² i København erfaringsmæssigt kunne ansættes  

 til 400.000 - 1.500.000 kr. pr. værelse, inkl. udenomsarealer.  

 Prisintervallet dækker over hoteller med 2 til 5 stjerner.
 Uden for det københavnske område vil man herefter ved at sammenholde  

 eget prisniveau for ejerboliger og kontorejendomme med det københavnske  

 nogenlunde kunne finde frem til værdien af et hotelværelse og dermed for  

 hele hotellet.
Såfremt det ikke er muligt at anvende hverken omsætnings- eller  

 ejerlejlighedsmetoden er en tredje metode direkte at anslå en  

 markedsværdi for bygningen.
Der tages her udgangspunkt i sædvanlige  

 erhvervslejer i området omkring hotelejendommen tillempet et hotels mere  

 specielle udformning.
Er man usikker omkring et hotels værdifastsættelse, kan det være  

 formålstjenligt at foretage en kontrol.
Denne kan ske ved  

 en kombination de 3 forannævnte vurderingsmetoder, for at konstatere  

 om de fører frem til et nogenlunde ensartet resultat.
Fællesnævneren vil  

 her være en etagemeterpris.
En efterfølgende kontrol af hoteller af samme  

 standard (samme antal stjerner) vil føre frem til et sæt  

 etagemeterpriser, der vil gøre det muligt at sammenligne  

 hotelvurderinger over større områder med henblik på at opnå en større  

 ensartethed i vurderingerne.
Ejendomme for hvilke forudsætningerne for hoteldrift ikke længere er  

 til stede, enten på grund af bygningsmæssig forældelse eller på grund af  

 overkapacitet af hotelværelser i området, skal ansættes efter deres  

 alternative anvendelsesmuligheder.
Dette vil typisk være udlejning til  

 kontorformål, hvor man kan finde støtte i de kvadratmeterlejer, der gælder  

 for kontorer i området.
I den situation bør man være særlig opmærksom på  

 de udgifter, der vil være forbundet med en sådan ombygning til alternativ  

 anvendelse.
Specielt nye hoteller med alle moderne bekvemmeligheder kan  

 være særdeles vanskelige og bekostelige at ombygge til alternative formål,  

 og en mulig køber vil i denne situation ikke være villig til at betale  

 ekstra for eksempelvis særskilt bad og toilet til hvert kontor, hvorfor et  

 nyt hotel, såfremt hoteldriften indstilles, må forudsættes at blive  

 genstand for et særdeles stort prisfald.
Sommerhoteller der er opdelt i ejerlejligheder, og som udlejes en stor  

 del af sæsonen af særlige administrationsselskaber, ansættes til de  

 priser, der opnås for ejerlejlighederne.
De tilknyttede selskabs- og  

 restaurationslokaler m.v. ansættes, i det omfang de er selvstændigt opdelt  

 i ejerlejligheder, efter en forpagtningsafgift (leje) eller efter en  

 skønnet leje, og ellers vurderes arealerne som fællesarealer, henhørende  

 under de enkelte ejerlejligheder i henhold til fordelingstal.
 Timeshare  kan defineres som en formaliseret  

 deling af brugen i tid vedrørende et bestemt objekt, her fast ejendom,  

 således at den enkelte erhverver får en eksklusiv brugsret til den  

 pågældende ejendom eller en del af denne i en periode hvert år inden for  

 en længere årrække eller på ubestemt tid.
 Hovedvægten i udbuddet af timesharearrangementer ligger fortsat på  

 hotelejendomme, men der er også eksempler på ferieboliger og  

 helårsboliger.
 Timesharearrangementer forekommer i 3 hovedgrupper:
I situation 1), hvor der er tale om et egentligt ejendomskøb, er  

 ejendommen opdelt i ejerlejligheder, der sælges i anparter på 1/52 hver,  

 svarende til 1 uge.
Prisen er her betinget af ugens placering på året.
Ved  

 afsætning af anparter som timeshare er det muligt at opnå en langt højere  

 pris (5-7 gange højere) for den samlede ejendom/lejlighed end ved salg til  

 ordinær hoteldrift eller sædvanligt ejerlejlighedssalg.
Ved ansættelsen af disse ejendomme kan der, bl.a. ud fra en  

 risikobetragtning, ikke tages udgangspunkt i den opnåelige pris for  

 anparterne, og ejendommen ansættes efter sin værdi som almindelig  

 hotelejendom eller hvis den er opdelt i ejerlejligheder som tilsvarende  

 ejerlejligheder uden timeshare.
Da der som oftest ikke vil foreligge  

 forpagtningsafgifter, tages udgangspunkt i en skønnet leje som  

 kapitaliseres på sædvanlig vis eller, hvor ejendommen er opdelt i  

 ejerlejligheder, i salgspriser for tilsvarende ejerlejligheder uden  

 timeshare.
I situation 2), hvor et aktieselskab ejer den faste ejendom, udbyder  

 selskabet alene aktier til interesserede købere.
Køberne opnår samtidigt  

 som aktionærer en forudbestillingsret/brugsret til en ikke nærmere  

 defineret lejlighed i ejendommen.
Der er således ikke tale om en  

 ejendomsoverdragelse, og ejendommen vurderes som en sædvanlig hotelejendom  

 tilhørende aktieselskabet.
I situation 3) er der tale om køb af en brugsret i en tidsbegrænset  

 årrække.
De tidsbegrænsede timesharearrangementer med brugsret anses for  

 lejeforhold, uanset at der er tale om en meget lang tidsbegrænset periode,  

 f.eks. 99 år, hvorimod de tidsubegrænsede arrangementer skattemæssigt  

 behandles som overdragelse af fast ejendom.
Der er således ikke tale om en  

 ejendomsoverdragelse, og ejendommen vurderes som en sædvanlig hotelejendom  

 tilhørende udbyderen af timeshareprojektet.
 Ved ansættelsen af ejendomsværdien for teatre, biografer,  

 forsamlingshuse og lign. må der i særlig grad henses til, om bygningerne  

 er egnede til alternativ anvendelse, for eksempel til butiksformål, og om  

 en sådan alternativ anvendelse vil være en i økonomisk henseende bedre  

 anvendelse end ejendommens nuværende anvendelse, når der tages hensyn til  

 de udgifter, der vil være forbundet med ombygning af de eksisterende  

 bygninger, jfr. ØLD af 20. december 1999 (TfS 2000, 77).
 Er bygningernes værdi højere ved en alternativ anvendelse end ved  

 anvendelse til teaterformål m. v., bør ejendomsværdien afspejle dette  

 forhold.
Størstedelen af landets private teatre har til huse i lejede lokaler.  

 Vurderingsmyndigheden må for sådanne teatres vedkommende søge oplysning om  

 bruttolejeindtægten.
Ved fastsættelsen af lejefaktoren må den betydelige  

 økonomiske risiko ved teaterdrift tages i betragtning.
For mindre biografer har de samme betragtninger gyldighed, som er  

 anført vedrørende teatre.
Der er imidlertid i de senere år opført en del  

 nye biografer og foretaget ombygninger af ældre, centralt beliggende  

 biografer.
En del af disse biografer lader sig drive på kommerciel  

 basis.
Der er gennem de sidste mange år sket en væsentlig ændring af  

 butiksstrukturen.
Der er foregået en betydelig koncentration af butikker  

 på færre og større enheder.
Uden for eller i udkanten af de  

 større byer er der bygget  

 indkøbscentre  med  

 mange forretninger og gode parkeringsmuligheder.
Både mindre butikker  

 og stormagasiner har tabt markedsandele til disse centre.
I indkøbscentrene kan lejen pr. kvadratmeter butiksareal variere stærkt  

 efter, hvor i centret de enkelte arealer ligger.
Således vil lejen typisk  

 være væsentlig lavere på 1. salen end i stueetagen.
Er centret opdelt i  

 ejerlejligheder, er det nødvendigt, at told- og  

 skatteforvaltningen kender lejen i centrets forskellige  

 afsnit.
P-huse er erhvervsejendomme, som er karakteriseret ved, at der ved  

 parkering betales en afgift, almindeligvis timeafgift.
Jo mere central  

 beliggenhed i forhold til indkøbssteder m.v., jo højere afgift.
 Ved ansættelsen af ejendomsværdien kan der med fordel tages  

 udgangspunkt i den samlede årlige bruttoindtægt ganget med en lejefaktor,  

 som er afhængig af P-husets beliggenhed, standard m.m.
 Er P-huset lejet ud, og foreligger der en oplyst årlig bruttoleje, kan  

 man også tage udgangspunkt i denne leje.
Endelig skal man være opmærksom på, at nogle P-huse kan have pladser,  

 som er lejet ud til nærliggende virksomheder og beboere.
I disse tilfælde  

 er bruttoindtægten en kombination af både timeafgifter og månedlige/årlige  

 afgifter.
I modsætning til de egentlige P-huse stiller mange centre og  

 forretninger gratis parkeringsfaciliteter til rådighed for kunderne.
Disse  

 parkeringsarealer, som kan forveksles med P-huse, er en del af  

 centerets/forretningens almindelige drift.
Som hovedregel dækker  

 centerets/forretningens husleje også disse p-arealer.
Hvis der ved  

 ansættelsen af ejendomsværdien for centeret eller forretningen tages  

 udgangspunkt i den oplyste husleje, indgår ejendomsværdien af P-arealerne  

 derfor almindeligvis i lejeværdiberegningen.
Tankstationers værdi beror i særlig høj grad på deres  

 beliggenhed.
Tankstationers forpagtningsafgift bestemmes dels af  

 omsætningen i de tilhørende butikker, dels af benzinsalget.
Tages der  

 udgangspunkt i en afgift på 5 pct. af butiksomsætningen og 3 øre pr. solgt  

 liter benzin, vil forpagtningsafgiften almindeligvis svare til  

 markedslejen.
 For tankstationer fastsættes varierende lejefaktorer, som kun  

 undtagelsesvis overstiger 8. For særligt velbesøgte tankstationers  

 vedkommende må de fysiske rammer for eventuelle udvidelser tages i  

 betragtning.
 Den omstændighed, at der i en årrække har været detailsalg af benzin og  

 dieselolie fra en ejendom, medfører, at der er en risiko for, at  

 grunden er forurenet. Ældre tankstationer, der ligger i  

 beboelseskvarterer, må vurderes under hensyn til, at nedtagelse af  

 tankanlægget med henblik på alternativ anvendelse kan være forbundet  

 med udgifter til oprensning af grunden.
De 8 selskaber, som har engrossalg af benzin i Danmark, stiftede i 1993  

 Oliebranchens Miljøpulje med det formål at tilvejebringe midler til  

 oprensning af grunde, hvor der har ligget tankstationer.
Fristen for  

 indstilling til tildeling af midler fra puljen udløb den 1. april 1999.  

 Alle tankstationer, for hvilke der er indgivet rettidig indstilling, er  

 blevet eller vil blive undersøgt.
Tildelingen af puljens midler  

 administreres af Miljøpuljerådet.
 Ejendomme, som er prioriteret af Miljøpuljerådet, og som kan forventes  

 oprenset inden for en overskuelig tid, må formodes at have en værdi,  

 der nærmer sig værdien af ikke forurenede ejendomme med tilsvarende  

 beliggenhed.
Denne vejledning anvendes, hvor man ikke har oplysninger om  

 omsætningstallene for campingpladsen og derfor er henvist til at foretage  

 et "formaliseret" skøn over handelsværdien.
Såfremt man har fået  

 omsætningstallene oplyst, anvendes disse ved vurderingen.
 Der er ca. 500  

 campingpladser  i Danmark  

 godkendt af Campingrådet.
Campingpladserne tildeles fra 1 til 5 stjerner, hvor kategori 5 er den  

 bedste.
Hovedparten af campingpladserne er tildelt 3 stjerner.
 Ved ansættelsen af ejendomsværdien, der tager sit udgangspunkt i en  

 omsætningsbetragtning, lægges følgende oplysninger til grund :
På langt de fleste godkendte campingpladser kan man leje  

 campinghytter eller campingvogne, hvor hytternes kategorisering ikke har  

 sammenhæng med campingpladsens stjerneklassifikation.
Campinghytternes  

 standard er inddelt i fem kategorier I, II, III, IV og V, hvor V er  

 den bedste.
Der er ikke bad og toilet i de fleste campinghytter, men i  

 kategori IV og V, der er på henholdsvis 20 m² og minimum 25 m² er der  

 bl.a. køkken, toilet, håndvask og bruser.
Udlejningsprisen er afhængig af  

 kvalitet og efterspørgsel, men gennemsnitsprisen vil typisk være fra 350,-  

 til 700,- kr. pr. overnatning for 2-6 personer i en hytte i højsæsonen.  

 Uden for sæsonen vil prisen være fra 225 kr. pr. dag for hele  

 familien.
 Da hovedparten af landets campingpladser er tildelt tre stjerner, vil  

 det være formålstjenligt at tage udgangspunkt i en ansættelse af en sådan  

 campingplads.
 For at en campingplads skal være rentabel, vil en campingplads i dag  

 skulle indeholde ca. 300 campingenheder, svarende til ca. 1.000  

 overnatninger pr. døgn.
 Undersøgelser af området har vist, at den årlige omsætning pr.  

 campingenhed (200 m²) som overvejende hovedregel svarer til  

 campingenhedens handelsværdi, og følgende formel kan herefter anvendes ved  

 ansættelsen af ejendomsværdien af en campingplads:
 Åbningstid x  

 belægningsprocent  x antal  

 overnattende personer pr. campingenhed pr. døgn x pris pr. person =  

 ansættelse pr. campingenhed.
En campingenheds "lejeværdi" kan herefter kapitaliseres med en  

 lejefaktor på 1,8, hvor valget af en kapitalisationsmodel herefter  

 indebærer, at campingenhedens grundværdi er indeholdt i  

 ejendomsværdien.
Da en campinghytte tæller med ved  

 fastsættelsen af det tilladt antal campingenheder på en campingplads, er  

 det alene campingenhedens grundværdi, der skal tillægges den særskilt  

 ansatte bygningsværdi for campinghytter, jf.  

 C.2.4 .
 En campingplads ejendomsværdi fremkommer ved, at værdien pr.  

 campingenhed, ekskl. hytter, ganges med det faktiske antal campingenheder  

 på pladsen, og hertil lægges evt. værdi af en ejerbolig, campinghytter,  

 motellignende virksomhed som udlejning af familierum og enkeltværelser,  

 swimmingpool og butik/minimarked, når der er tale om mere end et mindre  

 kioskudsalg.
 Følgende oplysninger ligger herefter til grund for forslag til en  

 vurdering af en trestjernet campingplads:
 Åbningstid 6 måneder (180 dage), belægningsprocent 25, 3,0 person pr.  

 campingenhed pr. døgn og en gennemsnitspris pr. person på 55 kr.
 Værdien kan herefter beregnes ud fra følgende formel, hvor  

 kapitalisationsfaktoren sættes til 1,8:
 180 dage x 25pct. x 3,0 x 55 kr.x 1,8 = 13.365 kr./13.000 kr. pr.  

 campingenhed.
 300 campingenheder x 13.000 kr. 3.900.000 kr.
 Hertil lægges værdi af ejerbolig, campinghytter m.v.
 For 4 stjernede campingpladser gives et tillæg på 5 pct. pr.  

 campingenhed, og for femstjernede campingpladser et yderligere tillæg  

 på 5 pct. pr. campingenhed.
 For tostjernede campingpladser gives et nedslag på 5 pct. pr.  

 campingenhed, og for énstjernede campingpladser gives et yderligere  

 nedslag på 5 pct.
 For helårsåbne campingpladser (360 dage om året) reduceres  

 belægningsprocenten som udgangspunkt til 15 i den opstillede  

 beregningsformel, og for campingpladser der alene har  

 åbent i højsæsonen (90 dage i tiden 15. juni - 15. september)  

 forhøjes belægningsprocenten som udgangspunkt til 45. For campingpladser  

 der har åbent i et afvigende antal måneder end de skitserede anslås  

 belægningsprocenten at ligge i intervallet 15-45. Det kan her, ud over at  

 benytte sig af sit lokalkendskab, være formålstjenligt at søge  

 belægningsprocenten oplyst hos ejer eller forpagter, idet  

 belægningsprocenten og overnatningsprisen er de afgørende  

 reguleringsfaktorer ved den konkrete ansættelse af  

 ejendomsværdien/handelsværdien af en campingplads.
 35.000 kr. -   50.000 kr. pr. stk.
 50.000 kr. -   65.000 kr. pr. stk.
 65.000 kr. -   80.000 kr. pr. stk.
 16.038 kr.
 16.000 kr.
 13.365 kr.
 13.000 kr.
 12.028 kr.
 12.000 kr.
 Eksempel på vurdering af en campingplads.
Trestjernet campingplads på 68.000 m² med tilladelse til 300  

 campingenheder, åben i 6 måneder (180 dage), med normal belægningsprocent  

 ud fra lokalkendskab.
Ejer har intet oplyst.
Der forefindes en ejerbolig/parcelhus på 120 m², 20 campinghytter  

 kategori IV, samt mindre kioskudsalg.
Campingpladsen ligger i landzone i  

 naturskønne omgivelser ca. 1 km. fra strand og indkøbsmuligheder.
 3.640.000 kr.
 1.400.000 kr.
(160.000 kr.) 1.560.000 kr.
 540.000  kr.
(200.000 kr.) 740.000 kr.
 5.940.000 kr.
 5.900.000 kr.
 2.400.000 kr.
 200.000 kr.
i alt 2.600.000 kr.
I bogen Camping Danmark udgivet af Campingrådet, er der nyttige  

 oplysninger til brug for vurderingsarbejdet.
Se endvidere  

 C.2.4 .
 Der henvises i øvrigt til Miljøministeriets bekendtgørelse nr.  

 68 af 26. januar 2000 med senere ændringer om tilladelse til  

 udlejning af arealer til campering og om indretning og benyttelse af  

 campingpladser (Campingreglementet).
 Der er ca. 156 golfbaner i Danmark (2006) registreret under  

 Dansk Golf Union (DGU).
 Golfbaner  etableres som oftest i landzone, og  

 anlægget vil i så fald i det mindste forudsætte en zonelovstilladelse.  

 Ofte vil anlæg af en golfbane dog være af så indgribende karakter, at det  

 vil være nødvendigt at tilvejebringe en lokalplan, med et deraf følgende  

 tillæg til kommuneplanen.
Vandindvindingstilladelse er som hovedregel en forudsætning for at  

 kunne drive en golfbane, hvor vandindvinding til kunstvanding kræver  

 tilladelse efter vandforsyningsloven.
Golfklubberne er som  

 erhvervsejendomme ikke generelt fritaget for at betale  

 vandafledningsafgift.
Lokalisering af golfbaner må ses i sammenhæng med den rekreative  

 planlægning og med den regionale planlægning for turistudviklingen.
Som  

 udgangspunkt kan man sige, at golfbaner bør placeres på landbrugsjord,  

 hvor efterbehandlede råstofgrave kan være velegnede til placering af  

 golfbaner.
 Golfbaner kan groft taget deles i to typer:
De bynære golfbaner, som fortrinsvis benyttes af en  

 lokal klubs faste medlemmer.
Her er beliggenheden tæt ved et  

 tilstrækkeligt befolkningsunderlag væsentlig, og forudsættes golfbanen at  

 skulle have 800 medlemmer for at være rentabel, og regner man med, at den  

 kan tiltrække 2,5 pct. af befolkningen, kræver den et befolkningsopland på  

 32.000 indbyggere, et tal der naturligvis kan variere stærkt alt efter  

 anlægsomkostninger og afstand inden for oplandet m.v.
Turistbanerne, som hovedsalig er baseret på inden- og udenlandske  

 golfspillere på week-end eller ferieture, er ofte forbundet med  

 et feriehotel, hytteby eller lignende.
En golfbane skal her helst  

 ligge inden for rimelig afstand fra andre golfbaner og fra andre  

 overnatningsmuligheder, således at der er mulighed for i løbet af en uges  

 ferie med fast opholdssted at prøve 3-5 forskellige baner.
 Golfbaner kan naturligvis også være en mellemting mellem de ovenfor  

 nævnte typer, altså være baseret delvis på lokale klubmedlemmer, delvis på  

 turister.
En golfbane er i dag typisk indrettet som en 18 hullers bane, der  

 kræver et areal på 50-70 ha.
Heraf optages ca. 50 pct. af det egentlige  

 spilleareal, medens det resterende areal udgør sikkerhedszoner mellem  

 hullerne og mod banens omgivelser.
Golfbaner kan også være indrettet som  

 9, 27 eller 36 hullers baner.
 Arealfordelingen af en golfbane på 18 huller, der er den hyppigst  

 forekommende type golfbane, tager sig således ud:
Anlægget af selve golfbanen koster erfaringsmæssigt, alt efter hvor  

 store indgreb der skal foretages i det eksisterende terræn, fra 400.000  

 kr. til 1.200.000 kr. pr. hul.
Udgiften til det etablerede golfanlæg -  

 bestående af teesteder, fairways, ruoghs, bunkers og greens - anses  

 ikke for at vedrøre ejendomsværdien, jf.
VUL §§ 9-12. Det kunne  

 overvejes, om der skulle finde en delvis ansættelse sted af nedsænkede  

 vandingssystemer, hvor nedgravede vandledninger ville være  

 vurderingspligtige.
Da udgiften hertil, er uhyre beskeden anlægsudgiften  

 taget i betragtning, kan man efter omstændighederne undlade at ansætte en  

 særskilt ejendomsværdi her, hvorefter der ikke skal ansættes nogen  

 særskilt "forskelsværdi" pr. hul.
Dette synspunkt vil især være aktuelt i de tilfælde, hvor selve  

 golfanlægget ligger på lejet grund, hvor det fremgår af  

 lejekontrakten, at arealet ved kontraktens udløb skal retableres til  

 landbrug/skov.
Udlejeren af grundarealet vil ikke her opfatte anlægget af  

 golfbanen som en værditilvækst til sin ejendom, men snarere betragte  

 anlægget som en potentiel udgift ved arealets tilbagegang til dets  

 oprindelige tilstand, såfremt lejeren ikke måtte være i stand til at  

 afholde udgiften hertil.
Tilbagegang til den oprindelige tilstand vil  

 typisk skulle ske inden for 1 år.
Under forudsætning af at ejeren anvender  

 anlægget erhvervsmæssigt eller lejer det ud på markedsvilkår, er der  

 adgang til at foretage afskrivning på de dele af golfanlægget, der har  

 karakter af egentlige driftsmidler eller afskrivningsberettigede bygninger  

 m. v.
Herefter ansættes alene en (forskels)værdi af den egentlige  

 bygningsmasse som klubhus, maskinhus, restaurant m.v., hvor der anslås en  

 lejeværdi som kapitaliseres eller der tages udgangspunkt i  

 opførelsesomkostningerne, såfremt det ikke er muligt at anslå et  

 realistisk markedsværdiniveau.
 For ferskvandsdambrug gælder Miljø- og Energiministeriets  

 bekendtgørelse nr. 204 af 31. marts 1998 om ferskvandsdambrug.  

 Bekendtgørelsen tager sigte på at sikre opfyldelsen af  

 kvalitetsmålsætningen for vandløb og søer, der påvirkes af dambrugsdrift,  

 samt på at begrænse udledningen af næringssalte til havet ved fastsættelse  

 af krav til indretning og drift af  

 dambrug .
Man må samtidig være opmærksom på § 37 a i vandløbsloven, jf.  

 lovbekendtgørelse nr. 882 af 18 august 2004. Herefter kan  

 amtsrådet, hvor opstemningsanlæg er til væsentlig skade for  

 vandløbskvaliteten, gennemføre de nødvendige foranstaltninger, herunder  

 regulere vandløbet, for at genskabe en tilfredsstillende natur- og  

 miljøkvalitet.
Endvidere må man være opmærksom på § 22, stk. 4, i  

 vandforsyningsloven, jf. lovbekendtgørelse nr. 130 af 26. februar 1999,  

 hvoraf det fremgår, at der ved tilladelser til indvinding af overfladevand  

 til dambrug altid skal opretholdes en vandforsyning på mindst halvdelen af  

 medianminimumsvandføringen i vandløbet.
 Vandforsyningsloven kan indvirke på et dambrugs produktionsforhold  

 i eksempelvis tørre somre, hvor det kan blive vanskeligt for ikke at sige  

 umuligt at opretholde produktionen.
 Det skal endvidere bemærkes,  

 at problemstillingen omkring det enkelte dambrugs  

 vandindvindingstilladelse behandles i amterne i foråret 2006, og det  

 formodes, at nogle dambrug ikke vil opnå fornyet tilladelse til  

 vandindvinding.
Ved et dambrugs produktion forstås vægten af tilvæksten af de på  

 dambruget årligt producerede fisk (inkl. døde fisk), medens der ved  

 foderkvotienten forstås den mængde foder målt i kg. der medgår til  

 produktion af et kg. fisk.
Størrelsen af det årlige højest tilladelige  

 foderforbrug fastsættes af amtsrådet ud fra den eksisterende produktion,  

 vandløbets vandføring og dambrugets vanddækkede areal, samt dambrugenes  

 indbyrdes beliggenhed.
 Ved amtets tildeling af foderforbruget er der således taget hensyn til  

 de aktuelle forhold på det enkelte dambrug, og ønsker en dambruger  

 herefter at øge produktionen og dermed fodertildelingen, kræver dette  

 en miljøgodkendelse efter miljøbeskyttelseslovens kapitel 5. Såfremt det  

 findes påkrævet for vurderingen, kan der søges oplysning hos amtet om det  

 enkelte dambrugs fodertildeling.
Et dambrugs handelsværdi/ ejendomsværdi udtrykkes  bedst ud fra  

 dets mulige produktion, hvorved forstås: vægten af tilvæksten af de på  

 dambruget årligt producerede fisk.
Et produktionsdambrugs ejendomsværdi  

 skønnes at udgøre ca. 12.000 - 15.000 kr. pr. ton tilladt fodertildeling.  

 I den kapitaliserede værdi af fodertildelingen/vandindvindingsretten  

 indgår værdien af det grundareal, der kan henføres til selve  

 dambrugsproduktionen, værdien af produktionsbygninger, værdien af vej- og  

 sporanlæg i tilknytning til fodrings- og oprensningsarbejder, samt værdien  

 af igangværende damme, bundfældningsbassiner og hovedstemmeværk.
For dambrug med produktion af moderfisk fastsættes foderforbruget  

 særskilt for denne del af produktionen, og den tilladte fodertildeling  

 målt i ton kapitaliseres med ca. 22.000 - 25.000 kr.
Dette skyldes, at  

 foderkvotienten er væsentlig mere gunstig end for sædvanlige  

 produktionsdambrug.
 Til den kapitaliserede værdi lægges værdien af boliger, hvor der tages  

 udgangspunkt i forslagsberegningerne for parcelhuse, samt værdien af  

 eventuelle arealer til andre formål, se  

 C.2.4 .
 B.3.1.3.3 Havne, offentlige værker og  

 rensningsanlæg m. v.
Havnearealer er undtaget fra vurdering, for så vidt de  

 tjener havnetrafikale formål, jf.
VUL § 7, stk. 1, nr. 5, se  

 A.2.2.5 .  

 Andre havnearealer, herunder lystbådehavne, er vurderingspligtige.
For udlejede havnearealer ansættes ejendomsværdien som for andre  

 erhvervsmæssigt benyttede arealer, dvs. på grundlag af den oplyste  

 lejeindtægt og en skønnet lejefaktor.
Der forekommer kun få salg af  

 havnearealer eller arealer, der umiddelbart kan sammenlignes dermed.
De kommunale havnes lejefastsættelse er ikke længere undergivet  

 Trafikministeriets regulering.
Havnenes  

 arealleje formodes at afspejle de stedlige  

 efterspørgselsforhold, medmindre der er indgået særligt langvarige  

 lejemål, f. eks. med begrænsede muligheder for at justere lejen.
Afspejler  

 areallejen ikke efterspørgselsforholdene, må der ske en tilpasning af  

 lejefaktoren.
Med hensyn til driftsudgifterne bemærkes, at havnens  

 udgifter til vedligeholdelse og belysning m. v. af gader og veje til dels  

 må anses for at vedrøre de udlejede arealer, medens udgifterne til  

 vedligeholdelse af selve havnen og havnebassinet kun i særlige  

 tilfælde har indvirkning på udlejningsarealernes  

 værdi.
 Lejefaktoren fastsættes under hensyn bl. a. til beliggenhedsmæssige  

 forhold, navnlig arealernes nærhed ved motorveje og jernbaner, og til  

 områdets igangværende erhvervsmæssige udvikling.
Nogle kommuner opkræver kommunal ejendomsskat direkte hos  

 havnearealernes lejere.
Når areallejen ikke indeholder ejendomsskatter, må  

 lejefaktoren fastsættes nogle points højere (2-3), end hvis lejeindtægten  

 også skal dække denne udgift.
 Hvor et udlejet havneareal er bebygget af lejeren, skal bygningerne  

 vurderes selvstændigt efter reglerne for bygninger på fremmed grund, se  

 B.3.5 .
 Spildevandsanlæg  er ikke omfattet af VUL § 7,  

 stk. 1, (undtaget fra vurdering) og skal derfor vurderes på normal  

 måde.
 Spildevandsanlæg ansættes til værdien i handel og vandel.  

 Ejendomsvurderingen omfatter alene værkets faste anlæg, medens maskiner,  

 inventar og lignende ikke medtages ved vurderingen.
Ved vurderingen af et spildevandsanlæg bør der som udgangspunkt anslås  

 en markedsværdi (lejeværdi) for de enkelte (alle) bygninger, som  

 kapitaliseres på sædvanlig måde.
Da der imidlertid er tale om ikke frit  

 omsættelige ejendomme, kan det være vanskeligt at anslå en markedsværdi.  

 Såfremt dette er tilfældet, må der tages udgangspunkt i  

 opførelsesomkostningerne under skyldig hensyntagen til en økonomisk og  

 teknisk forældelse.
Herefter ansættes en teknisk værdi (anslået normtal)  

 for samtlige vurderingspligtige bygninger og bygningsbestanddele.
Til  

 denne værdi lægges grundværdien.
Der bliver ikke længere udmeldt normtal for disse som oftest få men  

 meget specielle erhvervsbygninger, hvorfor told- og  

 skatteforvaltningen henvises til eventuelt at tage udgangspunkt i  

 tidligere anvendte normtal, der tillempes prisniveauet.
Når der alene skal  

 anvendes normtal ved vurderingen, skyldes det, at man derved undgår  

 en sammenblanding af to vurderingsprincipper, hvor man ved anvendelse af  

 markedsværdiprincippet har inkluderet grundværdien i ansættelsen, medens  

 det samme ikke er tilfældet ved brug af normtalsmetoden.
 Ejes et spildevandsanlæg af en privat interessentskab, og er der  

 sammenfald mellem ejere og brugere, og er spildevandsanlægget etableret  

 uden for de enkelte ejeres ejendomme, skal spildevandsanlægget efter told-  

 og skatteforvaltningens opfattelse vurderingsmæssigt - på samme måde som  

 grundejeres fællesarealer - ansættes til 0 kr., idet spildevandsanlæggets  

 værdi forudsættes indeholdt i de enkelte ejeres ejendomsvurdering.
Elværker og kraftvarmeværker  er ikke omfattet  

 af VUL § 7, stk.1, (undtaget fra vurdering) og skal derfor vurderes  

 på normal vis.
Efter at forsyningspligtige elforsyningsvirksomheder i  

 medfør af lov om elforsyning er overgået til at blive aktieselskaber pr.  

 1. januar 2000 jf.
LBK NR. 151 af 10/03/2003 § 69,stk. 2, § 88,stk. 1, og  

 § 100 sammenholdt med BEK nr. 870 af 12/09/2000 kom der mere fokus på den  

 offentlige ejendomsvurdering af disse virksomheder.
Af forannævnte  

 bekendtgørelses § 1, stk. 1 og 2 fremgår det, at de omhandlede  

 virksomheder ved deres stiftelse udarbejder kapitalopgørelser og  

 åbningsbalancer, hvor fast ejendom værdiansættes efter den seneste  

 offentlige  ejendomsvurdering,  vurderingen pr. 1. januar 2000.  

 Der henvises endvidere til selskabsskattelovens § 35 O, stk. 3.
El- og kraftvarmeværker ansættes til værdien i handel og vandel, jf.  

 VUL § 6. Ejendomsvurderingen omfatter alle værkets faste anlæg, mens  

 maskiner, inventar o.lign.ikke medtages ved vurderingen.
Da el- og  

 kraftvarmeværker hører til en kategori ejendomme, der ikke kan  

 karakteriseres som frit omsættelige, kan det være vanskeligt at finde frem  

 til en relevant markedsværdi (lejeværdi) for de egentlige  

 produktionsbygninger, så som turbine- og kedelbygninger m.fl, medens det  

 samme ikke er tilfældet for de til værkerne knyttede administrations- og  

 mandskabsbygninger.
Ved vurderingen af erhvervsejendomme tages der principielt udgangspunkt  

 i markedsværdiprincippet, men kun såfremt princippet kan anvendes fuldt ud  

 på hele ejendommen, ellers tages udgangspunkt i nyopførelsesomkostningerne  

 under skyldig hensyntagen til en økonomisk og teknisk forældelse.
Herefter  

 ansættes en teknisk værdi, bestående af anslåede normtal, for samtlige  

 vurderingspligtige bygninger inkl. bygningsbestandele.
Til denne værdi  

 lægges grundværdien.
 Når told- og skatteforvaltningen opfordrer til, at man  

 benytter enten markedsværdiprincippet eller normtalsprincippet, skyldes  

 det, at man derved undgår en sammenblanding af to vurderingsprincipper,  

 hvor man ved anvendelsen af markedsværdiprincippet har grundværdien  

 inkluderet i lejen, medens det samme ikke er tilfældet ved brug af  

 normtalsprincippet eller kubikmeterprincippet.
Med hensyn til el- og kraftvarmeværker viser erfaringen, at  

 markedsværdiprincippet ikke er hensigtsmæssigt for de større elværker,  

 idet der på disse findes meget specielle bygninger, som er meget  

 vanskelige at fastsætte en markedsværdi for, idet der hverken findes leje  

 eller handelspriser for disse bygninger.
Det drejer sig især om kedel- og  

 turbinebygninger.
Disse må nødvendigvis vurderes efter normtalsprincippet  

 ud fra byggeomkostninger efter genanskaffelsesprincippet og forholdsvis  

 beregning af levetid med hensyn til økonomisk og teknisk forældelse.  

 Normtallet må for disse bygninger beregnes som en kubikmeterpris.
Hele  

 værket må herefter ansættes efter normtalsprincippet.
Det vil sige, at de  

 øvrige bygninger må sættes efter normtal baseret på oplysninger om  

 kvadratmeterpriser på tilsvarende bygninger.
 Markedsværdiprincippet skønnes herefter fortrinsvis at kunne anvendes i  

 forbindelse med vurderingen af små og mellemstore el- og kraftvarmeværker,  

 hvor der ikke forefindes meget store og specielt indrettede bygninger, der  

 kan være vanskelige at håndtere.
Ved vurderingen af selve værket er det således alene bygninger og  

 bygningsbestandele inkl. sædvanligt tilbehør til den faste ejendom, der  

 skal medtages ved vurderingen.
Sondringen, mellem hvad der skal medtages  

 ved vurderingen går på, hvad der er indlagt til brug for bygningens  

 anvendelse til erhverv i almindelighed (tjener bygningen) som medtages ved  

 vurderingen, hvorimod installationer indlagt til brug for en særlig  

 erhvervsmæssig udnyttelse af bygningen (tjener erhvervet) ikke i  

 vurderingsmæssig henseende betragtes som sædvanligt tilbehør til den faste  

 ejendom, og derfor ikke skal medtages ved vurderingen.
 Vandværker  er ikke omfattet af VUL § 7, stk.  

 1, (undtaget fra vurdering) og skal derfor vurderes på normal  

 måde.
Vandværker medtages således ved ejendomsvurderingen og ansættes til  

 værdien i handel og vandel.
Ejendomsvurderingen omfatter alene værkets  

 faste anlæg, medens maskiner, inventar og lignende ikke medtages ved  

 vurderingen.
Da vandværker hører til en ejendomstype,der ikke kan  

 karakteriseres som frit omsættelig, kan det derfor være vanskeligt at  

 finde frem til en relevant markedsværdi for selve vandværket, medens det  

 samme ikke gør sig gældende for de eventuelt til vandværket knyttede  

 administrations- og mandskabsbygninger m.v.
Ved vurderingen af et vandværk tages der principielt udgangspunkt i  

 markedsværdiprincippet, dog kun såfremt princippet lader sig anvende  

 fuldt ud på ejendommen.
I andre tilfælde må der tages udgangspunkt i  

 opførelsesomkostningerne under skyldig hensyntagen til en økonomisk og  

 teknisk forældelse.
Herefter ansættes en teknisk værdi (anslået normtal)  

 for samtlige vurderingspligtige bygninger og bygningsbestanddele.
Til  

 denne værdi lægges grundværdien.
 Når man anviser enten lejeværdiprincippet eller normtalsprincippet  

 skyldes det, at man derved undgår en sammenblanding af to  

 vurderingsprincipper, hvor man ved anvendelse af lejeværdiprincippet har  

 grundværdien inkluderet i ansættelsen, medens det samme ikke er tilfældet  

 ved brug af normtalsmetoden.
 Hvor en  

 vandindvindingsret  hviler på en  

 særlig tilladelse efter lov om vandforsyning m. v., henføres retten efter  

 fast vurderingpraksis ikke til den faste ejendom og medtages derfor ikke  

 ved vurderingen.
Hvor grundvand eller overfladevand (fra å eller sø) anvendes til  

 brug i grundejerens husholdning, landbrug eller anden næringsdrift af  

 mindre omfang, kræver indvindingen ikke særlig tilladelse.
Værdien af  

 vandindvindingen anses i så fald for at høre til den faste ejendom og  

 at skulle medtages ved vurderingen.
 Ejes et vandværk af et privat interessentskab, og er der sammenfald  

 mellem interessenter og forbrugere, og vandværket er etableret uden for de  

 enkelte interessenters ejendomme, skal vandværket efter told- og  

 skatteforvaltningens opfattelse vurderingsmæssigt - på samme måde som  

 grundejeres fællesarealer - ansættes til 0, idet vandværkets værdi  

 forudsættes indeholdt i de enkelte interessenters ejendomsvurdering.
Ved ansættelsen af disse specielle ejendomme er det alene bygninger og  

 bygningsbestanddele inkl. sædvanligt tilbehør, der skal medtages ved  

 ejendomsvurderingen.
Sondringen, mellem hvad der skal og ikke skal  

 medtages ved vurderingen, går på, hvad der er indlagt til brug for  

 bygningens anvendelse til erhverv i almindelighed (tjener bygningen), som  

 medtages ved vurderingen, hvorimod installationer indlagt til brug for en  

 særlig erhvervsmæssig udnyttelse af bygningen (tjener erhvervet) ikke i  

 vurderingsmæssig henseende betragtes som sædvanligt tilbehør til den faste  

 ejendom, og derfor ikke medtages ved vurderingen.
 Man skal endvidere være særligt opmærksom på, om der foregår en  

 produktion i de anlæg/bygninger der findes på arealet, hvilket i  

 bekræftende fald indebærer, at der er tale om løsøre/inventar, som derfor  

 ikke skal medtages ved vurderingen af den faste ejendom.
Opmærksomheden skal også rettes imod, om de eksisterende tankanlæg  

 benyttes eller ej, herunder om der er mulighed for at disse eventuelt kan  

 benyttes til andre formål.
Er dette ikke tilfældet, skal der udvises  

 en særlig forsigtighed ved ansættelsen af disse tankanlæg, idet disse  

 meget vel kan repræsenterer en negativ værdi, da nedrivning kan være  

 forbundet med store omkostninger.
Virksomhederne lader derfor ofte  

 tankanlæggene henligge ubenyttede gennem længere tid.Vedrørende den  

 praktiske fremgangsmåde ved vurderingen skal der som for øvrige specielle  

 erhvervsejendomme finde en vurdering sted principielt ved brug af  

 markedsværdiprincippet.
B.3.2 Særlige ejendomstyper Nogle ejendomme adskiller sig i vurderingsmæssig henseende så meget fra  

 det sædvanlige, at de almindeligt kendte metoder til hjælp ved ansættelse  

 af ejendomsværdien ikke kan anvendes uden videre.
Det gælder visse  

 bygningsværker af særlig historisk eller kulturel værdi.
På andre  

 ejendomskategorier anvendes markedsværdiprincippet som hjælpemiddel  

 ved værdiansættelsen, men med visse forbehold som følge af, at  

 ejendommene er opført og indrettet med bestemte offentlige  

 formål for øje.
 I det følgende omtales nogle af de særlige ejendomskategoriers  

 forhold.
Ved  

 slotte  forstås fortrinsvis bygninger, der  

 anvendes eller er blevet anvendt som officiel residens for  

 medlemmer af den kongelige familie.
De kongelige slotte ejes enten af  

 staten, der stiller dem til rådighed for Kongehuset, eller af Kongehuset  

 selv.
Slotte er vurderingspligtige, men de staten tilhørende kongelige  

 slotte og palæer med tilliggende er fritaget for kommunal grundskyld, jf.  

 § 7, stk. 1, litra a, i den kommunale ejendomsskattelov.
Fritagelsen  

 omfatter ikke eventuel dækningsafgift efter § 23 i samme lov.
Adskillige slotte kan i det ydre sammenlignes med  

 ældre hotelbygninger.
De fleste af dem, der ikke tjener til  

 bolig for medlemmer af Kongehuset, anvendes  

 imidlertid til offentlige, især kulturelle formål.
Et par  

 af dem er stillet til rådighed for Forsvaret og  

 Beredskabsstyrelsen.
Mange slotte er undergivet bygningsfredning,  

 hvilket sætter snævre grænser for udnyttelsesmulighederne.
 Størstedelen af landets  

 museer  drives af det  

 offentlige, men der er også et betydeligt antal, som drives af  

 private fonde og stiftelser.
De bygningsmæssige rammer for landets mange museer er vidt forskellige.  

 Særligt vanskeligt er det at vurdere større ejendomme, som er opført  

 specielt til museumsformål, og som ikke umiddelbart kan sammenlignes  

 med ejendomme, der er opført til andre formål.
Byggeomkostningerne  

 for større museumsbygninger har ofte været meget store i forhold til  

 det afkast, ejendommene må formodes at kunne give.
De afkastbetragtninger,  

 som bærer vurderingen af erhvervsejendomme m. m., er derfor  

 mindre relevante for ansættelsen af ejendomsværdien.
En del mindre museer er indrettet i afdøde kunstneres og forfatteres  

 hjem, idet etableringen af museet helt eller delvis har haft til  

 formål at bevare et for den pågældende og for samtiden karakteristisk  

 miljø. Nogle af ejendommene er fredede.
En alternativ  

 anvendelse vil under alle omstændigheder være forbundet  

 med uforholdsmæssige ombygningsomkostninger, hvilket må tages i  

 betragtning ved ansættelsen af ejendomsværdien.
Nye tidssvarende administrationsbygninger adskiller sig  

 ikke afgørende fra almindelige private kontorbygninger.
De nye  

 administrationsbygninger må derfor vurderes på linie med sådanne  

 bygninger.
 Rådhuse i ældre byggestil vurderes under hensyn til, at en  

 alternativ anvendelse vil være forbundet med betydelige  

 ombygningsomkostninger.
Nogle kommuner har i løbet af sidste århundrede opført meget  

 veludstyrede og præsentable rådhuse, som fortsat er i brug.
Ved  

 ansættelsen af disse rådhuses ejendomsværdi må der tages udgangspunkt i  

 den lejeværdi, bygningerne med tilhørende grunde ville have, hvis de i  

 stedet fandt anvendelse som erhvervsejendomme, f. eks. som domicil  

 for større erhvervsvirksomheder.
Der sker fortsat en sammenlægning af rets-  

 og politikredse, og mange ibrugværende og tiloversblevne ældre rets- og  

 politibygninger må i dag anses for utidssvarende.
Nyere rets- og  

 politibygninger har større lighed med almindelige private  

 kontorbygninger.
 Der gør sig imidlertid det specielle forhold gældende for rets- og  

 politibygningerne, at indretningen skal tage nogle sikkerhedsmæssige  

 hensyn, som rækker videre end dem, indretningen af andre  

 offentlige bygninger kræver.
De fleste politibygninger er forsynet med  

 detentionslokaler.
Nogle rets- og politibygninger er bygget  

 sammen med et arresthus.
Ved ansættelsen af ejendomsværdien må det  

 tages i betragtning, at sådanne lokaliteter ikke uden videre kan anvendes  

 til alternative formål.
Sygehuse er stærkt specialiserede ejendomme, der for  

 størstedelens vedkommende er opført og drives af det offentlige.
Ved  

 skønnet over ejendommenes markedsværdi tages der som oftest  

 udgangspunkt i den leje, der betales for moderne kontorlokaler i  

 det pågældende område.
 Ved valget af lejefaktor henses der bl. a. til, at sygehuse som  

 regel er godt vedligeholdt, men med et stort spildareal ved  

 anvendelse til andre formål (brede gange og højt til lofter). Derimod kan  

 sygehusenes opførelsesomkostninger kun tillægges begrænset betydning,  

 idet det er vanskeligt at drage en skillelinie mellem de  

 omkostninger, der vedrører den faste ejendom i vurderingsmæssig forstand,  

 og dem, der angår sygehusenes mange installationer.
Plejehjem er indrettet i bygninger af meget forskellig standard.
Nyere  

 plejehjem er ofte indrettet som særlige afsnit i bygningskomplekser  

 med beskyttede boliger for ældre og handicappede.
For  

 fastsættelsen af plejehjemmenes markedsværdi kan huslejeniveauet i  

 boliger af tilsvarende kvalitet være vejledende.
B.3.3 Ejendomme med landbrug, gartneri,  

 planteskole eller frugtplantage For ejendomme, der helt eller delvis må anses for benyttet til  

 landbrug, gartneri, planteskole eller frugtplantage, ansættes  

 ejendomsværdien efter bestemmelserne i VUL §§ 9-12 sammenholdt med VUL §  

 6. Ved ejendomsværdien forstås således værdien af den faste ejendom i dens  

 helhed, idet sædvanligt tilbehør til ejendommen medtages ved ansættelsen,  

 se  

 A.4.2 .  

 Derimod medtages ikke besætning, inventar, maskiner og andet  

 driftsmateriel.
Værdien af mælkekvoter medtages heller ikke ved  

 ansættelsen.
Vejledende ved vurderingen af landbrugsejendomme er - som ved  

 vurdering af andre ejendomme - oplysningerne om salgspriser opnået  

 ved handler med tilsvarende ejendomme i den pågældende egn.
En  

 række forhold ved landbrugsejendomme gør det imidlertid vanskeligt at  

 drage umiddelbare slutninger fra de indberettede salgspriser til det  

 niveau, som ejendomsværdierne efter de foran anførte  

 bestemmelser bør være udtryk for.
 Hvor besætning, inventar og maskiner, beholdninger eller andet løsøre  

 følger med i handlen, som det er sædvanligt ved salg af  

 landbrugsejendomme, kan den af parterne foretagne fordeling af købesummen  

 mellem løsøret og den faste ejendom være upræcis i  

 salgsstatistisk øjemed.
Et særligt forhold ved landbrugsejendomme er svingningerne i  

 driftstilstanden i årets løb.
Disse svingninger afspejler sig i de  

 salgspriser, der opnås for ejendommene på forskellige årstider.
Som  

 en grov regel antages det, at priserne i månederne marts og september  

 nogenlunde svarer til årets gennemsnit.
I løbet af foråret og først på  

 sommeren ligger priserne noget over gennemsnittet, bl. a. fordi  

 afgrøder på roden normalt indgår i prisen på en  

 landbrugsejendom.
Hvor en ejendoms  

 driftstilstand  efter  

 ejendommens karakter svinger i årets løb, som det er tilfældet for  

 landbrugsejendomme, skal ejendommens værdi ansættes i årets  

 middeltilstand, jf.
VUL § 12. Svingningerne i driftstilstanden må ikke  

 forveksles med ejendommens almindelige driftstilstand, der bl. a. beror på  

 forhold som vekseldrift af jorden, vedligeholdelse af bygningerne m.  

 v.
 Når bortses fra den modifikation, der følger af bestemmelsen i VUL  

 § 12, er det landbrugsejendommens tilstand på vurderingstidspunktet, der  

 skal lægges til grund ved ansættelsen, se  

 A.3 .
Efter mangeårig praksis beregnes ejendomsværdien for flertallet af  

 landbrugsejendomme som summen af Hvor driftsbygningernes tekniske værdi overstiger tillægsparcelværdien,  

 indgår den tekniske bygningsværdi i opgørelsen i stedet  

 for jordens forskelsværdi (tillægsparcelværdien).
 For ubebyggede landbrugslodder ansættes ejendomsværdien som summen  

 af ejendommens grundværdi og tillægsparcelværdien, der tilsammen skal  

 svare til handelsværdien.
 Stuehusets bygningsværdi beregnes i praksis omtrent som bygningsværdien  

 for et enfamiliehus, dvs. som et multiplum af stuehusets vægtede  

 etageareal og et normtal, der udtrykker vurderingsniveauet.  

 Normtallene er generelt noget lavere end normtallene for enfamiliehuse,  

 bl. a. under hensyn til at stuehuse ikke kan afhændes selvstændigt og  

 til de ulemper, der er forbundet med at have sin bolig i umiddelbar  

 forbindelse med de landbrugsmæssige driftsbygninger.
Omfatter en landbrugsejendom andre boliger end stuehuset såsom  

 aftægtsboliger, medhjælperboliger og lejeboliger, beregnes der tillige en  

 selvstændig bygningsværdi for hver bolig.
Tjener en sådan bolig andre  

 formål end landbrugsmæssige, idet den f. eks. udlejes til andre end  

 personer, som er beskæftiget på landbrugsejendommen, skal det areal, der  

 skønnes at høre til boligen, vurderes med udgangspunkt i  

 grundværdiniveauet for tilsvarende parcelhuse.
Efter fast praksis anses en  

 aftægtsbolig i denne forbindelse for at tjene et landbrugsmæssigt  

 formål.
For landbrugsejendomme og ejendomme, som efter VUL § 33,  

 stk. 1, sidestilles hermed, skal den landbrugsmæssigt benyttede jord  

 ansættes efter den såkaldte bondegårdsregel i VUL § 14, stk. 1-3, se  

 C.2.4 . Ejendomsværdien skal imidlertid  

 være udtryk for værdien i handel og vandel.
I det omfang  

 bondegårdsreglen fører til, at den landbrugsmæssigt benyttede jord  

 ansættes til en grundværdi, der er lavere end handelsværdien, hvilket er  

 den praktiske hovedregel, repræsenterer jorden en forskelsværdi, der  

 må indgå i ejendomsværdien.
Jordens forskelsværdi kaldes  

 tillægsparcelværdien.
 Tillæggets størrelse varierer betydeligt fra egn til egn, afhængigt bl.  

 a. af jordbrugsstrukturen og efterspørgslen efter jord.  

 Tillægsparcelværdiprocenten har generelt været stigende, fra 100-150 pct.  

 ved 18. almindelige vurdering pr. 1. januar 1986 til 200-400 pct. ved  

 vurderingen pr. 1. oktober 2004.
En af forudsætningerne for den beregningsmetode, hvor  

 jordens forskelsværdi (tillægsparcelværdien) anvendes til at afstemme  

 ejendomsværdien, er, at landbrugsejendommes driftsbygninger spiller en  

 underordnet rolle for disse ejendommes handelsværdi, se Skat  

 1989.4.345. Da denne forudsætning ikke altid holder stik, må der  

 udøves et selvstændigt skøn over værdien af driftsbygningerne.
Til støtte  

 for udøvelsen af dette skøn beregnede den daværende Told- og  

 Skattestyrelse ved 20. almindelige vurdering pr. 1. januar 1996  

 vejledende normtal for staldbygninger, lader og maskinhuse  

 m.v.
SKAT kan anvende disse normtal  

 efter fremskrivninger under hensyn til prisudviklingen.
På grund af den specielle regel (bondegårdsreglen) for  

 grundværdiansættelsen for landbrugsejendomme er de ha-priser, som det  

 daværende Ligningsråd har fastsat, se afsnit  

 C.2.4 ,  

 ikke udtryk for landbrugsjordens handelsværdi.
For hovedparten af de  

 øvrige ejendomstyper gælder, at forskellen mellem ejendomsværdi og  

 grundværdi (forskelsværdien) er udtryk for bygningernes værdi, medens  

 dette ikke gælder ubetinget for landbrugsejendomme.
For at opfylde vurderingslovens bestemmelser om, at ejendomsværdien  

 skal svare til handelsværdien, anvendes tillægsparcelværdiprincippet,  

 hvor der gives et tillæg til den landbrugsmæssige grundværdi for at "nå op  

 til" jordens handelsværdi.
Dette tillæg udgør ofte 150-400 pct., afhængig  

 af prisniveauet i det pågældende område af landet.  

 Tillægsparcelværdiprincippet er alene en praktisk beregningsmetode, for at  

 finde frem til en korrekt handelsværdi ved ejendomsværdiansættelsen  

 (mindsteejendomsværdien).
Tillægsparcelværdiprocenten er ikke en konstant størrelse, der  

 gælder for alle ejendomme i et givet område.
Størrelsen, der er individuel  

 fra egn til egn og fra ejendom til ejendom, er afhængig af behovet for  

 suppleringsjord og efterspørgsel efter jord i almindelighed i området.  

 Driftsbygningerne ansættes til den værdi de skønnes at indgå med på den  

 givne ejendom, bl.a. med baggrund i de erfaringer, man har fra  

 konstaterede salg.
Der er to måder at beregne ejendomsværdien på.
På den ene sker der en  

 skarp afgrænsning af, om det er jordens værdi (inkl. tillægsparcelværdi)  

 eller driftsbygningerne, der er afgørende for ejendommens handelsværdi.  

 Udgangspunktet er her, at det er jordens værdi, der er afgørende, og først  

 når driftsbygningerne på en given ejendom har en værdi, der overstiger  

 tillægget til grundværdien, påvirker driftsbygningerne ejendomsværdien,  

 jf. nedenstående 2 eksempler:
 Tillægsparcelværdi:
Landbrugsmæssig grundværdi 40 ha á 20.000 kr 800.000 kr 400.000 kr Driftsbygningernes tekniske  

 værdi =           

 250.000 kr 2.000.000 kr 3.200.000 kr 400.000 kr 60.000 kr 460.000 kr 4.000 kr Driftsbygningernes tekniske værdi:
800.000 kr 400.000 kr 4.000.000 kr 5.200.000 kr 400.000 kr 60.000 kr 460.000 kr 4.000 kr Tillægsparcelværdiprocenten sættes ved denne metode, således at jorden  

 tillægges en værdi, der fuldt ud svarer til handelsværdien, hvis den blev  

 solgt i fri handel uden tilhørende bygninger.
Den anden måde (kombineret metode) er at lade både et tillæg til  

 grundværdi og en værdi af driftsbygninger indgå i ejendomsværdien.
Herved  

 sker der en tilnærmelse til de fordelinger, der kan konstateres i konkrete  

 skøder, og vurderingsmeddelelsen bliver lettere at forstå for ejerne, jf.  

 nedenstående eksempel:
 Kombineret metode:
800.000 kr 400.000 kr 2.000.000 kr 1.200.000 kr 4.400.000 kr 400.000 kr 60.000 kr 460.000 kr 4.000 kr Man må ved valg af metode individuelt tilpasse såvel  

 tillægsparcelværdiprocent som værdi af driftsbygninger, således at  

 ejendomsværdien kommer til at svare til ejendommens handelsværdi og altså  

 ikke bliver afhængig af beregningsmetode.
 Prisdannelsen for landbrugsejendomme medfører, at man ved vurderingen  

 med rimelighed kan inddele ejendommene i 2 grupper:
 Begge grupper kan endvidere opdeles i planteavlsejendomme og ejendomme  

 med animalsk produktion.
 SKAT kan med fordel foretage sammenligninger indenfor disse  

 grupper for at sikre sig, at der er anvendt et ensartet  

 vurderingsniveau.
 På større landbrugsejendomme kan f. eks. jagten begrunde et individuelt  

 tillæg til ejendomsværdien.
 Ved ændring af afskrivningsloven og ejendomsavancebeskatningsloven i  

 1999 blev der indført regler om, at parterne i en handel selv skal aftale  

 købesummens fordeling på grund, bygninger, stuehus, mælkekvoter m.v., jf.  

 LV  

 E.C.1.2.2.1  

 og  

 E.J.2.1.4 .
I forbindelse med vurderingen træffer SKAT bestemmelse  

 om, hvorvidt en ejendom helt eller delvis må anses for benyttet til  

 landbrug, gartneri, planteskole eller frugtplantage, eller til hvilken  

 benyttelse ejendommen i øvrigt henføres, jf.
VUL § 33, stk. 1.
 For at afgøre om en ejendom karakteriseres som en  

 landbrugejendom eller en beboelsesejendom i vurderingslovens fostand er  

 det uden betydning, om den ligger i landzone eller er pålagt  

 landbrugspligt.
 Som  

 grundlag for SKATs stillingtagen til, om en ejendom skal anses  

 for landbrugsmæssigt benyttet, henses der bl. a. til stuehusets karakter,  

 standard og værdimæssige dominans i forhold til den samlede ejendom,  

 størrelsen og boniteten af ejendommens jordtilliggende samt  

 driftsbygningernes størrelse, indretning og landbrugsmæssige benyttelse.  

 Endvidere henses der til intensiteten ved den jordbrugsmæssige udnyttelse  

 af ejendommen og den landbrugsmæssige udnyttelse af ejendommen i øvrigt.
Hvor ejendommens arealtilligende er mindre end 5½  

 ha, eller den landbrugsmæssige udnyttelse af ejendommen er helt  

 underordnet i forhold til beboelsen, må ejendommen forventes henført til  

 beboelse og ikke til landbrugsmæssig benyttelse.
Omvendt vil ejendomme med  

 jordtilliggender på mere end 5½ ha, som drives landbrugsmæssigt, normalt  

 skulle henføres til landbrugsmæssig benyttelse, se TfS. 2000, 707.
 I henhold til VUL § 33, stk. 4, foretages der stuehusfordeling i  

 forbindelse med vurdering af landbrug, gartneri, planteskole og  

 frugtplantage, dvs. for ejendomme der er omfattet af VUL § 33, stk.  

 1.
 Der skal således foretages stuehusfordeling for ejendomme, der benyttes  

 helt eller delvist til landbrug m. v., uanset om ejer bebor  

 ejendommen.
Til stuehuset henføres bygninger eller dele af bygninger (f. eks. en  

 selvstændig lejlighed), der anvendes til eller er bestemt til beboelse for  

 ejer.
En selvstændig lejlighed forudsætter eget køkken (med afløb og fast  

 kogeinstallation) og tilhørende toiletforhold.
 Såfremt der findes flere boliger (lejligheder) på en landbrugsejendom  

 og der er flere ejere, foretages der stuehusfordeling for hver bolig  

 (lejlighed), der bebos af en af ejerne.
I tilfælde hvor ingen ejer bebor en landbrugsejendoms bolig(er),  

 foretages der stuehusfordeling for den bolig der naturligt anses for  

 bestemt til beboelse for ejer - også selv om den pågældende bolig er  

 udlejet.
Det bemærkes at udleje i øvrigt, samt aftægtsboliger, funktionær-  

 og arbejderboliger falder uden for ejerboligbegrebet.
 Ved stuehusvurderingen skønnes over, hvor stor en del af  

 ejendomsværdien, der kan henføres til stuehuset.
 Ved fordeling af ejendomsværdien medtages alle værdielementer, som kan  

 henføres til stuehuset som ejerbolig, herunder også værdi af  

 boligmomentet.
 Ved landbrugsejendomme fremgår det ikke entydigt af Bygnings- og  

 boligregistret, hvilke udhusarealer, der kan henføres til  

 beboelsen.
Kun i sjældne tilfælde, hvor garager, vaskerum mv. i udhusarealer  

 tilfører ejendommen en ekstra høj boligværdi, påvirkes stuehusfordelingen  

 heraf.
Et evt. tillæg til bygningsværdien fastsættes skønsmæssigt.
Ved stuehusfordelingen tages der ikke hensyn til, om en del af  

 stuehuset anvendes til andet end beboelse.
Stuehusfordeling kan således  

 ikke ske efter reglerne om blandede privat og erhvervsmæssigt benyttede  

 ejendomme, jf.
VUL § 33, stk. 5. De indkomstlignende myndigheder må her  

 skønne over, hvor stor en del af stuehuset, der kan henføres til  

 henholdsvis beboelse og erhvervsmæssig benyttelse.
For stuehuse i landzone ansættes disses grund og have til  

 landbrugsmæssig grundværdi, dvs. til samme ha-pris som for den  

 landbrugsjord, hvor de ligger.
Stuehusgrundværdien er dermed ikke udtryk  

 for den reelle grundværdi, se nedenfor om det såkaldte  

 boligmoment.
 Såfremt et stuehus ligger i byzone, ansættes dets grundværdi  

 efter VUL § 16.
 Der findes ingen salgsstatistiske oplysninger for de dele af en  

 landbrugsejendom, hvorpå ejendommens beboelse ligger.
 Bygningsværdien beregnes på grundlag af parcelhusmodellen,  

 som SKAT eventuelt korrigerer under hensyntagen til omfanget af  

 de ulemper, der er forbundet med at have sin beboelse i umiddelbar  

 forbindelse med de landbrugsmæssige driftsbygninger og på grund af den  

 almindelige usikkerhed i øvrigt.
For at nå frem til stuehusets ejendomsværdi skal bygningsværdien  

 tillægges boliggrundværdien, også kaldet boligmomentet.
Som omtalt i  

 kap.
C indeholder ha-priserne det  

 boligmoment , der er knyttet til en landbrugsejendom af  

 gennemsnitlig størrelse uden særlig beliggenhedsværdi.
Der er altså tale  

 om en værdi, som skal henføres til stuehusets ejendomsværdi, og den skal  

 svare nogenlunde til grundværdien for de omkringliggende parcelhuse.
Da  

 ha-prisen efter lovens bestemmelser fastsættes på grundlag af den  

 middelstore ejendom - det vil sige 30 - 35 ha - og grundværdien for  

 parcelhuse i landbrugsområder typisk udgør ca. 50.000 kr. til ca. 100.000  

 kr., betyder det, at der er medregnet et boligmoment i ha-priserne på ca.  

 1500 kr. til ca. 3000 kr. afhængig af, hvor i landet man befinder sig.
De fastlagte ha-priser, der indeholder såvel den bonitetsbestemte værdi  

 som værdi af boligmomentet, anvendes for såvel store som små  

 landbrugsejendomme.
Det medfører, at den ansatte grundværdi indeholder  

 "for lidt" boligmoment for den lille ejendom og "for meget" boligmoment  

 for den store ejendom, hvilket må reguleres i ejendomsværdiansættelsen.  

 Der må således tillægges de mindre ejendomme et "manglende boligmoment" i  

 ejendomsværdien, således at boligmomentet svarer til  

 gennemsnitsejendommen.
På grund af de i øvrigt forekommende værdielementer vil regulering for  

 manglende boligmoment være klart påviselig ved vurdering af små  

 landbrugsejendomme, hvorimod de normalt væsentlig større værdielementer i  

 øvrigt på større landbrugsejendomme vil medføre, at regulering for "for  

 meget" boligmoment vil falde indenfor den almindelige skønsusikkerhed.  

 Normalt øges antallet af beboelser relativt parallelt med arealet, men der  

 kan forekomme meget store landbrugsejendomme, som af en eller anden grund  

 kun har en enkelt eller ganske få boliger.
I så fald kan regulering af  

 "for meget" boligmoment i forskelsværdien overstige skønsusikkerheden.
 Det er imidlertid SKATs opfattelse, at problemerne omkring  

 boligmoment som en standardiseret andel af ha-priserne primært er knyttet  

 til vurdering af små landbrugsejendomme.
Til ejendomme med en særlig naturskøn beliggenhed eller beliggende tæt  

 ved større byer kan der være knyttet et ekstra boligmoment ud over det,  

 der allerede er indregnet i ha-priserne.
Dette ekstra boligmoment må i  

 disse tilfælde tages i betragtning ved såvel ejendomsværdiberegningen som  

 ved stuehusansættelsen.
 Boligmomentet (incl. eventuelt ekstra boligmoment) for den middelstore  

 ejendom på ca. 30 ha skal altid indgå i stuehusets ejendomsværdi.
 Forholdene vedrørende boligmomentet og ekstra boligmoment er vist i  

 følgende beregningseksempler:
 Landbrugsmæssige grundværdi: 20.000 kr. pr. ha, heraf udgør  

 boligmomentet 3.000 kr. pr. ha, svarende til et samlet boligmoment på  

 90.000 kr. (beregnet med udgangspunkt i en middelstor landbrugsejendom på  

 30 ha, d.v.s. 30 ha á 3.000 kr.).
 200.000 kr.
 500.000 kr.
 400.000 kr.
 60.000 kr.
 1.160.000 kr.
 400.000 kr.
 90.000 kr.
 490.000 kr.
 4.000 kr.
 Da ejendommen kun er på 10 ha "mangler" der 60.000 kr., som skal indgå  

 såvel i ejendomsværdi som stuehusets ejendomsværdi.
 600.000 kr.
 900.000 kr.
 400.000 kr.
 1.900.000 kr.
 400.000 kr.
 90.000 kr.
 490.000 kr.
 4.000 kr.
 Da ejendommen svarer til middelstørrelsen, er der via grundværdien  

 indregnet et korrekt boligmoment (30 ha á 3.000 kr. = 90.000 kr.), hvorfor  

 der ikke skal ske nogen regulering i ejendomsværdien.
 1.200.000 kr.
 1.800.000 kr.
 400.000 kr.
 3.400.000 kr.
 400.000 kr.
 90.000 kr.
 490.000 kr.
 4.000 kr.
 Da ejendommen overstiger middelstørrelsen, er der indregnet 90.000 kr.  

 "for meget" boligmoment i ejendomsværdien, som eventuelt kunne reguleres i  

 ejendomsværdien, såfremt der ikke findes andre boliger på ejendommen.
 Såfremt ovennævnte ejendomme havde haft en særlig bynær og/eller  

 naturskøn beliggenhed, hvis værdi skønsmæssigt kunne anslås til f.eks.  

 100.000 kr. skulle der i eksempel A og B indgå værdi af ekstra boligmoment  

 på 100.000 kr. i såvel ejendomsværdi som stuehusets ejendomsværdi udover  

 de allerede indregnede 90.000 kr.
For   

 gartnerier  og  

 planteskoler  skal den forskelsværdi, som jordens  

 relativt intensive anvendelse kan betinge, medtages ved ansættelsen af  

 ejendomsværdien.
Gartneriprodukter og planteskoleplanter på  

 roden medtages ifølge praksis ikke under ejendomsværdien.  

 Dette er bl. a. begrundet i gartneriprodukters og planteskoleplanters  

 korte omløbstid.
 Ejendomsværdien skal være et udtryk for værdien i handel og  

 vandel af ejendommen med den derpå værende beplantning af frugttræer og  

 frugtbuske.
 Beplantningen medtages under ansættelsen, selv om den endnu ikke er så  

 gammel, at den giver udbytte.
 Ved 2002-vurderingen blev der taget udgangspunkt i følgende værdier pr.  

 ha. bevokset areal.
Kernefrugt (æbler og pærer) Aldersklasse år Under 2.000 træer/ha kr./ha Over 2.000 træer/ha kr./ha 0 -   3 30.000 60.000 4 -   8 40.000 85.000 9 - 12 30.000 60.000 over12 15.000 15.000 Frugttræernes værdi vil som regel være jævnt stigende i aldersklasserne  

 mellem nyplantning og 8 års alderen, hvor træerne når deres fulde  

 værdi.
Buskfrugt (solbær, ribs, stikkelsbær og hindbær) kr./ha.
0 - 3 18.000 4 - 8 30.000 over 8 10.000 Stenfrugt (surkirsebær, sødkirsebær og blommer) kr./ha 0 -   5 20.000 6 - 15 35.000 over 15 10.000 De anførte tal kan kun betragtes som vejledende, og der må i det  

 enkelte tilfælde skønnes over beplantningens værdi under hensyn til  

 sorter, plantagens tilstand og andre særlige forhold, herunder  

 jordbundsforhold og navnlig klimaforhold, samt til om der er fornøden  

 læplantning og indhegning.
Det er endvidere en forudsætning for  

 ansættelsen af maksimumværdierne, at plantagens sundhedstilstand og vækst  

 er god.
 Værdien af vandingsanlæg skal medtages ved ansættelsen af  

 ejendomsværdien.
B.3.4 Skovejendomme For  

 skovbrugsejendomme  ansættes  

 ejendomsværdien efter bestemmelserne i VUL §§ 9-12 sammenholdt med VUL §  

 6. Ved ejendomsværdien forstås således værdien af den faste ejendom i dens  

 helhed, idet sædvanligt tilbehør til ejendommen medtages ved ansættelsen,  

 se  

 A.4.2 .
I forbindelse med vurderingen træffer told- og skatteforvaltningen  

 bestemmelse om, hvorvidt en ejendom overvejende må anses for benyttet til  

 skov eller plantage.
Afgrænsningen mellem skovbrugsejendomme og  

 landbrugsejendomme er ikke nærmere fastlagt, men i praksis henføres  

 ejendomme, der både omfatter landbrug og skov, til landbrugsmæssig  

 benyttelse, medmindre landbruget er af uvæsentligt omfang.
Vejledende ved vurderingen af skovbrugsejendomme er - som ved  

 vurderingen af andre ejendomme - oplysningerne om salgspriser opnået ved  

 handler med tilsvarende ejendomme i den pågældende egn.
Antallet af salg  

 af skovbrugsejendomme er imidlertid for lille til, at de kan danne  

 tilstrækkeligt statistisk grundlag for fastlæggelsen af et retvisende  

 vurderingsniveau.
En skovbrugsejendoms ejendomsværdi må derfor  

 ansættes efter et konkret skøn over handelsværdien.
Som handelsværdi anses det beløb, som ejeren antages at kunne få  

 for skoven, hvis den sælges til en benyttelse, der efter skovens  

 beskaffenhed og udnyttelsesmuligheder må anses for den økonomisk mest  

 hensigtsmæssige.
Ved bedømmelsen af udnyttelsesmulighederne spiller  

 det en væsentlig rolle, om skoven er undergivet fredskovpligt, se  

 A.5.2 .
Under skovbrugsejendommes ejendomsværdi medtages Til skoven henregnes hele det bevoksede areal, herunder de til  

 skovdriften hørende hegn, veje, brandlinier og grøfter.
Den bestående  

 vedmasse medtages ved ansættelsen af ejendomsværdien.
Handelsværdien af en skov er meget afhængig af bevoksningens alder,  

 idet en bevoksning tæt på den hugstmodne alder repræsenterer en større  

 værdi end en yngre bevoksning.
Handelsværdien er endvidere meget afhængig  

 af træarternes sammensætning.
For yngre plantagers vedkommende bør  

 der udvises særlig forsigtighed ved skønnet over  

 udviklingsmulighederne.
Til brug ved vurderingen af skovbrugsejendomme vil der  

 hvert fjerde år blive udsendt såkaldte skovskemaer til ejerne af disse  

 ejendomme, næste gang pr. 1. oktober 2006. De af ejerne afgivne  

 oplysninger har i almindelighed været lagt til grund ved ansættelsen af  

 ejendomsværdien og fastsættelsen af "normalværdien". Normalværdien danner  

 udgangspunkt for ansættelsen af grundværdien, jf.
VUL § 15, se  

 C.2.5 .  

 Der er udsendt skovskemaer til ejere af skovejendomme på mere end 25  

 ha forud for vurderingen pr. 1. januar 2002.
 Som hjælpemiddel ved ansættelsen af ejendomsværdien anvender told-  

 og skatteforvaltningen nogle af forvaltningen udarbejdede tabeller over  

 forskellige træarters værdi pr. ha, varierende efter alder og bonitet.
 Vurderingstabellerne udarbejdes på grundlag af de venteværdier, som  

 Dansk Skovforening beregner for de enkelte træarter og boniteter.
Venteværdien er et udtryk for den beregnede værdi af en bestemt  

 bevoksning på et bestemt tidspunkt.
Værdien bestemmes af bevoksningens  

 alder, den optimale omdriftsalder og jordens egnethed til at dyrke netop  

 den træart (boniteten). For at beregne venteværdien på et bestemt  

 tidspunkt tilbagediskonteres de fremtidige indtægter ved hugst og de  

 direkte knyttede driftsudgifter med en fast rente.
I Skovforeningens  

 Økonomiske Tabelværk beregnes venteværdierne med forskellige  

 renteforudsætninger.
 Som illustration af rentefodens betydning kan det oplyses, at  

 venteværdien ved vurderingen pr. 1. januar 2002, for en 30-årig rødgran,  

 bonitet 1 med en omdriftsalder på 65 er på 75.913 kr. pr. ha. ved en rente  

 på 3 procent, mens venteværdien ved en rente på 5 procent er på 41.636 kr.  

 pr. ha.
 Venteværdier anvendes i skovbruget som et planlægningsværktøj, på  

 nogenlunde samme måde, som beregning af dækningsbidrag i  

 landbrugsproduktionen anvendes til at lægge markplaner.
Da der i venteværdierne ikke er taget højde for de udgifter, der ikke  

 er direkte knyttet til produktionen i den enkelte skovafdeling, som  

 eksempelvis hegning og grøftning, leverer Dansk Skovforening også  

 oplysninger om disse omkostninger, som ligeledes tilbagediskonteres og  

 fratrækkes venteværdierne før vurderingstabellerne udarbejdes.
I  

 vurderingsmodellen er der taget hensyn til, at de indirekte omkostninger  

 er stigende med stigende venteværdi.
Som nævnt har valget af rentefod stor betydning for venteværdien og  

 dermed også på de værdier, der indgår i vurderingstabellerne.
Ved  

 vurderingen pr. 1. januar 2002 blev der anvendt en rente på 2 procent for  

 nåleskov og på 2½ procent for løvskov.
Ved disse rentesatser var der  

 størst overensstemmelse mellem handelspriserne på solgte skove og  

 modelberegningerne.
Tabellerne er baseret på undersøgelser af kapitalværdien af det  

 forventede nettoudbytte af et bredt udsnit af skovbrugsejendomme.  

 Tabelværdierne, som pr. 1.1. 2002 fremgår af  

 bilag       1 , forudsætter normal driftstilstand på ejendommene, herunder  

 almindelig bevoksningstæthed og sædvanlig, god vedligeholdelse.
Til  

 værdien af en nyplantning må lægges værdien af eventuelle overstandere,  

 jf. nedenfor.
Da udgifterne til at plante ny skov er store, er det i de senere år  

 blevet almindeligt at foretage en såkaldt selvforyngelse af skoven.
Det  

 foregår ved, at der ryddes et areal bortset fra enkelte større løvtræer,  

 som kan tjene som frøkilde og som "ammetræer" for de selvsåede planter.
De  

 tilbageværende træer kaldes overstandere.
For skovarealer, hvor ejeren efter Skov- og  

 Naturstyrelsens bestemmelse er afskåret fra at udnytte skoven  

 forstmæssigt (urørt skov eller værnskov), kan der være grundlag for  

 at give et nedslag i den beregnede ejendomsværdi.
Der kan derimod ikke  

 gives nedslag i ejendomsværdien, fordi ejeren af dyrkningsmæssige årsager  

 bevarer visse bevoksninger ud over modningsalderen eller anvender mindre  

 ydedygtige træarter som værn mod stormfald.
Sådanne foranstaltninger må  

 anses som led i den normale skovdrift.
 Væsentlige skader på skoven som følge af f. eks. stormfald, svamp  

 eller barkbilleangreb, vil kunne betinge nedslag i ejendomsværdien.  

 Overstiger udgifterne til renholdelse og vedligeholdelse, hvad der er  

 sædvanligt, fordi skoven har et særlig stort publikumsbesøg, må de  

 ekstra udgifter kapitaliseres og fradrages i skovens  

 ejendomsværdi.
 Der skal ved ansættelsen af en skovejendoms ejendomsværdi tages hensyn  

 til følgende  

 individuelle forhold :
For de til ejendommene hørende ubevoksede arealer må  

 værdien udfindes som for andre tilsvarende ejendomme.
Er de ubevoksede  

 arealer undergivet fredskovpligt, må der tages hensyn hertil, jf.  

 ovenfor.
 Knytter der sig landbrugsarealer til en skovbrugsejendom (uden at  

 ejendommen som sådan er blevet henført til landbrugsmæssig benyttelse, jf.  

 nedenfor), medtages disse arealer i ejendomsværdien  

 til handelsværdien.
Boliger på en skovbrugsejendom, herunder  

 tjenestesteder , dvs. boliger for det ved skovdriften  

 beskæftigede personale, må vurderes under hensyn  

 til anvendelsesmulighederne.
Er boligen beliggende på et  

 fredskovpligtigt areal, må der tages hensyn hertil.
Selv om boligen ikke  

 ligger i fredskov, vil planlovgivningen som regel være til hinder for, at  

 den kan omsættes selvstændigt.
Boliger, der udlejes til andre end de  

 ved skovdriften beskæftigede, vurderes under hensyn til deres  

 fremtidige afkast.
I ejendomsværdien indgår foruden boligens bygningsværdi værdien af  

 grunden beregnet på grundlag af en af told- og skatteforvaltningen fastsat  

 kvadratmeterpris.
Som vejledende regel henføres der 800 m2  

grund til hver bolig.
For skovbrugsejendomme foretages der i forbindelse med vurderingen  

 fordeling af ejendomsværdien på den del, der tjener til bolig for ejeren,  

 og på den øvrige ejendom, jf.
VUL § 33, stk. 7. Der foretages kun  

 ejerboligfordeling, hvis ejeren faktisk bor på ejendommen.
Der  

 skal dog også foretages boligfordeling i tilfælde, hvor en bolig på  

 ejendommen stilles til rådighed for en nærmere bestemt personkreds, jf.
LL  

 § 16, stk. 9, og § 16 A, stk. 10.
I forbindelse med vurderingen fastsætter told- og  

 skatteforvaltningen ejerboligens ejendomsværdi.
I ejendomsværdien  

 indgår foruden boligens bygningsværdi værdien af det grundareal, som  

 skønnes at høre til boligen.
Ejerboligen formodes at repræsentere en værdi  

 svarende til, hvad et tilsvarende parcelhus i det åbne land ansættes til.  

 Der gives eventuelt et skønsmæssigt nedslag under hensyn til boligens  

 konkrete placering.
Der foretages ingen fordeling af  

 grundværdien.
 Ved lov nr. 406 af  

 8. maj 2006 om ændring af  

 selskabsskatteloven, vurderingsloven og andre skattelove er der med  

 virkning fra og med den 1. januar 2006 gennemført bestemmelser, hvorefter  

 der for skovbrugsejendomme med mindst 25 ha skov, og som ejes af andre end  

 stat og kommune, skal foretages en fordeling af ejendomsværdien på den del  

 af ejendommen, der benyttes til skov, og på den øvrige del af  

 ejendommen.
 Bestemmelsen er  

 indsat i VUL § 33, stk. 7.
 Se endvidere  

 E.2 .
Særlige indtægtskilder  kan hidrøre fra  

 plantninger af pyntegrønt og juletræer, hvis omdriftsalder er særlig kort.  

 Tillægget til ejendomsværdien for disse plantninger beregnes i praksis på  

 grundlag af ejernes oplysninger om omsætningen med de pågældende  

 produkter.
Afkastet anses at udgøre 25 pct. af omsætningen og  

 kapitaliseres under hensyn til den aktuelle rentefod og  

 afsætningsudsigterne.
 Indtægtskilder, der hidrører fra betaling for campering m. m. og fra  

 traktørsteder etc., knytter sig hovedsagelig til grundværdien.
I det omfang, der er knyttet særligt store jagtindtægter til  

 skovbrugsejendommen, må der gives et individuelt tillæg til  

 ejendomsværdien.
Se endvidere  

 C.2.5 .
B.3.5 Bygninger på fremmed grund Ejes bygningerne på en ejendom af en anden end grundens ejer, og der  

 således foreligger to selvstændige ejendomme, vurderes bygningerne for sig  

 og grunden for sig, jf.
VUL § 11, første led.
Ved ansættelsen af  

 ejendomsværdien tages der for begge ejendommes vedkommende hensyn til  

 kontraktsforholdet mellem parterne, dvs. grundejeren og ejeren af  

 bygningerne, jf.
VUL § 11, sidste led.
Der skal således aktuelt tages hensyn til lejemålets varighed,  

 grundlejens størrelse, eventuelle begrænsninger i bygningernes  

 anvendelsesmuligheder og en eventuel forpligtelse til at fjerne  

 bygningerne ved lejemålets ophør.
Har grundejeren ret til at  

 forlange grunden ryddet ved lejemålets ophør, og må det forventes, at  

 denne ret vil blive håndhævet, påvirker dette forhold bygningernes  

 værdi i tiltagende grad, efterhånden som lejeperioden nærmer sig sit  

 udløb.
Ofte har grundejeren imidlertid en interesse i at forny  

 lejemålet efter en aftalt lejeperiodes udløb.
Muligheden herfor må indgå  

 ved bedømmelsen af kontraktsforholdet.
Landsskatteretten har således  

 stadfæstet en ejendomsværdiansættelse af en lager- og kontorbygning på  

 fremmed grund, som fremkom ved anvendelse af en  

 lejefaktor kun 1½ point under den, som ville være blevet  

 anvendt, hvis lejemålet havde været uopsigeligt, selv om der kun var  

 11 år tilbage af lejeperioden.
Retten lagde vægt på en  

 tilstedeværende formodning for, at lejemålet ville kunne fornys (på ny),  

 se Skat 1989.8.617.
Er grundlejen fastsat således, at der sikres grundejeren en rimelig  

 forrentning af grundens værdi, hvorefter der formodes at være  

 overensstemmelse mellem grundens ejendomsværdi og grundens grundværdi,  

 og strækker det aktuelt resterende lejemål sig over en længere  

 årrække, kan bygningernes ejendomsværdi findes ved,  

 at grund og bygninger vurderes, som om de tilhørte samme ejer.  

 Bygningernes ejendomsværdi ansættes herefter til forskellen mellem den  

 samlede ejendomsværdi og grundværdien.
En anden metode består i  

 at kapitalisere en anslået markedsleje med en lejefaktor der ligger 1½-2½  

 point under den sædvanligt anvendte faktor, således at der ikke finder en  

 dobbeltvurdering af grunden sted.
 Bygninger på fremmed grund kan forbigås ved vurderingen, hvis  

 deres værdi skønnes at være mindre end 100.000 kr., f.eks.  

 kolonihavehuse.
B.4 Årsregulering Sidste årsregulering  

 foretages pr. 1. oktober 2006,  

 jf. lov nr. 514 af 7. juni 2006, idet vurderingslovens § 3A ophæves med  

 virkning fra og med indkomståret 2007.
Årsreguleringen pr. 1. oktober 2005 tager udgangspunkt i ansættelsen  

 ved den almindelige vurdering pr. 1. oktober 2004. Er en ejendom i  

 perioden 1. oktober 2004 til 1. oktober 2005 vurderet i  

 henhold til § 4 , foretages reguleringen med udgangspunkt i denne  

 ansættelse.
Er der foretaget flere § 4 -vurderinger, anvendes den seneste  

 af disse vurderinger.
 Er en ejendom udtaget til årsomvurdering pr. 1. oktober 2005,  

 foretages reguleringen på grundlag af told- og  

 skatteforvaltningens foreløbige ansættelse ved årsomvurderingen.  

 Told- og skatteforvaltningens foreløbige ansættelse ved årsomvurderingen  

 foretages i prisniveauet pr. 1. oktober 2004. De vurderinger, som efter  

 ovenstående danner udgangspunkt for årsreguleringerne, betegnes  

 basisniveau.
Reguleringssatserne er specificeret efter ejendomsart og geografisk  

 beliggenhed.
Ved ejendommenes klassificering efter art tages der  

 udgangspunkt i de afgørelser om benyttelse, som told- og  

 skatteforvaltningen har truffet i henhold til vurderingslovens § 33,  

 stk. 1. Ejendomme med ændret benyttelse medtages ved årsomvurderingen.  

 Retningslinier for anvendelse af benyttelseskoder fremgår af afsnit  

 D .
 De af det tidligere Ligningsråd godkendte årsreguleringssatser  

 fremgår af  

 bilag       2 .
 Årsreguleringen gennemføres ved at gange ansættelserne i basisniveau  

 med reguleringssatserne.
 Efter årsregulering afrundes afsættelserne efter regler, som fremgår  

 af afsnit  

 A.7 .
 Ændres en ansættelse efter genoptagelse eller ved klage, skal de  

 efterfølgende årsreguleringer ændres tilsvarende.
 Der udsendes meddelelse til ejere af årsregulerede ejendomme, hvor de  

 regulerede værdier skal bruges ved ejendomsværdibeskatningen for  

 indkomståret 2005. Meddelelsen vil enten fremgå af selvangivelsen eller  

 blive udsendt særskilt.
 Meddelelse om de regulerede værdier på øvrige ejendomme vil ske på  

 ejendomsskattebilletten for 2007, der udsendes af kommunerne primo  

 2007.
 De årsregulerede værdier pr. 1. oktober 2005 vil kunne ses på  

 internettet fra 18. april 2006.
 Den årsregulerede værdi kan ikke påklages.
Årsregulerede værdier, der alene meddeles på ejendomsskattebilletten  

 eller fremgår af internettet, anses ikke for bekendtgjort for ejeren  

 eller for boet eller parterne i en gaveoverdragelse.
Disse værdier  

 kan derfor ikke lægges til grund for værdiansættelsen ved beregning af bo-  

 og gaveafgift efter retningslinjerne i punkt 6 i cirkulære nr. 185 af 17.  

 november 1982 om værdiansættelsen af aktiver og passiver i dødsboer m.m.  

 og ved gaveafgiftsberegning.
