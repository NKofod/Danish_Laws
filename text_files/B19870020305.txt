 I medfør af § 2 i lov om undervisningen på de godkendte handelsskoler, jf.  

 lovbekendtgørelse nr. 974 af 19. december 1986, fastsættes:
 § 1.  Enhver bedømmelse af eleverne på  

 statskontrollerede kursus på handelsskolerne skal udtrykkes ved en af  

 følgende karakterer: 13, 11, 10, 9, 8, 7, 6, 5, 03, 00.
 Stk. 2.  Om anvendelsen af de enkelte karakterer gælder  

 følgende:
13: gives for den usædvanlig selvstændige og udmærkede præstation, 11: gives for den udmærkede og selvstændige præstation, 10: gives for den udmærkede, men noget rutineprægede præstation, 9: gives for den gode præstation, der ligger lidt over middel, 8: gives for den middelgode præstation, 7: gives for den ret jævne præstation, der ligger lidt under middel, 6: gives for den noget usikre, men nogenlunde tilfredsstillende  

 præstation, 5: gives for den usikre og ikke tilfredsstillende præstation, 03: gives for den meget usikre, meget mangelfulde og utilfredsstillende  

 præstation, 00: gives for den helt uantagelige præstation.
§ 2.  For at bestå en af handelsskolernes eksaminer  

 eller prøver kræves, at summen af samtlige karakterer er mindst 5,5 gange  

 karakterernes antal.
Desuden kræves ved handelsmedhjælpereksamen og højere  

 handelseksamen, at summen af de to laveste karakterer + gennemsnittet af de  

 øvrige karakterer er mindst 13, og ved de statskontrollerede prøver, at ingen  

 medtællende karakter eller delkarakter er under 5.
Stk. 2.  Hvor flere prøver i samme fag betragtes som en  

 samlet eksamenspræstation, og gennemsnittet af karaktererne for de enkelte  

 prøver ikke falder sammen med nogen af de i § 1, stk. 1 nævnte talværdier,  

 udtrykkes karakteren for den samlede eksamenspræstation ved det nærmeste tal  

 i skalaen.
Ligger gennemsnittet af karaktererne for de enkelte prøver midt  

 imellem to af de i § 1, stk. 1 nævnte talværdier, udtrykkes karakteren for  

 den samlede eksamenspræstation ved det nærmeste højere tal i skalaen.  

 Karaktererne 00 og 13 kan ikke gives ved afrunding.
 Stk. 3.  Bestemmelserne i stk. 1 og 2 gælder ikke  

 efg-basisuddannelsen.
 § 3.  Bekendtgørelsen træder i kraft den 1. maj 1987.
 Stk. 2.  Bekendtgørelse nr. 426 af 9. oktober 1970 om  

 karaktergivning i handelsskolerne ophæves.
Undervisningsministeriet, den 10. april  

 1987 P. m. v.
