Bekendtgørelse om revision af godkendte innovationsmiljøer I medfør af § 10, stk. 2, i lov nr. 419 af 6.  

 juni 2002 om teknologi og innovation, fastsættes:
 § 1.  

  

 Revision  

 af godkendte innovationsmiljøer udføres af innovationsmiljøets  

 generalforsamlingsvalgte revisor i overensstemmelse med god offentlig  

 revisionsskik, jf. § 3 i lov om revisionen af statens regnskaber m.m.
 Stk. 2.  

  

 Revisor  

 udfører forvaltningsrevision, systemrevision og i nødvendigt omfang  

 substansrevision.
Stk. 3.  

  

 Ved  

 revisionen efterprøves, om den interne årsrapport til Ministeriet for  

 Videnskab, Teknologi og Udvikling er rigtig, og om de dispositioner, der er  

 omfattet af regnskabsaflæggelsen, er i overensstemmelse med ydet tilsagn om  

 medfinansiering, love og andre forskrifter samt med indgåede aftaler og  

 sædvanlig praksis.
Endvidere foretages en vurdering af, hvorvidt der er taget  

 skyldige økonomiske hensyn ved forvaltningen af midler i lov om teknologi og  

 innovation, som innovationsmiljøet måtte have modtaget til medfinansiering af  

 innovationsmiljøets etablering og drift efter § 7, stk. 4. Der foretages  

 også en vurdering af, om forvaltningen af de midler, innovationsmiljøerne  

 tildeles i henhold til § 9, stk. 1, i lov om teknologi og  

 innovation  

 til at medfinansiere kommercialisering af nye ideer, opfindelser og  

 forskningsresultater (  

 forprojekter  

 ), er sket i  

 overensstemmelse med love og andre forskrifter samt med indgåede aftaler og  

 sædvanlig praksis.
 § 2.  

  

 Revisionens  

 omfang afhænger af innovationsmiljøets administrative struktur og  

 forretningsgange,  

 herunder den interne kontrol og andre forhold af betydning for  

 regnskabsaflæggelsen.
§ 3.  

  

 Der  

 foretages revision i årets løb samt i forbindelse med aflæggelse af den  

 interne  

 årsrapport til Ministeriet for Videnskab, Teknologi og Udvikling.
Som led i  

 revisionen  

 undersøger revisor de eksisterende forretningsgange, herunder  

 forretningsgangene vedrørende registrering af aktiviteter, der danner  

 grundlag  

 for medfinansiering af innovationsmiljøets etablering og drift samt  

 forretningsgange vedrørende medfinansiering af  

 forprojekter  

 med henblik på at påse, om den interne kontrol er betryggende.
Revisionen  

 udføres som udgangspunkt ved stikprøvevise undersøgelser.
Uanmeldt kasse- og  

 beholdningseftersyn indgår i revisionen og foretages mindst én gang om året.
Stk. 2.  

  

 Revisor  

 skal påse, at den interne årsrapport til Ministeriet for Videnskab, Teknologi  

 og Udvikling er opstillet i overensstemmelse med rapporteringsskemaer fra  

 Ministeriet for Videnskab, Teknologi og Udvikling.
Desuden skal revisor påse,  

 at den interne årsrapport ikke indeholder væsentlige fejl og mangler, og om  

 de  

 dispositioner, der er omfattet af regnskabsaflæggelsen, er i overensstemmelse  

 med forudsætningerne for beløb ydet til medfinansiering af miljøernes  

 etablering og drift, love og andre forskrifter samt med indgåede aftaler,  

 sædvanlig praksis og miljøets vedtægter.
Endvidere påses det, at den interne  

 årsrapports oplysninger om finansiering af  

 forprojekter  

 er i overensstemmelse med innovationsmiljøets beslutninger og underliggende  

 registreringer herom.
Stk. 3.  

  

 Ved  

 forvaltningsrevisionen skal revisor undersøge, om der er taget skyldige  

 økonomiske hensyn ved innovationsmiljøernes forvaltning.
Revisionen udføres  

 med  

 udgangspunkt i innovationsmiljøets rapportering til Ministeriet for  

 Videnskab,  

 Teknologi og Udvikling om opnåede resultater samt om sparsommelighed,  

 produktivitet og effektivitet.
§ 4.  

  

 Innovationsmiljøets  

 ledelse skal give revisor de oplysninger, som må anses af betydning for  

 bedømmelsen af innovationsmiljøets interne årsrapport til Ministeriet for  

 Videnskab, Teknologi og Udvikling.
Innovationsmiljøet skal give revisor  

 adgang  

 til at gennemgå innovationsmiljøets regnskabsmateriale og bestyrelsens  

 forhandlingsprotokol til brug for revisors vurdering af forvaltningen,  

 herunder  

 mål og opnåede resultater.
Innovationsmiljøet skal give revisor adgang til at  

 foretage de undersøgelser, denne finder nødvendige, og skal sørge for, at  

 revisor får de oplysninger og den bistand, som revisor finder nødvendig for  

 udførelsen af sit hverv.
§ 5.  

  

 Bliver  

 revisor opmærksom på lovovertrædelser eller tilsidesættelse af forskrifter af  

 væsentlig betydning i forbindelse med forvaltning af midler ydet til  

 medfinansiering af innovationsmiljøets etablering og drift eller af midler  

 ydet  

 til  

 forprojekter, påhviler det revisor straks  

 skriftligt at give innovationsmiljøets bestyrelse meddelelse herom samt at  

 påse, at bestyrelsen inden tre uger giver meddelelse herom til Ministeriet  

 for  

 Videnskab, Teknologi og Udvikling.
Hvis bestyrelsen ikke har orienteret  

 Ministeriet for Videnskab, Teknologi og Udvikling inden ovennævnte tidsfrist,  

 er det revisors pligt straks at orientere Ministeriet for Videnskab,  

 Teknologi  

 og Udvikling.
Revisors skriftlige bemærkninger indsendes sammen med  

 meddelelsen.
 Stk. 2.  

  

 Det samme  

 gælder, hvis revisor under sin revision eller på anden måde bliver opmærksom  

 på, at fortsættelse af innovationsmiljøets drift hviler på et usikkert  

 økonomisk grundlag.
 § 6.  

  

 Den  

 reviderede interne årsrapport til Ministeriet for Videnskab, Teknologi og  

 Udvikling forsynes med en revisionspåtegning efter den for revisorer gældende  

 erklæringsbekendtgørelse, hvoraf det skal fremgå, at årsrapporten er  

 revideret  

 i overensstemmelse med reglerne i denne bekendtgørelse.
 Stk. 2.  

  

 Revisor  

 skal føre en revisionsprotokol, som udarbejdes efter bestemmelserne i lov om  

 erhvervsdrivende virksomheders aflæggelse af årsregnskab mv.
 Stk. 3.  

  

 I  

 revisionsprotokollen skal der indføres oplysning om:
1)  

 	  

 Hvilke  

 revisionsarbejder der er udført og resultatet heraf, 2)  

 	  

 revisors  

 undersøgelser og vurderinger af samt konklusioner vedrørende  

 innovationsmiljøets forretningsgange, interne kontroller og  

 registreringssystemer, 3)  

 	  

 den udførte  

 forvaltningsrevision, herunder specielt om revisors undersøgelser og  

 vurderinger af samt konklusioner vedrørende sparsommelighed, produktivitet og  

 effektivitet, samt 4)  

 	  

 foretagne uanmeldte  

 kasse- og beholdningseftersyn, særlige kontrolarbejder, afgivelse af særlige  

 beretninger, forslagsbreve til ledelsen, rådgivning eller assistance.
 Stk. 4.  

  

 I  

 protokollen skal det desuden oplyses:
1)  

 	  

 Hvorvidt revisor  

 opfylder lovgivningens habilitetsbestemmelser, 2)  

 	  

 hvorvidt revisor  

 under revisionen har modtaget alle de oplysninger, der er anmodet om, 3)  

 	  

 hvorvidt revisionen  

 har givet anledning til bemærkninger med hensyn til, om modtagen  

 medfinansiering  

 til etablering og drift er anvendt i overensstemmelse med de givne vilkår,  

 herunder om grundlaget for den ydede medfinansiering er opgjort i  

 overensstemmelse med gældende regler, 4)  

 	  

 hvorvidt revisionen  

 af innovationsmiljøets tildeling og administration af midler til  

 forprojekter, herunder udførelse af kontrolopgaver, har  

 givet anledning til bemærkninger med hensyn til, om medfinansiering er sket i  

 overensstemmelse med gældende regler, 5)  

 	  

 at revisionen af  

 innovationsmiljøets interne årsrapport er udført efter bestemmelserne i denne  

 bekendtgørelse, samt 6)  

 	  

 om der er sket  

 ændringer i innovationsmiljøets ejerforhold.
 § 7.  

  

 Bekendtgørelsen  

 træder i kraft den 1. januar 2005 og har virkning for revision af  

 innovationsmiljøernes årsrapporter fra og med regnskabsåret 2005.
 Stk. 2.  

  

 Samtidig  

 ophæves bekendtgørelse nr. 297 af 20. maj 1998 om revision af godkendte  

 innovationsmiljøer.
