Bekendtgørelse om ændring af bekendtgørelse om efterlevelse af regler for tildeling af statsstøtte på skatteområdet § 1 I bekendtgørelse nr. 566 af 3. maj 2019 om efterlevelse af regler for tildeling af statsstøtte på skatteområdet foretages følgende ændringer:
 1. Indledningen affattes således:
»I medfør af § 7, stk. 10, § 7 b, stk. 5, § 9 b, stk. 6, og § 9 c, stk. 11, i lov om kuldioxidafgift af visse energiprodukter, jf. lovbekendtgørelse nr. 1353 af 2. september 2020, § 11, stk. 12, § 11 b, stk. 10, og § 11 f, stk. 5, i lov om afgift af elektricitet, jf. lovbekendtgørelse nr. 1321 af 26. august 2020, som ændret ved lov nr. 2225 af 29. december 2020, § 1, stk. 7, § 8, stk. 14, § 8 a, stk. 5, og § 10, stk. 17, i lov om afgift af naturgas og bygas m.v., jf. lovbekendtgørelse nr. 1100 af 1. juli 2020, § 7, stk. 10, og § 7 b, stk. 5, i lov om afgift af stenkul, brunkul og koks m.v., jf. lovbekendtgørelse nr. 1099 af 1. juli 2020, § 9, stk. 17, § 9 a, stk. 5, og § 11, stk. 19, i lov om energiafgift af mineralolieprodukter m.v., jf. lovbekendtgørelse nr. 1349 af 1. september 2020, § 11, stk. 4, i lov om afgift af spildevand, jf. lovbekendtgørelse nr. 478 af 14. april 2020, § 33, stk. 11, i lov om afgift af svovl, jf. lovbekendtgørelse nr. 479 af 22. april 2020, og § 21, stk. 4, i lov nr. 1353 af 21. december 2012 om ændring af lov om afgift af elektricitet og forskellige andre love og om ophævelse af lov om ændring af lov om afgift af affald og råstoffer (Godtgørelse af elafgift for el forbrugt til opladning af batterier til registrerede elbiler, lempelse vedrørende komfortkøling, dagsbeviser for varebiler samt teknisk justering af energiafgifter m.v. og ophævelse af reglerne om fritagelse for afgift af visse typer af affald fra egen cementproduktion), som ændret ved lov nr. 1558 af 13. december 2016 og lov nr. 331 af 30. marts 2019, fastsættes:« 2. § 2, nr. 1, affattes således:
»1) Godtgørelse af afgiftspligtig elektricitet til momsregistrerede virksomheder.
I det samlede godtgørelsesbeløb kan fratrækkes et beløb opgjort efter måling af el medgået til fremstilling af rumvarme m.v. eller et beløb opgjort efter et skøn over den afgiftspligtige elektricitet, der er medgået til fremstilling heraf.« 3. I § 2 indsættes som stk. 2:
»Stk. 2. Ved opgørelse af afgiftspligtig elektricitet anvendt til rumvarme m.v. som nævnt i stk. 1, nr. 1, foretages afgrænsning i henhold til lov om afgift af elektricitet, jf. lovbekendtgørelse nr. 1321 af 26. august 2020. Virksomheder, der fratrækker godtgørelse vedrørende rumvarme m.v. opgjort efter et skøn, skal kunne godtgøre, at den faktisk forbrugte mængde opgjort efter måler ikke ville medføre en mindre godtgørelse end det skønnede beløb.« § 2 Bekendtgørelsen træder i kraft den 1. juli 2021.
