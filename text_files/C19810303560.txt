Arbejdsformidlingskontorerne De statsanerkendte arbejdsløshedskasser Det fremgår af arbejdsløshedslovens § 57, stk. 3, at en selvstændig  

 erhvervsdrivende anses for ledig, når hans personlige arbejde i virksomheden  

 er ophørt mere end midlertidigt.
 Ved lovens formulering er det herved forudsat, dels at det ikke ubetinget  

 kan kræves, at virksomheden som sådan er ophørt, idet personlig udtræden i  

 visse tilfælde kan tænkes, selv om virksomheden videreføres, f.eks. af et  

 konkursbo, dels at arbejdsophør som følge af sæsonmæssig lukning, kortvarige  

 virksomhedsophør, nedlæggelse af driften på grund af arbejdsmangel,  

 sæsonsvingninger eller lignende, hvor indehaveren ikke har tænkt sig helt at  

 nedlægge driften - ikke medfører, at den erhvervsdrivende kan betragtes som  

 ledig, og der vil derfor ikke kunne udbetales dagpenge under sådanne  

 lukninger.
 For at en selvstændig erhvervsdrivende skal kunne anses som ledig, er det  

 således en klar betingelse, at den pågældende er (endeligt) ophørt med  

 virksomheden.
 I praksis kan det imidlertid være vanskeligt at sikre, at en  

 erhvervsdrivende ikke blot midlertidigt er ophørt med driften i virksomheden,  

 især i de tilfælde, hvor der efter en tid sker (gen)etablering inden for  

 samme branche.
 Disse vanskeligheder kan i særlig grad gøre sig gældende ved former for  

 selvstændig virksomhed, hvor der ikke er en egentlig »fysisk«  

 virksomhed at afvikle, f.eks. mindre håndværksvirksomhed,  

 rådgivningsvirksomhed og lignende.
Sammenhørende med spørgsmålet om, hvorvidt medlemmet er (endeligt) ophørt  

 med den hidtil udøvede virksomhed, er spørgsmålet om, hvorvidt den pågældende  

 i øvrigt kan betragtes som ledig, herunder navnlig om han er i færd med  

 etablering af anden virksomhed.
Også forhold af denne art kan indeholde  

 kontrolmæssige vanskeligheder.
 Det er derfor af afgørende betydning, at der ved ledighed tilvejebringes  

 det bredest mulige grundlag for vurdering af spørgsmålet om ophørets  

 endelighed og ledighedens karakter i øvrigt, og at de af medlemmet oplyste  

 forhold i størst muligt omfang kan dokumenteres og kontrolleres.
 Der må således på den ene side lægges vægt på, at det klart kan  

 konstateres, at den pågældende er ophørt med den virksomhed, han drev forud  

 for tidspunktet for ledigmeldelsen (neden for under A), på den anden side, at  

 det søges sikret, at den pågældende efter ophøret med den selvstændige  

 virksomhed i øvrigt kan betragtes som ledig, og at der f.eks. ikke er truffet  

 foranstaltninger til etablering af anden virksomhed (neden for under B). A.
DEN SELVSTÆNDIGE SKAL VÆRE (ENDELIGT) OPHØRT MED VIRKSOMHEDEN (OPHØRSBETINGELSE).
 For at det skal være muligt at undgå, at en selvstændig erhvervsdrivende  

 kan melde sig ledig og oppebære dagpenge ved midlertidigt ophør med driften  

 af virksomheden, er det nødvendigt som hovedregel at kræve, at enhver  

 tilknytning til virksomheden  er fuldstændig ophørt, og at dette i videst  

 muligt omfang kan  dokumenteres.
Der kan i særlige tilfælde efter en konkret vurdering gives tilladelse  

 til, at den selvstændige betragtes som ledig, selv om virksomheden i en  

 periode videreføres, f.eks. af et konkursbo.
Dette forudsætter dog, at den  

 pågældende ikke selv deltager ikke selv deltager i afviklingen af  

 virksomheden.
 Det skal herved bemærkes, at opfyldelsen af de forpligtelser, der i en  

 konkurssitutation i henhold til konkurslovens § 100 påhviler en skyldner,  

 ikke kan betragtes som deltagelse i afviklingen af virksomheden.
 Det skal yderligere bemærkes, at betalingsstandsning eller tvangsakkord  

 ikke i sig selv medfører, at den pågældende betragtes som ledig.
 I de tilfælde, hvor virksomheden videreføres af et konkursbo kan det  

 forekomme, at den selvstændige ansættes af boet som almindelig  

 lønmodtager.Forudsat at der herved er tale om en deltidsansættelse samt at  

 betingelserne for dagpengeret i øvrigt er opfyldt, kan det i sådanne tilfælde  

 tillades, at den pågældende oppebærer supplerende dagpenge.
Endvidere kan det i helt specielle tilfælde og efter en konkret vurdering  

 tillades, at en selvstændig betragtes som ledig, hvis det fortsatte eje af  

 virksomheden udelukkende skyldes vanskeligheder med at få denne solgt, og at  

 dette kan godtgøres.
Dette forudsætter, at det herudover også kan godtgøres,  

 at det personlige arbejde i virksomheden er ophørt, og at den pågældende ikke  

 har til hensigt at genoptage denne.
 Neden for (afsnit A I) angives de nærmere skridt, der sædvanligvis skal  

 foretages for at ophør skal kunne betragtes som endeligt.
 For de virksomheder, hvor der ikke er nogen egentlig fysisk virksomhed at  

 afvikle og for aktie- og anpartsselskaber gælder særlige regler (neden for  

 under afsnit A II og afsnit A III). I.
PRÆSISERING AF DE SKRIDT, DER SKAL FORETAGES OG DOKUMENTERES, FOR AT DET SKAL VÆRE MULIGT AT KONSTATERE (endeligt) OPHØR.
 1. Virksomhedens bygninger (lokaler) skal som  

 hovedregel være afhændet.
 I tilfælde, hvor der foreligger en ubetinget overdragelse til fremmede af  

 den til virksomheden hørende good-will, inventar og varelager, hindrer det  

 dog normalt ikke retten til dagpenge, at virksomheden fortsætter i de  

 hidtidige af sælgeren ejede lokaler.
 Det er således udelukket, at overdragelse kan ske til en ægtefælle.
 Derimod kan en ubetinget overdragelse til f.eks. voksne børn betragtes som  

 ophør med virksomheden.
 Bortforpagtning er at anse som endeligt ophør af erhverv, forudsat  

 uopsigelighed på mindst 5 år.
 I særlige tilfælde kan det efter en konkret vurdering, herunder også af  

 virksomhedens art, godkendes, at forpagtningskontrakten giver forpagteren  

 mulighed for at opsige kontrakten efter kortere tid end 5 år.
 2. Lejeaftaler eller forpagtningskontragter skal som  

 hovedregel være ophørt.
 I de tilfælde hvor der i leje- eller forpagtningskontrakten er aftalt  

 særligt langt opsigelsesvarsel, kan det dog, forudsat at ophør med  

 virksomheden i øvrigt klart kan konstateres, jfr. punkt 3 - 7, anses for  

 tilstrækkeligt at kontrakten er opsagt.
 3. Samtlige maskiner, værktøj, inventar og andre for  

 virksomheden nødvendige driftsmidler samt varelager skal som hovedregel være  

 bortsolgt.
 Den selvstændiges fortsatte eje af et enkelt eller flere af sådanne  

 aktiver kan indicere, at ophøret blot er midlertidigt.
 4. Leasingkontrakten skal som hovedregel være ophørt  

 og det leasede tilbageleveret.
 Denne hovedregel kan efter en konkret vurdering fraviges f.eks. i de  

 tilfælde, hvor det leasede kun har ringe betydning for virksomhedens drift,  

 eller hvor leasingaftalen ikke umiddelbart kan bringes til ophør uden et  

 væsentligt tab for den selvstændige.
 Dette forudsætter dog, at den pågældende i øvrigt i tilstrækkelig grad kan  

 anses for at have dokumenteret ophør med virksomheden.
 5. Virksomhedens personale skal være afskediget.
 6. Virksomheden skal som hovedregel være afmeldt  

 samtlige registre.
 7. Skilte og lignende skal være fjernet og annoncering  

 m.v. skal være ophørt.
Det er væsentligt, at kassen forinden udbetaling af dagpenge, indhenter  

 oplysninger om, at de for det konkrete tilfælde nødvendige betingelser er  

 opfyldt, samt at der foretages en konkret vurdering af, om betingelserne for  

 dagpengeudbetaling i øvrigt er opfyldt.
II.
SÆRREGLER FOR VIRKSOMHEDER, HVOR DER IKKE ER EN EGENTLIG »FYSISK« VIRKSOMHED AT AFVIKLE:
 De virksomheder, der her typisk er tale om, er sådanne, hvortil det ikke  

 er nødvendigt med specielle dertil indrettede lokaler, store eller kostbare  

 maskiner eller andre særlige driftsmidler, f.eks. mindre  

 håndværksvirksomheder, revisorer eller konsulentvirksomheder, ejendomsmæglere  

 m.v.
 Det er ved ophør med disse virksomheder ofte ikke muligt at dokumentere  

 eller på anden måde føre bevis for afhændelse af virksomheden eller  

 virksomhedens driftsmidler, og der er i disse tilfælde desuden gerne tale om  

 driftsmidler, som let kan genanskaffes.
 Dette kan ofte medføre, at det primært er medlemmets egne oplysninger på  

 ledighedserklæringen med bilag som må lægges til grund for vurderingen af, om  

 ophøret er endeligt.
 Det skal imidlertid understreges, at de pågældende ikke er fritaget for at  

 opfylde de betingelser, der efter virksomhedens art og omfang er mulige at  

 opfylde.
 Medlemmet skal som hovedregel afmeldes samtlige registre.
 Eventuelt personale skal være afskediget.
 Skilte og lignende skal være fjernet og al annoncering skal være ophørt.
Det skal endvidere understreges, at det i disse tilfælde er afgørende  

 nødvendigt, at der bliver foretaget en konkret vurdering af, hvorvidt det  

 pågældende medlem efter samtlige de foreliggende oplysninger kan anses for at  

 være ophørt mere end midlertidigt med virksomheden.
III.
 SÆRREGLER FOR AKTIESELSKABER OG LIGNENDE.
 Ved selvstændig virksomhed, som drives i selskabsform skal der som  

 hovedregel ske opløsning af selskabet eller overdragelse af samtlige aktier  

 eller anparter.
Denne hovedregel kan i særlige tilfælde fraviges efter en konkret  

 vurdering, f.eks. hvis det kan godtgøres, at der ikke er nogen aktivitet i  

 selskabet.
IV TIDSPUNKTET FOR LEDIGHEDENS INDTRÆDEN.
 Tidspunktet for ledighedens indtræden må fastsættes efter en konkret  

 vurdering.
 Som hovedregel skal det personlige arbejde i virksomheden være helt  

 ophørt, dvs. at ledighed normalt ikke kan anses at foreligge, så længe den  

 pågældende tager del i afviklingen af virksomheden.
Da det efter de foran angivne retningslinier samtidig er en betingelse for  

 dagpengeret, at fuldstændig afhændelse kan dokumenteres, vil det oftest  

 betyde, at dagpengeretten tidligst kan indtræde fra det tidspunkt, hvor  

 virksomheden kan dokumenteres at være ophørt.
B.
 DEN SELVSTÆNDIGE SKAL I ØVRIGT KUNNE BETRAGTES SOM LEDIG.
 Oven for er angivet de betingelser, der som hovedregel skal være opfyldt,  

 for at en selvstændig erhvervsdrivende skal kunne anses for at være endeligt  

 ophørt med den virksomhed, der blev drevet inden ledigmeldelsen.
 For dagpengerettens indtræden og bevarelse, er det imidlertid også  

 afgørende, at den pågældende efter almindelige retningslinier kan betragtes  

 som ledig.
 Ledighedsbegrebet indeholder dels et krav om, at den pågældende er  

 tilmeldt arbejdsformidlingen som arbejdssøgende, dels om, at der i medlemmets  

 forhold ikke er nogen hindring for, at den pågældende kan og vil påtage sig  

 passende arbejde.
 Herved er det også angivet, at opfyldelsen af de i afsnit A I - III nævnte  

 betingelser er en nødvendig, men ikke tilstrækkelig forudsætning for, at den  

 selvstændige kan anses for dagpengeberettiget.
 1. Der kan f.eks. tænkes tilfælde, hvor det klart kan  

 konstateres, at den tidligere virksomhed er endeligt ophørt, men hvor den  

 pågældende samtidig har en ny selvstændig virksomhed under forberedelse,  

 således at pågældende blot »glider over« i den ny virksomhed uden  

 nogensinde reelt at have været ledig.
 EKSEMPEL:
I en konkret sag ophørte medlemmet med at drive bagervirksomhed for efter  

 en ombygning at starte skotøjsforretning.
Af det i sagen oplyste fremgår, at  

 den ny forretning var under forberedelse allerede inden ophøret af den  

 tidligere virksomhed, og derved også, at medlemmet i den mellemliggende  

 periode ikke reelt har været ledig, idet pågældende blot har været ledig i  

 afventen på den ny virksomheds færdiggørelse og i denne periode må antages i  

 større eller mindre omfang at have deltaget i arbejdet med denne  

 færdiggørelse.
 2. Der forekommer endvidere tilfælde, hvor den  

 pågældende ved siden af den ophørte virksomhed driver anden selvstændig  

 virksomhed.
Det er derfor væsentligt, at kassen dels nøje kontrollerer, at  

 ledighedserklæringen og de relevante bilag er korrekt og fuldstændigt  

 udfyldt, dels nøje præciserer over for de pågældende medlemmer, at enhver  

 ændring af de oplyste forhold straks skal meddeles kassen.
C.
 GENOPTAGELSE AF SELVSTÆNDIG VIRKSOMHED.
 Bestemmelsen af § 57, stk. 3, gør det nødvendigt at tage stilling til, om  

 det forhold, at et medlem, efter en ledighedsperiode på ny etablerer sig som  

 selvstændig erhvervsdrivende, reelt indeholder en videreførelse af den  

 tidligere virksomhed.
 1. Hvor den tidligere virksomhed var etableret i  

 sådanne fysiske rammer, at afviklingen klart har kunnet konstateres, jfr.  

 foran under afsnit A I, og den ny virksomhed etableres inden for en anden  

 branche og/eller med en anden kundekreds, vil der sædvanligvis ikke være  

 tvivl om, at ophøret med den tidligere virksomhed har kunnet betragtes som  

 endeligt.
 2. Er der derimod klart tale om en »ikke  

 fysisk« virksomhed, jfr. foran under afsnit A II, må påbegyndelsen af en  

 virksomhed af samme art, normalt betragtes som videreførelse af den tidligere  

 virksomhed, hvis påbegyndelsen finder sted inden 18 måneder efter ophøret af  

 den tidligere virksomhed.
 I særlige tilfælde kan der dog efter en konkret vurdering, herunder af  

 virksomhedens art og medlemmets forhold i øvrigt, ske en lempelse af 18  

 måneders fristen - f.eks. hvis den pågældende inden genetableringen som  

 selvstændig, har haft lønarbejde af længere varighed, eller hvis virksomheden  

 genetableres et helt andet sted og med en helt anden kundekreds.
 Påbegyndes den ny virksomhed efter udløbet af 18 måneders fristen,  

 betragtes ophøret med den tidligere virksomhed som endeligt, medmindre der  

 foreligger oplysninger, der klart indicerer, at ophøret har været af  

 midlertidig karakter.
 Når der efter ophør af en »ikke fysisk« virksomhed etableres ny  

 virksomhed inden for en anden branche, vil ophøret normalt kunne betragtes  

 som endeligt.
 VEJLEDNING AF MEDLEMMERNE.
 Det er af væsentlig betydning, at kassen i forbindelse med ledigmeldingen  

 skriftligt orienterer medlemmerne om de foreliggende retningslinier for dette  

 område, herunder giver medlemmerne fornøden vejledning med hensyn til såvel  

 ophørs- og ledighedsbetingelserne, som de eventuelle konsekvenser af en  

 senere genetablering.
 P.D.V.
 E.B.
