Den 2. august 2000 fik beboeren ny læge, der ophørte med  

 Cipramil-behandlingen og satte dosis af vanddrivende medicin ned.
Den samme  

 dag blev beboeren akut indlagt på et sygehus med sort afføring.  

 Der fandtes hverken frisk eller ældre blod i afføringen, og to  

 dage senere blev beboeren udskrevet til plejehjemmet, hvor han afgik ved  

 døden den 18. august 2000.
Der blev klaget over, at lægen ordinerede behandling med Cipramil 20  

 mg dagligt, herunder at han ikke indhentede samtykke til behandlingen fra  

 nærmeste pårørende.
Endvidere blev der klaget over, at  

 lægen ordinerede Furix Retard 60 mg (vanddrivende medicin) til  

 patienten.
 Klage over antidepressiv behandling og  

 manglende indhentelse af samtykke fra de pårørende.
Patientklagenævnet fandt ikke anledning til at kritisere  

 lægen, herunder hans ordinationer af vanddrivende medicin og  

 antidepressiv medicin.
Nævnet lagde vægt på, at den valgte  

 behandling med Furix Retard hjalp, idet det ikke siden var nødvendigt  

 at justere den vanddrivende behandling, der sammen med den øvrige  

 medikamentelle behandling blev gennemgået en gang årligt, senest  

 den 24. februar 2000. Det var nævnets opfattelse, at Furix Retard 60 mg  

 var en ret beskeden dosis, og Retard doseringen til en ældre mand med  

 hævede ben med ledsagende vandladningsproblemer var  

 hensigtsmæssig.
 Nævnet oplyste, at sædvanlig dosis af Cipramil var 20 mg  

 dagligt, men hos særligt svækkede var det 10 mg.
Det var nævnets opfattelse, at der i aktuelle tilfælde ikke  

 var forhold, der pegede på, at beboeren var specielt svækket, og  

 beslutningen om at begynde med 20 mg dagligt var derfor i overensstemmelse  

 med almindelig anerkendt faglig standard.
Nævnet lagde vægt  

 på, at beboeren ikke var diagnosticere dement, og der var ikke  

 etableret værgeforanstaltninger, samt at ordinationerne blev foretaget  

 efter samtaler med beboeren og i samarbejde med sundhedsfagligt personale  

 på plejehjemmet, hvorfor nævnet ikke fandt anledning til at  

 kritisere, at lægen ikke indhentede samtykke fra de  

 pårørende.
