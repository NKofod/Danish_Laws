Bekendtgørelse om ændring af bekendtgørelse om anerkendelse af de til Det danske Baptistsamfund her i landet hørende trossamfund § 1 I bekendtgørelse nr. 371 af 6. november 1952 om anerkendelse af de til Det danske Baptistsamfund her i landet hørende trossamfund foretages følgende ændring:
1. Efter indstilling fra social- og integrationsministeren har det den 10. juni 2013 behaget Hendes Majestæt Dronning Margrethe II at bifalde, at Baptistkirken i Danmarks anmodning om ikke længere at skulle føre kirkebøger imødekommes.
Baptistkirken i Danmark fører således ikke længere kirkebøger og skal dermed ikke længere foretage personregistrering i forhold til navngivning, navneændring og ved vielser.
§ 2 Stk. 1. Bekendtgørelsen træder i kraft den 1. juli 2013.
 Stk. 2. Personregistrering i forbindelse med vielser i Baptistkirken i Danmark foretages fra bekendtgørelsens ikrafttræden af den borgerlige vielsesmyndighed i den kommune, hvor vielsen er foretaget.
