 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre Vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Denne Lovs Bestemmelser kommer til Anvendelse paa Handlinger, der er  

 foretaget efter den 9. April 1940.
§ 2 Den, som paa utilbørlig Maade har samarbejdet med Besættelsesmagten i  

 erhvervsmæssig Henseende, uden at Forholdet dog findes at burde henføres  

 under Straffebestemmelserne i Lov Nr. 259 af 1. Juni 1945 angaaende Forræderi  

 og anden landsskadelig Virksomhed, straffes med Fængsel indtil 4 Aar.
 Aktieselskaber og andre juridiske Personer, der har gjort sig skyldige i  

 et efter Stk. 1 Strafbart Forhold, kan paalægges Straf af Bøde.  

 Bestemmelserne i §§ 6 og 8 finder i saadanne Tilfælde tilsvarende Anvendelse.  

 Nærmere Regler angaaende saadant Bødeansvar kan i øvrigt fastsættes ved  

 kongelig Anordning.
 Bestemmelserne i Stk. 1 og 2 finder tilsvarende Anvendelse, naar  

 Samarbejdet ikke har fundet Sted direkte med Besættelsesmagten, men gennem en  

 eller flere Enkeltpersoner eller Virsomheder som Mellemled, saafremt den  

 paagældende indsaa eller burde have indset at tyske Interesser blev fremmet  

 ved den af ham drevne Virksomhed.
 Med Besættelsesmagten sidestilles her og i det følgende fremmede  

 Statsborgere eller udenlandske Virksomheder, som i Besættelsesmagtens  

 Interesse har drevet Forretningsvirksomhed i Udlandet eller her i Landet.
§ 3 Strafansvar efter § 2, Stk.1, kan paalægges enhver,der har haft en ledende  

 Stilling eller en væsentlig økonomisk Interesse i vedkommende Virksomhed.  

 Strafansvar efter samme Bestemmelse kan ligeledes paalægges andre i  

 Virksomheden beskæftigede Personer, naar der foreligger særlig graverende  

 Omstændigheder, i Kraft af hvilke det af dem udviste Forhold maa anses for et  

 af Loven omfattet utilbørligt Samarbejde.
§ 4 Ved Afgørelsen af, om og i hvilken Grad Forholdet maa anses for  

 utilbørligt, vil det navnlig være at tage i Betragtning, hvorvidt vedkommende 1. selv har været aktiv for at faa  

 Forretningsforbindelse indledet, fortsat eller udvidet, medmindre det derved  

 har været muligt i dansk Interesse at opnaa væsentlige Fordele med Hensyn til  

 Landets Forsyninger eller at undgaa, at der af Besættelsesmagten blev indført  

 Foranstaltninger, som var egnede til at tilføje Landets Interesser væsentlig  

 Skade, 2. i tysk Interesse har foretaget en Omlægning af  

 Virksomheden eller ydet eller søgt at yde større eller hurtigere Produktion  

 end efter Omstændighederne paakrævet, 3. har paakaldt Besættelsesmagtens Bistand til  

 Virksomhedens Betryggelse eller - uden at Forholdet falder ind under Lov Nr.  

 259 af 1. Juni 1945 §§ 13 og 14 - til opnaaelse af højere Priser eller større  

 Leverancer, end danske Myndigheder ønskede godkendt, eller i øvrigt for at  

 værne sine Interesser, 4. har hindret eller søgt at hindre, at danske  

 Myndigheder har faaet fuld Adgang til at blive bekendt med Virksomhedens  

 Forhold, 5. har opnaaet eller søgt at opnaa urimelig  

 Fortjeneste eller andre Fordele, der ikke var forretningsmæssig rimeligt  

 begrundede, bortset fra Tilfælde, hvor det godtgøres, at de urimelige Krav  

 alene har haft til Formaal at undgaa, at Leverancen m.v. blev overdraget til  

 den paagældende.
§ 5 Bøde som Tillægsstraf kan idømmes for Overtrædelse af denne Lovs  

 Bestemmelser.
Saadan Tillægsstraf skal i Almindelighed idømmes, naar det  

 strafbare Forhold er af grov Karakter.
 Saafremt domfældte modvilligt har undladt at opfylde en saadan Bødedom,  

 kan der herfor idømmes Straf af Fængsel indtil 2 Aar.
§ 6 Beslaglæggelse af en mistænkts eller domfældts Formueværdier kan finde  

 Sted til Sikring af Bøder efter samme Regler som omhandlet i Retsplejelovens  

 Kap. 68.
Dersom det for at sikre den mistænktes eller domfældtes Bødeansvar maa  

 anses for paakrævet, at hans Formue eller Forretningsvirksomhed midlertidig  

 sættes under Forvaltning, kan Retten paa Begæring af Anklagemyndigheden  

 træffe Bestemmelse herom og beskikke en Administrator.
Nærmere Regler for  

 denne Forvaltning kan fastsættes af Justitsministeren.
§ 7 Dersom sigtede maa antages at være ude at Stand til at udrede en forskyldt  

 Bøde, kan det bestemmes, at Bøden kan dækkes i Rettighederne i Henhold til en  

 af ham tegnet Livsforsikring eller Livrente.
§ 8 Dersom sigtede maa antages at være ude af Stand til at udrede en forskyldt  

 Bøde, kan de af ham ydede Gaver, herunder saadanne, der har Form af  

 uigenkaldelig Indsættelse af en begunstiget ved Tegning af en Livsforsikring  

 eller Livrente, omstødes, saafremt Gaven er ydet, efter at det strafbare  

 Forhold er indledet.
 Under samme Betingelse kan andre Dispositioner omstødes, naar disse  

 kendeligt for Medkontrahenten har tilsigtet at bringe Værdier i Ly for  

 Retsforfølgning i Anledning af de strafbare Forhold.
 Er de overførte Værdier blevet overdraget videre, kan Omstødelse gøres  

 gældende over for Erhververen, dersom denne har været vidende om den  

 ovennævnte Hensigt med Overdragelsen.
§ 9 De i §§ 7-8 omhandlede Bestemmelser om Omstødelse m.v. skal saa vidt  

 muligt træffes i Forbindelse med Straffesagens Afgørelse, men kan dog efter  

 Omstændighederne træffes ved senere Kendelse af den Ret, der har paakendt  

 Sagen i første Instans, dog uden Medvirken af Domsmænd.
Til Varetagelse af  

 domfældtes Interesser skal der også i sidstnævnte Tilfælde beskikkes ham en  

 Forsvarer, medmindre han selv sørger for sit Forsvar.
 Den Trediemand, mod hvem Krav gøres gældende i Medfør af § 8, skal  

 tilstævnes og have Lejlighed til at varetage sine Interesser, før Dom eller  

 Kendelse afsiges, og har Adgang til at indbringe Afgørelsen for højere  

 Instans ved Anke i Strafferetsplejens Former.
§ 10 Er den, som er idømt Bøde, død, forinden Bøden er betalt, kan Bødekravet  

 gøres gældende i Dødsboet.
§ 11 Saafremt der foreligger Overtrædelse af Lovens § 2, skal den ved det  

 strafbare Forhold indvundne Nettofortjeneste inddrages til Fordel for  

 Statskassen.
 Hvor ganske særlige Omstændigheder foreligger, kan det Beløb, der skal  

 inddrages i Statskassen, nedsættes eller eventuelt helt bortfalde.
 Til Vejledning ved Fastsættelsen af Konfiskationskravets Størrelse kan der  

 ved Anklagemyndighedens eller Rettens Foranstaltning indhentes en Udtalelse  

 fra det i § 2 i Lov Nr. 330 af 12. Juli 1945 om Revision af visse tyske  

 Betalinger omhandlede Udvalg.
 Saafremt Omfanget af Fortjensten ikke kan oplyses med tilstrækkelig  

 Sikkerhed, f.Eks. i Tilfælde, hvor den paagældende samtidig har drevet  

 Virksomhed for anden end tysk Interesse, eller i Tilfælde af manglende eller  

 ufuldstændig Regnskabsførelse, kan et skønsmæssigt anslaaet Beløb inddrages  

 til Fordel for Statskassen.
 De i § 5, Stk. 2, og §§ 6-9 givne Regler vedrørende Inddrivelse og Sikring  

 af Bødekrav finder tilsvarende Anvendelse paa Konfiskationskrav.  

 Konfiskationskrav kan inddrives ved Udpantning efter samme Regler som Bøder.
 Fremkommer der efter Dommens Afsigelse nye Oplysninger af Betydning for  

 Afgørelsen af Konfiskationsspørgsmaalet, kan ny Sag om Konfiskation rejses.
§ 12 Den, der findes skyldig i noget efter denne Lov strafbart Forhold, kan ved  

 Dommen kendes uværdig til almen Tillid i Henhold til de i Lov Nr. 259 af 1.  

 Juni 1945 § 6 indeholdte Regler eller til Fortabelse af enkelte af de i  

 nævnte Lovbestemmelse omhandlede Rettigheder.
§ 13 Offentlige Institutioner og private Personer eller Virksomheder er uanset  

 en dem i Henhold til Lov eller anden Forskrift paahvilende Tavshedspligt med  

 Hensyn til, hvad de erfarer under deres Virksomhed, berettiget til at meddele  

 Politiet og Anklagemyndigheden enhver Oplysning, som skønnes at være af  

 Betydning for Gennemførelsen af Straffesag efter denne Lov.
Dette gælder dog  

 ikke Tilfælde, der omfattes af Bestemmelserne i Retsplejelovens § 169, Stk.  

 1, § 14 Offentlige Institutioner og private Personer eller Virksomheder, der er i  

 Besiddelse af eller paa anden Maade har faaet Raadighed over Værdier  

 tilhørende Personer, om hvem de ved, at de er sigtet eller dømt for  

 Overtrædelse af denne Lov, er pligtige at give Oplysning om saadanne Værdier  

 til Politi eller Anklagemyndighed.
Undladelse heraf eller Afgivelse af  

 urigtige Oplysninger straffes med Fængsel indtil 2 Aar, under formildende  

 Omstændigheder med Bøde eller Hæfte.
§ 15 Strafansvar og anden Retsfølge i Henhold til denne Lov forældes efter de i  

 Borgerlig Straffelov indeholdte Regler, dog saaledes, at Forældelsesfristen  

 først begynder at løbe fra Ikrafttrædelsen af denne Lov.
§ 16 Sager, i hvilke der - alene eller i Forbindelse med andre Forhold - rejses  

 Tiltale for Overtrædelse af denne Lov, vil være at behandle ved de i Lov Nr.  

 260 af 1. Juni 1945 om Tillæg til Lov om Rettens Pleje vedrørende Behandling  

 af Sager angaaende Forræderi og anden landsskadelig Virksomhed m.v.  

 omhandlede Retter.
Bestemmelserne i nævnte Lovs § 3, Stk. 3, § 4, § 6, Stk.  

 2, og § 7 finder herved Anvendelse.
I øvrigt finder de i Retsplejeloven  

 indeholdte Regler Anvendelse ved Behandlingen af disse Sager.
§ 17 Sag angaaende Overtrædelse af denne Lov kan rejses, selv om Gerningsmanden  

 allerede forinden Lovens Ikrafttræden for samme Forhold er dømt for  

 Overtrædelse af Kriselovgivningens Bestemmelser, for saa vidt den idømte  

 Straf eller Konfiskation staar i Misforhold til, hvad der maa antages at være  

 forskyldt efter denne Lov.
 Den ved den nye Dom fastsatte Straf eller Konfiskation træder i Stedet for  

 den tidligere idømte Straf eller Konfiskation.
 Tidligere udstaaet Straf eller erlagt Konfiskationsbeløb afkortes i den  

 Straf og Konfiskation, der idømmes efter denne Lov.
§ 18 De i denne Lov indeholdte Bestemmelser angaaende Bøde- og  

 Konfiskationskrav samt Bestemmelserne i §§ 13 og 14 finder tilsvarende  

 Anvendelse i Straffesager, der rejses for Overtrædelse af §§ 15 og 16 i Lov  

 Nr. 259 af 1. Juni 1945 om Tillæg til Borgerlig Straffelov angaaende  

 Forræderi og anden landsskadelig Virksomhed.
 Bestemmelserne i § 3, Stk. 4, i Lov Nr. 259 af 1. Juni 1945 finder ikke  

 Anvendelse i Sager, der rejses efter denne Lov.
§ 19 Denne Lov træder i kraft straks.
 Hvorefter alle vedkommende sig have at rette.
 Givet paa Sorgenfri Slot, den 28. August  

 1945.
 Under Vor Kongelige Haand og Segl.
 Christian R.
(L.S.) /Busch-Jensen (* 1) Udfærdiget gennem Justitsministeriet.
Se Rigsdagstidenden for 1945;  

 Folket.
Tid.
Sp. 1023, 1029, 1100, 1131; Landst.
Tid.
Sp. 705, 732, 733;  

 Till.
A.
Sp. 1041; Till.
B.
Sp. 149, 163; Till.
C.
Sp. 935, 943.
