 Herved bekendtgøres lov om offentlig auktion ved  

 auktionsledere, jfr. lovbekendtgørelse nr. 40 af 4. februar 1970, med de  

 ændringer, der følger af § 2 i lov nr. 579 af 19. december 1969, lov nr. 162  

 af 17. marts 1976 og § 2 i lov nr. 291 af 8. juni 1978.
I.
Lovens område § 1.  Frivillige offentlige auktioner skal, bortset  

 fra de i stk. 2 og 3 nævnte undtagelser, afholdes af auktionsledere,  

 beskikkede af justitsministeren.
 Stk. 2.  Auktioner, der ifølge den hidtil gældende  

 lovgivning kan afholdes uden fogedens mellemkomst, omfattes ikke af denne  

 lovs bestemmelser.
Stk. 3.  Frivillige offentlige auktioner over fast  

 ejendom og registrerede skibe afholdes af fogeden i overensstemmelse med de  

 hidtil gældende regler.
Det samme gælder auktion over registrerede  

 luftfartøjer.
 § 2.  Tvangsauktion over løsøre bortset fra  

 registrerede skibe og luftfartøjer, aktier, gældsbreve og andre fordringer  

 kan efter henvisning af fogeden afholdes ved en auktionsleder, der bekendtgør  

 auktionen i overensstemmelse med retsplejelovens § 544, stk. 1, og § 545 og  

 foretager auktionen i overensstemmelse med § 549, stk. 1, og § 550.
 Stk. 2.  For boers vedkommende træffes bestemmelsen om  

 sådan henvisning af skifteretten eller executor testamenti.
II.
Auktionslederes beskikkelse, vederlag, sikkerhedsstillelse m.m.
 § 3.  Auktionsledere beskikkes af justitsministeren  

 efter indstilling af fogeden.
 Stk. 2.  Beskikkelsen kan kun meddeles personer, der har  

 dansk indfødsret, er fyldt 25 år og er vederhæftige.
 Stk. 3.  Beskikkelsen meddeles for et nærmere betegnet  

 område, inden for hvilket auktionslederen er berettiget og forpligtet til at  

 afholde auktion.
 Stk. 4.  Personer, der i henhold til lov nr. 527 af 15.  

 december 1922 udøver auktionsvirksomhed i de sønderjyske landsdele, skal have  

 ret til for det for dem fastsatte område at beskikkes som auktionsledere,  

 såfremt andragende herom indgives til justitsministeriet inden den 1. oktober  

 1935.
 Stk. 5.  Justitsministeren kan tilbagekalde beskikkelsen  

 efter forud indhentet erklæring fra fogeden.
 § 4.  Justitsministeren fastsætter regler om vederlag  

 til auktionslederen for afholdelse af auktion og om godtgørelse for udgifter  

 i forbindelse med auktionens afholdelse.
 Stk. 2.  Det er en auktionsleder tilladt at virke som  

 inkassator ved de af ham afholdte auktioner samt mod løsning af næringsbrev  

 at drive virksomhed som auktionsholder i overensstemmelse med næringslovens  

 regler.
 § 5.  Auktionslederen er pligtig at stille sikkerhed  

 for sin eventuelle erstatningspligt over for rekvirenter og auktionskøbere.
 Stk. 2.  Nærmere regler om sikkerhedsstillelsens art og  

 størrelse fastsættes af justitsministeren.
§ 6.  Auktionslederen skal føre autoriserede bøger,  

 jfr. lov nr. 98 af 10. maj 1912. (* 1) Stk. 2.  Endvidere skal han føre en af fogeden  

 autoriseret auktionsbog, om hvis førelse justitsministeren fastsætter nærmere  

 regler.
Når auktionsbogen er udskrevet, skal den afleveres til fogeden.
§ 7.  Auktionslederen er pligtig til selv eller ved en  

 af fogeden autoriseret fuldmægtig at afholde auktionen.
I tilfælde af  

 auktionslederens eller dennes fuldmægtiges forfald kan der af fogeden  

 undtagelsesvis meddeles en anden af vedkommende auktionsleder antagen person  

 bemyndigelse til at afholde auktion.
Auktionslederens stedfortrædere skal  

 opfylde de i § 3, stk. 2, opstillede betingelser.
Det er dog tilstrækkeligt,  

 at den pågældende er myndig.
 § 8.  Auktionslederen er pligtig at give agt på, at  

 der ikke foreligger omstændigheder, som tyder på manglende lovlig adkomst til  

 det, der skal bortsælges ved auktion, ligesom han skal påse, at bortsalget  

 ikke kommer i strid med næringslovgivningen eller andre lovregler.
 Stk. 2.  Nærmere regler til gennemførelse af dette påbud  

 kan meddeles af justitsministeren.
 Stk. 3.  Bortset fra de i stk. 1 ommeldte tilfælde kan  

 en auktionsleder kun nægte sin medvirken til bortsalg, når der ikke på  

 forlangende stilles ham sikkerhed for samtlige omkostninger.
 § 9.  Klager over en auktionsleder indgives til  

 justitsministeren gennem fogeden.
 Stk. 2.  Justitsministeren kan fastsætte nærmere regler  

 om kontrolforanstaltninger over for auktionsledere samt efter forhandling med  

 ministeren for handel og industri om auktionsbekendtgørelse og reklamer m.v.
III.
Afholdelse af auktion m.m.
 § 10.  Snarest muligt efter modtagelsen af  

 auktionsbegæringen berammer auktionslederen efter forhandling med rekvirenten  

 tid og sted for auktionens afholdelse.
 § 11.  Det beror på rekvirenten, hvorledes auktionen  

 skal bekendtgøres, jfr. dog § 9, stk. 2.
 Stk. 2.  Bekendtgørelsen skal angive, om  

 salgsgenstandene sælges for auktionsrekvirentens eller for anden mands  

 regning.
 Stk. 3.  Ved auktioner, hvor salgsgenstandene angives  

 helt eller delvis at hidrøre fra navngivne boer eller personer, skal det i  

 bekendtgørelsen udtrykkeligt fremhæves, hvis der ved auktionen også sælges  

 genstande, som ikke hidrører fra de særlig angivne boer eller personer.
 Stk. 4.  I tilfælde, hvor salg ved offentlig auktion er  

 foreskrevet i lovgivningen, skal auktionen bekendtgøres og auktionsvilkårene  

 affattes efter de for tvangsauktion gældende regler, medmindre fogeden, hvem  

 spørgsmålet kan forelægges, tillader afvigelse herfra.
§ 12.  Til brug ved auktionen skal der udarbejdes et  

 auktionskatalog, indeholdende auktionsvilkårene, der indføres straks efter  

 titelbladet, og en fortegnelse i nummerorden over de genstande, der ønskes  

 bortsolgt.
Fortegnelsen kan suppleres under auktionen.
På auktionen må ikke  

 bortsælges genstande, der ikke optages i kataloget.
Stk. 2.  Omfatter kataloget genstande hidrørende fra  

 forskellige sælgere, skal dette tydeligt angives.
Hvis salgsgenstandene  

 opgives helt eller delvis at hidrøre fra navngivne boer eller personer, skal  

 det bestemt opgives, hvilke genstande der hidrører fra hvert enkelt  

 navngivent bo eller person.
 Stk. 3.  Nærmere regler om auktionskatalogets indretning  

 kan fastsættes af justitsministeren.
§ 13.  Ved auktionens begyndelse oplæser  

 auktionslederen auktionsvilkårene, som tillige skal opslås til almindelig  

 efterretning på et iøjnefaldende sted i lokalet eller, hvis auktionen  

 afholdes under åben himmel, da der, hvor den holdes eller begyndes.
Når dette  

 er iagttaget, kan de på auktionen bydende ikke påberåbe sig uvidenhed om  

 auktionsvilkårene.
Genstandene skal så vidt muligt opråbes i den rækkefølge,  

 i hvilken de er opført i kataloget, og under iagttagelse af reglerne i § 12,  

 stk. 2.
Stk. 2.  Auktionslederen afholder auktionen, jfr. § 7,  

 og påser, at den fremmes med behørig orden.
For så vidt auktionslederen ikke  

 tillige er inkassator, har inkassator ret til at foretage opråbet og meddele  

 hammerslag.
Auktionskataloget føres af auktionslederen personlig eller ved en  

 anden under hans umiddelbare tilsyn.
 Stk. 3.  Der skal gives de mødende fornøden adgang til  

 forud for eller under auktionen at gøre sig bekendt med de til salg stillede  

 genstande.
Stk. 4.  De enkelte salg sker ved, at hammerslag efter 3  

 gange gentaget opråb uden overbud gives til den højestbydende, eller hvis  

 dennes bud på grund af hans manglende evne til at opfylde auktionsvilkårene  

 forkastes, til den næsthøjestbydende og så fremdeles.
Det kan stilles som  

 betingelse for bortsalg, at køberen i det mindste har budt den pris, som  

 auktionsrekvirenten forud for auktionen i en skriftlig meddelelse til  

 auktionslederen har stillet som vilkår for bortsalg.
Vil rekvirenten gøre  

 brug af denne bestemmelse, må han oplyse, at den forlangte mindstepris ikke  

 er opnået, og der må da ikke gives hammerslag.
Rekvirenten bestemmer selv,  

 hvorvidt han vil oplyse mindsteprisens størrelse.
Når hammerslag er meddelt,  

 er sælgeren bundet ved salget, for så vidt auktionskøberen på sin side  

 opfylder vilkårene.
Salg under forbehold af godkendelse efter hammerslagets  

 meddelelse må ikke finde sted.
 Stk. 5.  Skønner auktionslederen, at der kan opnås et  

 væsentlig højere bud på en ny auktion, kan han bestemme, at der skal afholdes  

 en anden og sidste auktion.
 Stk. 6.  Nærmere regler om fremgangsmåden ved auktionen  

 kan gives af justitsministeren.
 § 14.  En auktionsleder må ikke selv eller ved anden  

 sælge egne ting eller købe eller byde på en auktion, som han eller nogen på  

 hans vegne afholder.
 § 15.  Det er en auktionsleder forbudt i tilknytning  

 til en afholdt auktion at medvirke ved salg underhånden af en opråbt, men  

 ikke ved auktionen solgt genstand eller at modtage vederlag i anledning af  

 sådant salg.
§ 16.  Auktionslederen afgør tvistigheder, der opstår  

 vedrørende fremgangsmåden under en frivillig auktion.
Fremsættes der i øvrigt  

 indsigelser under denne, er auktionslederen ikke pligtig at tage hensyn til  

 disse, medmindre vedkommende, efter at auktionslederen har nægtet at tage  

 indsigelsen til følge, nedlægger protest til auktionsbogen mod auktionens  

 fremme.
Auktionen skal da i det omfang, protesten nødvendiggør dette,  

 standses under forudsætning af, at vedkommende, for så vidt det forlanges af  

 auktionslederen, uopholdelig stiller en af denne fastsat sikkerhed for  

 standsningens følger.
Auktionslederen tilstiller fogeden udskrift af  

 auktionsbogen.
Fogeden afgør, om protesten har været berettiget, og  

 fastsætter i benægtende fald eventuel erstatning.
Forhandlingerne for fogeden  

 foregår efter reglerne i retsplejelovens kapitel 52.
Stk. 2.  Fremsættes der under en i henhold til lovens §  

 2 afholdt tvangsauktion indsigelse over for auktionslederen, standses  

 auktionen i fornødent omfang, uden at der i denne anledning kan kræves  

 sikkerhedsstillelse.
I øvrigt forholdes i overensstemmelse med reglerne i 1.  

 stykke.
 § 17.  For købesum og auktionsomkostninger haves  

 udpantningsret.
 § 18.  Udskrift af auktionsbog samt attestation af  

 auktionsregning meddeles af auktionslederen mod et af justitsministeren  

 fastsat vederlag, for så vidt han er i besiddelse af auktionsbogen eller  

 auktionskataloget, ellers af fogeden.
IV.
Andre bestemmelser § 19.  (Ophævet).
 § 20.  Justitsministeren kan fastsætte regler om  

 opbevaring af auktionskataloger og om katalogernes indsendelse til  

 landsarkivet.
 § 21.  Den, som uhjemlet foretager offentlige  

 auktioner, eller som i øvrigt overtræder denne lov eller de i medfør af den  

 fastsatte bestemmelser, straffes, for så vidt højere straf ikke er forskyldt  

 efter den almindelige lovgivning, med bøde.
 Stk. 2.  Bøderne tilfalder statskassen.
 § 22.  Denne lov træder i kraft den 1. juni 1935.  

 Regeringen bemyndiges til ved kgl. anordning at sætte loven i kraft på  

 Færøerne med de lempelser, som ifølge disse øers særegne forhold måtte findes  

 hensigtsmæssige.
 Stk. 2.  Med hensyn til de auktioner, som er påbegyndt,  

 men ikke tilendebragt inden lovens ikrafttræden, forholdes efter de hidtil  

 gældende regler.
 Stk. 3.  Lov nr. 527 af 15. december 1922 om udøvelse af  

 auktionatorvirksomhed i de sønderjyske landsdele ophæves fra den 1. oktober  

 1935 at regne.
Justitsministeriet, den 9. april 1986 Erik Ninn-Hansen / Jens Møller (* 1) Lov nr. 98 af 10. maj 1912 er ophævet ved lov nr. 178 af 5. juni  

 1959.
