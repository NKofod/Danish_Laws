(Til alle amtsråd, kommunalbestyrelser,  

 skolekommissioner, skolenævn og ungdomsskolenævn) § 1 Som følge af de ved lov nr. 656 af 21. december 1977 gennemførte ændringer  

 af lov om styrelsen af kommunernes skolevæsen og af virksomhed efter lov om  

 fritidsundervisning m.v. (skolestyrelsesloven), jfr. lovbekendtgørelse nr. 24  

 af 20. januar 1978, fastsættes følgende ændringer i cirkulære af 24. november  

 1977 om ansættelse og afskedigelse af tjenestemænd m. fl, ved kommunernes og  

 amtskommunerne skole- og undervisningsvæsen:
 1. § 1, stk. 1, affattes således:  

 »Kommunalbestyrelsen ansætter efter indstilling fra skolekommissionen  

 tjenestemænd ved kommunens skole- og undervisningsvæsen, jfr.  

 skolestyrelseslovens §§ 7 og 23. Se i øvrigt afsnit 12«.
 2. § 1, stk. 2, affattes således: »Amtsrådet  

 ansætter tjenestemænd ved amtskommunens skole- og undervisningsvæsen, jfr.  

 skolestyrelseslovens § 40, stk. 3. Se i øvrigt afsnit er 12«.
 3. I § 13, stk. 3, ændres  

 »fritidskommissionen« til »skolekommissionen«.
 4. § 13, stk. 4, ophæves.
 5. I § 13, stk. 5, udgår »andre«.
 6. § 14, stk. 1, affattes således:
»Indstillingen skal omfatte 3 ansøgere - opstillet i alfabetisk  

 rækkefølge - mellem hvilke valget træffes af den ansættende myndighed, jfr.  

 dog stk. 2. Indstilles en ansøger som nr. 1 med alle stemmer, hvilket skal  

 anføres i indstillingen, skal denne ansøger ansættes, hvis vedkommende  

 opfylder de krav, der gælder for ansættelse i stillingen.
Dette gælder dog  

 ikke ved ansættelse i stillinger som skoledirektør, ledende skoleinspektør og  

 viceskoledirektør, jfr. skolestyrelseslovens § 7, stk. 2.« § 2 Cirkulæret har virkning fra den 1. april 1978.
 Undervisningsministeriet, den 8. marts  

 1978.
 P.M.V.
 E.B.
