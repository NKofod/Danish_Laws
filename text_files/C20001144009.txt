Cirkulære om forplejning af indsatte (Til Kriminalforsorgens anstalter og arresthusene) I henhold til § 8, stk. 1, i Justitsministeriets bekendtgørelse af  

 21. juni 1973 om fuldbyrdelse af frihedsstraf og til § 7, stk. 1, i  

 Justitsministeriets bekendtgørelse af 12. september 1978 om ophold i  

 varetægtsfængsel, fastsættes følgende regler om  

 forplejning af indsatte:
 § 1. Der gives dagligt 3 måltider.
 § 2. Der gives fuldkost i overensstemmelse med  

 retningslinierne herom i pkt. 1-5, jf. dog §§ 3-6.
§ 3. Personer, der ved indsættelsen er  

 vegetarer af overbevisning, har ret til vegetarkost.
I andre tilfælde  

 kan vegetarkost kun gives efter lægeordination.
Stk. 2. Ved vegetarkost forstås en kost, hvor  

 kød og fisk samt retter heraf udelades, men hvor æg, mælk  

 og ost indgår, dvs. lakto-ovo-vegetabilsk kost.
Den opstillede  

 vegetarkost er en almindelig lakto-ovo-vegetabilsk kost.
Dyrisk fedt og  

 almindelig margarine udgår.
I stedet anvendes vegetabilske olier,  

 plantemargarine og smør.
Stk. 3. Vegetarkosten følger fuldkosten med hensyn  

 til portionsstørrelser og ved sammensætning af måltider i  

 det omfang, det er muligt.
Morgenmåltidet er det samme som til  

 fuldkost.
 § 4. Indsatte, der ifølge  

 lægeordination skal have særlig forplejning (diabetikere mv.),  

 forplejes efter lægens anvisning.
 § 5. Der skal ved tilberedningen og udleveringen  

 af kosten så vidt muligt tages hensyn til indsattes særlige  

 religiøse overbevisning.
 § 6. Cirkulæret finder ikke anvendelse for  

 indsatte, som er med i selvforplejningsordningen.
 § 7. Cirkulæret træder i kraft den 1.  

 februar 2000.
 Stk. 2. Samtidig bortfalder direktoratets cirkulære af 19.  

 august 1975 om forplejningen af indsatte samt den hertil hørende  

 vejledning.
