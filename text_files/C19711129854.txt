 Den 22. juli 1971 udsendte politimesteren i ..... meddelelse om, at  

 antallet af spilleautomater i restaurationer med virkning fra den 1. januar  

 1972 ville blive fastsat efter nærmere angivne retningslinier.
 I en hertil indsendt skrivelse har De som advokat for N.N. spurgt, om  

 politiet i medfør af § 26 i lov nr. 121 af 25. marts 1970 om restaurations-  

 og hotelvirksomhed m.v. har hjemmel til at udfærdige generelle regler for  

 meddelelse af tilladelse til opstilling af spilleautomater.
Det er oplyst, at Deres klient driver restaurationsvirksomhed i Bredgades  

 Grill-Bar, ....., og for tiden har tilladelse til at opstille 3  

 spilleautomater.
I henhold til politimesterens meddelelse vil der kun kunne  

 opstilles en spilleautomat i restaurationen efter den 1. januar 1972.
Politimesteren har blandt andet udtalt, at det i de senere år er  

 konstateret, at selv ganske små restaurationsvirksomheder i politikredsen har  

 søgt tilladelse til opstilling af mange spilleautomater, således at det er  

 ganske klart, at hensigten hermed har været at skaffe restaurationen et  

 særligt publikum og en særlig indtægt ved at udnytte folks spillelyst.
Da  

 ingen af kommunerne i politikredsen har fastsat almindelige regler til  

 begrænsning af disses tilladelsers antal og omfang, finder politimesteren det  

 nødvendigt at regulere forholdet.
Retningslinierne for antallet efter den 1.  

 januar 1972 er fastsat i forhold til antallet af siddepladser i  

 restaurationen ud fra den betragtning, at spil på spilleautomater må anses  

 for underholdning for gæsterne, men ikke bør være hovedformålet med  

 restaurationsdriften I den anledning skal man meddele, at det påhviler politimesteren at tage  

 stilling til ansøgninger om tilladelse til opstilling af spilleautomater  

 efter omstændighederne i hvert enkelt tilfælde, medmindre kommunalbestyrelsen  

 i medfør af nævnte lovs § 26, stk. 3, måtte have givet almindelige regler om  

 begrænsning af tilladelsernes antal og omfang m.v.
Såfremt kommunalbestyrelsen ikke har fastsat sådanne regler, kan det efter  

 justitsministeriets opfattelse ikke ansens for uberettiget, at politimesteren  

 som udgangspunkt for sin stillingtagen følger visse retningslinier med  

 henblik på at sikre konsekvens i afgørelserne og ligelig behandling af  

 sagerne.
Justitsministeriet har ikke indvendinger imod, at politimesteren i  

 skrivelsen af 22. juli 1971 har bekendtgjort disse retningslinier.
 Justitsministeriet finder ikke grundlag for at foretage videre i sagen.
