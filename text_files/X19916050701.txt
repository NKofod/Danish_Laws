Det er blevet undersøgt, hvorvidt et instituts vedtægter, (godkendt af  

 Boligministeriet), om overførsel af midler fra seriereservefonde med  

 tilbagebetalingspligt til generalreservefondens midler, og derved begrænsning  

 af låntageres reservefondsandel, var lovligt vedtaget.
Efter  

 Justitsministeriets afgørelse pålagde tilsynet instituttet flg. 1.  

 Tilbageføre de overførte midler. 2. Efterbetale til låntagere, der allerede  

 havde indfriet deres lån. 3. Fremover at udbetale den fulde reservefondsandel  

 i.f.t.
Justitsministeriets afgørelse.
 Instituttet fandt påbuddet ugyldigt og har anlagt retssag.
 På baggrund af Justitsministeriets afgørelse over for et andet institut i  

 forbindelse med dette instituts omdannelse til aktieselskab, blev det  

 nødvendigt at undersøge hvorvidt et andet instituts vedtægters bestemmelse om  

 overførsel af midler fra seriereservefonde med vilkår om tilbagebetaling af  

 reservefondsandele til låntagerne, var gyldigt vedtaget.
Efter en nøje gennemgang af vedtægterne og omstændighederne ved disses  

 tilblivelse, herunder Boligministeriets godkendelse af vedtægterne, meddelte  

 Justitsministeriet i januar 1991, at de vedtægter, hvorefter instituttet  

 havde overført midler fra seriereservefonde med tilbagebetalingspligt til  

 generalreservefondens midler, og derved havde begrænset låntagers  

 reservefondsandel ikke gyldigt havde kunnet vedtages af flertallet af  

 låntagerne.
Vedtagelse af sådanne vedtægter kræver således samtykke fra alle  

 låntagerne.
Justitsministeriet fandt derfor, at instituttet skulle  

 tilbageføre de overførte midler til seriereservefondene, udbetale den fulde  

 reservefondsandel til låntagerne efter vilkårene og finde låntagere, der  

 allerede havde indfriet deres lån og således fået udbetalt en for lille  

 reservefondsandel og udbetale den resterende del.
 På denne baggrund pålagde Finanstilsynet i februar 1991 instituttet, dels  

 at tilbageføre de overførte midler, dels at efterbetale til låntagere der  

 allerede havde indfriet deres lån samt fremover at udbetale den fulde  

 reservefondsandel i forhold til Justitsministeriets afgørelse.
Da instituttet fandt, at Finanstilsynets påbud var ugyldigt, anlagde  

 instituttet retssag.
Midlerne er imidlertid overført fra generalreservefonden  

 til seriereservefondene i overensstemmelse med Finanstilsynets påbud, mens  

 udbetaling til låntagerne afventer domstolenes endelige afgørelse.
