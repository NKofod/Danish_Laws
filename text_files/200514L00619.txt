Betænkning afgivet af Kommunaludvalget den 18. maj 2006 Betænkning over Forslag til lov om konkurrencemæssig  

 ligestilling mellem kommuners og regioners egenproduktion og køb af ydelser  

 hos  

 eksterne leverandører i relation til udgifter til merværdiafgift m.v. samt om  

 Momsfondet [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 29. marts 2006 og var til 1.  

 behandling den 6. april 2006. Lovfor-slaget blev efter 1. behandling henvist  

 til behandling i Kommunaludvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 24. marts 2006 dette  

 udkast til udvalget, jf. alm. del  bilag 123. Den 30. marts 2006 sendte  

 indenrigs- og sundhedsministeren de indkomne høringssvar samt et notat herom  

 til udvalget.
Spørgsmål Udvalget har stillet 5 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse uændret.
Venstres, Dansk Folkepartis, Det Konservative Folkepartis og Det  

 Radikale Venstres medlemmer af udvalget vurderer, at den konkurrencemæssige  

 ubalance, der opstår som følge af kommuners og regioners manglende  

 fradragsret  

 for udgifter til energiafgifter, har et meget begrænset omfang, og at  

 fordelene  

 ved at håndtere kommuners og regioners energiafgifter i  

 momsrefusionsordningen ikke  

 opvejer de administrative byrder, en sådan håndtering vil indebære.
V, DF, KF  

 og RV er imidlertid opmærksomme på den rejste problemstilling og vil følge  

 området nøje fremover.
 Et  

  

 mindretal  

  

 i  

 udvalget (S) vil ved 3. behandling stemme hverken for eller imod  

 lovforslaget.
Socialdemokratiets medlemmer af udvalget har været kritiske over  

 for resultatet af regeringens forhandlinger om udmøntning af de økonomiske og  

 de  

 lovgivningsmæssige konsekvenser af kommunalreformens omfattende  

 opgaveændringer  

 sammenbygget med et ændret tilskuds- og udligningssystem.
Den efterfølgende  

 høring samt udvalgsbehandlingen i Folketingets Kommunaludvalg har på alle  

 måder  

 bekræftet dette kritiske udgangspunkt.
Der henvises til betænkningsbidrag til  

 hovedforslaget,  

 forslag til lov om kommunal udligning og generelle tilskud til kommuner (L  

 194).
Lovforslaget gennemfører en principiel ændring i  

 momsudligningssystemet, som knytter sig til tankegangen i tilskuds- og  

 udligningssystemet.
S vil ikke indvende noget grundlæggende imod denne  

 ændring.  

 Lovforslaget gennemfører desuden en ændring, der tilsigter at øge den  

 konkurrencemæssige ligestilling mellem det offentlige og det private.
S  

  

 støtter en reel konkurrencemæssig ligestilling mellem det  

 offentlige og det private.
Men S finder det uforståeligt, at forslaget udelukkende er til  

 gavn for private virksomheder.
Kun skævvridninger, der hidtil er kommet det  

 offentlige til gavn, bliver imødegået.
Derimod er det i udvalgsarbejdet  

 blevet  

 afvist at rette op på konkurrencemæssige skævvridninger, når disse kommer det  

 private til gavn  dette endda på trods af, at disse skævvridninger må  

 forventes at have et omfang, der berettiger til et sådant initiativ.
Det er blevet oplyst, at kommuners og regioners indirekte  

 betaling til private virksomheders lønsumsafgift skønnes at udgøre ca. 50  

 mio.  

 kr.
Derimod har det ikke været muligt for ministeren at fremskaffe  

 information  

 om beløbets størrelse, når det angår kommunernes og regionernes udgift til  

 betaling af energiafgifter, der godtgøres private virksomheder.
 Hvis lovforslaget var båret af et reelt ønske om at skabe  

 konkurrencemæssig ligestilling mellem det offentlige og det private, ville  

 netop kommunernes og regionernes energiafgifter have været omfattet af  

 lovforslaget.  

 Men det synes at være regeringens holdning, at konkurrenceudsættelse af  

 offentlig service-virksomhed kan gennemføres på grundlag af uens  

 konkurrencevilkår, blot det er den offentlige part, der lider under de uens  

 vilkår.
 Lovforslagets forskellige elementer medfører, at S ved 3.  

 behandling vil stemme hverken for eller imod lovforslaget.
 Et  

  

 andet mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Erling Bonnesen (V)   

 Troels Christensen (V)   

 Flemming Damgaard Larsen (V)   

 Leif Mikkelsen (V)   

 Jens Vibjerg (V)   

 Poul Nødgaard (DF)  

  

  fmd.  

  

 Kristian Thulesen Dahl (DF)   

 Christian Wedell‑Neergaard (KF)  

  

  nfmd.  

  

 Allan Niebuhr (KF)   

 Pia Gjellerup (S)   

 Ole Stavad (S)   

 Arne Toft (S)   

 Magnus Heunicke (S)   

 Margrethe Vestager (RV)   

 Ole Glahn (RV)   

 Kristen Touborg (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 192 Bilagsnr.
Titel 1 Høringsnotat, fra indenrigs- og sundhedsministeren 2 Høringssvar, fra indenrigs- og sundhedsministeren 3 Meddelelse om svarfrist for spørgsmål til ministeren 4 Tidsplan for udvalgets behandling af lovforslaget 5 1. udkast til betænkning Oversigt over spørgsmål og svar vedrørende L 192 Spm.nr.
