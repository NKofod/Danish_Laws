 OMRÅDE.
§ 1 Stk. 1.  Aftalen omfatter fuldtidsbeskæftigede  

 overenskomstansatte adjunkter, lektorer, adjunkter på prøve og cand.phil'er  

 og årsvikarer ved gymnasieskoler, studenterkurser, 2-årige HF-kurser og  

 HF-enkeltfagskurser.
 Stk. 2.  Ansatte med timetillæg ved det 60. år  

 (alderstillæg) er ikke omfattet af aftalens §§ 5, 6 og 9.
 OVERTIMER/UNDERTIMER.
§ 2 Stk. 1.  Ved overtimer forstås løntimer, der læses ud  

 over det årlige pligtige timetal for de i § 1 nævnte lærere.
 Stk. 2.  Overtimer bør så vidt muligt undgås.
§ 3 Stk. 1.  Ved undertimer forstås det antal løntimer, der  

 for de i § 1 nævnte lærere kan fremkomme som forskellen mellem det årlige  

 pligtige løntimetal og et ved årsopgørelsen opgjort mindre løntimetal.
 Stk. 2.  Undertimer bør så vidt muligt undgås.
 ÅRSOPGØRELSEN.
 § 4.  Antallet af hver enkelt lærers over- og  

 undertimer opgøres hvert år, før fag- og timefordeling for det følgende  

 skole-/kursusår finder sted.
 Afspadsering.
 § 5.  De ved årsopgørelsen fremkomne overtimer  

 afspadseres det følgende skole-/kursusår i forholdet 1:1,25, jf. dog § 6.
 Udbetaling af overtimer.
§ 6 Stk. 1.  Timer ud over 80 årlige overtimer vederlægges  

 ved skole-/kursusårets afslutning, jf. dog stk. 2, 3 og 4.
 Stk. 2.  Såfremt det ved skoleårets begyndelse på  

 forhånd skønnes, at læreren ved årsopgørelsen opnår mere end 80 årlige  

 overtimer, skal der for disse timer afregnes løbende i forbindelse med den  

 månedlige lønudbetaling.
 Det kan dog - senest i 4. undervisningsuge - aftales, at timerne indgår i  

 årsopgørelsen.
 Stk. 3.  Såfremt det skønnes, at læreren ved  

 årsopgørelsen vil opnå mere end 80 overtimer eller tillægges mere end 4  

 vikartimer pr. uge sker der løbende vederlæggelse af vikartimer.
 Det kan dog aftales, at vikartimerne indgår i årsopgørelsen.
 Stk. 4.  Det kan mellem den enkelte lærer og  

 ansættelsesmyndigheden aftales, at overtimer ud over 90 årligt overføres til  

 afspadsering det følgende skole-/kursusår, jf. dog stk. 6.
 Stk. 5.  Såfremt overtimer ud over 80 løntimer årligt  

 overføres til afspadsering det følgende skole-/kursusår sker dette i  

 forholdet 1:1,5.
 Stk. 6.  Der kan maksimalt overføres 220 timer til  

 afspadsering det følgende skole-/kursusår.
 Tilspadsering.
§ 7 Stk. 1.  Maksimalt 80 undertimer kan overføres til det  

 følgende skole-/kursusår som tilspadseringstimer.
 Stk. 2.  De ved årsopgørelsen fremkomne undertimer  

 tilspadseres det følgende skole-/kursusår i forholdet 1:1.
 Tillagte undertimer fra og med 1. august 1988 tilspadseres det følgende  

 skole-/kursusår i forholdet 1:0,75.
 Stk. 3.  Såfremt den i stk. 1 nævnte tilspadsering ikke  

 finder sted, skal en lærer, der i to på hinanden følgende skole-/kursusår  

 tillægges undertimer senest år tre tillægges fuldt pligtigt timetal plus de  

 undertimer, der henstår til tilspadsering.
 TJENESTEFRIHED, FRATRÆDEN OG AFSKEDIGELSE.
§ 8 Stk. 1.  Såfremt en lærer er bevilget tjenestefrihed  

 uden løn, sker der ikke optjening af overtimer eller undertimer.
 Stk. 2.  I perioder, hvor en lærer er bevilget  

 tjenestefrihed uden løn, afvikles hverken overtimer eller undertimer.
 Stk. 3.  Ved tjenestefrihed sker der ikke udbetaling for  

 timer, der henstår til afspadsering.
 § 9.  Fratræder en lærer sin stilling, afregnes timer,  

 som ikke er blevet afspadseret, med den på fratrædelsestidspunktet gældende  

 overtimesats.
 § 10.  Såfremt en lærer fratræder eller afskediges på  

 grund af timemangel, uden at der har fundet tilspadsering af undertimer sted,  

 sker der ikke løntilbageholdelse for disse timer.
 IKRAFTTRÆDEN OG OPSIGELSE.
§ 11 Stk. 1.  Aftalen har virkning fra 1. august 1987 og  

 erstatter de tilsvarende aftaler, som er indgået mellem parterne af  

 henholdsvis 5. september 1985 (gymnasieskolen m.v.) og 18. april 1986  

 (HF-enkeltfagskurserne).
 Stk. 2.  Denne aftale kan af hver af parterne opsiges  

 med 3 måneders varsel til en 31. marts, dog tidligst 31. marts 1991.
København, den 26. maj 1987 For Amtsrådsforeningen i Danmark Jens K.
Brandt/H.
C.
Tjellesen For Finansministeriet Hans C.
Jensen For Københavns Kommune P.
O.
V.
