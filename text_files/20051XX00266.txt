Skriftlig fremsættelse (9. februar 2006) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
Forslag til lov om  

 ændring af lov om beskyttelse af havmiljøet, straffeloven og lov om ændring  

 af  

 en række love på miljøområdet (Præcisering af reglerne om retsforfølgning af  

 udenlandske skibe, skærpelse af straffe for miljøkriminalitet m.v.) (Lovforslag nr.
L 158).
 Lovforslaget indeholder tre hovedelementer:
For det første indeholder lovforslaget initiativer, der har  

 til formål at styrke håndhævelsen.
Således foreslås der en skærpelse af de  

 vejledende bødeniveauer for ulovlige udledninger af olie.
S  

 trafferammen i straffelovens § 196 om grov  

 miljøkriminalitet foreslås skærpet fra fængsel i indtil 4 år til fængsel i  

 indtil 6 år.
Med den foreslåede ændring af straffeloven sikres, at Danmark  

 opfylder de krav, der er en konsekvens af en EU-rammeafgørelse om skærpelse  

 af  

 de strafferetlige rammer for håndhævelse af lovgivningen til bekæmpelse af  

 forurening fra skibe.
Det foreslås også, at forsvarsministeren fremover også  

 får mulighed for at udstede administrative bøder for skibes manglende  

 indberetning om grundstødninger og kollisioner.
Endvidere foreslås det, at  

 henholdsvis forsvarsministeren og miljøministeren får hjemmel til at  

 fastsætte  

 nærmere regler om omfanget og opgørelsen af de udgifter, som skibets eller  

 platformens ejere skal afholde i forbindelse med en beredskabs- eller  

 bekæmpelsesaktion.
For det andet indeholder  

 lovforslaget en synliggørelse af eksisterende regler.
Lovforslaget indeholder  

 således en implementering af artikel 220 i  

 FNs  

 Havretskonvention fra 1982 i havmiljølovens kapitel 17, der angår straf,  

 ikrafttræden og overgangsbestemmelser.
Artikel 220 i  

 FNs  

 Havretskonvention, der vedrører begrænsninger i myndighedernes håndhævelse  

 over  

 for udenlandske skibe, kommer nu til at fremgå direkte af havmiljølovens  

 bestemmelser om ransagning og tilbageholdelse.
Der er ikke tale om en ny  

 retstilstand, da konventionens regler om håndhævelse over for udenlandske  

 skibe  

 allerede efterleves i dag, men alene om at gøre havmiljøloven lettere for  

 forsvaret at anvende.
Forsvarsministeriet er ansvarlig for den statslige  

 maritime miljøovervågning og håndhævelse samt den statslige maritime  

 forureningsbekæmpelse til søs for så vidt angår skibe.
 For at sikre korrekt  

 implementering af habitatdirektivet foreslås der endvidere indsat en  

 bestemmelse  

 i havmiljøloven, der giver hjemmel til at miljøministeren kan fastsætte  

 nærmere  

 regler til gennemførelse af direktivets krav om miljøkonsekvensvurdering af  

 dumpning af optaget havbundsmateriale (klapning). Der er alene tale om en  

 præcisering, idet havmiljøloven allerede i dag administreres i  

 overensstemmelse  

 med habitatdirektivet.
Det tredje hovedelement  

 i lovforslaget omfatter syn og tilsyn.
Det foreslås, at tilsynsbestemmelsen  

 opdateres, således at tilsynsmyndighederne får adgang til lokaliteter på  

 land.  

 I dag har tilsynsmyndighederne kun adgang til skibe og platforme og ikke til  

 administrationslokalerne på land.
Det må anses for at være forældet, idet for  

 eksempel edb-oplysninger m.v. ligeså vel kan befinde sig på land som til  

 vands.
Det foreslås endvidere,  

 at miljøministeren får mulighed for at autorisere klassifikationsselskaber  

 til  

 på ministerens vegne at udføre  

 syns-  

 og  

 certificeringsopgaver.
Bemyndigelsen skal anvendes til at lade  

 klassifikationsselskaberne  

 udstede  

 certifikater til EU-skibe, der kan godtgøre, at disse  

 ikke har fået påført TBT (antibegroningsmiddel anvendt i bundmaling) efter 1.  

 juli 2003.
 Lovforslaget indeholder herudover en række nødvendige  

 opdateringer, herunder at forsvarsministeren  

 får  

 hjemmel  

 til at kunne delegere  

 beredskabs- eller bekæmpelsesindsatsen helt eller delvist til andre  

 myndigheder, herunder lokale myndigheder, som i nogle situationer mere  

 hensigtsmæssigt vil kunne løse opgaven.
 Idet der i øvrigt henvises til lovforslaget  

 med  

 bemærkninger,  

 anbefales forslaget til Folketingets velvillige behandling.
