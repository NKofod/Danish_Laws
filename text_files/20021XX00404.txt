Skriftlig fremsættelse (30. april 2003) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til lov om Den  

 Europæiske Unions udvidelse med Tjekkiet, Estland, Cypern, Letland, Litauen,  

 Ungarn, Malta, Polen, Slovenien og Slovakiet.
(Lovforslag nr.
L 222).
Det fremsatte lovforslag vil gøre det muligt for Danmark at  

 ratificere tiltrædelseskomplekset vedrørende Tjekkiets, Estlands, Cyperns,  

 Letlands, Litauens, Ungarns, Maltas, Polens, Sloveni~ens og Slovakiets  

 optagelse i EU.
Disse lande vil tiltræde EU pr. 1. maj 2004, såfremt alle  

 fem~ten  

 EU-lande og de tiltrædende lande forinden har tilendebragt deres respektive  

 ratifikations~procedurer og rettidigt har deponeret  

 ratifikationsinstrumenterne.
Traktatkomplekset består af en traktat, en akt med en række  

 bilag tilknyttet samt en slutakt   i alt omkring 5000 sider.
Det retlige  

 grundlag for de ti landes tiltrædelse bygger på samme principper som ved  

 tidligere udvidelser, nemlig øjeblikkelig og fuld indpasning i  

 institutionerne  

 og   bortset fra de fastsatte tidsbegrænsede overgangsforanstaltninger   fuld  

 accept af de grundlæggende traktater og institu~tionernes retsakter, hvori  

 der  

 kun foretages tilpasninger, der er nødvendiggjort af tiltrædelsen.
I forhold til tidligere udvidelser er der denne gang  

 indrømmet betydeligt flere overgangsforan~staltninger, hvilket bl.a. skyldes,  

 at de ti tiltrædende lande ved udvidelsesprocessens start på visse områder  

 var  

 længere fra at opfylde alle kravene til EU-medlemskab end tidligere ansøgere.  

 Sverige, Østrig og Finland var eksempelvis allerede inden optagelsen  

 tilknyttet  

 EUs indre mar~ked gennem EØS-aftalen.
Hertil kommer, at EU-samarbejdet  

 siden  

 sidste udvidelse er udbyg~get, hvorfor forhandlingerne denne gang har  

 omfattet  

 flere retsakter.
Der er truffet aftaler om overgangsforanstaltninger på  

 følgende områder af EUs regelsæt: frie varebevægelser, fri bevægelighed  

 for  

 personer, fri bevægelighed for tjenesteydelser, frie kapitalbevægelser,  

 konkurrencepolitik, landbrug, fiskeri, transportpolitik, fiskale  

 bestemmelser,  

 social- og arbejds~markedspolitik samt beskæftigelse, energi,  

 telekommunikation  

 og informationsteknologi, miljø samt toldunionen.
Overgangsforanstaltningerne  

 er tidsbe~grænsede, af begrænset rækkevidde og i de fleste tilfælde ledsaget  

 af  

 en plan med klart define~rede etaper for gennemførelse af EU-reglerne.
De er  

 udformet under hensyntagen til princippet om, at overgangsforanstaltninger  

 ikke  

 må medføre ændringer i EUs politikker, hindre deres funktion eller  

 medføre  

 afgørende skævheder i det indre marked og den frie konkurrence.
 Den finansielle ramme for udvidelsen med ti lande, som blev  

 forhandlet på plads af det danske EU-formandskab på Det Eu~ropæiske Råd i  

 København i december 2002, indebærer 40.854 mio. euro i  

 forpligtelsesbevillinger  

 til de nye medlemslande afsat i perioden 2004-2006. Dermed holdes udgifterne  

 til udvidelsen inden for det loft, der blev sat for årene 2004-2006 ved den  

 såkaldte Dagsorden 2000-aftale på Det Europæiske Råds møde i Berlin i marts  

 1999.
Godt halvdelen af de finansielle midler til de nye  

 medlemslande i perioden 2004-2006 vil falde under strukturfondene og  

 Samhørighedsfonden.
Overførelsen af midler fra fon~dene vil være betinget af  

 de  

 tiltrædende landes fulde implementering af indgåede forpligtelser, hvad angår  

 relevant lovgivning, institutionel infrastruk~tur samt administrativ  

 kapacitet  

 knyttet til planlægning, gennemførelse og finansiel styring af pro~jekter.
Den største del af EUs landbrugsstøtte til de nye  

 medlemsstater vil blive ydet i form af landdi~striktsstøtte i perioden  

 2004-2006. Hvad angår de direkte betalinger er der aftalt en 10-årig  

 indfasning  

 af de nye medlemslande startende i 2004 med 25 pct. af niveauet for de  

 nuværende 15 EU-lande.
Ved beregning af kvoter er der generelt taget  

 udgangspunkt i produktion i referenceperioden 1995-1999. I en række tilfælde  

 er  

 nyere produktionsår også inkluderet i referenceperioden   typisk 2000 og  

 2001.
De nye medlemsstater deltager fra tiltrædelsen fuldt ud i  

 finansieringen af Unionens budgetter og i afhol~delsen af udgifter.
Nye  

 medlemslande, hvis nettoposition efter medlemskab forringes i forhold til  

 året  

 inden tiltrædelsen som modtagere af førtiltrædelsesstøtte, vil frem til og  

 med  

 2006 årligt modtage midlertidig budgetkompensation.
Tiltrædelsen nødvendiggør traktattilpasninger med henblik på  

 at indpasse de nye medlems~lande i institutionerne.
Udgangspunktet herfor er  

 Nice-traktaten.
Tiltrædelsesakten fastsætter (a) at der fra  

 tiltrædelsesdatoen  

 udnævnes en statsborger til Kommissionen fra hver af de nye medlemsstater;  

 (b)  

 hvor mange repræsentanter til Europa-Parlamentet der skal vælges i hver ny  

 medlemsstat; (c) hvilken stemmevægt de nye medlemslande tildeles i Rådet.
Foruden Folketingets samtykke til ratifikation af  

 tiltrædelsestraktatkomplekset inde~holder lovforslaget en bestemmelse, som  

 sikrer, at de bestemmelser i traktatkomplekset, som efter fællesskabsretten  

 er  

 umiddelbart anvendelige i Danmark, kan anvendes i Danmark.
Det er et bærende  

 princip i tiltrædelsestraktaten, at denne alene omfatter de tiltrædende  

 staters  

 accept af de gældende EU-regler og de af tiltrædelsen nødvendiggjorte  

 tilpasninger og overgangsforanstaltninger.
Tiltrædelsestraktaten medfører  

 således ikke nogen ændring i omfanget af de beføjelser, som Danmark har  

 overdraget  

 til EUs institutioner.
De ti landes tiltrædelse af EU vil have statsfinansielle  

 konsekvenser for Danmark i form af den danske andel af de øgede udgifter på  

 EUs budget som følger for perioden 2004-2006. Også på andre områder,  

 herunder  

 det erhvervsøkonomiske, vil en udvidelse af Den Europæiske Union med de ti  

 tiltrædende lande få konsekvenser for Danmark.
På det er~hvervsøkonomiske  

 område ventes udvidelsen at føre til øget vækst i både de nuværende  

 medlemslande og de nye medlemslande, der vil deltage fuldt ud i det indre  

 marked.
Udvidelsen vil derfor føre til nye markedsmuligheder i EU.
 Idet jeg i øvrigt henviser til de bemærkninger, der ledsager  

 forslaget samt til den bilagte redegørelse for indholdet af  

 tiltrædelseskomplekset, skal jeg tillade mig at anbefale det høje Tings  

 velvillige behandling.
Det vil være en god markering af den store betydning som  

 Danmark tillægger udvidelsen, såfremt Danmark kan blive blandt de allerførste  

 medlemslande der ratificerer tiltrædelsestraktaten.
En tidlig dansk  

 ratifikation  

 vil endvidere sende et vigtigt signal til de tiltrædende lande, hvoraf  

 flertallet endnu ikke har afholdt deres folkeafstemninger om  

 EU-medlemskabet.
