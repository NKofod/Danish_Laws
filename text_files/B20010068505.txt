Bekendtgørelse om uddannelsen til  

 speciallærer I medfør af § 2, stk. 9, og § 18, stk. 2, i lov  

 om åben uddannelse, (erhvervsrettet voksenuddannelse) m.v., jf.  

 lovbekendtgørelse nr. 861 af 2. september 2000, fastsættes:
Kapitel 1 Uddannelsens udbud og formål.
 § 1. Uddannelsen til speciallærer udbydes af  

 institutioner, der er godkendt hertil af undervisningsministeren.
 Stk. 2. Der kan ikke optages studerende til uddannelsen efter  

 den 31. juli 2001.
 § 2. Uddannelsen har til formål at uddanne  

 lærere, pædagoger og andre til at kunne varetage  

 specialundervisning og anden specialpædagogisk bistand over for  

 børn, unge og voksne, og til at kunne løse de dermed forbundne  

 rådgivnings- og vejledningsopgaver.
Kapitel 2 Uddannelsens struktur og indhold § 3. Uddannelsen er en erhvervsrettet,  

 videregående deltidsuddannelse, der udbydes som åben uddannelse.  

 Dele af uddannelsen kan tilrettelægges på heltid.
Uddannelsen har  

 et omfang på 1½ år eller 1½ studenterårsværk svarende  

 til 90 ECTS-point.
Et studenterårsværk er en fuldtidsstuderendes  

 arbejde i et år og svarer til 60 point i European Credit Transfer  

 System (ECTS-point). Uddannelsen skal være afsluttet inden for 4  

 år.
 Stk. 2. Betegnelsen eksamineret speciallærer erhverves,  

 når uddannelsens 6 studieenheder, jf. § 4, stk. 1, er  

 bestået.
§ 4. Uddannelsen består af en 1. del  

 på 1 år med 4 studieenheder og en 2. del på ½ år med  

 2 studieenheder.
Hver studieenhed svarer til 15 ECTS-point.
 Stk. 2. Målet med 1. del er, at de studerende erhverver  

 sig grundlæggende kvalifikationer til selvstændigt at varetage  

 specialundervisning og anden specialpædagogisk bistand over for  

 børn, unge og voksne med lette til moderate vanskeligheder samt til at  

 løse rådgivnings- og vejledningsopgaver i forbindelse  

 hermed.
 Stk. 3. Målet med 2. del er, at de studerende uddyber og  

 på afgrænsede specialpædagogiske områder udbygger de  

 kvalifikationer, der er erhvervet på 1. del, således at de  

 kvalificerer sig til selvstændigt at varetage specialundervisning og  

 anden specialpædagogisk bistand over for børn, unge og voksne  

 med vidtgående vanskeligheder og/eller særligt  

 støttekrævende behov samt til at kunne yde faglig  

 pædagogisk rådgivning til kolleger og øvrige  

 støttepersoner.
 Stk. 4. På 2. del vælger den studerende 2  

 studieenheder inden for følgende områder for specialundervisning  

 og specialpædagogisk bistand til børn, unge og voksne:
1)	læse- og stavevanskeligheder, 2)	generelle indlæringsvanskeligheder, 3)	adfærdsvanskeligheder og socio-emotionelle problemer, og 4)	andre vanskeligheder, såsom synsvanskeligheder,  

 hørevanskeligheder, talevanskeligheder og  

 bevægelsesvanskeligheder.
Kapitel 3 Bedømmelse § 5. Hver studieenhed afsluttes med en  

 prøve.
De to studieenheder på 2. del afsluttes med en ekstern  

 prøve.
 Stk. 2. Om prøver og bedømmelse i øvrigt  

 gælder bekendtgørelse om eksamen ved visse videregående  

 uddannelser under Undervisningsministeriet, bekendtgørelse om  

 karakterskala og anden bedømmelse, samt bekendtgørelse om  

 censorinstitutionen for visse videregående uddannelser under  

 Undervisningsministeriet.
Kapitel 4 Andre regler § 6. Institutionen fastsætter inden for  

 bekendtgørelsens rammer de nærmere regler for uddannelsen i en  

 studieordning.
Stk. 2. Studieordningen skal indeholde regler om 1)	mål for og indhold af de enkelte studieenheder på 1. og  

 2. del, 2)	adgangsforudsætninger, 3)	undervisnings- og arbejdsformer, og 4)	eksamen, herunder om antallet og placeringen af prøver i  

 uddannelsesforløbet og fastsættelse af vægtning af de  

 karakterer, der gives ved de enkelte prøver.
 Stk. 3. Studieordningen kan indeholde hjemmel for  

 institutionen til at dispensere fra regler i studieordningen, der alene er  

 fastsat af institutionen.
 Stk. 4. Inden en studieordning godkendes og ved  

 væsentlige ændringer af studieordningen indhentes en udtalelse  

 fra censorformandskabet, jf. bekendtgørelse om censorinstitutionen for  

 visse videregående uddannelser under Undervisningsministeriet.
 Stk. 5. Ved udstedelse af ny studieordning og ved  

 væsentlige ændringer af studieordningen fastsættes  

 overgangsregler i studieordningen.
 Stk. 6. Studieordningen og væsentlige ændringer  

 heraf træder i kraft ved et studieårs begyndelse.
 § 7. Institutionen kan fritage en studerende for  

 dele af uddannelsen, når det dokumenteres, at den studerende gennem  

 uddannelse eller på anden måde har opnået tilsvarende  

 kvalifikationer.
§ 8. Undervisningsministeriet kan tillade  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsform.
 Stk. 2. Undervisningsministeriet kan dispensere fra  

 bekendtgørelsen, når det findes begrundet i usædvanlige  

 forhold, bortset fra § 6, stk. 3, og § 7.
§ 9. Institutionens afgørelser i henhold  

 til bekendtgørelsen kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, som videresender klagen til ministeriet ledsaget  

 af en udtalelse.
Institutionen giver klageren lejlighed til inden for en  

 frist på mindst 1 uge at kommentere udtalelsen.
Kommentaren medsendes  

 til ministeriet.
 Stk. 2. Fristen for indgivelse af en klage efter stk. 1  

 er to uger fra den dag, afgørelsen er meddelt klageren.
 § 10. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 5 Ikrafttræden § 11. Bekendtgørelsen træder i kraft den 1.  

 august 2001 og anvendes for studerende, der er begyndt på uddannelsen  

 før bekendtgørelsens ikrafttræden.
