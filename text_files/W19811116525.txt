En kvinde holdt sin 2-årige søn skjult i 1.1/2 måned for at forhindre  

 kommunens anbringelse af barnet på observationshjem.
Trods tvivl om  

 fortolkning af bistandslovens § 23 blev tiltalefrafald meddelt.(* 2) Den sigtede kvinde havde et stykke tid fået sin 2-årige søn passet hos mormoderen, men da denne ikke længere var i stand  

 hertil, blev barnet passet flere forskellige steder.
Kommunen fandt  

 efterhånden, at denne form for pasning var til skade for barnets velfærd og  

 tvangsfjernede det med henblik på anbringelse på observationshjem.
Seks dage  

 senere fjernede sigtede barnet og holdt det skjult i 1.1/2 måned, indtil hun  

 blev anholdt.
Bistandslovens § 23 hjemler straf for den, der tilskynder eller hjælper et  

 barn, der er anbragt uden for hjemmet i henhold til loven, til at undvige,  

 eller som holder den undvegne skjult.
Der findes ikke i lovens forarbejder  

 nogen afgørende vejledning med hensyn til, hvor gammel barnet skal være, før  

 man kan tale om »tilskyndelse eller hjælp til undvigelse«.
Da der i  

 den foreliggende sag ikke herskede tvivl om, at tiltalefrafald skulle  

 meddeles, skete dette i medfør af retsplejelovens § 723, stk. 2 for  

 overtrædelse af straffelovens § 215, uden at der herved blev taget principiel  

 stilling til det omhandlede fortolkningsproblem.
(* 1) Offentliggjort i Anklagemyndighedens Årsberetning 1981, side 14-15.
