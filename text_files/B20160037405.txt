Bekendtgørelse om import af planter og planteprodukter m.m.1) I medfør af § 1, § 2, nr. 1, og § 13, stk. 3, i lov om planteskadegørere, jf. lovbekendtgørelse nr. 198 af 12. marts 2009, fastsættes efter bemyndigelse i henhold til § 5, stk. 1, nr. 29, i bekendtgørelse nr. 512 af 23. april 2015 om NaturErhvervstyrelsens opgaver og beføjelser:
Formål § 1. Bekendtgørelsens formål er at beskytte mod indslæbning af visse planteskadegørere fra områder, der ikke er omfattet af Den Europæiske Union, og mod spredning af visse planteskadegørere.
 Stk. 2. For at forebygge indslæbning og spredning af planteskadegørere er det ikke tilladt at importere følgende:
 1) Planteskadegørere nævnt i bilag 1.
 2) Planter og planteprodukter m.m. nævnt i bilag 2, hvis de er angrebet af planteskadegørere nævnt i bilaget.
 3) Planter og planteprodukter m.m. nævnt i bilag 3 med oprindelse i lande nævnt i bilaget.
 4) Planter og planteprodukter m.m. nævnt i bilag 4, der ikke opfylder de særlige krav i bilaget.
Definitioner § 2. I denne bekendtgørelse forstås ved:
 1) Planter: Levende planter og plantedele, herunder frø.
 2) Levende plantedele:
a) frugt i botanisk forstand, dog ikke dybfrossen, b) grønsager, dog ikke dybfrosne, c) rod- og stængelknolde, løg og jordstængler, d) afskårne blomster, e) grene og fældede træer med løv eller f) plantevævskultur mv.
 3) Frø: Frø i botanisk betydning, der er bestemt til plantning.
 4) Planter til plantning:
a) planter, der er plantet og skal forblive plantet eller skal genplantes eller b) planter, der ikke er plantet, men som skal plantes.
 5) Plantning: Enhver anbringelse af planter eller plantedele i et voksemedium med det formål at sikre deres vækst eller formering.
 6) Træ:
a) træ, der helt eller delvist har bevaret den naturlige, runde overflade, med eller under bark, eller i form af flis, spåner, savsmuld, træaffald eller skrot af træ, b) træ i form af garneringstræ, afstandsklodser, paller eller emballeringsmateriale, som anvendes ved transport af genstande af enhver art, hvis det udgør en plantesundhedsrisiko eller c) træ, der er omfattet af bilag 5, pkt. 6.
 7) Forsendelse: En mængde varer der er omfattet af et enkelt plantesundhedscertifikat.
 8) Parti: Et antal enheder af samme vare, som er karakteriseret ved ensartethed med hensyn til sammensætning og oprindelse, og som indgår i en forsendelse.
 9) Importkontrol: dokumentkontrol, identitetskontrol og plantesundhedskontrol ved import af planter og planteprodukter.
 10) Certifikat: plantesundheds- eller re-eksportcertifikat og EU-informationsdokument.
 11) Attest: kontrolattest for friske frugter og grønsager.
Registrering af virksomhed § 3. Importører af planter og planteprodukter m.m. nævnt i bilag 5 skal være registreret i NaturErhvervstyrelsen.
Undtaget herfra er personer, der alene importerer små mængder planter og planteprodukter til egen brug og ikke-kommercielle formål.
 Stk. 2. Anmodning om registrering med de på registreringsformularen krævede oplysninger, herunder virksomhedens CVR-nummer, indsendes til NaturErhvervstyrelsen, der på baggrund heraf tildeler virksomheden et registreringsnummer.
 Stk. 3. Skifter en registreret importvirksomhed ejer, eller ophører den med import, oplagring m.m. af planter og planteprodukter m.m., skal NaturErhvervstyrelsen underrettes skriftligt herom.
 Stk. 4. Importører af planter og planteprodukter m.m skal til stadighed opfylde bestemmelserne i bilag 6.
 Stk. 5. NaturErhvervstyrelsen kan tilbagekalde en registrering, hvis det konstateres, at importøren ikke overholder bestemmelserne i bekendtgørelsen.
Kontrol og dokumentation § 4. Importøren skal anmelde forsendelsens ankomst til indførselsstedet til NaturErhvervstyrelsen med henblik på kontrol.
Anmeldelse skal ske inden for fristerne nævnt i bilag 6, nr. 6, 6a og 6b.
 § 5. Planter og planteprodukter m.m. nævnt i bilag 5 skal, til dokumentation for at betingelserne i bilag 1-5 er overholdt, ved import være ledsaget af:
1) et originalt plantesundhedscertifikat udstedt i oprindelseslandet eller 2) et originalt reeksportcertifikat udstedt i afsenderlandet og en bekræftet kopi af det originale plantesundhedscertifikat og eventuelle reeksportcertifikater.
 Stk. 2. Planter og planteprodukter m.m., der ikke skal opfylde særlige krav, eller hvor de relevante særlige krav også kan opfyldes på andre steder end oprindelsesstedet, kan importeres efter bestemmelserne i stk. 1 eller ledsaget af et originalt plantesundhedscertifikat, der er udstedt i afsenderlandet og angiver oprindelseslandet.
Stk. 3. Hvor der for planter og planteprodukter m.m. i bilag 4 er anført alternative særlige krav, skal det i plantesundhedscerifikatet specificeres som tillægserklæring, hvilke af disse særlige alternative krav der er opfyldt.
En sådan specifikation anføres ved henvisning til det relevante punkt i bilag 4.
 Stk. 4. Et originalt certifikat skal være udstedt af det pågældende lands ansvarlige myndighed på grundlag af en officiel konstatering af, at de planter m.m., der er omfattet af certifikaterne, overholder de særlige krav i bilag 4, og tidligst 14 dage før dagen for afsendelsen.
Stk. 5. Et originalt certifikat skal indeholde de oplysninger, der er fastsat i modellen i bilaget til den internationale Plantebeskyttelseskonvention, og skal være affattet på dansk, engelsk, fransk, norsk, spansk, svensk eller tysk.
Certifikatet skal være stemplet, underskrevet og udfyldt klart og letlæseligt.
Der må ikke være foretaget rettelser eller overstregninger.
 Stk. 6. Kopier af et originalcertifikat skal tydeligt være mærket som sådanne.
 Stk. 7. NaturErhvervstyrelsen kan godkende anden dokumentation end de i stk. 1 nævnte certifikater.
 § 6. Udover de i § 4 anførte krav til dokumentation skal der på mindst et af de dokumenter, der kræves for toldbehandlingen, være angivet følgende:
 1) Typen af planter og planteprodukter m.m. ved angivelse af koden i De Europæiske Fællesskabers integrerede toldtarif (Taric).
2) Følgende erklæring: Denne forsendelse indeholder produkter af plantesundhedsmæssig relevans.
Erklæringen kan affattes på et andet af den Europæiske Unions officielle sprog eller på norsk.
 3) Numrene på plantesundhedscertifikaterne.
 4) Importørens officielle registreringsnummer.
 § 7. Bestemmelserne i §§ 5 og 6 skal tillige være opfyldt for forsendelser af planter og planteprodukter m.m. der skal underlægges en toldprocedure som angivet i artikel 4, stk. 16, litra d, e, f eller g i Rådets forordning 2913/92 af 12. oktober 1992 om indførsel af et EF-toldkodeks.
Importkontrol § 8. NaturErhvervstyrelsen fører kontrol med at importbestemmelserne er overholdt.
Kontrollen omfatter dokumentkontrol, identitetskontrol og plantesundhedskontrol.
SKAT kan foretage dokumentkontrollen.
 Stk. 2. Betaling for omkostninger forbundet med kontrollen opkræves efter bekendtgørelse om betaling for plantesundhedskontrol m.m.
 Stk. 3. I forbindelse med plantesundhedskontrollen kan NaturErhvervstyrelsen vederlagsfrit udtage prøver af planter, planteprodukter, jord og andre vækstmedier til undersøgelse for forekomst af planteskadegørere.
 § 9. Import skal ske over indførselsstederne i:
1) Billund Lufthavn, 2) Københavns Lufthavn, Kastrup eller 3) postcentrene Fredericia og København.
 Stk. 2. For træ omfattet af bilag 5, nr. 6 kan indførsel tillige ske over indførelsstederne i havne, der er godkendt af told- og skatteforvaltningen (toldhavne).
 Stk. 3. Import til kontrol på et godkendt bestemmelsessted efter bestemmelserne i § 10 kan tillige ske over ethvert toldmæssigt indførselssted, forudsat at importøren er registreret som godkendt modtager hos SKAT.
§ 10. NaturErhvervstyrelsen kan efter aftale med SKAT og med plantesundhedsmyndighederne for første indgangssted i Den Europæiske Union samt efter ansøgning meddele tilladelse til at identitets- og plantesundhedskontrol foretages på et af NaturErhvervstyrelsen godkendt bestemmelsessted, hvis told- eller plantesundhedsmyndigheden for første indgangssted i Den Europæiske Union har foretaget dokumentkontrol af forsendelsen.
Ansøgning indgives på et skema udfærdiget af NaturErhvervstyrelsen.
Det er en betingelse, at kravene i bilag 7 opfyldes.
Stk. 2. Forsendelsen skal være ledsaget af et plantesundhedstransportdokument.
Dokumentet skal være stemplet, udfyldt klart og letlæseligt og være underskrevet af den myndighed ved første indgangssted i Den Europæiske Union, som har foretaget dokumentkontrollen samt af forsendelsens importør.
 § 11. Importøren må ikke disponere over planter og planteprodukter m.m., før NaturErhvervstyrelsen gennem identitets- og plantesundhedskontrol af forsendelsen samt af emballagen og de benyttede transportmidler har konstateret, at betingelserne for import er overholdt.
 Stk. 2. Importøren skal yde styrelsen fornøden bistand til gennemførelse af kontrollen.
 Stk. 3. Kontrollen kan udelades, hvis det ved en officiel undersøgelse gennemført i afsenderlandet i henhold til en officiel aftale med afsenderlandet er konstateret, at betingelserne for import er opfyldt.
Afgørelse om import § 12. Konstaterer NaturErhvervstyrelsen at betingelserne for import af planter eller planteprodukter m.m. er overholdt, godkendes de til import og NaturErhvervstyrelsen forsyner originalcertifikatet med et godkendelsesstempel § 13. Konstaterer NaturErhvervstyrelsen, at betingelserne for import af planter eller planteprodukter m.m. ikke er overholdt og kan planterne eller planteprodukterne m.m. ved en behandling bringes til at opfylde betingelserne for importen, kan NaturErhvervstyrelsen tillade importøren at foretage en sådan behandling med henblik på fornyet anmeldelse af den pågældende forsendelse.
 Stk. 2. Er en del af en forsendelse angrebet af planteskadegørere nævnt i bilag 1 eller 2, og kan forsendelsen opdeles uden fare for indslæbning eller udbredelse af planteskadegørerne, kan NaturErhvervstyrelsen fastsætte en frist til gennemførelse af opdelingen med henblik på fornyet anmeldelse af en delforsendelse.
Afvisning af import § 14. Er betingelserne for import ikke overholdt afvises forsendelsen, og NaturErhvervstyrelsen forsyner originalcertifikatet med et afvisningsstempel og giver udstederen af certifikatet og importøren meddelelse om afvisningen og begrundelsen herfor.
Stk. 2. Afvises en forsendelse, skal den inden for en frist fastsat af NaturErhvervstyrelsen føres ud af Den Europæiske Union.
NaturErhvervstyrelsen kan, når omstændighederne taler herfor, tillade, at importøren i stedet lader forsendelsen tilintetgøre.
Tilintetgørelsen skal ske i overensstemmelse med reglerne i bekendtgørelse om affald.
 Stk. 3. Udgør den afviste forsendelse en umiddelbar plantesundhedsrisiko, kan NaturErhvervstyrelsen påbyde importøren at iværksætte foranstaltninger til imødegåelse heraf.
§ 15. Er planter og planteprodukter m.m. nævnt i bilag 5 ikke ledsaget af de foreskrevne certifikater, eller kan forsendelsens identitet ikke fastslås på grundlag af de medfølgende certifikater og andre dokumenter, kan NaturErhvervstyrelsen afvise forsendelsen eller fastsætte en frist for importøren til at fremskaffe de foreskrevne certifikater.
Forelægges de foreskrevne certifikater ikke inden fristens udløb, afvises sendingen.
 § 16. Finder NaturErhvervstyrelsen, at der er begrundet formodning for indslæbning eller udbredelse af planteskadegørere, herunder af andre planteskadegørere end nævnt i bilag 1 og 2, kan NaturErhvervstyrelsen midlertidigt påbyde de nødvendige foranstaltninger til beskyttelse mod denne fare.
Undtagelsesbestemmelser § 17. Er der ingen risiko for udbredelse af planteskadegørere, finder bestemmelserne i § 1, nr. 4, § 3, stk. 1-4, og §§ 4-12 ikke anvendelse på import af små mængder planter og planteprodukter m.m, der er bestemt til ejerens brug til ikke-industrielle og ikke-kommercielle formål eller til konsum under transporten.
 Stk. 2. NaturErhvervstyrelsen kan, i medfør af bekendtgørelse om indførsel og om flytning af planteskadegørere m.m. til brug ved forsøg, forskning og planteforædling, tillade import af planteskadegørere, planter, planteprodukter m.m., der ikke opfylder betingelserne i nærværende bekendtgørelse.
Straf § 18. Medmindre højere straf er forskyldt efter anden lovgivning, straffes med bøde den, der 1) overtræder § 1, § 3, § 4, § 6, § 7, § 11, stk. 1 og § 14, stk. 2, 2) afgiver urigtige oplysninger i de i §§ 5-7 og § 10 anførte dokumenter, eller 3) undlader at efterkomme påbudte foranstaltninger i medfør af § 14, stk. 3 og § 16.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 Ikrafttræden m.v.
 § 19. Bekendtgørelsen træder i kraft den 28. april 2016.
 Stk. 2. Bekendtgørelse nr. 1286 af 16. november 2015 om import af planter og planteprodukter m.m. ophæves.
Miljø- og Fødevareministeriet, den 19. april 2016 Jette Petersen / Kristine Riskær Bilagsfortegnelse Fortegnelse over bilag Bilag 1 Planteskadegørere, der ikke må forekomme Bilag 2 Planteskadegørere, der ikke må forekomme på visse planter Bilag 3 Planter m.m., der ikke må importeres, hvis de har oprindelse i de nævnte lande eller områder1) Bilag 4 Særlige krav, der skal være opfyldt ved import Bilag 5 Planter m.m., der ved import skal være ledsaget af plantesundhedscertifikat eller reeksportcertifikat Bilag 6 Forpligtelser for importører Bilag 7 Betingelser for tilladelsen til at få identitets- og plantesundhedskontrollen udført på forsendelsens bestemmelsessted 1) Bekendtgørelsen indeholder bestemmelser, der gennemfører dele af Rådets direktiv 2000/29/EF af 8. maj 2000 om foranstaltninger mod indslæbning i Fællesskabet af skadegørere på planter eller planteprodukter og mod deres spredning inden for Fællesskabet, EF-Tidende 2000, nr.
L 169, s. 1, som senest ændret ved Europa-Parlamentets og Rådets forordning (EU) nr. 652/2014 af 15. maj 2014 om bestemmelser vedrørende forvaltning af udgifter i tilknytning til fødevarekæden, dyresundhed og dyrevelfærd samt plantesundhed og planteformeringsmateriale, om ændring af Rådets direktiv 98/56/EF, 2000/29/EF og 2008/90/EF, Europa-Parlamentets og Rådets forordning (EF) nr. 178/2002, (EF) nr. 822/204 og (EF) nr. 396/2005 og Europa-Parlamentets og Rådets direktiv 2009/128/EF og Europa-Parlamentets og Rådets forordning (EF) nr. 1107/2009 og om ophævelse af Rådets afgørelse 66/399/EØF, afgørelse 76/894/EØF og beslutning 2009/470/EF, EU-Tidende 2014, nr.
L 189, s. 1, Rådets direktiv 98/56/EF af 20. juli 1998 om afsætning af prydplanteformeringsmateriale, EF-Tidende 1998, nr.
L 226, s. 16, som ændret ved Rådets forordning (EF) nr. 806/2003 af 14. april 2003 om tilpasning til i afgørelse 1999/468/EF af bestemmelserne vedrørende de udvalg, der bistår Kommissionen i forbindelse med udøvelsen af de gennemførelsesbeføjelser, der er fastsat i retsakter vedtaget af Rådet efter høringsproceduren, EU-Tidende 2003, nr.
L 122, s. 1, Rådets direktiv 2003/61/EF af 18. juni 2003 om ændring af direktiv 66/401/EØF om handel med frø af foderplanter, 66/402/EØF om handel med såsæd, 68/193/EØF om handel med vegetativt formeringsmateriale af vin, 92/33/EØF om afsætning af plantemateriale og formeringsmateriale af grøntsagsplanter bortset fra frø, 92/34/EØF om afsætning af frugtplanteformeringsmateriale og frugtplanter bestemt til frugtproduktion, 98/56/EF om afsætning af prydplanteformeringsmateriale, 2002/54/EF om handel med bederoefrø, 2002/55/EF om handel med grøntsagsfrø, 2002/56/EF om handel med læggekartofler og 2002/57/EF om handel med frø af olie- og spindplanter, for så vidt angår sammenlignende EF-prøver, EU-Tidende 2003, nr.
L 165, s. 23, Kommissionens beslutning 2007/201/EF af 27. marts 2007 om ændring af Kommissionens beslutning 2002/757/EF om midlertidige hasteforanstaltninger mod indslæbning i og spredning inden for EF af Phytophthora ramorum Werres, De Cock & Man in 't Veld sp. nov., EU-Tidende 2007, nr.
L 90, s. 83, Kommissionens beslutning 2007/365/EF af 25. maj 2007 om hasteforanstaltninger mod indslæbning og spredning i Fællesskabet af Rhynchophorus ferrugineus (Oliver), EU-Tidende 2007, nr.
L 139, s. 24, som ændret ved Kommissionens beslutning 2008/776/EF af 6. oktober 2008 om ændring af beslutning 2007/365/EF om hasteforanstaltninger mod indslæbning og spredning i Fællesskabet af Rhynchophorus ferrugineus (Olivier), EU-Tidende 2008, nr.
L 266, s. 14 og Kommissionens afgørelse 2010/467/EU af 17. august 2010 om ændring af beslutning 2007/365/EF for så vidt angår de modtagelige planter og de foranstaltninger, der skal træffes, hvis Rhynchophorus ferrugineus (Oliver) påvises, EU-Tidende 2010, nr.
L 226, s. 42, Kommissionens beslutning 2007/433/EF af 18. juni 2007 om midlertidige hasteforanstaltninger mod indslæbning og spredning i Fællesskabet af Gibberella circinata Nirenberg & O'Donnell, EU-Tidende 2007, nr.
L 161, s. 66, Kommissionens gennemførelsesafgørelse 2012/138/EU af 1. marts 2012 om hasteforanstaltninger mod indslæbning og spredning i Unionen af Anoplophora chinensis (Forster), EU-Tidende 2012, nr.
L 64, s. 38, som ændret ved Kommissionens gennemførelsesafgørelse 2014/356/EU af 12. juni 2014 om ændring af gennemførelsesafgørelse 2012/138/EU for så vidt angår betingelserne for indførsel til og flytning inden for Unionen af visse planter for at forebygge indslæbning og spredning af Anoplophora chinensis (Forster), EU-Tidende 2014, nr.
L 175, s. 38, Kommissionens gennemførelsesafgørelse 2012/270/EU af 16. maj 2012 om hasteforanstaltninger mod indslæbning og spredning i Unionen af Epitrix cucumeris (Harris), Epitrix similaris (Gentner), Epitrix subcrinita (Lex.) og Epitrix tuberis (Gentner), EU-Tidende 2012, nr.
L 132, s. 18, som ændret ved Kommissionens gennemførelsesafgørelse 2014/679/EU af 25. september 2014 om ændring af gennemførelsesafgørelse 2012/270/EU for så vidt angår dens anvendelsesperiode og for så vidt angår flytning til emballeringsfaciliteter af kartoffelknolde med oprindelse i afgrænsede områder for at forhindre spredning i Unionen af Epitrix cucumeris (Harris), Epitrix similaris (Gentner), Epitrix subcrinita (Lec.) og Epitrix tuberis (Gentner), EU-Tidende 2014, nr.
L 283, s. 61, Kommissionens gennemførelsesafgørelse 2012/697/EU af 8. november 2012 om foranstaltninger mod indslæbning og spredning af slægten Pomacea (Perry) i Unionen, EU-Tidende 2012, nr.
L 311, s. 14, Kommissionens gennemførelsesafgørelse 2012/756/EU af 5. december 2012 for så vidt angår foranstaltninger mod indslæbning og spredning i Unionen af Pseudomonas syringae pv. actinidiae Takikawa, Serizawa, Ichikawa, Tsuyumu & Goto, EU-Tidende 2012, nr.
L 335, s. 49, Kommissionens gennemførelsesafgørelse 2014/237/EU af 24. april 2014 om foranstaltninger til at forhindre indslæbning i og spredning inden for Unionen af skadegørere for så vidt angår visse frugter og grønsager med oprindelse i Indien, EU-tidende 2014, nr.
L 125, s. 93, som ændret ved Kommissionens gennemførelsesafgørelse (EU) 2015/237 af 12. februar 2015 om ændring af gennemførelsesafgørelse 2014/237/EU om foranstaltninger til at forhindre indslæbning i og spredning inden for Unionen af skadegørere for så vidt angår visse frugter og grøntsager med oprindelse i Indien, EU-Tidende 2015, nr.
L 39, s. 21, og Kommissionens gennemførelsesafgørelse (EU) 2015/2434 af 18. december 2015 om ændring af gennemførelsesafgørelse 2014/237/EU om foranstaltninger til at forhindre indslæbning i og spredning inden for Unionen af skadegørere for så vidt angår visse frugter og grøntsager med oprindelse i Indien, EU-Tidende 2015, nr.
L 334, s. 61, Kommissionens gennemførelsesafgørelse 2014/422/EU af 2. juli 2014 om fastlæggelse af foranstaltninger med hensyn til visse citrusfrugter med oprindelse i Sydafrika for at forhindre indslæbning og spredning i Unionen af Phyllosticta citricarpa (McAlpine) Van der Aa, EU-Tidende 2014, nr.
L 196, s. 21, Kommissionens gennemførelsesafgørelse (EU) 2015/789 af 18. maj 2015 om foranstaltninger mod indslæbning og spredning i Unionen af Xylella fastidiosa (Wells et al.), EU-Tidende 2015, nr.
L 125, s. 36, Kommissionens gennemførelsesafgørelse (EU) 2015/2417 af 17. december 2015 om ændring af gennemførelsesafgørelse (EU) 2015/789 om foranstaltninger mod indslæbning og spredning i Unionen af Xylella fastidiosa (Wells et al.), EU-Tidende 2015, nr.
L 333, s. 143, Kommissionens gennemførelsesafgørelse (EU) 2016/412 af 17. marts 2016 om bemyndigelse af medlemsstaterne til at indrømme en midlertidig undtagelse fra visse bestemmelser i Rådets direktiv 2000/29/EF for asketræ med oprindelse i eller forarbejdet i Canada, EU-Tidende 2016, nr.
L 74, s. 41, Kommissionens gennemførelsesafgørelse (EU) 2015/179 af 4. februar 2015 om bemyndigelse af medlemsstaterne til at indrømme en undtagelse fra visse bestemmelser i Rådets direktiv 2000/29/EF for så vidt angår træemballeringsmateriale af nåletræer (Coniferales) i form af ammunitionskasser med oprindelse i USA under kontrol af USA's forsvarsministerium, EU-Tidende 2015, nr.
L 30, s. 38, Kommissionens gennemførelsesafgørelse (EU) 2015/749 af 7. maj 2015 om ophævelse af beslutning 2007/410/EF om foranstaltninger mod indslæbning og spredning i Fællesskabet af kartoffeltenknoldviroid, EU-Tidende 2015, nr.
L 119, s. 25, Kommissionens gennemførelsesafgørelse (EU) 2015/893 af 9. juni 2015 om foranstaltninger mod indslæbning og spredning i Unionen af Anoplophora glabripennis (Motschulsky), EU-Tidende 2015, nr.
L 146, s. 16 og Kommissionens gennemførelsesafgørelse (EU) 2015/1849 af 13. oktober 2015 om foranstaltninger til at forhindre indslæbning i og spredning inden for Unionen af skadegørere for så vidt angår visse grøntsager med oprindelse i Ghana, EU-Tidende 2015, nr.
L 268, s. 33. I bekendtgørelsen er der medtaget visse bestemmelser fra Europa-Parlamentets og Rådets forordning (EU) nr. 652/2014 af 15. maj 2014 om bestemmelser vedrørende forvaltning af udgifter i tilknytning til fødevarekæden, dyresundhed og dyrevelfærd samt til plantesundhed og planteformeringsmateriale, om ændring af Rådets direktiv 98/56/EF, 2000/29/EF og 2008/90/EF, Europa-Parlamentets og Rådets forordning (EF) nr. 178/2002, (EF) nr. 882/2004 og (EF) nr. 396/2005 og Europa-Parlamentets og Rådets direktiv 2009/128/EF og Europa-Parlamentets og Rådets forordning (EF) nr. 1107/2009 og om ophævelse af Rådets afgørelse 66/399/EØF, afgørelse 76/894/EØF og beslutning 2009/470/EF, EU-Tidende 2014, nr.
L 189, s. 1. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.
