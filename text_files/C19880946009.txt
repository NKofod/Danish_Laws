Under CF-forliget har der i 1985-87 været afsat beløb til opførelse af  

 offentlige beskyttelsesrum.
Der er i forligsperioden fortrinsvis opført  

 beskyttelsesrum i kældre i nybygninger.
I 1989 er der afsat bevilling til fortsættelse af opførelse af offentlige  

 beskyttelsesrum.
Derfor skal styrelsen anmode  

 kommunalbestyrelsen/civilforsvaret om at have opmærksomheden henledt på  

 byggerier med kældre af en vis størrelse, der er planlagt i områder med  

 mangel på beskyttelsesrum.
Hvis byggeriet skønnes egnet skal man anmode om,  

 at der rettes henvendelse til bygherren og/eller de projekterende om at lade  

 indrette et offentligt beskyttelsesrum i bygningens kælder.
Det bemærkes, at  

 indretningen ikke hindrer almindelig brug af rummene i fredstid.
 Merudgifterne til indretning af kælderen til beskyttelsesrum, herunder  

 projekteringsudgifterne, vil blive betalt af styrelsen, der vil levere  

 ventilationsaggregater, ståltrykdøre samt i et vist omfang nødudgangslemme.
Såfremt en bygherre er interesseret i, at der bliver indrettet  

 beskyttelsesrum i et planlagt byggeri, skal ansøgning herom indsendes til  

 Civilforsvarsstyrelsen bilagt en skitse af beskyttelsesrummet samt overslag  

 over merudgifterne i forbindelse med indretning af rummet.
Det bemærkes, at  

 styrelsen kun dækker merudgifterne til etablering af det offentlige  

 beskyttelsesrum og ikke selve kælderen som sådan.
Endvidere skal ansøgningen  

 være bilagt en redegørelse for dag- og natbefolkning i det pågældende område  

 og for de eksisterende beskyttelsesrum i området.
Disse oplysninger findes  

 ved det lokale civilforsvar.
 Beskyttelsesrummet skal i teknisk henseende indrettes efter  

 Civilforsvarsstyrelsens »Regler for projektering og opførelse af  

 offentlige beskyttelsesrum i nybygninger« oktober 1988 (vil kunne  

 rekvireres ultimo oktober 1988).
 Indtil da henvises til »Vejledning om offentlige  

 beskyttelsesrum« revideret udgave marts 1986 samt  

 »Hovedretningslinier for projekteringen«, september 1986 med  

 tillæg, april 1987.
 Også oplysninger om byggerier i de efterfølgende år bedes afgivet så svart  

 det er muligt.
