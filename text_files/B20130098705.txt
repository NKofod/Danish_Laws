Bekendtgørelse om ændring af bekendtgørelse om tilskud til landskabs- og biotopforbedrende beplantninger § 1 I bekendtgørelse nr. 118 af 21. februar 2011 om tilskud til landskabs- og biotopforbedrende beplantninger, som ændret ved bekendtgørelse nr. 164 af 25. februar 2013, foretages følgende ændringer:
 1. Overalt i bekendtgørelsen ændres »FødevareErhverv« til: »NaturErhvervstyrelsen« og »FødevareErhvervs« til: »NaturErhvervstyrelsens«.
 2. § 3, stk. 2, affattes således:
»Stk. 2. NaturErhvervstyrelsen forestår den fysiske kontrol og den efterfølgende regnskabskontrol.« 3. I § 3, stk. 3, udgår »og Plantedirektoratet«.
 4. § 4 a affattes således:
»§ 4 a.
Uanset § 4, stk. 3, kan der i 2013 alene indgives ansøgninger i perioden fra den 15. august 2013 til den 15. september 2013. NaturErhvervstyrelsen kan fastsætte yderligere ansøgningsperioder, der offentliggøres på NaturErhvervstyrelsens hjemmeside senest 4 uger før ansøgningsperiodens start.
I tilfælde, hvor ansøgningsfristen er en lørdag, søndag, mandag eller en helligdag, udløber ansøgningsfristen den anden hverdag (lørdag ikke medregnet), der følger herefter.« 5. Efter § 6 indsættes i kapitel 2:
»§ 6 a.
Uanset § 6 kan NaturErhvervstyrelsen træffe afgørelse om afslag eller delvist afslag for ansøgninger, hvis NaturErhvervstyrelsen vurderer, at 1) de samlede anslåede udgifter, eller enkeltstående udgifter, ikke er rimelige, 2) udgifterne ikke er tilskudsberettigede, jf. § 16, 3) ansøgningen ikke er tilstrækkeligt oplyst, 4) effekten af det ansøgte projekt ikke i tilstrækkeligt omfang bidrager til at opfylde formålet med ordningen, eller 5) effekten af det ansøgte projekt ikke står i rimeligt forhold til projektets samlede anslåede udgifter.« 6. I § 9, nr. 6, udgår »og«.
 7. I § 9, nr. 7, ændres »kontrol.« til: »kontrol,«.
 8. I § 9 indsættes som nr. 8-10:
»8) at tilsagnshaver sikrer, at alle projektrelaterede udgifter og indtægter bogføres enten med en særlig kode eller på særskilt konto i tilsagnshavers regnskabssystem, i et separat regnskabssystem eller med anden bogføring i tilsagnshavers regnskabssystem, der sikrer entydig identifikation af alle transaktioner med tilknytning til projektet, 9) at ansøger i ansøgningen oplyser, om projektet er omfattet af en kontrakt, der er omfattet af EUs udbudsregler eller tilbudslovens regler og 10) at tilsagnshaver, hvis projektet er omfattet af en kontrakt, der er omfattet af EUs udbudsregler eller tilbudslovens regler, holder dokumenter, som dokumenterer, at EUs udbudsregler eller tilbudsloven er overholdt, tilgængelige i mindst 5 år fra datoen for afsluttende betaling.« 9. § 10, stk. 1, nr. 6, affattes således:
»6) at leverandører af planter til de beplantninger, der er omfattet af projektet, er momsregistrerede og opfylder Fødevareministeriets bestemmelser om herkomst- og sundhedskontrol, jf.
NaturErhvervstyrelsens bekendtgørelse nr. 250 af 19. marts 2010 om skovfrø og planter og NaturErhvervstyrelsens bekendtgørelse nr. 451 af 16. maj 2011 om planter, og«.
 10. § 15 affattes således:
»§ 15. De tilskudsberettigede projektudgifter kan omfatte 1) udgifter til undersøgelser, der er nødvendige for projektets gennemførelse, 2) udgifter til projektering, 3) udgifter til rydning af gamle beplantninger, 4) udgifter til jordbearbejdning, 5) udgifter til planter og frø, 6) udgifter til plantning og såning, 7) udgifter til efterplantning og renholdelse i perioden frem til projektets afslutning, 8) udgifter til løn til personale, der er beskæftiget med projektet, for så vidt disse udgifter ikke normalt finansieres af offentlige institutioner, offentlige virksomheder eller kommunale fællesskaber, 9) udgifter til leje med købsmulighed af nyt udstyr, der er direkte relateret til projektet, 10) udgifter til konsulentbistand og 11) udgifter til projektrapportering.
Stk. 2. NaturErhvervstyrelsen kan efter ansøgning godkende andre udgifter end de i stk. 1 anførte som tilskudsberettigede.
Det er en betingelse for godkendelse, at udgifterne er af væsentlig betydning for projektets gennemførelse.« 11. I § 16, nr. 6, ændres »udvikling og« til: »udvikling,«.
 12. I § 16, nr. 7, ændres »materiel.« til: »materiel,«.
 13. I § 16 indsættes som nr. 8-10:
»8) udgifter i form af naturalydelser, som omhandlet i Kommissionens forordning (EF) nr. 1974/2006 af 15. december 2006 om gennemførelsesbestemmelser til Rådets forordning (EF) nr. 1698/2005 om støtte til udvikling af landdistrikterne fra Den Europæiske Landbrugsfond for Udvikling af Landdistrikterne (ELFUL), 9) almindelige driftsomkostninger og 10) udgifter til varetagelse af sædvanlige myndighedsopgaver.« 14. Efter § 17 indsættes i kapitel 7:
»§ 17 a.
NaturErhvervstyrelsen kan nedsætte den samlede værdi af de tilskudsberettigede udgifter for et projekt, hvis styrelsen vurderer, at EU's udbudsregler eller reglerne i tilbudsloven ikke er overholdt.
Tilskuddet vil blive nedsat ud fra en vurdering af art og grovhed af overtrædelsen samt ud fra en vurdering af det økonomiske tab for Den Europæiske Landbrugsfond for Udvikling af Landdistrikterne (ELFUL), der vurderes at være forbundet hermed.« 15. § 18 affattes således:
»§ 18. Udbetaling af tilskud sker på baggrund af tilsagnshavers opgørelse over betalte tilskudsberettigede udgifter.
Anmodning om udbetaling af tilskud skal indgives på et særligt skema og vedlægges alle udgiftsbilag samt dokumentation for betaling.
Skema til udbetalingsanmodning findes på NaturErhvervstyrelsens hjemmeside eller fås ved henvendelse til NaturErhvervstyrelsen.« 16. I § 21 indsættes som stk. 3:
»Stk. 3. Uanset stk. 1 kan NaturErhvervstyrelsen opretholde tilsagnet, selvom betingelsen i § 9, stk. 1, nr. 10, ikke er opfyldt, hvis NaturErhvervstyrelsen vurderer, at den manglende opfyldelse af betingelsen ikke er væsentlig.« 17. Kapitel 12 ophæves.
§ 2 Bekendtgørelsen træder i kraft den 15. august 2013.
