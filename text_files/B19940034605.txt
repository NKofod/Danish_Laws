 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence i  

 industriteknikuddannelsen med et af følgende specialer:
 Stk. 2.  Eleven vælger speciale ved indgåelsen af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige Udvalg for Maskiner og Værtktøj.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisningsministeriet i  

 øvrigt fastsætter i medfør af erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  For specialet industriteknikmekaniker varer  

 uddannelsen 5 år og 6 måneder og afsluttes efter 7. skoleperiode.
 Stk. 2.  For specialet industrimekaniker varer  

 uddannelsen 4 år og 6 måneder og afsluttes efter 6. skoleperiode.
Stk. 3.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode.
 Stk. 4.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Personer over 25 år kan indgå uddannelsesaftale  

 med afkortning af uddannelsestiden med normalt indtil 2/3 af den tid, den  

 pågældende forud for indgåelse af uddannelsesaftalen har gennemgået relevant  

 uddannelse eller har været beskæftiget med arbejde, som i det væsentlige er  

 sammenfaldende med det, som er fastsat for praktikuddannelsen i uddannelsen  

 med det valgte speciale, jf. bilag 1. Det faglige udvalg træffer afgørelse  

 efter indhentning af udtalelse fra skolen, jf. stk. 3. Uddannelsestiden skal  

 mindst udgøre længden af det afsluttende skoleophold.
Kursus i henhold til  

 erhvervsuddannelseslovens § 16 kan være omfattet af uddannelsesaftalen, jf.  

 lovens § 48, stk. 2.
 Stk. 2.  Udvalget kan i særlige tilfælde dispensere fra  

 alderskravet eller beskæftigelseskravet efter samråd med praktikvirksomheden.
 Stk. 3.  Det er en forudsætning, at eleven efter skolens  

 vurdering vil kunne gennemføre skoleundervisning, eventuelt efter § 6, stk.  

 2, inden for den fastsatte uddannelsestid, eventuelt efter fritagelse for  

 dele af undervisningen, jf. § 7.
 Stk. 4.  Afgørelser efter stk. 1-3, efter § 6, stk. 2,  

 og § 7, stk. 3, skal så vidt muligt træffes inden indgåelsen af  

 uddannelsesaftalen.
§ 6.  For specialet industriteknikmekaniker varer  

 skoleundervisningen 85 uger inklusive 1. skoleperiode.
For specialet  

 industrimekaniker varer skoleundervisningen 75 uger inklusive 1.  

 skoleperiode.
Skoleundervisningen veksler med praktikuddannelse som vist i  

 figuren og som anført nedenfor, jf. dog stk. 2:
Stk. 2.  For elever med uddannelsesaftale efter § 5 kan  

 skolen efter samråd med det faglige udvalg tilrettlægge et særligt  

 uddannelsesforløb bestående af perioder med henholdsvis skoleundervisning og  

 praktikuddannelse.
Den samlede varighed af skoleundervisningen, inklusive  

 eventuelt kursus efter erhvervsuddannelseslovens § 16, må ikke overstige  

 varigheden af den skoleundervisning, som er anført i stk. 1. Det faglige  

 udvalg skal godkende fastsættelsen af praktikperioder.
 Stk. 3.  Uddannnelsen afsluttes med eksamen  

 (svendeprøve), der gennemføres i forbindelse med den sidste skoleperiode.
Fritagelse for dele af uddannelsen § 7.  Elever, der har gennemført 2. henholdsvis 3.  

 skoleperiode i følgende uddannelser, er fritaget for 2. henholdsvis 3.  

 skoleperiode i industriteknikuddannelsen:
 Stk. 2.  Elever, der har gennemført 2. skoleperiode i  

 kølemontøruddannelsen, er fritaget for 2. skoleperiode i  

 industriteknikuddannelsen.
 Stk. 3.  Elever kan af skolen fritages for dele af  

 undervisningen på baggrund af beskæftigelse eller anden uddannelse, jf. bilag  

 1.
 Stk. 4.  Elever kan i øvrigt fritages for dele af  

 uddannelsen efter hovedbekentgørelsen.
 Uddannelsens mål m.v.
 § 8.  Den uddannede inden for  

 industriteknikuddannelsen kan udføre alle arbejdsprocesser, der forekommer  

 inden for det arbejdsområde, som specialet retter sig imod, under iagttagelse  

 af gældende miljø- og sikkerhedsbestemmelser.
Stk. 2.  Den uddannede i industriteknikuddannelsen skal  

 kunne Stk. 3.  Den uddannede i specialet  

 industriteknikmekaniker skal endvidere kunne deltage i løsning af  

 virksomhedens produktionstekniske opgaver, samt deltage i det  

 styringstekniske arbejde gennem løsning af f.eks. projektopgaver.
Skoleundervisningen § 9.  Undervisningen på skole skal på en  

 helhedsorienteret måde omfatte både praktisk og teoretisk undervisning med  

 henblik på at give eleven fornødne generelle og specielle kvalifikationer,  

 herunder at give eleven forudsætninger for at varetage de funktioner,  

 uddannelsen tager sigte på.
Undervisningen skal samtidig give forudsætninger  

 for udbygning af kvalifikationerne ved efter- og videreuddannelse og bidrage  

 til elevernes personlige udvikling og forståelse af samfundet og dets  

 udvikling.
 § 10.  Skoleundervisningen efter 1. skoleperiode  

 omfatter grundfag, områdefag, specialefag og valgfag med følgende fordeling  

 på skoleperioder og vejledende uddannelsestid i uger:
 Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
Stk. 3.  Hvis uddannelsesforløbet er fastsat efter § 6,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid ifølge stk. 1 for de enkelte  

 undervisningsfag og den fastsatte fordeling af undervisningen på  

 skoleperioder fraviges i fornødent omfang under respekt af de angivne mål for  

 undervisningen.
Undervisningen skal omfatte valgfag.
 Stk. 4.  Skolen fastsætter inden for rammerne i §§ 12-17  

 i overensstemmelse med i hovedbekendtgørelsen det nærmere indhold af  

 undervisningen.
2. Skoleperiode § 11.  Undervisningen i 2. skoleperiode har til  

 formål, at eleven opnår Stk. 2.  Undervisningen i områdefag (deljob) i 2.  

 skoleperiode har følgende mål og øvrige rammer for indholdet:
Termisk sammenføjning af konstruktionsdele.
Arbejdet skal fremstå uden  

 synlige fejl.
Følgende arbejdsdiscipliner indgår med de nævnte niveaukrav:
 Eleven skal kunne svejse ovenned, og vælge elektroder efter  

 svejsediscipliner og materialer.
 Eleven skal kunne sammensvejse rør og tyndpladekonstruktioner.
 Eleven skal kunne udføre hårdlodning i stål- og kobbermaterialer.
 Montage med bolt- og stiftforbindelser, vurdering af slitage på  

 maskinelementer, herunder lejer/lejehuse, samt anvendelsen af smøring.  

 Følgende arbejdsdiscipliner indgår med de nævnte niveaukrav:
 Eleven skal kunne foretage montage med bolt- og stiftforbindelser,  

 herunder sikre disse i henhold til opgavespecifikation.
 Eleven vurderer slitage af maskinelementer, herunder lejer og lejehuse.  

 Eleven kan vælge korrekt smøremiddel under hensyn til maskinelementernes  

 anvendelse.
Afbildning i retvinklet projektion og isometri.
Eleven skal kunne  

 fremstille fagtegninger i henhold til DS/ISO, indeholdende målsætning, snit,  

 måleforhold og tolerancer.
Eleven skal opnå kendskab til isometrisk tegning.
 Fremstilling af mindre komplekse emner på spåntagende værktøjsmaskiner.  

 Følgende arbejdsdiscipliner indgår med de nævnte niveaukrav:
Eleven skal kunne langs- og plandreje, udbore og gevindskære i  

 stålmaterialer.
Emner fremstilles efter arbejdstegning i overensstemmelse med  

 DS/ISO arbejdsgrad IT 8.
Eleven skal kunne udføre plan- og sporfræsning i stålmaterialer.
Emner  

 fremstilles efter arbejdstegning i overensstemmelse med DS/ISO arbejdsgrad IT  

 8.
Eleven skal kunne fremstille huller ved boring og rivning.
Emner  

 fremstilles efter arbejdstegning.
 Eleven skal kunne slibe drejestål og bor, der modsvarer kravene til de  

 praktiske opgaver.
 Eleven skal kunne anvende gængse håndværktøjer ved emnefremstilling og  

 montage samt formgive emner ved bukning.
Opbygning af enkle pneumatiske styresystemer.
Følgende arbejdsdiscipliner  

 indgår med de nævnte niveaukrav:
Eleven skal kunne redegøre for forskellige typer kompressorers opbygning  

 og virkemåde.
Eleven skal kunne redegøre for luftbehandlingens betydning,  

 herunder filtrering, vandudskilning samt tågesmøring.
 Eleven skal ud fra diagrammer kunne udvælge og sammenbygge komponenter til  

 enkle styresystemer.
Opmåling af emner med mekanisk måleværktøj.
Følgende arbejdsdiscipliner  

 indgår med de nævnte niveaukrav:
Eleven skal kunne opmåle emner ved brug af skydelære,  

 mikrometermåleværktøj samt måleur.
Eleven skal vurdere de opmålte resultater  

 i relation til tegningsmål.
 Eleven skal kunne overføre mål fra arbejdstegninger til emne.
3. Skoleperiode § 12.  Undervisningen i 3. skoleperiode har til  

 formål, at eleven Stk. 2.  Undervisningen i områdefag (deljob) i 3.  

 skoleperiode har følgende mål og øvrige rammer for indholdet:
Afbildning i retvinklet projektion og isometri samt anvendelse af  

 geometriske tolerancer.
Eleven skal kunne fremstille fagtegninger i henhold  

 til DS/ISO, indeholdende målsætning, geometriske tolerancer, snit- og  

 hjælpebilleder samt videreudvikle sit kendskab til isometrisk tegning.
Fremstilling af emner på spåntagende værktøjsmaskiner.
Følgende  

 arbejdsdiscipliner indgår med de nævnte niveaukrav:
Eleven udfører langs- og plandrejning, konusdrejning, gevindskæring,  

 stikning og afstikning.
Emner fremstilles efter arbejdstegning og i henhold  

 til DS/ISO standard IT 7, tolerancer og overfladeruheder.
Eleven udfører plan- og sporfræsning, delingsfræsning, koordinatboring,  

 rundbordsarbejde, stikning.
Emner fremstilles efter arbejdstegning i  

 overensstemmelse med DS/ISO arbejdsgrad IT 8.
 Eleven skal kunne udføre plan- og rundslibning i henhold til DS/ISO.
Opbygning af pneumatiske styresystemer.
Følgende arbejdsdiscipliner indgår  

 med de nævnte niveaukrav:
 Eleven fremstiller enkle arbejdsdiagrammer i henhold til DS 106.3. Eleven  

 skal ud fra givne arbejdscykler opstille funktionsdiagrammer indeholdende  

 ventil- og signalbetegnelser til anvendelse ved fejlfindingsprocedure.
Eleven skal kunne udvælge, opstille og forbinde komponenter ud fra  

 arbejdsdiagrammer til styresystemer, indeholdende tidsstyringer, samt metoder  

 til fjernelse af spærrende impulser.
De færdige styresystemer skal være  

 funktionsdygtige.
 Eleven skal på et styresystem ved hjælp af funktionsdiagram kunne finde og  

 rette fejl.
 Eleven skal kunne sammenbygge logikkomponenter til enkle pneumatiske  

 funktioner ud fra en boolsk ligning.
Justering af almindeligt forekommende måleværktøjer, herunder vurdering af  

 slitage på tolerancedorne og gafler.
Ruhedsmålinger af overflader.
Følgende  

 arbejdsdiscipliner indgår med de nævnte niveaukrav:
 Eleven foretager opmåling og justering af almindeligt forekommende  

 måleværktøjer og vurderer måleværktøjets kondition ud fra tolerancetabeller.
 Eleven skal med sinuslineal foretage vinkelmåling af emner.
 Eleven skal kunne sammenspænde måleklodser til brug for opmåling og  

 justeringsopgaver, samt kontrollere og vurdere mikrometerskruers måleflader  

 ved hjælp af planglas.
 Eleven skal ved hjælp af sammenligningslære og automatisk ruhedsmåler  

 vurdere og bedømme en overflades ruheder.
4. skoleperiode § 13.  Undervisningen i 4. skoleperiode har til  

 formål, at eleven Stk. 2.  Undervisningen i områdefag (deljob) i 4.  

 skoleperiode har følgende mål og øvrige rammer for indholdet:
Medvirken ved udvælgelsen af produktionssvejsemetoder samt  

 omkostningsberegninger vedrørende anskaffelse og drift.
Følgende  

 arbejdsdiscipliner indgår med de nævnte niveaukrav:
 Eleven er bekendt med anvendelsesområder for specielle svejsemetoder  

 (laser, plasma m.m.) og med metodernes sikkerhedskrav.
 Eleven kan udregne korrekte svejseparametre samt pris pr. meter svejsning  

 til en given opgave.
 Eleven kan beregne korrekt elektrodegeometri.
 Eleven kan anvende relevant beregningsværdi for afskrivning og forrentning  

 af maskiner og udstyr.
 Eleven er bekendt med vakuumlodningens principper og anvendelsesområde.
Fejlretning på hydrauliske, pneumatiske og elektriske styresystemer samt  

 fremstilling af programmer og udførelse af programændringer i udarbejdede  

 systemer.
Følgende arbejdsdiscipliner indgår med de nævnte niveaukrav:
Eleven kan fremstille og afprøve mindre programmer.
Programmerne skal  

 fungere korrekt efter eventuel fejlretning.
Eleven kan udarbejde betjeningsprocedurer for PLC-systemer.
Procedurerne  

 skal være affattet således, at eventuel fejlretning kan foretages.
 Eleven kan udarbejde mindre styreprogrammer ud fra udarbejdet flowdiagram.
 Eleven kan, i forbindelse med etablering, vedligehold og fejlfinding på  

 automatiske anlæg, anvende principperne for proportionalpneumatik og  

 hydraulik.
 Eleven kan foretage mindre korrektioner i relæstyringer og udarbejde  

 dokumentation for den udførte ændring i forbindelse med udstyrets øvrige  

 manualer.
 Eleven kan beskrive virkemåde og funktion af logiske sekvensstyringer og  

 foretage reduktioner af styresystemer i henhold til almindeligt forekommende  

 metoder.
Operationsplanlægning, udarbejdelse af program, indkøring af maskine,  

 emnefremstilling, programændringer, justering og fejlretning samt aflevering  

 til produktion.
Følgende arbejdsdiscipliner indgår med de nævnte niveaukrav:
 Eleven kan selvstændigt operationsopdele tegningerne således, at  

 programmerne kan fremstilles ud fra optimal bearbejdningstid.
 Programmerne er verificeret i henhold til værktøjsbaner.
 De bearbejdede emner overholder funktionsmålene I.T.7 og Ra 1.6.
Eleven kan udarbejde tegninger i henhold til oplæg og foretage ændringer  

 på eksisterende tegninger.
Følgende arbejdsdiscipliner indgår med de nævnte  

 niveaukrav:
 Eleven kan betjene anlægget i henhold til manual samt foretage brugbar  

 back-up.
 Eleven kan udføre en korrekt tegning i 2D inkl. målsætning.
 Eleven udarbejder dokumentation for almindeligt forekommende  

 CAD-konfigurationer.
5. skoleperiode § 14.  5. skoleperiode markerer en overgang i  

 uddannelsen.
Eleven skal tilføres et helhedssyn på produktionen, og fra en  

 tilegnelse af færdigheder og viden om enkeltstående bearbejdningsprocesser  

 skal skoleundervisningen sammenkoble enkeltprocesser til et produktions- og  

 virksomhedsperspektiv.
Undervisningen i 5. skoleperiode har følgende formål:
 Stk. 2.  Undervisningen i områdefag (deljob) i 5.  

 skoleperiode har følgende mål og øvrige rammer for indholdet:
Fejlfinding på enkelt udstyr og lokalisering af fejlområder på komplekst  

 styringsudstyr.
Følgende arbejdsdiscipliner indgår med de nævnte niveaukrav:
 Eleven monterer og idriftsætter en PLC.
 Eleven udarbejder PLC-programmer med sekvensopdeling.
 Eleven udarbejder dokumentation for funktion og anvendelse af logiske  

 styringer.
Lokalisering af fejlområde og fejlfinding på CNC-styrede maskiner samt  

 fejlretning eller initiativ til fejlretning.
Følgende arbejdsdiscipliner  

 indgår med de nævnte niveaukrav:
 Eleven deltager ved enkel modulfejlfinding og anvender CNC-maskinens  

 diagnosesystem med henblik på diagonisticering af forekommende fejl.
 Eleven deltager i forebyggende vedligeholdelse efter retningelinier  

 angivet i udstyrets dokumentation.
Eleven anvender den grundlæggende teknik i forbindelse med  

 produktionsforberedelse.
Eleven anvender grundlæggende  

 metodeplanlægningsprincipper i forbindelse med produktionsforberedelse med  

 hensyn til tidsplanlægning, valg af udstyr m.m.
 Stk. 3.  Undervisningen i specialefag (deljob) i  

 5. skoleperiode har følgende mål og øvrige rammer for indholdet:
Deltagelse i indførelse af FMS i virksomheden.
Følgende arbejdsdiscipliner  

 indgår med de nævnte niveaukrav:
 Eleven undersøger og vurderer behovet for indførelse af fleksibel  

 produktion i virksomheden.
 Eleven udarbejder forslag til indføring og opbygning af en fleksibel  

 produktionscelle i relation til virksomhedens behov.
 Eleven arbejder med informationsudvekslingen mellem enkelte maskiner samt  

 eksterne og interne transportsystemer.
Implementering og anvendelse af et CAD/CAM-system til konstruktion og  

 fremstilling af CNC-programmer.
Følgende arbejdsdiscipliner indgår med de  

 nævnte niveaukrav:
 Eleven kan indlæse systemets CAD-system på PC-udstyr.
 Eleven kender CAD/CAM softwaresystemets anvendelsesmuligheder.
 Eleven kan anvende CAD/CAM-systemets menuer og kommandoer ved  

 CNC-programmering.
Eleven kan deltage i gennemførelse af projekter i virksomhedens  

 projektgrupper.
Eleven kan anvende organisationsprincipperne for opbygningen  

 og gennemførelsen af et projektforløb.
6. skoleperiode § 15.  Undervisningen for specialet  

industriteknikmekaniker i 6. skoleperiode har til formål, at eleven  

 får en helhedsforståelse af virksomhed og produktion.
Hermed arbejdes der  

 videre med de emneområder omkring virksomhedsforståelse, som eleven stiftede  

 bekendtskab med i forrige skoleperiode, idet undervisningen Stk. 2.  Undervisningen i områdefag (deljob) i 6.  

 skoleperiode har følgende mål og øvrige rammer for indholdet:
Lokalisering af fejlområde og fejlfinding på CNC-styrede maskiner samt  

 fejlretning eller initiativ til fejlretning.
Følgende arbejdsdiscipliner  

 indgår med de nævnte niveaukrav:
 Eleven deltager ved anvendelse af CNC-maskinens diagnosesystem samt i  

 modulfejlfinding med henblik på diagnosticering af forekommende fejl.
 Eleven deltager i forebyggende vedligeholdelse efter retningslinier  

 angivet i udstyrets dokumentation.
Eleven kan udarbejde tegninger i henhold til oplæg samt foretage ændringer  

 på eksisterende tegninger.
Følgende arbejdsdiscipliner indgår med de nævnte  

 niveaukrav:
 Eleven kan betjene anlægget i henhold til manual samt foretage brugbar  

 back-up.
 Eleven kan udføre en korrekt tegning i 2D inkl. målsætning.
 Eleven udarbejder dokumentation for almindeligt forekommende  

 CAD-konfigurationer.
Tilrettelæggelse af produktionen og tilpasning af denne til virksomhedens  

 styresystem.
Følgende arbejdsdiscipliner indgår med de nævnte niveaukrav:
 Eleven anvender produktionsplanlægning og virksomhedens styresystemer i  

 forbindelse med tilrettelæggelse af produktionen.
 Eleven anvender forskellige styringsfilosofier med hensyn til aktuelt  

 produktionsgrundlag og baggrund.
 Stk. 3.  Undervisningen i specialefag (deljob) i  

 6. skoleperiode for specialet industriteknikmekaniker har følgende mål  

 og øvrige rammer for indholdet:
Idriftsætning af en automatisk produktionscelle etableret efter et  

 FMS-koncept.
Arbejde med informationsudvekslingen mellem de enkelte maskiner,  

 eksterne og interne transportsystemer samt udførelse af programmering både  

 off-line og on-line.
 Anvendelse af CAD/CAM-systemet ved konstruktion og produktion af emner.  

 Eleven kan anvende CAD/CAM-systemet i forbindelse med konstruktion,  

 udformning og fremstilling af mest egnede emner for automatisk produktion,  

 herunder bestemme de produktionsmæssige konsekvenser for virksomheden.
Viden om en virksomheds opgaver, opbygning og udvikling, set i forhold til  

 produkt, marked og teknologi.
Herudover opnår eleven forståelse af og viden  

 om produktionens vilkår samt de faktorer i omverdenen, der påvirker denne.  

 Følgende arbejdsdiscipliner indgår med de nævnte niveaukrav:
 Eleven kan anvende den overordnede fremgangsmåde ved formulering af en  

 virksomheds mål og strategier på grundlag af de faktorer, der har indflydelse  

 på en virksomheds mål og strategier samt deres udvikling.
Eleven kender sammenhæng mellem produkt, marked, teknologi, virksomhedens  

 organisation og struktur med hensyn til opdeling i funktioner samt baggrunden  

 for denne opdeling, herunder opgaver og deres omfang.
Eleven forstår behovet  

 for, at virksomhedens organisation stadig udvikles set i forhold til produkt,  

 marked og teknologi.
 Eleven forstår sammenhængen mellem marked, teknologi, produktionens vilkår  

 og udvikling samt mellem virksomhedens overordnede mål og strategier, og mål  

 og strategier for produktionen.
Eleven forstår produktstyringens betydning for virksomhedens fremtidige  

 resultatskabelse samt bringer sin produktionsmæssige viden og erfaring ind i  

 produktudviklingsforløbet, således at produktet disponeres rigtigt for  

 produktion, montage og service.
Eleven kan udtrykke og kommunikere sine  

 forslag til konstruktive løsninger og deltage aktivt i  

 produktudviklingsprojektet i de faser, hvor der disponeres på produktionens  

 vegne.
Følgende arbejdsdiscipliner indgår med de iøvrigt nævnte niveaukrav:
 Eleven kan frembringe konstruktionsmæssige løsningsforslag, som tilgodeser  

 muligheder, begrænsninger og hensigtsmæssigheder inden for  

 bearbejdningsprocesser, termiske processer og montageprocesser samt  

 kvalitetssikring, fejlfinding, justering og service.
 Eleven kan anvende de udtryksformer (tegninger, styklister, skitser,  

 modeller, prototyper m.v.), som traditionelt anvendes i konstruktionsmæssig  

 sammenhæng.
 Eleven kan anvende metoder og hjælpemidler, som styrker evnen til at løse  

 problemer, generere ideer og frembringe omkostningseffektive løsninger.
 Eleven kender typiske produktudviklingsforløb og forstår produktionens  

 forskellige roller i udviklingsforløbets faser.
Eleven kan aktivt bidrage til planlægning og vedligeholdelse af  

 metodegrundlaget inden for bearbejdning og montage.
Følgende  

 arbejdsdiscipliner indgår med de nævnte niveaukrav:
Eleven kan over for konstruktøren anvise principper og eksempler på  

 produktionsvenlig produktudformning og styklisteopbygning.
Herunder  

 bearbejdnings-, montage-, kvalitets- og indkøbsrigtige konstruktioner.
Eleven kan anvende grundlæggende konstruktionsprincipper for værktøjers og  

 hjælpeudstyrs udformning inden for form-, snit-, og montageværktøjer.
Eleven  

 kan kalkulere værktøjsinvesteringer og omkostninger og sammenholde disse med  

 eventuelle besparelse i kvalitetsløn- og eller materialebesparelser.
 Eleven kan udfærdige opstillings- og indkøringsinstruktioner med  

 anvendelser af JIT-principper, som minimerer op- og omstilling.
Eleven kan for- og efterkalkulere et produkts omkostninger ved  

 egenproduktion og økonomisk sammenligne med køb udefra.
Eleven forstår og kan  

 anvende forskellige politikker for køb eller egenproduktion.
Eleven kan generere alternative fremstilingsprocesser, konsekvensvurdere  

 og dokumentere disse.
Herunder: Operationer, oprationsrækkefølge, maskine- og  

 værktøjsvalg, opstillingstid og operationstid samt arbejdsbeskrivelser.  

 Eleven kan anvende forskellige planlægningsværktøjer, herunder  

 computerstøttede værktøjer til operationsplanlægning og tidsbestemmelse.
 Eleven kender til forskellige dokumentationsformer og medier, og kan  

 bidrage til metode- og tidsgrundlagets ajourføring.
 Eleven kan planlægge arbejdspladsens indretning (bearbejdning, kontrol,  

 montage), således at både kvalitet, driftsøkonomi, ergonomi og arbejdsmiljø  

 tilgodeses.
Eleven forstår de hensyn, der skal tages i forbindelse med  

 lay-outplanlægning og kender de forskellige lay-outformer.
Eleven kan  

 planlægge et værksteds lay-out med udgangspunkt i et simpelt  

 materialegennemløb.
Eleven kan aktivt bidrage til kvalitetsaktivitetsplanlægningen og den  

 løbende kvalitetsforbedringsproces inden for bearbejdning og montage.
Eleven  

 bliver fortrolig med anvendelsen af de mest almindelige kvalitetstekniske  

 begreber og metoder.
Eleven forstår sammenhængen mellem kvalitetsstyringen og  

 virksomhedens øvrige styringsområder.
Eleven vil kunne samarbejde om løsning  

 af kvalitetsproblemer og medvirke ved kvalitetsforbedringsarbejder.
Følgende  

 arbejdsdiscipliner indgår med de iøvrigt nævnte niveaukrav:
Eleven kan vælge det bedst egnede kvalitetsstyringsprincip i en given  

 situation.
Eleven kan opstille fordele og ulemper ved de forskellige  

 kvalitetsstyringsprincipper.
 Eleven har indsigt i forskellige eksterne krav til kvalitetsstyringen og  

 motiverne herfor.
 Eleven kan definere de væsentligste kvalitetsomkostninger.
 Eleven kan gennemføre den nødvendige planlægning i forbindelse med  

 fastlæggelse af kvalitetsstyringsaktiviteter.
 Eleven kan gennemføre problemløsnings- og kvalitetsforbedringsaktiviteter.
 Eleven kan anvende forskellige statistiske metoder i forbindelse med  

 indgangskontrol, proceskontrol og slutkontrol.
 Eleven kan udarbejde og dokumentere arbejdsinstruktioner,  

 kontrolinstruktioner, vedligeholdsinstruktioner, rengøringsinstruktioner,  

 procesbeskrivelser m.v.
 Eleven kan etablere målesystem omfattende produktivitets- og  

 kvalitetsindikatorer.
 Eleven kan etablere fejlregistreringssystem, der er styrende for, hvilke  

 kvalitetsforbedringsprojekter der iværksættes og i hvilken takt.
 Eleven kan medvirke ved etablering af lønsystem, der omfatter  

 kvalitetsindikatorer.
Eleven kan vælge det rigtige måleudstyr med den tilstrækkelige  

 målenøjagtighed.
Eleven kan gennemføre kalibrering af normalt forekommende  

 måleudstyr.
 Eleven kan tilrettelægge og gennemføre et samlet vedligeholdelsesprogram  

 for en maskine eller en proces.
§ 16.  Undervisningen for specialet  

industrimekaniker i 6. skoleperiode har til formål, at eleven får en  

 helhedsforståelse af virksomhed og produktion.
Hermed arbejdes der videre med  

 de emneområder omkring virksomhedsforståelse som eleven stiftede bekendtskab  

 med i den forrige skoleperiode, idet undervisningen Stk. 2.  Undervisningen i områdefag (deljob) i 6.  

 skoleperiode omfatter:
Teknisk styring Mål og øvrige rammer for indholdet følger § 14, stk. 2, nr. 3.
 Stk. 3.  Undervisningen i specialefag (deljob)  

 for specialet industrimekaniker i 6. skoleperiode har følgende mål og  

 øvrige rammer for indholdet:
Eleven idriftsætter en automatisk produktionscelle etableret efter et  

 FMS-koncept.
Eleven arbejder med produktionscelle og informationsudvekslingen  

 mellem de enkelte maskiner, eksterne og interne transportsystemer samt  

 udfører programmering såvel off-line som on-line.
 Eleven anvender CAD/CAM-systemet ved konstruktion og produktion af emner  

 samt anvender CAD/CAM-systemet i forbindelse med konstruktion, udformning og  

 fremstilling af mest egnede emner for automatisk produktion - herunder  

 bestemmelse af de produktionsmæssige konsekvenser for virksomheden.
7. Skoleperiode § 17.  Undervisningen i 7. skoleperiode i specialet  

industriteknikmekaniker tager udgangspunkt i den tekniske styring i  

 virksomheden, der omfatter: Produktstyring, metodestyring kvalitetsstyring,  

 produktions- og materialestyring.
Undervisningen har til formål, at eleven  

 får en helhedsforståelse for virksomhed og produktion.
Hermed arbejdes der  

 videre med de emneområder omkring virksomhedsforståelse, eleven stiftede  

 bekendtskab med på 5. og 6. skoleperiode.
Undervisningen omfatter i øvrigt  

 arbejdsmarkedsrelaterede områder inden for:
Stk. 2.  Undervisningen har i øvrigt til formål, at  

 eleven Stk. 3.  Undervisningen i specialefag (deljob) i  

 7. skoleperiode har følgende mål og øvrige rammer for indholdet:
Produktions- og materialestyring Eleven kender formålet med samt indholdet af de arbejdsopgaver, der findes  

 i PMS.
Eleven kan igennem sit kendskab til sammenhængen mellem produkt,  

 produktion og styring stille kvalificerede forslag om systemændringer.
Eleven  

 deltager i detailplanlægning og i den daglige finplanlægning for mindre  

 produktionsenheder.
Eleven kan aktivt deltage i opbygningen af målesystemer  

 og resultatlønssystemer.
Følgende arbejdsdiscipliner og niveaukrav skal være  

 opfyldt:
 Eleven kan forklare formålet med og indhold i produktions- og  

 materialestyringsopgaven, herunder sammenhæng til virksomhedens øvrige  

 styringsområder.
Eleven kan anvende simpelt systembeskrivelsesværktøj til beskrivelse af  

 enkle styringsrutiner.
Eleven kan definere de forskellige  

 hovedproduktionstyper og deres kendetegn.
Eleven kender den nødvendige  

 sammenhæng mellem produktionsstruktur samt disse begrebers indhold.
 Eleven kender det krævede datagrundlag for produktions- og  

 materialestyring, dets udvikling og vedligeholdelse.
Praktikuddannelsen § 18.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål.
 Stk. 2.  I den 1. praktikperiode skal eleven orienteres  

 om de arbejdsopgaver, som forekommer under uddannelsen og det valgte  

 speciale, og under instruktion beskæftiges med ukomplicerede  

 arbejdsdiscipliner.
Stk. 3.  I de praktikperioder, der følger efter 2.  

 skoleperiode, jf. §§ 20-25, skal uddannelsen i virksomheden endvidere  

 tilrettelægges således, at skoleundervisning og praktikuddannelse supplerer  

 hinanden og således, at eleven videreudvikler de færdigheder og rutiner, der  

 er gennemført i den forudgående skoleperiode, samt lærer de discipliner, som  

 alene forekommer i den enkelte praktikvirksomhed.
I praktikperioden gives der  

 endvidere introduktion til discipliner, som forekommer i den følgende  

 skoleperiode.
 Stk. 4.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad og således, at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet med det pågældende speciale.
Stk. 5.  Under praktikuddannelsen arbejdes der med de  

 normalt forekommende arbejdsopgaver inden for uddannelsen og det pågældende  

 speciale.
I øvrigt kan eleven på virksomheden beskæftiges med arbejdsopgaver  

 og discipliner, som er relevante og værdifulde for uddannelsen.
 Stk. 6.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed over for udstyr, værktøj og maskiner, efterleves.
 Stk. 7.  I den sidste praktikperiode arbejdes  

 selvstændigt med alle i virksomheden forekommende produktionsmaskiner samt  

 vedligeholdelses- og reparationsopgaver inden for det pågældende speciale.  

 Eleven udøver alle former for arbejdsdiscipliner og metoder og udfører  

 arbejdet ud fra sit kendskab til det gældende kvalitetsniveau.
 § 19.  Hvis uddannelsesforløbet er fastsat efter § 6,  

 stk. 2, skal praktikuddannelsen efter den enkelte skoleperiode så vidt muligt  

 omfatte de deljob og arbejdsdiscipliner, som har været omfattet af  

 skoleundervisningen, idet §§ 20-25 fraviges med hensyn til  

 praktikuddannelsens fordeling på praktikperioder.
2. praktikperiode § 20.  Praktikuddannelsen i 2. praktikperiode omfatter  

 følgende deljob og arbejdsdiscipliner med de angivne mål:
3. praktikperiode § 21.  Praktikuddannelsen i 3. praktikperiode omfatter  

 følgende deljob og arbejdsdiscipliner med de angivne mål:
4. Praktikperiode § 22.  Praktikuddannelsen i 4. praktikperiode omfatter  

 følgende deljob og arbejdsdiscipliner med de angivne mål:
5. praktikperiode § 23.  Praktikuddannelsen i 5. praktikperiode omfatter  

 følgende deljob og arbejdsdiscipliner med de angivne mål:
6. praktikperiode § 24.  Praktikuddannelsen i 6. praktikperiode omfatter  

 følgende deljob og arbejdsdiscipliner med de angivne mål:
7. praktikperiode § 25.  Praktikuddannelsen i 7. praktikperiode i  

 specialet industriteknikmekaniker omfatter følgende deljob og  

 arbejdsdiscipliner med de angivne mål:
Øvrige bestemmelser vedrørende praktikuddannelsen § 26.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 27.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med  

 hovedbekendtgørelsen.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen, blanketter til brug for de  

 erklæringer, som er nævnt i stk. 1 og 2. Skolen udleverer blanketterne til  

 virksomheden.
 Bedømmelse og uddannelsesbeviser m.v.
Uddannelsesbevis § 28.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale.
 Stk. 2.  Uddannelsesbeviset udstedes, når den eksamen,  

 som er beskrevet i §§ 34-37 (svendeprøven), er bestået, skolebevis og  

 afsluttende praktikerklæring er udstedt.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, speciale og oplysning om, at 13-skalaen er benyttet, og den  

 opnåede karakter fastsat i henhold til § 36, stk. 3 og 4. Både karakterens  

 talværdi og sproglige definition påføres uddannelsesbeviset.
 Stk. 4.  Uddannelsesbeviset suppleres med følgende  

 udtryk for præstationen:
 »Særdeles tilfredsstillende udført«, når eleven har opnået 13 i  

 eksamenskarakter.
 »Meget tilfredsstillende udført«, når eleven har opnået 10 eller  

 11 i eksamenskarakter.
 »Tilfredsstillende udført«, når eleven har opnået 7, 8 eller 9 i  

 eksamenskarakter.
 »Nogenlunde tilfredsstillende udført«, når eleven har opnået 6 i  

 eksamenskarakter.
 Stk. 5.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 29.  Når skoleundervisningen er gennemført, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, udsteder skolen en skolevejledning, jf. § 31, stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
Skolens bedømmelse § 30.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
Skolens  

 bedømmelse i sidste skoleperiode har endvidere til formål at bidrage til  

 grundlaget for udstedelse af skolebevis, jf. § 29, stk. 2, nr. 1.
Skolevejledning § 31.  Ved en skoleperiodes afslutning, udsteder  

 skolen en skolevejledning til eleven og til praktikvirksomheden, jf. dog stk.  

 3 og 5.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde:
Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis skolebevis ikke  

 kan udstedes.
Skolen kan dog udstede en skolevejledning efter sidste  

 skoleperiode med angivelse af elevens eventuelle behov for supplerende  

 oplæring i praktikvirksomheden.
Stk. 4.  Skolevejledning for en elev, hvis  

 skoleundervising følger § 10, stk. 3, skal endvidere indeholde oplysning om  

 den gennemførte undervisning i grundfag samt mål og indhold (herunder deljob  

 og arbejdsdiscipliner) i den gennemførte undervisning i områdefag og  

 specialefag.
Blanket til skolevejledningen udarbejdes af skolen efter samråd  

 med det lokale uddannelsesudvalg.
 Stk. 5.  Hvis eleven har gennemgået 2. skoleperiode uden  

 uddannelsesaftale, udstedes skolevejledning kun til eleven.
Karakterskala § 32.  Ved karaktergivning anvendes 13-skalaen, jf.  

 eksamensbekendtgørelsen.
Afsluttende bedømmelse § 33.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 34-37.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 34.  I sidste skoleperiode i specialet afholdes en  

 afsluttende eksamen, der samtidig udgør en svendeprøve.
Eksamen består af  

 skriftlig og en praktisk prøve.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om udpegningen.
Stk. 5.  Elevernes løsning af opgaverne bedømmes efter  

 reglerne i § 36 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold eksamensbekendtgørelsen.
 § 35.  Den skriftlige prøve består af et antal  

 skriftlige spørgsmål inden for grundfag, områdefag og specialefag.  

 Spørgsmålene skal besvares skriftligt uden brug af hjælpemidler inden for 2  

 klokketimer.
Stk. 2.  Den praktiske prøve, der afholdes i specialets  

 sidste skoleperiode sidste 2 uger og består af en analysedel og en  

 frembringelsesdel.
I analysedelen gennemarbejdes og dokumenteres problemet.
I  

 frembringelsesdelen fremstilles produktionsgrundlaget, og eventuelle  

 prøveopstillinger etableres, og der fremstilles eventuelt et specifikt  

 produkt.
Hele prøven dokumenteres i rapportform.
Stk. 3.  Opgaverne ved den praktiske prøve fordeles på  

 eleverne efter lodtrækning.
Værkstedshåndbog og andet skriftligt materiale  

 skal være til rådighed for eleverne under opgaven.
Prøven anses for  

 færdigudført, når eleven melder klar, og værktøj m.v. er rengjort og på  

 plads.
Stk. 4.  Læreren skal være til stede under udførelsen af  

 den praktiske prøve.
Censorerne skal være til stede under de to sidste dage  

 af prøven.
 § 36.  Ved bedømmelsen af opgavebesvarelserne ved den  

 skriftlige prøve giver læreren og de to censorer samlet en karakter.
 Stk. 2.  Ved bedømmelsen af opgaveløsningerne ved den  

 praktiske prøve, giver læreren og de to censorer samlet en karakter for  

 henholdsvis:
Stk. 3.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karaktererne for den  

 skriftlige prøve og den praktiske prøve, idet hver af de 3 karakterer i den  

 praktiske prøve i beregningen tæller med vægten 3 gange vægten af den  

 skriftlige prøve.
For at bestå eksamen kræves, at gennemsnittet af de afgivne  

 karakterer mindst er 6.
Stk. 4.  Ved beregning af karakterer foretages ikke  

 afrunding.
Forinden fastsættelse af karakter efter stk. 3, foretages  

 afrunding af det endelige resultat til et helt tal efter almindelige  

 regneregler, idet karaktererne 6 og 13 dog ikke kan fremkomme ved forhøjelse  

 og karakteren 00 ikke ved nedrunding.
Stk. 5.  Beregningen af eksamenskarakteren  

 (svendeprøvekarakteren) foretages af de faglige udvalg.
Skolen indsender  

 oplysning om de enkelte karakterer, som er givet efter stk. 1 og 2, til det  

 faglige udvalg.
Det faglige udvalg kan udarbejde et skema til dette formål.
§ 37.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange i alt, idet skolen efter samråd med det faglige udvalg dog kan tillade,  

 at eleven aflægger eksamen påny, hvis der foreligger ganske særlige  

 omstændigheder.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelses- og overgangsbestemmelser § 38.  Bekendtgørelsen træder i kraft den 17. maj  

 1994.
 Stk. 2.  Samtidig ophæves bekendtgørelse af 12. december  

 1990 om industriteknikuddannelsen (* 1).
 Stk. 3.  Skolen fastsætter efter samråd med det lokale  

 uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 6. maj  

 1994 Ole Vig Jensen / Arne Andreasen Bilag 1 Bekendtgørelse om industriteknikuddannelsen maj 1994 Afkortning af uddannelsestid, jf. § 5, stk. 1, og fritagelse for dele  

 af skoleundervisningen m.v., jf. § 7, stk. 3 (* 1) Bekendtgørelsen er ikke optaget i Lovtidende, jf. annordning nr. 746  

 af 8. november 1990, men forefindes i Retsinformation.
