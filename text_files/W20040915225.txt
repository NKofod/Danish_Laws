Landsskatteretskendelse vedr. nægtelse af genoptagelse   

 grundlag for fordeling af fællesudgifter i andelsboligforening Klagen skyldes, at skatteforvaltningen har nægtet  

 genoptagelse, idet fristen for genoptagelse efter den dagældende  

 skattestyrelseslovs § 34, stk. 2, ikke er overholdt, og idet ingen af  

 betingelserne for genoptagelse efter samme lovs § 35 er opfyldt.
 Skatteforvaltningen har nægtet genoptagelse af  

 skatteansættelsen for indkomståret 1998.
 Landsskatteretten pålægger skatteforvaltningen at genoptage  

 skatteansættelsen for indkomståret 1998.
 Ved brev af 18. marts 2002 anmodede klagerens, en  

 andelsboligforening, repræsentant om at få korrigeret skatteansættelserne for  

 indkomstårene 1998-2000, idet man ved udarbejdelsen af årsregnskabet for 2001  

 var blevet opmærksom på, at man havde opgjort den skattepligtige indkomst for  

 de pågældende indkomstår forkert.
 Ved afgørelse af 21. februar 2003 har skatteforvaltningen  

 nægtet at foretage genoptagelse for indkomståret 1998.
 Genoptagelse er nægtet.
I henhold til skattestyrelseslovens § 34, stk. 2, skal  

 anmodning om genoptagelse indgives senest 3 år efter udløbet af det  

 pågældende  

 indkomstår.
Det vil sige, at for indkomståret 1998 skal anmodningen indgives  

 senest 31. december 2001.
Efter skattestyrelseslovens § 35, stk. 1, kan en  

 skatteansættelse foretages eller ændres såvel efter anmodning fra den  

 skattepligtige som efter skattemyndighedernes bestemmelse i nærmere angivne  

 tilfælde.
Her er der tale om ekstraordinær genoptagelse.
Der er i loven  

 opregnet 10 eksempler på mulighed for en ekstraordinær genoptagelse.
Fristen for ordinær genoptagelse i henhold til  

 skattestyrelseslovens § 34, stk. 2, er overskredet og det omtalte forhold er  

 ikke henførbar til skattestyrelseslovens § 35, stk. 1, nr. 1-10, hvorfor  

 anmodningen om genoptagelse ikke kan imødekommes.
Den selvangivne  

 skattepligtige indkomst fastholdes derfor.
 Repræsentanten har fremsat påstand om, at  

 skatteforvaltningen pålægges at genoptage andelsboligforeningens  

 skatteansættelse for indkomståret 1998.
 Repræsentanten tiltrådte som revisor for  

 andelsboligforeningen i foråret 2001. Andelsboligforeningen er stiftet i 1997  

 og det første regnskabsår sluttede den 31. december 1998. Efter  

 repræsentantens  

 tiltræden blev det konstateret, at der ikke var indsendt selvangivelse for  

 foreningen for indkomstårene 1998 og 1999. Disse blev derfor fremsendt sammen  

 med selvangivelsen for indkomståret 2000.
 I marts 2002 blev repræsentanten klar over, at den  

 skattepligtige indkomst i de tre år var opgjort forkert, idet de  

 fradragsberettigede udgifter var beregnet ud fra kvadratmeter og ikke, som de  

 skal i henhold til ligningsvejledningen, efter forholdet mellem en omregnet  

 boligafgift og lejeindtægten.
Repræsentanten henvendte sig ved brev af 18. marts 2002 til  

 skatteforvaltningen, og anmodede dem om at korrigere forholdet.  

 Skatteforvaltningen har imidlertid først nu (februar 2003) meddelt, at den  

 ikke  

 har mulighed for at genoptage sagen.
Dette skuffer repræsentanten, fordi  

 forvaltningen havde haft mulighed for at genoptage sagen, hvis den havde  

 reageret på brevet af 18. marts 2002 med det samme.
 Repræsentanten har henvist til cirkulære nr. 116 af 1. juli  

 1999, hvoraf det blandt andet fremgår:
Det er som udgangspunkt skattemyndighedernes ansvar, at der  

 foretages en korrekt skatteansættelse, når der foreligger en fyldestgørende  

 og  

 korrekt selvangivelse.
Det forekommer imidlertid ofte i praksis  af  

 mange  

 forskelligartede grunde  at en skattepligtig ønsker sin  

 skatteansættelse  

 ændret.
I sådanne tilfælde, hvor den skattepligtige ønsker sin  

 skatteansættelse  

 ændret, følger det af almindelige forvaltningsretlige regler, at  

 skattemyndigheden, hvis ansættelsesfristerne ikke er udløbet, skal korrigere  

 ansættelsen, hvis myndigheden forelægges oplysninger, der viser at  

 ansættelsen  

 er forkert. Af den dagældende skattestyrelseslovs § 34, stk. 1, fremgår,  

 at den kommunale skattemyndighed ikke kan afsende varsel om foretagelse eller  

 forhøjelse af en skatteansættelse senere end den 1. maj i det 4. år efter  

 indkomstårets udløb.
 Af den dagældende skattestyrelseslovs § 34, stk. 2, fremgår,  

 at hvis en skattepligtig ønsker at få ændret sin skatteansættelse, skal den  

 skattepligtige senest 3 år efter udløbet af det pågældende indkomstår  

 fremlægge  

 nye oplysninger, der kan begrunde ændringen.
 Af den dagældende skattestyrelseslovs § 35, stk. 1, fremgår,  

 at en skatteansættelse uanset fristerne i § 34 kan ændres efter anmodning fra  

 den skattepligtige eller efter skattemyndighedernes bestemmelse i en række  

 opregnede tilfælde.
 Fristen for genoptagelse efter den dagældende  

 skattestyrelsesloves § 34, stk. 2, for indkomståret 1998 udløb den 31.  

 december  

 2000, og anmodningen om genoptagelse af 18. marts 2002 er således modtaget  

 efter udløbet af fristen for ordinær genoptagelse.
 Ingen af betingelserne for ekstraordinær genoptagelse efter  

 den dagældende skattestyrelseslovs § 35, stk. 1, er opfyldt.
 Imidlertid kunne skatteforvaltningen have genoptaget  

 skatteansættelsen af egen drift, jf. den dagældende skattestyrelseslovs § 34,  

 stk. 1.
 I bemærkningerne til lov nr. 381 a 2. juni 1999 (L 192)  

 fremgår:
Det er som udgangspunkt skattemyndighedernes ansvar, at der  

 foretages en korrekt skatteansættelse, når der foreligger en fyldestgørende  

 og  

 korrekt selvangivelse.
Det forekommer imidlertid i praksis  af mange  

 forskelligartede grunde  at en skattepligtig ønsker sin  

 skatteansættelse  

 ændret.
I sådanne tilfælde, hvor den skattepligtige ønsker sin  

 skatteansættelse  

 ændret, følger det af almindelige forvaltningsretlige regler, at  

 skattemyndigheden, hvis ansættelsesfristerne ikke er udløbet, skal korrigere  

 ansættelsen, hvis myndigheden forelægges oplysninger, der viser at  

 ansættelsen  

 er forkert. Ved lov nr. 410 af 2. juni 2003 blev fristreglerne på skatte-  

 og afgiftsområdet ændret.
Blandt andet blev bestemmelsen i  

 skattestyrelseslovens § 34, stk. 2, ændret således, at den skattepligtiges  

 frist for anmodning om ændring af skatteansættelsen blev forlænget til 1. maj  

 i  

 det 4. år efter indkomstårets udløb.
Af bemærkninger til loven fremgår:
 Herudover foreslås det, at den ordinære frist for den  

 skattepligtiges indgivelse af anmodning om genoptagelse, der efter gældende  

 ret  

 udløber 3 år efter udløbet af det pågældende indkomstår, forlænges, således  

 at  

 fristen tilsvarer myndighedens ordinære ansættelsesfrist efter § 34, stk. 1,  

 dvs. den 1. maj i det 4. år efter indkomstårets udløb.
 Baggrunden herfor er, at myndighederne ifølge almindelige  

 forvaltningsretlige principper i klare tilfælde må anses at være forpligtede  

 til at foretage ansættelsesændringer inden for myndighedernes  

 ansættelsesfrist,  

 såfremt der fremkommer oplysninger, der kan begrunde en ændret afgørelse.  

 Dette  

 gælder også, hvis oplysningerne er forelagt myndighederne af den  

 skattepligtige  

 efter udløbet af fristen for indgivelse af genoptagelsesanmodning.
Med forslaget er det således præciseret, at der er  

 parallelitet mellem fristen for henholdsvis myndighederne og den  

 skattepligtige. I et tilfælde som det foreliggende, hvor der uomtvisteligt  

 er forelagt skatteforvaltningen oplysninger, der kan begrunde en ændret  

 ansættelse, indenfor fristen i den dagældende skattestyrelseslovs § 34, stk.  

 1,  

 anses skatteforvaltningen forpligtet til at genoptage skatteansættelsen.
 Efter Landsskatterettens forretningsorden (bkg. nr. 563 af  

 2. juli 1999 til skattestyrelseslovens § 20, stk. 8) § 17, stk. 4, kan  

 Landsskatteretten pålægge den myndighed, der sidst har truffet  

 realitetsafgørelse i sagen, at genoptage denne.
 Skatteforvaltningen pålægges at genoptage  

 andelsboligforeningens skatteansættelse for indkomståret 1998.
