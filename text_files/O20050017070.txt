Resumé  



  

 En journalist fik hos Lægemiddelstyrelsen indsigt i styrelsens  

 bivirkningsindberetningssystem om bivirkninger for et bestemt lægemiddel.
Det  

 fremgik heraf at der i 2000-2003 havde været 4 indberetninger om bivirkninger  

 ved lægemidlet.
I forbindelse med en af indberetningerne ønskede journalisten  

 oplyst hvilket hospital der havde foretaget indberetningen.  

 Lægemiddelstyrelsen  

 afslog dette med henvisning til at oplysningen ville kunne føre til  

 identifikation af den behandlede patient.
Indenrigs- og Sundhedsministeriet  

 stadfæstede afslaget.
Journalisten klagede herefter til ombudsmanden.
Ombudsmanden udtalte at oplysninger om en persons  

 helbredsforhold er fortrolige og underlagt tavshedspligt.
Videregivelse af  

 sådanne oplysninger vil imidlertid ikke indebære et brud på tavshedspligten  

 hvis videregivelsen sker i helt anonymiseret form.
Ombudsmanden havde  

 vanskeligt ved at se at kendskab til det hospital der havde indberettet  

 bivirkningen, indebar at offentligheden kunne få kendskab til den pågældende  

 patients identitet.
Ombudsmanden bemærkede i den forbindelse at selv om  

 offentliggørelse af hospitalets navn måtte føre til henvendelser til  

 hospitalet  

 fra offentlighedens side, var sundhedspersonalet undergivet tavshedspligt.  

 Sådanne henvendelser kunne vel derfor ikke indebære en øget risiko for at  

 patientens identitet blev røbet.
 Ombudsmanden henstillede på denne baggrund til Indenrigs- og  

 Sundhedsministeriet at genoptage sagen med henblik på at det blev vurderet om  

 journalisten kunne oplyses om navnet på det indberettende hospital.  

 Indenrigs-  

 og Sundhedsministeriet meddelte  

 den 24. februar 2006  

 at ministeriet havde givet  

 journalisten indsigt i oplysningen om hvilket hospital der havde indberettet  

 bivirkningen.
 (J.nr. 2005-2911-401).
Afslag på indsigt i oplysning om  

 indberettende hospital ved bivirkning af lægemiddel Det fremgik af sagens akter  

 at journalist A i en e-mail af  

 8. januar 2004  

 bad Lægemiddelstyrelsen om aktindsigt  

 idet hun skrev således:
 I henhold til lov om  

 offentlighed i forvaltningen beder jeg hermed om aktindsigt i sager i  

 bivirkningsrådet  

 vedrørende uterus ruptur som følge af brugen af lægemidlet (X) i perioden  

 2000-2003.
 Jeg ønsker at få tilsendt  

 fotokopi af sagsjournalerne og af samtlige akter i sagen.
 Jeg anmoder samtidig om en  

 snarlig tilbagemelding.
 I en fornyet  

 aktindsigtsanmodning af  

 12.  

 januar 2004  

 til Lægemiddelstyrelsen skrev A således:
 Tak for samtalen.
 Hermed udvider jeg min  

 anmodning om aktindsigt til at gælde samtlige bivirkninger ved lægemidlet (X)  

 i  

 perioden 2000-2003.
 Den 13. januar 2004  

 fremsendte  

 Lægemiddelstyrelsen et udtræk til A fra Lægemiddelstyrelsens  

 bivirkningsindberetningssystem over modtagne bivirkningsrapporter på  

 lægemidlet  

 X i den ønskede periode.
Det fremgik af denne søgning at der forelå 4  

 indberetninger på lægemidlet hvoraf den ene var uterine rupture.
 A henvendte sig herefter  

 den 14. januar 2004  

 til  

 Lægemiddelstyrelsen for at få oplysninger om hvilket hospital der havde  

 indberettet bivirkningen uterus ruptur.
 Lægemiddelstyrelsen skrev i  

 en afgørelse ligeledes af  

 14.  

 januar 2004  

 således til A:
Som svar på din telefoniske  

 henvendelse d.d. hvori du udbad oplysninger om hvilket hospital der har  

 indberettet bivirkningen uterus rupturet på lægemidlet (X) kan  

 jeg oplyse, at  

 Lægemiddelstyrelsen ikke må oplyse andre end sagens parter om, hvor en  

 bivirkningsindberetning er indsendt fra.
Dette er begrundet i at en oplysning  

 herom indirekte indeholder personhenførbare oplysninger der kan give  

 oplysninger om enkelt personers sygdomsforhold.
Denne undtagelse fra  

 aktindsigt  

 er hjemlet i offentlighedslovens § 12.
 Den 19. januar 2004  

 klagede A herover til  

 Indenrigs- og Sundhedsministeriet idet hun anførte således:
 Jeg forstår godt, at der ikke  

 må udleveres personhenførbare oplysninger, der kan give oplysninger om enkelt  

 personers sygdomsforhold, jvf. offentlighedslovens § 12.
 Imidlertid giver  

 offentlighedslovens § 12, stk. 2 mulighed for delvis aktindsigt.
Derfor anmoder jeg om, at  

 hvis indberetningen indeholder oplysninger, der er direkte eller indirekte  

 personhenførbare, og dermed kan sige noget om patienten, så udleveres  

 aktindsigten uden disse oplysninger om patienten.
Men med oplysning om  

 hospitalet. Ministeriet stadfæstede  

 den 3. marts 2004  

 Lægemiddelstyrelsens afgørelse.
Ministeriet skrev således:
 I anledning af Deres klage  

 har Indenrigs- og Sundhedsministeriet drøftet sagen med Lægemiddelstyrelsen.  

 Styrelsen har i den forbindelse oplyst, at ovennævnte indberettede  

 lægemiddelbivirkning er så specifik, at kendskab til det hospital, hvor  

 bivirkningen er indtrådt, vil kunne føre frem til oplysninger om den patient,  

 der har haft bivirkningen.
I henhold til  

 offentlighedslovens § 12 omfatter adgangen til aktindsigt ikke særligt  

 følsomme  

 oplysninger, herunder oplysninger om personers helbredsforhold.
Da den  

 indberettede bivirkning i dette konkrete tilfælde er så specifik, at  

 oplysning  

 om hospitalet vil kunne føre til identifikation af den behandlede patient, er  

 ministeriet enig med styrelsen i, at denne oplysning er omfattet af  

 undtagelsesbestemmelsen  

 i § 12. På den baggrund stadfæster Indenrigs- og Sundhedsministeriet hermed  

 Lægemiddelstyrelsens afgørelse. Den 3. marts 2004  

 klagede A til mig over  

 myndighedernes afslag.
I sin klage skrev hun bl.a.:
Sagen handler om et  

 lægemiddel, som er godkendt til forebyggelse af mavesår som bruges off-label  

 til igangsættelse af fødsler.
Til off-label-brugen knytter sig et betydeligt  

 mørketal m.h.t. indberetning af bivirkninger.
Som jeg har fremført, er jeg på  

 ingen måde interesseret i personhenførbare oplysninger, men blot navnet på  

 det  

 hospital, hvorfra indberetningen er foretaget, for at få bare et lidt bedre  

 overblik over mørketallet. Den 8. marts 2004  

 bad jeg Indenrigs- og  

 Sundhedsministeriet om en udtalelse i sagen samt udlån af sagens akter.
Jeg  

 bad  

 ministeriet om forinden at indhente en udtalelse fra Lægemiddelstyrelsen.
 Ministeriet fremsendte  

 herefter en udtalelse af  

 9.  

 juli 2004  

 vedlagt sagens akter og en udtalelse fra  

 Lægemiddelstyrelsen af  

 26.  

 marts 2004.
 I Lægemiddelstyrelsens  

 udtalelse af  

 26. marts 2004  

 var anført følgende:
 Det følger af  

 offentlighedslovens § 4, stk. 3, at en begæring om aktindsigt skal angive de  

 dokumenter eller den sag, som den pågældende ønsker at blive gjort bekendt  

 med.  

 Grundbetingelsen er således, at den, der ønsker aktindsigt, må have i hvert  

 fald et vist kendskab til sagens eller dokumentets eksistens før henvendelsen  

 til vedkommende myndighed.
 Dette krav medfører bl.a., at  

 der ikke kan forlanges adgang til at gennemgå en forvaltningsmyndigheds  

 registre eller andet tilsvarende materiale af generel karakter med henblik på  

 herigennem at finde frem til sager af en bestemt art eller alle sager, der er  

 blevet journaliseret i en bestemt periode.
Klagerens oprindelige  

 anmodning om aktindsigt vedrørte aktindsigt i sager vedrørende uterus  

 ruptur  

 som følge af brugen af lægemidlet (X) i perioden 2000-  

 2003.
Anmodningen blev udvidet til at  

 omfatte samtlige bivirkninger ved lægemidlet (X) i perioden 2000-  

 2003.
Hver enkelt bivirkningsindberetning  

 oprettes som en selvstændig sag i Lægemiddelstyrelsen.
 Anmodningen om aktindsigt  

 omfattede således en ubestemt flerhed af sager, og Lægemiddelstyrelsen var  

 derfor som udgangspunkt ikke forpligtet til at give aktindsigt i de  

 pågældende  

 oplysninger.
 Efter offentlighedslovens §  

 4, stk. 1, kan en forvaltningsmyndighed imidlertid give aktindsigt i videre  

 omfang (meroffentlighed), medmindre andet følger af regler om tavshedspligt  

 mv.
 Det følger af god  

 forvaltningsskik, at der bør udvises tilbageholdenhed med at afslå pressens  

 begæringer  

 om at få lejlighed til at gennemse alle sager af en bestemt art, eller sager,  

 der er blevet journaliseret i en bestemt periode, medmindre andet følger af  

 reglerne om tavshedspligt.
 Lægemiddelstyrelsen  

 fremsendte derfor et udtræk fra Lægemiddelstyrelsens bivirkningssystem over  

 modtagne bivirkningsrapporter i den ønskede periode.
 Bivirkningsindberetningerne  

 var anonymiserede, da indberetningerne vedrører enkeltpersoners private  

 forhold, jf. offentlighedslovens § 12.
 Som led i anonymiseringen  

 blev oplysningerne om indberetningsstederne fjernet, da oplysning om  

 indberetningsstedet vil kunne føre til identifikation af den behandlede  

 patient.
 På baggrund heraf gav vi ikke  

 aktindsigt/meroffentlighed i den pågældende oplysning.
 Vi har gennemgået sagen på  

 ny, og vi finder fortsat, at den pågældende oplysning bør undtages fra  

 meroffentlighed/aktindsigt, da der er tale om en så specifik bivirkning, at  

 oplysning om indberetningsstedet vil kunne føre til identifikation af den  

 behandlede patient.
 Ministeriet skrev i udtalelsen  

 af  

 9. juli 2004  

 således:
 Om indberetning og offentliggørelse af oplysninger om  

 lægemiddelbivirkninger efter lægemiddelloven Bivirkninger ved lægemidler  

 skal i henhold til lægemiddellovens §§ 19-19c indberettes til  

 Lægemiddelstyrelsen  

 som et led i styrelsens overvågning af sikkerheden ved lægemidler.
Indberetning skal både  

 foretages af indehaveren af markedsføringstilladelsen til det pågældende  

 lægemiddel samt af læger og andet sundhedspersonale.
Desuden er der pr.  

 1. juli 2003  

 indført en ny  

 adgang for patienter og pårørende til selv at indberette bivirkninger direkte  

 til styrelsen.
Indberetningen sker på  

 særskilt skema, hvor der bl.a. skal oplyses data om, hvem der har foretaget  

 indberetningen.
Denne oplysning ønskes for at Lægemiddelstyrelsen kan følge  

 op  

 på de indrapporterede bivirkninger, såfremt en indberetning medfører behov  

 for  

 supplerende informationer.
 I medfør af lægemiddellovens  

 § 19 b, stk. 3, kan Lægemiddelstyrelsen offentliggøre oplysninger om  

 bivirkninger fremkaldt af lægemidler, dog ikke oplysninger, der kan henføres  

 til enkeltpersoner.
Om udlevering af oplysninger om lægemiddelbivirkninger efter  

 offentlighedsloven I henhold til  

 offentlighedslovens § 12, stk. 1, omfatter retten til aktindsigt ikke  

 oplysninger om enkeltpersoners private forhold.
Af Offentlighedsloven med  

 kommentarer af John Vogter, 3. udgave, 1998, s. 217 og 219, fremgår, at  

 private  

 forhold utvivlsomt omfatter bl.a. helbredsforhold.
 Da bivirkninger ved  

 lægemidler vedrører helbredsforhold, må oplysninger fra  

 bivirkningsindberetninger,  

 der kan føre frem til oplysninger om enkeltpersoners helbredsforhold, være  

 omfattet af undtagelsesbestemmelsen i offentlighedslovens § 12, stk. 1.
Den konkrete sag Indenrigs- og  

 Sundhedsministeriet finder fortsat at måtte henholde sig til sin afgørelse af  

 3. marts 2004  

 om  

 stadfæstelse af Lægemiddelstyrelsens afslag på aktindsigt i oplysning om  

 hvilket hospital, der har indberettet bivirkningen uterus ruptur  

 ved  

 lægemidlet lægemidlet (X) til Lægemiddelstyrelsen.
Ministeriet kan således  

 tilslutte sig, at ATV alene har modtaget bivirkningsindberetninger om dette  

 lægemiddel i anonymiseret form.
 Ved denne vurdering lægger  

 ministeriet til grund:
 At bivirkningen uterus ruptur er en specifik bivirkning  

 ved  

 lægemidlet lægemidlet (X), der ikke er indrapporteret til Lægemiddelstyrelsen  

 i  

 stort omfang  hvilket i dette tilfælde skyldes, at bivirkningen er  

 indtrådt  

 ved anvendelse uden for produktets godkendte indikationsområde  At videregivelse af oplysning om navnet på det hospital, der  

 har indberettet en specifik/sjælden lægemiddelbivirkning til  

 Lægemiddelstyrelsen, vil give modtageren af oplysningen mulighed for at finde  

 frem til den konkrete patient, der har haft bivirkningen, og dermed oplysning  

 om dennes helbredsforhold  At adgang til aktindsigt i henhold til offentlighedslovens § 12  

 ikke omfatter oplysninger om enkeltpersoners helbredsforhold.
 I forbindelse med min  

 gennemgang af sagens akter blev jeg opmærksom på at de akter jeg havde  

 modtaget  

 fra ministeriet, alene indeholdt korrespondance mellem myndighederne og A  

 samt  

 det materiale A havde fået aktindsigt i, dvs. det anonymiserede udtræk fra  

 Lægemiddelstyrelsens bivirkningssystem og et ikke udfyldt standardskema om  

 indberetning af bivirkninger fra lægemidler.
Det var således bl.a. ikke  

 muligt  

 for mig at se hvilket hospital der havde indberettet bivirkningens  

 uterus  

 ruptur ved lægemidlet X.
 På den baggrund bad jeg  

 telefonisk  

 den 21. januar  

 2005  

 ministeriet om at måtte modtage alle sagens akter, dvs. det  

 grundlag som aktindsigtsanmodningen var blevet afgjort på.
Ministeriet fremsendte på ny  

 den 31. januar 2005  

 sagens  

 akter.
Der var imidlertid tale om de samme akter som jeg tidligere havde  

 modtaget.
I et brev af  

 9. februar 2005  

 bad jeg  

 derfor på ny ministeriet om at måtte modtage samtlige sagens akter, dvs. de  

 akter som A havde søgt om aktindsigt i, og som således helt eller delvis var  

 omfattet af hendes klage til mig.
Jeg bad i samme brev ministeriet om at  

 oplyse  

 hvilke sagsakter ministeriet var i besiddelse af da ministeriet traf  

 afgørelse  

 i sagen.
Jeg henviste herved til min udtalelse i Folketingets Ombudsmands  

 beretning for 2001, s. 514 ff*, med omtale af det almindelige  

 forvaltningsretlige  

 sagsoplysningsprincip der indebærer at klagemyndigheden skal indhente og  

 gennemgå samtlige de akter som helt eller delvis er omfattet af det påklagede  

 afslag.
 I breve af  

 15. april 2005  

 og  

 22. juni 2005  

 rykkede jeg  

 ministeriet for svar i sagen.
Indenrigsministeriet  

 fremsendte herefter en udtalelse af  

 1. juli 2005  

 der var vedlagt en udtalelse af  

 28. juni 2005  

 fra  

 Lægemiddelstyrelsen.
Lægemiddelstyrelsen skrev således i sin udtalelse:
 I overensstemmelse med  

 telefonisk samtale d.d. fremsendes fuldt udtræk fra Lægemiddelstyrelsens  

 bivirkningssystem, samt kopi af den originale bivirkningsindberetning.
Det bemærkes i den  

 forbindelse, at hver enkelt bivirkningsindberetning ved modtagelsen bliver  

 indtastet i Lægemiddelstyrelsens bivirkningssystem.
Derefter bliver den  

 originale indberetning oprettet som selvstændig sag og lagt på arkiv.
Anmodes Lægemiddelstyrelsen om  

 aktindsigt i bivirkningsindberetninger, foretager Lægemiddelstyrelsen, efter  

 en  

 konkret vurdering, udtræk fra bivirkningssystemet til opfyldelse af  

 forpligtelser efter offentlighedsloven mv.
Følgelig vil der alene eksistere  

 udtræk fra bivirkningssystemet på en eventuel aktindsigtssag.
 Da Indenrigs- og  

 Sundhedsministeriet,  

 den  

 10. marts 2004, anmodede om at få fremsendt sagsmaterialet for  

 ovennævnte sag, fremsendte Lægemiddelstyrelsen,  

 den 26. marts 2004, følgelig det udtræk, der lå  

 på sagen, til Indenrigs- og Sundhedsministeriet, sammen med det øvrige  

 sagsmateriale.
 Indenrigs- og  

 Sundhedsministeriet skrev således i udtalelsen af  

 1. juli 2005  

 :
 Indledningsvis skal  

 Indenrigs- og Sundhedsministeriet beklage det sene svar i sagen.
Det skyldes  

 en  

 ekstraordinær stor arbejdsmængde samt sygdom i det kontor, der varetager  

 denne  

 sag.
 Ministeriet skal samtidig  

 beklage, at der først nu fremsendes det materiale fra Lægemiddelstyrelsens  

 anden sag med den originale bivirkningsindberetning, samt den fulde  

 indtastning  

 af indberetningen i Lægemiddelstyrelsens bivirkningssystem.
Til spørgsmålet om hvilke  

 sagsakter Indenrigs- og Sundhedsministeriet var i besiddelse af, da  

 ministeriet  

 traf afgørelse i sagen, kan oplyses, at ministeriet som grundlag for sin  

 afgørelse havde e-mail af  

 19.  

 januar 2004  

 fra (A), hvori denne påklagede Lægemiddelstyrelsens  

 afslag.
Dette fremgik af den samme e-mail.
Kopi heraf er tidligere fremsendt  

 til ombudsmanden.
Som grundlag for afgørelsen  

 havde ministeriet desuden telefonisk indhentet udtalelse fra chefkonsulent  

 farmaceut (C) i Lægemiddelstyrelsen, der oplyste, at styrelsen kun havde  

 modtaget én indberetning af bivirkningen uterus ruptur ved brug  

 af lægemidlet  

 (X) for den periode, som (A) havde anmodet om aktindsigt i.  

 Indberetningen  

 var foretaget af et hospital. (C) oplyste desuden, at lægemidlet (X) er  

 godkendt til forebyggelse af mavesår, men at lægemidlet desuden anvendes uden  

 for sit indikationsområde til igangsættelse af fødsler.
Den indberettede  

 bivirkning uterus ruptur var indtruffet ved anvendelse af  

 lægemidlet til  

 igangsættelse af en fødsel.
Da der alene var tale om én indberetning, som  

 altid  

 sker på standardskema, fandt ministeriet ikke anledning til at få en kopi af  

 selve indberetningen.
Indenrigs- og  

 Sundhedsministeriet kan fortsat henholde sig til sin vurdering af sagen, som  

 meddelt i brev herfra af  

 9.  

 juli 2004  

 til ombudsmanden.
Da der som sagt kun var tale om én  

 indberetning af en helt specifik bivirkning, var det uden betydning for  

 ministeriets afgørelse i sagen at have kendskab til de konkrete navne i den  

 pågældende bivirkningsindberetning, herunder hverken hospitalets, lægens  

 eller  

 patientens navn. Jeg erfarede efterfølgende at  

 A ikke længere var ansat på avisen D.
Da avisen tilsyneladende ikke ønskede  

 at  

 opretholde klagen, meddelte jeg  

 den 10. august 2005  

 over for avisen at jeg ikke foretog  

 mig mere i sagen.
Efter As telefoniske  

 henvendelse til en af mine medarbejdere  

 den 11. august 2005  

 meddelte jeg imidlertid ved breve af  

 16. august 2005  

 til A og Indenrigs- og Sundhedsministeriet at jeg efter omstændighederne  

 havde  

 valgt at oprette en ny sag med samme klagetema, men med A som sagspart i  

 stedet  

 for avisen D.
Jeg tilsendte A i den forbindelse en kopi af mit brev af  

 22. juni 2005  

 til ministeriet  

 og en kopi af Lægemiddelstyrelsens og ministeriets udtalelser af henholdsvis  

 28. juni 2005  

 og  

 1. juli 2005  

 med henblik på  

 at modtage As eventuelle bemærkninger.
Jeg modtog ikke bemærkninger fra  

 A i  

 den anledning.
Ombudsmandens udtalelse   

  

 1. Undersøgelsestema Oprindelig bad De  

 den 8. januar 2004  

 Lægemiddelstyrelsen om aktindsigt i sager i bivirkningsrådet vedrørende  

 uterus ruptur som følge af brugen af lægemidlet (X) i perioden 2000-  

 2003.
De bad i den forbindelse om at få tilsendt kopi af  

 sagsjournalerne og af samtlige akter i sagen.
Efter en telefonsamtale med  

 Lægemiddelstyrelsen udvidede De  

 den 12. januar 2004  

 Deres anmodning om aktindsigt til at omfatte samtlige bivirkninger ved  

 lægemidlet (X) i perioden 2000-  

 2003.
Lægemiddelstyrelsen fremsendte herefter et anonymiseret udtræk fra styrelsens  

 bivirkningssystem over samtlige bivirkninger (4 i alt) ved lægemidlet (X) i  

 den omhandlede  

 periode.
I et enkelt tilfælde var der tale om uterus ruptur.
Som  

 led i  

 anonymiseringen var bl.a. indberetningsstederne fjernet.
 De bad herefter Lægemiddelstyrelsen  

 om at få oplyst hvilket hospital der havde indberettet bivirkningen  

 uterus  

 ruptur.
 Under hensyn hertil og til  

 Deres klage til mig, har jeg forstået sagen således at De alene klager over  

 at  

 myndighederne ikke har ment at kunne oplyse navnet på det hospital der har  

 indberettet bivirkningen uterus ruptur ved lægemidlet (X). Min  

 undersøgelse  

 vedrører derfor alene dette spørgsmål om hvorvidt myndighederne var  

 berettigede  

 til at videregive oplysningen til Dem.
2. Myndighedernes  

 afvisning af at oplyse navnet på det indberettende hospital Det fremgår af sagen at hver  

 enkelt bivirkningsindberetning ved modtagelsen i Lægemiddelstyrelsen bliver  

 indtastet i Lægemiddelstyrelsens bivirkningssystem, se også lægemiddellovens  

 §  

 19 b, stk. 1 (lovbekendtgørelse nr. 656 af  

 28. juli 1995, som senest ændret ved lov nr.  

 1431 af  

 22. december 2004  

 ),  

 hvorefter Lægemiddelstyrelsen fører et register over indberettede  

 bivirkninger.  

 Efter indtastningen i det elektroniske register bliver den originale  

 indberetning oprettet som en selvstændig sag og lagt på arkiv.
 I forbindelse med min  

 behandling af sagen har jeg fra myndighederne (se Lægemiddelstyrelsens  

 udtalelse af  

 28. juni 2005  

 )  

 modtaget et fuldt udtræk fra bivirkningssystemet vedrørende bivirkningen  

 uterus ruptur  hvoraf bl.a. navnet på indberetningsstedet  

 fremgår  ligesom  

 jeg har modtaget en kopi af den originale bivirkningsindberetning samt en  

 udskrift af den pågældende patients journal.
Der foreligger således dels  

 en (manuel) sag som i dette tilfælde består af det indsendte  

 indberetningsskema  

 og en udskrift af den pågældendes patientjournal, dels en indførsel i det  

 elektroniske register over den pågældende indberetningssag.
Sidstnævnte  

 indførsel ses omfattet af offentlighedslovens § 5, stk. 1, nr. 2, hvorefter  

 retten til aktindsigt omfatter indførelser i journaler, registre og  

 andre  

 fortegnelser vedrørende den pågældende sags dokumenter.
Lægemiddelstyrelsen og  

 ministeriet har i deres afgørelser af henholdsvis  

 14. januar 2004  

 og  

 3. marts 2004  

 anført offentlighedslovens  

 § 12 som begrundelse for ikke at meddele Dem hospitalets navn.
Myndighederne  

 må  

 herved henvise til bestemmelsens stk. 1, nr. 1, hvorefter retten til  

 aktindsigt  

 ikke omfatter oplysninger om enkeltpersoners private, herunder økonomiske,  

 forhold.
Myndighederne har anført at oplysning om navnet på det indberettende  

 hospital vil give modtageren mulighed for at finde frem til den konkrete  

 patient der har haft bivirkningen, og dermed oplysning om dennes  

 helbredsforhold.
 Det fremgår af  

 Lægemiddelstyrelsens udtalelse af  

 26. marts 2004  

 at styrelsen har valgt at give Dem  

 aktindsigt ud fra overvejelser om meroffentlighed, jf. offentlighedslovens §  

 4,  

 stk. 1, 2. pkt., hvorefter en forvaltningsmyndighed kan give aktindsigt i  

 videre omfang medmindre andet følger af regler om tavshedspligt mv.
Oplysning om en persons  

 helbredsforhold er en fortrolig oplysning der er underlagt tavshedspligt, jf.  

 straffelovens § 152, stk. 3, og forvaltningslovens § 27, stk. 1, nr. 6. Det  

 er  

 en forudsætning for anvendelsen af bestemmelsen i § 27, stk. 1, nr. 6, at  

 oplysningerne angår bestemte personer, virksomheder eller foreninger mv.  

 Videregivelse af oplysninger om f.eks. rent private forhold vil derfor ikke  

 indebære et brud på tavshedspligten hvis videregivelsen sker i helt  

 anonymiseret  

 form, jf. f.eks. min udtalelse i Folketingets Ombudsmands beretning for 2003,  

 s. 699 ff*. Også unavngivne personer kan imidlertid være genstand for en  

 strafbar krænkelse af tavshedspligten idet det afgørende må være om de  

 pågældende oplysninger kendeligt for en lidt videre kreds tager sigte på en  

 bestemt persons privatliv, jf. f.eks. dommen i Ugeskrift for Retsvæsen 1960,  

 s.  

 382, der anså betegnelsen en overretssagfører, der tidligere har  

 spillet en  

 vis rolle i det kommunale liv i   for tilstrækkelig præcis.
Det er dog  

 næppe  

 nok at vedkommende kan genkende sig selv.
Se betænkning nr. 998/1984 om  

 tavshedspligt, s. 75, og John Vogter, Forvaltningsloven med kommentarer, 3.  

 udgave (2001), s. 523.
 Jeg har vanskeligt ved at se  

 at kendskab til det hospital i sagen der har indberettet den omhandlede  

 bivirkning, indebærer at offentligheden (en videre kreds, jf.  

 ovenfor) kan få  

 kendskab til den pågældende patients identitet.
 I den forbindelse bemærker  

 jeg at selv om en offentliggørelse af hospitalets navn måtte føre til  

 henvendelser til hospitalet fra offentlighedens side, er sundhedspersonalet  

 undergivet tavshedspligt (jf. kapitel 5 i lov om patienters retsstilling, lov  

 nr. 482 af  

 1. juli 1998,  

 og fra  

 1. januar 2007  

 kapitel 9 i sundhedsloven, lov nr. 546 af  

 24. juni 2005  

 ). Sådanne henvendelser ses derfor  

 ikke at indebære en øget risiko for at patientens identitet røbes.
 Jeg har gjort  

 Lægemiddelstyrelsen og Indenrigs- og Sundhedsministeriet bekendt med min  

 opfattelse,  

 og jeg har i dag henstillet til ministeriet at genoptage sagen med henblik på  

 at det vurderes om De ud fra det ovenfor anførte kan oplyses om navnet på det  

 indberettende hospital.
3. Indenrigs- og  

 Sundhedsministeriets manglende indhentelse af akter Det fremgår af sagen at  

 ministeriet ved afgørelse af sagen alene var i besiddelse af  

 Lægemiddelstyrelsens  

 afslag af  

 14. januar 2004  

 samt Deres klage til ministeriet af  

 19. januar 2004. Ministeriet har herved henvist til at  

 ministeriet forud for afgørelsen indhentede en telefonisk udtalelse fra en  

 chefkonsulent i Lægemiddelstyrelsen, jf. ministeriets udtalelse af  

 1. juli 2005  

 citeret ovenfor.  

 Da der kun var tale om én indberetning, som altid sker på standardskema, af  

 en  

 helt specifik bivirkning, var det efter ministeriets opfattelse uden  

 betydning  

 for ministeriets afgørelse i sagen at have kendskab til de konkrete navne i  

 den  

 pågældende bivirkningsindberetning, herunder hospitalets, lægens eller  

 patientens  

 navn.
Det er et grundlæggende  

 princip i dansk forvaltningsret at det påhviler den enkelte  

 forvaltningsmyndighed  

 at sørge for at de fornødne oplysninger om de foreliggende sager foreligger.  

 Princippet, der kaldes for official- eller undersøgelsesprincippet, gælder  

 også  

 i forbindelse med en rekursmyndigheds sagsbehandling.
Det er således i  

 forbindelse med behandlingen af en klagesag det klare udgangspunkt at det er  

 rekursmyndighedens ansvar at sagen er tilstrækkeligt oplyst.
Se bl.a.
Karsten  

 Loiborg mfl., Forvaltningsret, 2. udgave (2002), s.  

 1000 f.
Der kan ikke opstilles en  

 almindelig retningslinje for hvilke sagsoplysningsskridt en rekursinstans  

 skal  

 foretage i lyset af officialprincippet.
Rekursorganet har dog som minimum  

 pligt  

 til at skaffe det skriftlige grundlag som den påklagede afgørelse er truffet  

 på  

 grundlag af.
Se herved Bent Christensen, Forvaltningsret, Prøvelse, 2. udgave  

 (1994), s. 256, og ombudsmandens udtalelse i Folketingets Ombudsmands  

 beretning  

 for 1971, s. 41 ff*.
Efter min opfattelse kræver  

 en stillingtagen til spørgsmål om aktindsigt at rekursmyndigheden i  

 forbindelse  

 med sin behandling af sagen indhenter og gennemgår samtlige akter i sagen,  

 dvs.  

 det grundlag som den underliggende myndighed har afgjort sagen på.
Jeg  

 henviser  

 bl.a. til min udtalelse i Folketingets Ombudsmands beretning for 2001, s. 514  

 ff* (s. 524).
Jeg mener derfor det er  

 beklageligt at Indenrigs- og Sundhedsministeriet ikke indhentede samtlige  

 akter  

 i sagen.
Jeg har gjort ministeriet bekendt med min opfattelse.
4. Begrundelse Lægemiddelstyrelsen og  

 Indenrigs- og Sundhedsministeriet havde pligt til at begrunde deres  

 afgørelser  

 i sagen.
Kravene til begrundelse fremgår af forvaltningslovens §§ 22-24  

 hvoraf  

 bl.a. fremgår (§ 24, stk. 1, 1. pkt.) at en begrundelse for en afgørelse skal  

 indeholde en henvisning til de retsregler i henhold til hvilke afgørelsen er  

 truffet.
 Myndighederne burde således i  

 deres afgørelser af henholdsvis  

 14. januar 2004  

 og  

 3. marts 2004  

 have henvist til offentlighedslovens § 12,  

 stk. 1, nr. 1, i stedet for blot at henvise til offentlighedslovens § 12.
 Jeg har gjort  

 Lægemiddelstyrelsen og Indenrigs- og Sundhedsministeriet bekendt med min  

 opfattelse.
Som det fremgår ovenfor, har  

 jeg i dag henstillet til Indenrigs- og Sundhedsministeriet at genoptage sagen  

 med henblik på at vurdere om De ud fra de betragtninger jeg har anført, kan  

 oplyses om navnet på det indberettende hospital. Indenrigs- og  

 Sundhedsministeriet meddelte  

 den  

 24. februar 2006  

 at ministeriet havde givet A indsigt i oplysningen  

 om hvilket hospital der havde indberettet bivirkningen.
 NOTER: (*) FOB 1971, s. 41,  

 FOB 2001, s. 514, og  

 FOB 2003, s. 699.
