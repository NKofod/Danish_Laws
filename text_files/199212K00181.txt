Nr LSF 181 Forslag til Lov om forbud mod anvendelse af genetiske test ved ansættelser  

 og ved tegning af pensioner og forsikringer Fremsat af Rahbæk Møller (SF) Tommy Dinesen (SF) Gade (SF) Lilli  

 Gyldenkilde (SF) Birthe Hansen (SF) den 10. februar 1993 § 1. Ved genetisk test forstås i denne lov enhver undersøgelse,  

 som har til formål eller giver mulighed for at fastslå en persons  

 sandsynlighed for fremtidig sygdom, modtagelighed for ydre påvirkninger eller  

 besidden af bestemte egenskaber som følge af, at personen er bærer af  

 bestemte arveanlæg.
Genetiske test kan udføres med forskellige teknikker på  

 forskellige niveauer som kromosomer, gener, DNA, proteiner, væv og organer,  

 eventuelt suppleret med medicinsk anamnese, herunder familiær anamnese.
 § 2. En arbejdsgiver må ikke ved ansættelse og senere kræve eller  

 gøre brug af en genetisk test eller oplysninger fremkommet ved udførelse af  

 en genetisk test.
 Stk. 2. Arbejdsministeren kan bestemme, at der efter ansættelse  

 gøres brug af genetiske test for lidelser, som i den pågældende funktion  

 eller stilling ville medføre en risiko for andre.
 Stk. 3. For virksomheder, fag, faglige områder eller grupper af  

 ansatte, hvis arbejde er forbundet med fare for de ansattes sundhed, kan  

 arbejdsministeren, når der foreligger nødvendige arbejdsmiljømæssige hensyn,  

 fastsætte regler for anvendelsen af genetiske test efter ansættelse.
 Stk. 4. Forud for brug af bemyndigelserne i stk. 2 og 3 skal  

 indhentes informeret samtykke fra de berørte personer.
 Stk. 5. Forud for brugen af bemyndigelserne i stk. 2 og 3 skal  

 ministeren indhente samtykke fra Folketingets Arbejdsmarkedsudvalg.
 § 3. Afskediges en lønmodtager, fordi arbejdsgiveren i strid med §  

 2 har anvendt oplysninger fra en genetisk test, eller fordi lønmodtageren har  

 nægtet at fremlægge eller gennemgå en genetisk test, skal arbejdsgiveren  

 betale en godtgørelse.
 Stk. 2. Godtgørelsen, der ikke kan overstige 78 ugers løn,  

 fastsættes under hensyn til lønmodtagerens ansættelsestid og sagens  

 omstændigheder i øvrigt.
 § 4. Overtrædelse af § 2 straffes med bøde.
Stk. 2. Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
 § 5. I lov om forsikringsaftaler, jf. lovbekendtgørelse nr. 726 af  

 24. oktober 1986, som ændret ved § 3 i lov nr. 826 af 18. december 1991,  

 foretages følgende ændringer:
 1. Efter § 3 i kapitel I i afsnittet »Indledende regler«  

 indsættes:
»§ 3 a.
Ved indgåelse af aftaler efter denne lov og senere må  

 selskabet ikke kræve eller gøre brug af en genetisk test.
 Stk. 2. Aftaler indgået i strid med stk. 1 og afslag på indgåelse  

 af aftaler begrundet med oplysninger af den i stk. 1 nævnte karakter er  

 ugyldige.
Stk. 3. Tilsvarende gælder for opsigelse af forsikringen og  

 ændringer i forsikringsvilkårene.« 2. Overskriften til kapitel V affattes således:
»V.
Gennemførelses-, overgangs- og straffebestemmelser«.
 3. Efter § 133 indsættes:
 »§ 134. Overtrædelse af § 3 a, stk. 1, straffes med bøde.
Stk. 2. Ved overtrædelse af § 3 a, stk. 1, kan der endvidere  

 pålægges selskabet som sådant bødeansvar.« § 6. I lov om forsikringsvirksomhed, jf. lovbekendtgørelse nr. 511  

 af 16. juni 1992, som ændret senest ved lov nr. 1062 af 23. december 1992,  

 foretages følgende ændringer:
 1. Efter § 255 indsættes:
»§ 255 a.
Ingen pensionskasse, der omfattes af denne lov, må  

 ved optagelse af medlemmer og senere kræve eller gøre brug af en genetisk  

 test.
 Stk. 2. Optagelse eller nægtelse af optagelse af nogen som medlem  

 af en pensionskasse, der omfattes af denne lov, på grundlag af oplysninger af  

 den i stk. 1 nævnte karakter er ugyldig.
Stk. 3. Tilsvarende gælder for opsigelse af pensionsaftalen samt  

 ændringer i pensions- eller bidragsvilkår.« 2. I § 260, stk. 1, ændres »og § 255, stk. 1-2,»  

 til: », § 255, stk. 1-2, og § 255 a, stk. 1.«.
 § 7. I lov om tilsyn med firmapensionskasser, jf.  

 lovbekendtgørelse nr. 266 af 22. april 1992, som ændret ved lov nr. 1062 af  

 23. december 1992, foretages følgende ændringer:
 1. Efter § 9 indsættes i Kapitel 1 :
»§ 9 a.
Ingen pensionskasse, der omfattes af denne lov, må  

 ved optagelse af medlemmer og senere kræve eller gøre brug af en genetisk  

 test.
 Stk. 2. Optagelse eller nægtelse af optagelse af nogen som medlem  

 af en pensionskasse, der omfattes af denne lov, på grundlag af oplysninger af  

 den i stk. 1 nævnte karakter er ugyldig.
Stk. 3. Tilsvarende gælder for opsigelse af pensionsaftalen og  

 ændringer i pensions- eller bidragsvilkår.« 2. I § 71 ændres »§ 4, § 10, stk. 1« til: »§  

 4, § 9 a, stk. 1, § 10, stk. 1«.
 § 8. Loven træder i kraft den 1. juli 1993.
 § 9. Loven gælder ikke for Grønland og Færøerne, men kan ved kgl.  

 anordning sættes i kraft for disse landsdele med de afvigelser, som de  

 særlige færøske og grønlandske forhold tilsiger.
Bemærkninger til lovforslaget Almindelige bemærkninger Folketinget vedtog den 25. april 1991 folketingsbeslutning nr.
B 8, som  

 var fremsat af Socialistisk Folkeparti.
Vedtagelsen skete med stemmer fra  

 Socialdemokratiet, Socialistisk Folkeparti og Kristeligt Folkeparti  

 (Folketingstidende 1990-91 (2. samling), Folketingets forhandlinger sp. 483,  

 sp. 2169, sp. 5085 og Tillæg A sp. 1173). Som følge heraf fremsatte den  

 daværende arbejdsminister den 22. april 1992 lovforslag nr.
L 272  

 (Folketingstidende 1991-92, Folketingets forhandlinger sp. 9042, sp. 9338 og  

 tillæg A sp. 6569). Lovforslag nr.
L 272 blev genfremsat i uændret form den  

 8. oktober 1992 som lovforslag nr.
L 44 (Folketingstidende 1992-93,  

 Folketingets forhandlinger sp. 155, sp. 1108 og Tillæg A sp. 1277).
Folketingsbeslutning nr.
B 8 har følgende indhold:
»Folketinget pålægger regeringen at fremsætte lovforslag om forbud  

 mod anvendelse af genetiske test - i forbindelse med ansættelser og - i forbindelse med tegning af pensioner og forsikringer.« I bemærkningerne til beslutningsforslaget anføres bl.a.:
 »Udviklingen vil stille menneskeheden over for en lang række etiske  

 problemer ikke mindst i forbindelse med fostervands- og moderkageprøver.
Dette beslutningsforslag søger ikke at afklare alle de vanskelige  

 spørgsmål, vi vil stå overfor i de kommende år.
Forslaget sigter alene mod to  

 områder, hvor problemstillingen er forholdsvis klar og overskuelig.
 I en lang række lande - herunder USA og Tyskland - er mange virksomheder  

 begyndt at stille krav om DNA-analyser af jobsøgere for at kunne frasortere  

 dem, der af genetiske grunde vil have svært ved at trives i virksomhedernes  

 arbejdsmiljø.
 En sådan udvikling er et stort skridt i retning af at udvælge mennesker,  

 der kan overleve i et dårligt arbejdsmiljø, i stedet for at forbedre  

 arbejdsmiljøet.
Det foreslås derfor, at man allerede nu forbyder en sådan brug af  

 DNA-analyser.
Det bør forbydes, såvel at arbejdsgivere stiller krav om  

 sådanne analyser som betingelse for et ansættelsesforhold, som at jobsøgere  

 fremlægger DNA-analyser.
Tilsvarende bør det forbydes, at forsikringsselskaber stiller krav om  

 DNA-analyser som betingelse for at tegne livsforsikringer, pensioner og  

 lignende.
I dag stilles krav om lægeundersøgelser for at udskille dem, der  

 allerede har udviklet en helbredstilstand betegnet som »dårlige  

 liv«.
Det er et alvorligt skridt i retning af yderligere opdeling af  

 befolkningen, hvis også genetisk betingede anlæg for sygdom giver anledning  

 til særbehandling.
Det foreslås derfor at gribe ind over for en sådan  

 udvikling, før den er blevet et problem.' Som det fremgår, definerede beslutningsforslag nr.
B 8 genetiske test som  

 DNA-analyser.
Lovforslagene nr.
L 272 og L 44 definerede derfor genetiske  

 test på samme snævre måde.
Det var et af de forhold, der gav anledning til  

 kritik under høringsrunden.
Dette lovforslag indeholder derfor en langt  

 bredere definition af genetiske test end de tidligere fremsatte lovforslag.
Lovforslag nr.
L 272 har været sendt til høring i følgende organisationer  

 m.v.: LO, DA, FTF, SALA, AC, FR-Fællesrepræsentationen, Kommunernes  

 Landsforening, Amtsrådsforeningen, Københavns Kommune, Frederiksberg Kommune,  

 Forbrugerrådet, Advokatrådet, Retslægerådet, Pensionskasserådet,  

 Assurandør-Societetet, Landbrugsraadet, Arbejdsmiljørådet, Den almindelige  

 danske Lægeforening og Sundhedsstyrelsen.
Derudover har Det Etiske Råd  

 fremsat en udtalelse over lovforslaget.
 Nogle organisationer, herunder FTF og AC, støttede udkastet og ønskede det  

 på nogle punkter skærpet.
 Andre organisationer, herunder DA, var generelt betænkelige ved udkastet i  

 det hele taget.
Assurandør-Societetet fandt, at udkastet på forsikringsområdet var  

 overflødigt.
Assurandør-Societetet og Pensionskasserådet fandt det endvidere  

 urimeligt helt generelt at forbyde forsikringsselskaber og pensionskasser at  

 gøre brug af DNA-analyser.
Endelig gav LO udtryk for, at man på den ene side anerkender et behov for  

 et forslag, som folketingsbeslutningen er udtryk for.
På den anden side fandt  

 man, at der kan opstå en konflikt i forhold til arbejdsmiljølovgivningen.
LO  

 fandt ikke, at beslutningsforslaget kan være vendt mod den  

 forskelsbehandling, der måtte indebære en positiv og begunstigende  

 særbehandling af den enkelte gennem tilpasning af arbejdsmiljøet til  

 arbejdstagerens individuelle forudsætninger.
På den baggrund foreslog LO, at udkastet begrænses til alene at omfatte  

 ansættelsessituationen.
Arbejdsmiljørådet har behandlet udkastet på 2 møder,  

 og rådet besluttede at nedsætte et hurtigtarbejdende udvalg, der skulle komme  

 med en indstilling vedrørende dette.
Arbejdsmiljørådet har i udtalelsen lagt vægt på, at der på den ene side  

 ikke ved indgåelse af et ansættelsesforhold bør foretages en sortering af  

 arbejdskraften på baggrund af test.
På den anden side fandt  

 Arbejdsmiljørådet, at det efter ansættelsesforholdets etablering vil være i  

 strid med arbejdsmiljølovens beskyttelseshensyn at fratage arbejdstagerne de  

 rettigheder, der vil give pågældende den beskyttelse mod ulykker og sygdom,  

 som den tekniske/medicinske udvikling giver mulighed for.
 Arbejdsmiljørådet fandt, at det afgørende ikke var foretagelsen af testen,  

 men spørgsmålet om adgang til testens resultater.
 Arbejdsmiljørådet kunne således ikke støtte udkastet til lovforslag.
 Sundhedsstyrelsen anførte bl.a., at udkastet til lovforslag rummede en  

 indbygget mulighed for konflikt mellem hensynet til på den ene side at  

 minimere arbejdsmiljøbetingede helbredsrisici for den enkelte arbejdstager og  

 på den anden side hensynet til i videst muligt omfang at forhindre  

 forskelsbehandling af arbejdstagere.
Som det fremgår, er det især dilemmaet mellem på den ene side et ønske om  

 at beskytte følsomme oplysninger og på den anden side mulighed for at sikre  

 arbejdsmiljøet, der har optaget de hørte organisationer.
Baggrunden for  

 dilemmaet er, at de to lovforslag i modsætning til beslutningsforslaget ikke  

 kun forbyder brug af genetiske test ved ansættelser, men også efter  

 ansættelsen.
Derved umuliggøres brug af genetiske test f.eks. i forbindelse  

 med arbejdsmiljøforskning.
Den bredere definition af genetiske test i det  

 foreliggende lovforslag forstærker problemet.
Den tidligere regering søgte at løse problemet ved hjælp af en  

 dispensationsbestemmelse, der også omfattede genetiske test i forbindelse med  

 ansættelser.
Dette har givet anledning til kritik og er også efter  

 forslagsstillernes opfattelse en dårlig løsning.
I dette lovforslag er der derfor ingen dispensationsmulighed i forbindelse  

 med ansættelser.
Derimod kan der gives dispensation til at foretage genetiske  

 test efter ansættelsen under en række betingelser, herunder samtykke fra de  

 berørte mennesker og fra Folketingets Arbejdsmarkedsudvalg.
På forsikringsområdet er det derimod såvel forslagsstillernes som den  

 tidligere regerings opfattelse, at forbudet bør være absolut og gælde både  

 ved tegningen af forsikringer og for tiden derefter.
I forhold til de  

 tidligere fremsatte lovforslag er det i det foreliggende præciseret, at  

 afslag på indgåelse af forsikringsaftaler på grund af oplysninger fra en  

 genetisk test er ugyldig.
Økonomiske og administrative konsekvenser Lovforslaget har ikke økonomiske konsekvenser for det offenltige.
Den  

 almindelige administration af loven, herunder af dispensationsbeføjelsen, vil  

 medføre administrative meromkostninger.
Bemærkninger til forslagets enkelte bestemmelser Til § 1 Det tidligere fremsatte lovforslag (nr.
L 44) medtager kun DNA-analyser på  

 genomet.
En række test på proteiner, væv og organer fastslår imidlertid med  

 større analytisk nøjagtighed, om personen er bærer af bestemte arveanlæg.
Et  

 eksempel er den arvelige mangel på proteinet alfa-1-antitrypsin, som er  

 associeret med øget forekomst af den kroniske lungelidelse emphysem hos bl.a.  

 rygere og støvudsatte.
Et andet eksempel er arvelig mangel på proteinet  

 glucose-6-phosphat dehydrogenase, som medfører en øget risiko for hæmolytisk  

 anæmi (ødelæggelse af de røde blodlegemer) efter udsættelse for specifikke  

 kemiske stoffer.
 Udvidelsen af definitionen betyder, at allerede velbeskrevne teknikker,  

 som bl.a. bestemmer proteinkoncentrationer i blod, og teknikker under  

 udvikling tages med.
 Ved at medtage den medicinske anamnese i definitionen tages der højde for,  

 at en grundig kortlægning af en persons (og familiens) sygdomsmønster kan  

 afsløre arvelige egenskaber.
 Med den foreslåede definition bringes lovforslaget i overensstemmelse med  

 Europarådets anbefalinger.
Til § 2 Bestemmelsen sikrer mod, at en lønmodtager ikke før eller under  

 ansættelsen mødes med et krav fra arbejdsgiveren om at gennemgå en genetisk  

 test, som den er defineret i § 1. Med den foreslåede formulering præciseres  

 det, at heller ikke oplysninger fremkommet ved en tidligere genetisk test må  

 anvendes i forbindelse med arbejdsforhold.
 Arbejdstagerens almindelige pligt til ved ansættelsen at oplyse om  

 sygdomsforhold, der kan eller må antages at ville have betydning for  

 ansættelsesforholdet, gælder hermed ikke for oplysninger, der er fremkommet  

 ved en genetisk test.
Forbudet mod brug af genetiske test er absolut i forbindelse med  

 ansættelser.
Efter ansættelsen anses det for uhensigtsmæssigt med et  

 totalforbud.
Det kan ikke afvises, at det i nogle situationer kan være  

 hensigtsmæssigt at anvende genetiske test til at sikre, at personer ikke  

 udsættes for arbejdsvilkår, som netop disse personer ikke kan tåle, men som  

 ikke er helbredstruende for andre.
Det kan heller ikke afvises, at  

 oplysningen om en persons anlæg for sygdom kan have betydning for at vurdere  

 risici for andre end anlægsbæreren.
 Bibeholdelse af dispensationsmuligheden efter ansættelsen skal i øvrigt  

 ses i sammenhæng med den betydelige udvidelse af definitionen i § 1, hvorved  

 allerede kendte og ibrugtagne teknikker kommer ind under lovens  

 anvendelsesområde.
Forud for anvendelse af bemyndigelsen i stk. 2 og 3 skal ministeren  

 indhente samtykke fra Folketingets Arbejdsmarkedsudvalg.
Derved sikres, at  

 såvel Folketinget som offentligheden kan følge udviklingen, og at Folketinget  

 kan gribe ind med præciseringer af denne lov, hvis udviklingen gør det  

 nødvendigt.
Forud for indstillingen til Arbejdsmarkedsudvalget forventes  

 ministeren at have indhentet udtalelser fra Arbejdsmiljørådet,  

 Sundhedsstyrelsen og andre relevante myndigheder.
 Desuden forudsætter en anvendelse af bemyndigelsen, at de berørte personer  

 har givet informeret samtykke.
Til § 3 Bestemmelsen indebærer, at en afskedigelse med henvisning til oplysninger,  

 der er fremkommet ved en genetisk test eller begrundet med, at lønmodtageren  

 har nægtet at fremlægge eller gennemgå en sådan analyse, ikke er lovlig.
Konsekvensen af en afskedigelse er, at arbejdsgiveren skal betale en  

 godtgørelse, der skal dække den ikkeøkonomiske skade, den pågældende har  

 lidt.
Der er intet til hinder for, at der ved siden af godtgørelsen ydes  

 erstatning efter de almindelige regler.
 Godtgørelsens størrelse fastsættes under hensyn til ansættelsens varighed  

 og sagens omstændigheder i øvrigt.
 Bestemmelsen gælder kun ved arbejdsgiverens opsigelse.
Til § 4 Der foreslås alene en straf af bøde for overtrædelse af § 2. Bestemmelsen  

 forudsætter, at de almindelige betingelser for idømmelse af strafansvar er  

 opfyldt.
 Bestemmelsen i stk. 2 hjemler bødestraf for selskaber, virksomheder,  

 staten, kommuner, amter osv. efter de almindelige regler herom.
Til § 5 Efter de gældende regler i forsikringsaftaleloven er der intet til hinder  

 for, at et forsikringsselskab f.eks. ved tegning af en livsforsikring stiller  

 krav om, at forsikringstageren fremlægger en genetisk test som betingelse for  

 tegning af forsikringen.
 Det er oplyst fra forsikringsbranchen, at danske selskaber i dag slet ikke  

 anvender DNA-analyser ved tegning af pensioner og forsikringer, ligesom der  

 heller ikke er planer om at indføre anvendelse af sådanne analyser.
I nr. 1 fastsættes det, at forsikringsselskaber ved indgåelse af  

 forsikringsaftaler og senere ikke kan kræve eller gøre brug af en genetisk  

 test.
Bestemmelsens andet led »eller gøre brug af« indeholder et  

 forbud mod at anvende resultaterne af en genetisk test, som selskabet ikke  

 har krævet, men som forelå i forvejen.
 Forbudet gælder derfor ikke forsikringstagerens fremlæggelse af genetisk  

 test, men hvis forsikringstageren søger at fremlægge en sådan analyse, har  

 selskabet pligt til at nægte at modtage og anvende analysen.
Endvidere reguleres den civilretlige konsekvens.
Forslagsstillerne har  

 ment, at en udtrykkelig regel om ugyldighedsvirkning ved brugen af sådanne  

 oplysninger er påkrævet både for så vidt angår optagelse eller afslag på en  

 anmodning herom og ændringer i bidrags- og pensionsvilkår, såfremt  

 forsikringsselskabet senere kommer i besiddelse af oplysninger, der hidrører  

 fra genetiske test.
Et forsikringsselskab vil herefter i 3 situationer være  

 udelukket fra og med nogen retsvirkning at anvende oplysninger fra genetiske  

 test i strid mod forbudet:
 1. Indgåelse af aftale om forsikring.
 2. Afslag på indgåelse af aftale.
3. Opsigelse af en forsikringsaftale begrundet med helbredsoplysninger,  

 der hidrører fra genetiske test.
Dette gælder også ændringer i  

 aftalevilkårene.
Et selskab vil altså ikke efterfølgende kunne gøre gældende,  

 at der er indtrådt bristede forudsætninger, såfremt disse grunder sig på  

 oplysninger fra genetiske test.
I nr. 2 bestemmes det, at hvis forbudet overtrædes, vil  

 forsikringsselskabet ifalde strafansvar.
Forsikringstageren, der ikke er  

 omfattet af forbudet i nr. 1, ifalder derimod ikke strafansvar, hvis en  

 DNA-analyse anvendes.
Til § 6 For livsforsikringsselskaber og tværgående pensionskasser er  

 retsstillingen i dag, at Finanstilsynet ifølge § 30, stk. 1, nr. 5, i lov om  

 forsikringsvirksomhed godkender de formularer til erklæringer, som skal  

 afgives af den forsikringssøgendes læge og den forsikringssøgende selv  

 angående dennes helbredstilstand.
Formålet med helbredsbedømmelse ved forsikringstegning er, at en  

 forsikringssøgende ikke må kunne spekulere mod de andre forsikringstagere  

 ved, at antagelserne om sandsynligheden for dødsfald eller invaliditet, som  

 de fremgår af det af tilsynet godkendte tekniske grundlag, ikke passer på  

 vedkommende.
Helbredsundersøgelsens formål er således at identificere de  

 personer, der på baggrund af en viden om eget helbred, som kun de har,  

 bevidst påfører en ordning en større risiko end beregningsmæssigt forudsat.  

 Ved helbredsbedømmelse spørges der i dag til allerede konstaterede sygdomme.
 Der er i dette folketingsår vedtaget en lov om ændring af lov om  

 livsforsikringsvirksomhed, hvorefter kravet om forhåndsgodkendelse ophævedes  

 (lov nr. 1062 af 23. december 1992). Finanstilsynet skal herefter påse, at  

 livsforsikringsselskabers og tværgående pensionskassers regler for bl.a.  

 helbredsoplysninger, som de forsikringssøgende skal afgive til bedømmelse af  

 risikoforholdene, er fyldestgørende og yder den enkelte forsikringstager og  

 andre berettigede betryggende sikkerhed.
 Finanstilsynet kan i givet fald udstede påbud om, at disse regler skal  

 ændres, såfremt de ikke anses for betryggende, eller hvis de strider mod  

 anden lovgivning.
I nr. 1 forbydes, at tværgående pensionskasser ved optagelse af medlemmer  

 og senere kræver eller gør brug af en DNA-analyse.
Der henvises i øvrigt til  

 bemærkningerne til § 5, nr. 1.
I nr. 2 gives mulighed for bødestraf ved overtrædelse af bestemmelsen.
Der  

 henvises i øvrigt til bemærkningerne til § 5, nr. 2.
Til § 7 For firmapensionskasser er retsstillingen i dag, at Finanstilsynet ifølge  

 § 13, nr. 5, i lov om tilsyn med firmapensionskasser godkender regler for  

 helbredsbedømmelse.
Formålet med helbredsbedømmelse ved tegning af en pensionsordning er, at  

 en pensionstager ikke må kunne spekulere mod de andre pensionstagere ved, at  

 antagelserne om sandsynligheden for dødsfald eller invaliditet, som de  

 fremgår af det af tilsynet godkendte tekniske grundlag, ikke passer på  

 vedkommende.
Helbredsundersøgelsens formål er således at identificere de  

 personer, der på baggrund af en viden om eget helbred, som kun de har,  

 bevidst påfører en pensionsordning en større risiko end beregningsmæssigt  

 forudsat.
Ved helbredsbedømmelse spørges der i dag til allerede konstaterede  

 sygdomme.
 Der er i denne samling vedtaget en lov om ændring af lov om tilsyn med  

 firmapensionskasser, hvorefter kravet om forhåndsgodkendelse ophævedes (lov  

 nr. 1062 af 23. december 1992). Finanstilsynet skal herefter påse, at  

 firmapensionskassers regler for bl.a. helbredsoplysninger, som de  

 pensionssøgende skal afgive til bedømmelse af risikoforholdene, er  

 fyldestgørende og yder den enkelte pensionstager og andre berettigede  

 betryggende sikkerhed.
 Finanstilsynet kan i givet fald udstede påbud om, at disse regler skal  

 ændres, såfremt de ikke anses for betryggende, eller hvis de strider mod  

 anden lovgivning.
I nr. 1 forbydes, at firmapensionskasser ved optagelse af medlemmer og  

 senere kræver eller gør brug af en DNA-analyse.
Der henvises i øvrigt til  

 bemærkningerne til § 5, nr. 1.
I nr. 2 gives mulighed for bødestraf ved overtrædelse af bestemmelsen.
Der  

 henvises i øvrigt til bemærkningerne til § 5, nr. 2.
Til § 9 Området er et anliggende for Færøernes og Grønlands hjemmestyre efter  

 hjemmestyrelovene, hvorfor disse områder er undtaget fra lovens territoriale  

 gyldighedsområde.
