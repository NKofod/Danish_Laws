God revisorskik Ved skrivelse af 9. februar 1996 - modtaget i  

 disciplinærnævnet samme dag - har advokat Jørgen B.
Elmer  

 som kurator i Vekselerer- og Bankierfirmaet Henrik-Holm Hansen's konkursbo,  

 samt som kurator i konkursboerne Henrik Holm-Hansen Holding A/S og Helle  

 Holm-Hansen Invest ApS indgivet en klage over statsautoriseret revisor  

 Jørgen B.
Elmer.
 Erhvervs- og Selskabsstyrelsen har oplyst, at Kent  

 Hedegaard siden den 16. april 1986 har haft beskikkelse som statsautoriseret  

 revisor.
 Indklagede har udarbejdet regnskaber for Henrik  

 Holm-Hansens personlige virksomhed for 1987, 1988 og 1989. Indklagedes  

 påtegning på det seneste regnskab er dateret den 27. juni 1990.  

 Endvidere har indklagede kvartalsmæssigt og senest den 6. juni 1990  

 udsendt revideret regnskab for en valutapulje samt udarbejdet selvangivelser  

 for Henrik Holm-Hansen personligt senest for 1989. Endelig har indklagede  

 udarbejdet regnskaber for Henrik Holm-Hansen Holding A/S og Helle Holm-Hansen  

 Invest ApS, senest for regnskabsåret 1989/90 med  

 revisionspåtegninger af 12. februar 1991.
 Det fremgår af sagen, at konkursdekret blev afsagt  

 over klagerens personlige virksomhed den 26. marts 1991.
Kurator, advokat Jørgen B.
Elmer har i  

 klageskrivelsen anført følgende klagepunkter:
 1.
 at indklagede med sin viden om eksistensen af udenlandske  

 indkomster ved udarbejdelse af regnskaber for Henrik Holm-Hansen Vekselerere-  

 & Bankierfirma for 1987, 1988 og 1989 samt selvangivelse for Henrik  

 Holm-Hansen for 1989 har krænket de pligter, der påhviler ham som  

 statsautoriseret revisor.
 2.
 at indklagede med sin viden om Henrik Holm-Hansens  

 økonomiske situation har handlet i strid med god revisorskik ved at  

 udsende erklæringer senest den 6. juni 1990 til kunderne i valutapulje  

 1, der var baseret på resultatet i de enkelte valutapuljer.
 3.
 at indklagede med sit kendskab til virksomhedens forhold  

 har handlet i strid med god revisionsskik ved den 12. februar 1991 at  

 underskrive regnskab for Helle Holm-Hansen Invest ApS for regnskabsåret  

 1. maj 1989 til  30. april 1990 med en blank revisionspåtegning.
Advokat J.
Korsø Jensen, der repræsenterer  

 indklagede, har i skrivelse af 20. februar 1996 påstået klagen  

 afvist under henvisning til, at forældelsesfristen er overskredet.
Som følge heraf tilskrev nævnet den 25. marts  

 1996 kurator, advokat Jørgen B.
Elmer, om  

 forældelsesspørgsmålet og anførte "Ifølge  

 de tidsmæssige oplysninger i klageskrivelsen er det tilsyneladende  

 alene indklagedes underskrift af revisionspåtegningen af 12. februar  

 1991 på 1989/90 regnskabet for Helle Holm-Hansen Invest ApS, der ligger  

 senere end 5 år før indgivelse af klagen til  

 nævnet..." og anmodede om eventuelle bemærkninger til  

 forældelsesspørgsmålet.
Kurator fremsendte herefter ved skrivelse af 13. juni 1996  

 til nævnet regnskabet for Helle Holm-Hansen Invest ApS for 1989/90 og  

 regnskab for Henrik Holm-Hansen Holding A/S for 1989/90 med indklagedes  

 revisionspåtegninger af 12. februar 1991 og har under henvisning til  

 disse revisionspåtegninger og til, at indklagedes rådgivende  

 virke først ophørte i forbindelse med afsigelsen af  

 konkursdekretet over Henrik Holm-Hansen, gjort gældende, at indklagedes  

 rådgivende virke, for de 3 konkursboer, der har indgivet klagen, skal  

 betragtes som en enhed.
Da indklagede har fortsat sit virke frem til Henrik  

 Holm-Hansens konkurs uden frivillig afbrydelse heraf, er den samlede  

 rådgivning fra indklagedes side for de 3 klagere omfattet af begrebet  

 "fortsat forbrydelse", idet der foreligger en række nært  

 sammenhængende ensartede handlinger, som hver for sig berettiger til  

 den af klagerne ønskede sanktion, hvorefter ingen af handlingerne er  

 forældede.
Forældelsesfristen skal først regnes fra de to  

 revisionspåtegninger af 12. februar 1991.
 Subsidiært har kurator gjort gældende, at i  

 hvert fald revisionspåtegningerne af 12. februar 1991 på  

 regnskaberne for Henrik Holm-Hansens Holding A/S og Helle Holm-Hansen ApS  

 skal realitetsbehandles.
 I skrivelse af 25. juni 1996 har advokat Korsø  

 Jensen fastholdt det i skrivelsen af 20. februar 1996 anførte og  

 anført supplerende, at forældelsesfristen må  

 fastsættes som anført i nævnets skrivelse af 25. marts  

 1996, samt at der i klageskrivelsen, hvor alene regnskabet for Helle  

 Holm-Hansen Invest ApS er omtalt, ikke nærmere er redegjort for, hvad  

 klagen i denne relation vedrører, hvorfor der ikke objektivt set inden  

 forældelsesfristens udløb er indgivet nogen konkret klage.
 Nævnet har herefter udskilt spørgsmålet  

 om forældelse til særskilt afgørelse.
 Disciplinærnævnet skal udtale:
Efter nævnets opfattelse må det fra den  

 almindelige strafferet kendte begreb "fortsat forbrydelse" antages at finde  

 analog anvendelse vedrørende disciplinære forseelser.
Henset til  

 de påklagede forholds relativt begrænsede antal sammenholdt med,  

 at de vedrører dels en personlig virksomhed, dels to selskaber og  

 således angår forskellige retssubjekter, finder nævnet  

 imidlertid ikke, at de påklagede forhold udgør en række,  

 ensartede og kontinuerlige forhold.
De kan således ikke betegnes som en  

 "fortsat forbrydelse". Forældelsesfristen må derfor regnes fra  

 foretagelsen af hver enkelt af de påklagede handlinger og ikke  

 først fra ophøret af den seneste af disse handlinger.
 Det følger heraf, at forældelsen for så  

 vidt angår klagepunkt 1 og 2 løber fra afgivelsen af det seneste  

 regnskab den 27. juni 1990 og fra udsendelsen af den seneste erklæring  

 den 6. juni 1990, og således ligger mere end 5 år før  

 indgivelsen af klagen den 9. februar 1996. Disse klagepunkter anses derfor  

 som forældede, jf. § 18 c i lov om statsautoriserede revisorer.
 Med hensyn til klagepunkt 3 vedrørende det af  

 indklagede for Helle Holm-Hansen Invest ApS den 12. februar 1991 afgivne  

 regnskab foreligger der ikke forældelse, idet handlingen ligger senere  

 end 5 år før indgivelsen af klagen, hvorfor dette forhold kan  

 fremmes til realitetsbehandling i nævnet.
 Det af klageren påberåbte regnskab for Henrik  

 Holm-Hansen Holding A/S for 1989/90 med indklagedes påtegning af 12.  

 februar 1991 er først inddraget under klagen ved klagerens  

 fremsendelse af processkriftet af 3. juni 1996. Da indklagedes  

 påtegning på dette tidspunkt ligger mere end 5 år  

 før indgivelsen af processkriftet, er denne del af klagen ligeledes  

 forældet.
 Klagen vil herefter være at fremme til  

 realitetsbehandling alene for så vidt angår regnskabet for Helle  

 Holm-Hansen Invest ApS for 1989/90 med indklagedes påtegning af 12.  

 februar 1991.
