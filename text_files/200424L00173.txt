Betænkning afgivet af Uddannelsesudvalget den 21. april 2005 Betænkning over Forslag  

 til lov om ændring af lov om folkeskolen (Mere frit skolevalg inden for og over kommunegrænser) [af  

 undervisningsministeren (Bertel Haarder)] 1. Udvalgsarbejdet Lovforslaget blev fremsat den 23. februar 2005 og var til 1.  

 behandling den 2. marts 2005. Lovforslaget blev efter 1. behandling henvist  

 til  

 behandling i Uddannelsesudvalget.
Møder Udvalget har behandlet lovforslaget i 3 møder.
Tidligere behandling Lovforslaget er i hovedtræk en genfremsættelse af lovforslag nr.  

 L 80 i folketingsåret 2004-05, 1. samling.
Udvalget har fået omdelt det  

 materiale, der forelå i forbindelse med behandlingen af L 80, herunder de  

 høringssvar, som den daværende undervisningsminister sendte til udvalget.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (SF, RV og EL) indstiller lovforslaget til  

  

 forkastelse  

  

 ved 3. behandling.
Det Radikale Venstres  

 medlemmer af udvalget støtter, at hver enkelt kommune tager ansvar for at  

 tilrettelægge  

 skolernes kapacitet, skoledistrikterne og mulighederne for frit valg med  

 henblik på at give både børn og forældre gode muligheder for skolevalg.
Vi  

 har  

 noteret, at regeringen angiver, at 75 pct. af kommunerne har frit skolevalg.  

 I  

 lyset af den del af strukturreformen, der indebærer kommunesammenlægninger,  

 kan  

 man formode, at stadig flere børn og forældre vil være omfattet af frit  

 skolevalg.  

 Da det i forbindelse med strukturreformen også er en del af regeringens  

 retorik, at man må vise tillid til den kommunale opgaveløsning, forekommer  

 nærværende lovforslag dels overflødigt, dels at indebære et risikomoment i  

 forhold til kapacitetsglidninger for at kunne imødekomme det pligtmæssige  

 frie  

 valg.
Den tidligere undervisningsminister kunne ikke oplyse, hvilken ledig  

 kapacitet der er i en gennemsnitskommune, jf. svaret på spørgsmål 9 til  

 lovforslag  

 nr.
L 80, folketingsåret 2004-05, 1. samling, blot at klassekvotienten i  

 gennemsnit  

 ligger på 19,77. Det fortæller intet om ledig kapacitet, da kommunerne selv  

 fastsætter klassestørrelsen.
Da frit skolevalg i dag i alt overvejende grad  

 afvises med hensyn til kapacitet, jf. svaret på spørgsmål 1 til L 80,  

 folketingsåret 2004-05, 1. samling, findes lovforslaget at kunne skabe falske  

 forventninger hos børn og forældre.
 Da regeringen samtidig  

 ønsker at indskrænke det pligtmæssige frie valg for børn, der har et »ikke  

 uvæsentligt« behov for undervisning i dansk som andetsprog, findes  

 lovforslaget  

 at være uhensigtsmæssigt asymmetrisk.
Det Radikale Venstre har  

 den ambition, at alle skoler er gode skoler, jf. beslutningsforslaget om et  

 lokalt forankret udviklingsprogram for folkeskolen, der vil blive fremsat  

 senere i samlingen.
Her fastslås, at det bl.a. er gennem samarbejdet om  

 skolen  

 og ikke gennem en centralt gennemført pligt til til- og fravalg af skolen, at  

 kvaliteten fremmes.
Da Det Radikale Venstre  

 støtter, at kommunerne selv tilrettelægger det frie valg som en integreret  

 del  

 af kommunens skolepolitik.
Det Radikale Venstre kan derfor ikke støtte  

 lovforslaget.
Enhedslistens  

 medlem af udvalget udtaler, at regeringen vil gøre det muligt at vælge  

 folkeskole inden for kommunen og på tværs af kommunegrænserne.
Selvfølgelig  

 kun,  

 hvis der er plads.
 Denne ret har man i rigtig mange kommuner i forvejen.
Ganske få børn, der søger om en anden skole, afvises, og det  

 sker altovervejende, fordi der ikke er plads.
Og den tilstand ændrer  

 lovforslaget altså ikke på.
Enhedslisten ønsker, at den lokale folkeskole afspejler  

 lokalområdet.
Det er en styrke, at skolen afspejler den sociale og kulturelle  

 mangfoldighed, der er langt de fleste steder i landet.
Der er selvfølgelig et økonomisk spørgsmål.
Hvordan vil en  

 kommune, hvor den demokratisk valgte kommunalbestyrelse har valgt at  

 prioritere  

 folkeskolen, økonomisk kunne håndtere, at nabokommunens forældre gerne vil  

 have  

 deres børn ind på dennes skoler, fordi nabokommunen har valgt at prioritere  

 en  

 lavere kommuneskat? Særlig hvis udgangspunktet for betalingen over  

 kommunegrænsen  

 bliver den laveste gennemsnitsbetaling.
 Samtidig udtrykker lovforslaget efter Enhedslistens opfattelse  

 regeringens dobbeltmoral.
Regeringen har netop fremsat et lovforslag, der skal gøre det  

 meget lettere at tvangssprede tosprogede elever.
Mulighederne for at sprede  

 tosprogede elever skal styrkes, og det bliver et kriterium i sig selv, at de  

 skal sendes hen på skoler, hvor andelen af tosprogede er mindre.
 Man kan altså konstatere, at regeringen ønsker mere valgfrihed   

 for de »rigtige«.
Enhedslisten vil en anden vej.
Vi vil gøre den lokale folkeskole  

 til den bedst mulige skole  for alle i lokalområdet.
Vi vil ad  

 frivilligheden  

 vej forsøge at tiltrække forældrene i lokalområdet til lokalområdets skole.
Vi tror på folkeskolen som en fantastisk vigtig del af samfundet,  

 som skal prioriteres meget højt.
Ikke løbende udsættes for nedskæringer, som  

 denne regering har gjort.
 Lovforslaget er grundlæggende overflødigt, idet det frie valg  

 eksisterer rigtig mange steder, og da lovforslaget risikerer at trække  

 skolernes niveau nedad, kan Enhedslisten ikke støtte det.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Louise Frevert (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Bjarne Laustsen (S)   

 Carsten Hansen (S)   

 Christine Antorini (S)   

 Kirsten Brosbøl (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Majbrit Berlau (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 104 Bilagsnr.
