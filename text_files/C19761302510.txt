 Til samtlige til eksport af kød, slagteaffald og kødvarer samt slagtet  

 fjerkræ og heraf fremstillede produkter autoriserede virksomheder samt  

 dyrlægerne ved disse.
 Udstedelse af veterinærcertifikater.
 I henhold til § 9, stk. 4, i landbrugsministeriets bekendtgørelse nr. 190  

 af 22. maj 1975 om udførsel af kød m.m. samt skrivelse fra  

 veterinærdirektoratet af 14. oktober 1964 til fjerkræslagterierne og  

 dyrlægerne ved disse, må oprindelses- og sundhedscertifikater ikke udstedes  

 for varer, efter at disse er afsendt, medmindre veterinærdirektoratets  

 tilladelse i hvert enkelt tilfælde er indhentet.
 I denne forbindelse skal det herved fastsættes, at der i påkommende  

 tilfælde skal rettes henvendelse til vedkommende veterinærinspektør med  

 begrundet anmodning om tilladelse til at udstede de ønskede certifikater,  

 samt at der efter udstedelsen af de nye certifikater straks skal indsendes  

 kopi heraf til vedkommende veterinærinspektør.
 P.V.V.
