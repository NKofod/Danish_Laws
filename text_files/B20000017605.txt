Bekendtgørelse  

 om beregning og udbetaling af begravelseshjælp efter lov om offentlig  

 sygesikring I medfør af § 16, stk. 3, i lov om offentlig sygesikring,  

 jf. lovbekendtgørelse nr. 509 af 1. juli 1998, som senest ændret  

 ved lov nr. 1118 af 29. december 1999, fastsættes:
§ 1. Kommunalbestyrelsen yder  

 begravelseshjælp i henhold til lov om offentlig sygesikring.
For  

 personer under 18 år udgør beløbet 6.000 kr.
For personer  

 på 18 år og derover udgør beløbet 7.150 kr., jf.  

 dog § 2. Beløbene reguleres i overensstemmelse med § 28,  

 stk. 1, i lov om offentlig sygesikring, og afrundes til det  

 nærmeste med 50 delelige beløb.
Meddelelse om beløbenes  

 størrelse inklusive regulering udsendes af
Sundhedsministeriet.
 § 2. Begravelseshjælpen efter en person, der  

 efterlader ægtefælle eller børn under 18 år,  

 nedsættes med det beløb, hvormed afdødes og den  

 efterlevende ægtefælles formue og formuerettigheder overstiger  

 23.950 kr., således at begravelseshjælpen bortfalder ved en  

 formue på 31.100 kr.
 Stk. 2. Begravelseshjælpen efter en person, der ikke  

 efterlader ægtefælle eller børn under 18 år,  

 nedsættes med det beløb, hvormed afdødes formue og  

 formuerettigheder overstiger 11.950 kr., således at  

 begravelseshjælpen bortfalder ved en formue på 19.100 kr.
 Stk. 3. Begravelseshjælp efter personer, der er  

 født før den 1. april 1957, udgør dog altid mindst 1.050  

 kr.
 Stk. 4. Formuegrænserne efter stk. 1 og 2 reguleres  

 i overensstemmelse med § 28, stk. 1, i lov om offentlig  

 sygesikring, og afrundes til det nærmeste med 50 delelige beløb.  

 Meddelelse om formuegrænserne inklusive regulering udsendes af  

 Sundhedsministeriet.
§ 3. Formuegrundlaget er formuen på  

 dødstidspunktet med tillæg af engangsudbetalinger til boet og  

 ægtefællen i anledning af dødsfaldet fra  

 pensionsordninger, forsikringer o.l.
Efterlevelseshjælp, der ydes den  

 efterlevende ægtefælle i medfør af § 85 a,  

 stk. 9 i lov om aktiv socialpolitik, indgår ikke i beregningen af  

 formuen.
Stk. 2. For afdøde, der efterlader  

 ægtefælle, opgøres formuen efter stk. 1 som  

 ægtefællernes samlede formue og formuerettigheder.
Værdi af  

 fast ejendom, der tjener til familiens bolig, indgår i  

 formueberegningen med det beløb, ejendomsværdien efter fradrag  

 af gæld med sikkerhed i ejendommen overstiger 100.000 kr.
Når  

 familiens bolig er en andels-, aktie-, anpartslejlighed e.l. gælder  

 tilsvarende, at boligen indgår i formueberegningen med det  

 beløb, værdien efter fradrag af gæld, der alene  

 vedrører finansiering af boligen eller forbedringer af denne,  

 overstiger 100.000 kr.
 § 4. Begravelseshjælpen udbetales senest 1  

 måned efter, at kommunalbestyrelsen har modtaget anmodning herom med  

 oplysninger om formue og formuerettigheder, med mindre der foreligger  

 særlige omstændigheder.
Stk. 2. Kommunalbestyrelsen kan efter et konkret skøn  

 efter ansøgning udbetale begravelseshjælpen som et a  

 contobeløb.
Udbetalingen kan gøres afhængig af en  

 erklæring på tro og love om formuen og forventede udbetalinger  

 til boet og ægtefællen.
Efterregulering kan ske, når boet  

 er endeligt opgjort.
For meget betalt begravelseshjælp kan kun  

 kræves tilbagebetalt, hvis ansøgeren ved udbetalingen af a  

 contobeløbet har skrevet under på at være bekendt med, at  

 hjælpen kan kræves tilbagebetalt.
 § 5. Bekendtgørelsen træder i  

 kraft den 1. april 2000.
 Stk. 2. Samtidig ophæves Sundhedsministeriets  

 bekendtgørelse nr. 218 af 14. april 1998.
