Bekendtgørelse om tilskud til bevaring  

 af husdyrgenetiske ressourcer I medfør af tekstanmærkning ad § 24.33.02, som anført  

 på finansloven 2001 i medfør af aktstykke nr. 199 af 12. april  

 2000, fastsættes:
Kapitel 1 Bekendtgørelsens område § 1. Direktoratet for FødevareErhverv  

 træffer inden for rammerne af de årlige bevillingslove  

 afgørelse om ydelse af tilskud til:
1)	op til 4 bevarings- og besøgscentre for gamle danske  

 husdyrracer, og 2)	bevaring af gamle danske husdyrracer (dyretilskud).
 Stk. 2. Bevarings- og besøgscentre er omfattet af  

 Fødevaredirektoratets bekendtgørelse nr. 904 af 28. september  

 2000 om besøgslandbrug.
Kapitel 2 Tilskud til bevarings- og besøgscentre § 2. Tilskudsordningen iværksættes for  

 en 4-årig periode.
 Stk. 2. Tilsagn om tilskud gives for et år ad  

 gangen i form af en tilskudsaftale mellem ansøger og Direktoratet for  

 FødevareErhverv, hvori de nærmere vilkår og tidsfrister  

 fastsættes.
 § 3. Tilskud til bevarings- og besøgscentre  

 kan ydes til den juridiske person eller enhed, som har rettigheder og  

 forpligtelser for de dyr, som indgår i bevarings- og  

 besøgscentret.
 Stk. 2. Der kan ikke ydes tilskud til bevarings- og  

 besøgscentre, der ejes af det offentlige.
§ 4. Direktoratet for FødevareErhverv  

 varetager sekretariatsopgaven for Fødevareministeriets  

  rådgivende udvalg vedrørende bevarings- og besøgscentre  

 for gamle danske husdyrracer.
Udvalget består af en repræsentant  

 for henholdsvis Genressourceudvalget, lokal- og egnsmuseerne udpeget efter  

 indstilling fra Kulturministeriet, Dyrenes Beskyttelse og  

 Friluftsrådet.
 Stk. 2. Det i stk. 1 nævnte udvalg afgiver  

 indstilling til Direktoratet for FødevareErhverv om hvilke  

 ansøgninger, der bør imødekommes og hvilke  

 driftsudgifter og procentandel heraf, som indgår i tilskudsgrundlaget.
 § 5. Tilskud ydes som driftstilskud og kan ikke  

 overstige 500.000 kr. årligt.
 Stk. 2. Der ydes tilskud på indtil 100 % af de  

 budgetterede udgifter forbundet med driften af bevarings- og  

 besøgscentret, fratrukket de forventede indtægter i forbindelse  

 hermed.
 Stk. 3. Udgifterne opgøres som forskellen mellem  

 de faktiske driftsudgifter, herunder udgifter som ikke vedrører den  

 landbrugsmæssige drift, og standardudgifterne for den  

 pågældende driftsform.
Stk. 4. Udgifterne opgøres med fradrag af  

 merværdiafgift.
Direktoratet for FødevareErhverv kan dispensere  

 fra kravet om opgørelse af udgifterne med fradrag af  

 merværdiafgift, hvis tilskudsmodtager ikke er momsregistreret.
 Stk. 5. Bevarings- og besøgscentrene, som modtager  

 driftstilskud, kan derudover søge om dyretilskud i henhold til kapitel  

 3. Det samlede tilskud kan dog højest udgøre 100 % af det i  

 henhold til stk. 2 og stk. 3 opgjorte tilskudsgrundlag.
 Stk. 6. Direktoratet for FødevareErhverv  

 træffer afgørelse om hvilke dyrearter/-racer, der kan  

 indgå i tilskudsgrundlaget.
§ 6. Ansøgning om tilskud skal indsendes  

 på et særligt ansøgningsskema, som rekvireres i  

 Direktoratet for FødevareErhverv.
Ansøgningsskemaet indsendes  

 til Direktoratet for FødevareErhverv.
 Stk. 2. Ansøgningen skal være vedlagt liste  

 over de dyr, som skal indgå i bevarings- og besøgs-centret med  

 angivelse af CHR.nr., CKR.nr. eller lignende, et budget for driften af  

 bevarings- og besøgscentret samt kopi af det seneste reviderede  

 årsregnskab for hele bedriften.
 § 7. Det er en betingelse for modtagelse af  

 tilskud at:
1)	der etableres adgang til parkeringsfaciliteter, adgang til  

 toiletfaciliteter med håndvask, fremkommelige stier til foldene med de  

 forskellige racer.
Disse faciliteter skal påbegyndes senest 3  

 måneder efter tilskuddets udbetaling og skal være afsluttet  

 senest 1 år efter igangsættelsen, 2)	der er skiltning og/eller brochurer, der fortæller om racerne  

 og deres oprindelse, 3)	der foreligger registrering af afstamningsforhold.
Registreringen  

 skal som minimum foretages fra tidspunktet for ansøgning om  

 opnåelse af status som bevarings- og besøgscenter.  

 Registreringen kan enten bygge videre på eksisterende registreringer  

 eller, hvis en sådan ikke findes, i videst muligt omfang på  

 foreliggende oplysninger om afstamningsforhold, 4)	bevarings- og besøgscentret bidrager med genetisk materiale  

 til det ressourcebevarende arbejde mod honorering efter gældende  

 sats, 5)	bevaringscentret har publikumsadgang, og 6)	gældende veterinær- og dyreværnsregler  

 vedrørende husdyrhold og fremvisning heraf overholdes.
 Stk. 2. Derudover kan Direktoratet for  

 FødevareErhverv fastsætte yderligere vilkår i  

 tilskudsaftalen.
 Stk. 3. Direktoratet for FødevareErhverv kan i  

 særlige tilfælde dispensere fra kravene i stk. 1.
 § 8. Direktoratet for FødevareErhverv  

 udbetaler tilskud i maj, når den lokale fødevareregion ved  

 besigtigelse har konstateret, at bevarings- og besøgscentret opfylder  

 betingelserne.
 Stk. 2. I ordningens første år udbetales  

 tilskud dog hurtigst muligt efter Finansudvalgets tilslutning og godkendelse  

 i EU.
§ 9. Tilskudsmodtager skal senest den 1. november  

 i tilskudsåret indsende en rapport til Direktoratet for  

 FødevareErhverv.
Rapporten skal indeholde en kort beskrivelse af  

 årets forløb i bevarings- og besøgscentret, herunder  

 opgørelse af antallet af besøgende fordelt på voksne,  

 børn og skoleklasser.
Tilskudsmodtageren er forpligtet til at give  

 supplerende oplysninger og uddybende redegørelser, hvis Direktoratet  

 for FødevareErhverv anmoder herom.
 Stk. 2. Direktoratet for FødevareErhverv  

 træffer på baggrund af rapporten samt indhentet udtalelse fra det  

 rådgivende udvalg, jf. § 4 og den lokale fødevareregions  

 besigtigelse beslutning om fortsat tilskud med forbehold for den  

 bevillingsmæssige hjemmel.
 § 10. Tilskudsmodtager skal senest den 1. marts i  

 det efterfølgende år aflægge et regnskab for driften af  

 bevarings- og besøgscentret, som er godkendt af en statsautoriseret  

 eller registreret revisor, landbrugsøkonomisk konsulent eller anden  

 med revisionsmæssig kompentence.
 Stk. 2. Direktoratet for FødevareErhverv  

 træffer på baggrund af regnskabet afgørelse om  

 tilbagebetaling af et eventuelt for meget udbetalt tilskud.
 Stk. 3. Driftsregnskabet for bevarings- og  

 besøgscentret skal vedlægges kopi af det seneste reviderede  

 årsregnskab for hele bedriften, som Direktoratet for  

 FødevareErhverv ikke allerede er i besiddelse af, jf. § 6, stk. 2.
 Stk. 4. Direktoratet for FødevareErhverv kan i  

 særlige tilfælde dispensere fra kravene i stk. 1.
 § 11. Den lokale fødevareregion  

 forestår:
1)	tilsyn og kontrol med overholdelsen af betingelserne for  

 tilskud, 2)	dokumentation for tilskudsgrundlaget, og 3)	udtagning af genetisk materiale efter anmodning fra  

 Genressourceudvalget.
Kapitel 3 Dyretilskud § 12. Dyretilskud ydes til private personer eller  

 offentlige institutioner, som er ejere af bevaringsværdige dyr af gamle  

 danske husdyrracer, og som har indgået en 5-årig samarbejdsaftale  

 med Genressourceudvalget.
 Stk. 2. Genressourceudvalget fastsætter hvilke  

 husdyrracer, der anses for bevaringsværdige og hvilke af disse, som er  

 berettiget til dyretilskud.
 § 13. Dyretilskud kan højest udgøre  

 3.000 kr. pr. dyreenhed (DE) årligt.
 Stk. 2. Direktoratet for FødevareErhverv  

 fastsætter de nærmere retningslinier for definitionen af  

 dyreenhed (DE).
 § 14. Genressourceudvalget afgiver indstilling til  

 Direktoratet for FødevareErhverv om ydelse af dyretilskud og  

 tilskuddets størrelse.
 Stk. 2. Tilskud udbetales én gang årligt.  

 Direktoratet for FødevareErhverv fastlægger i øvrigt de  

 nærmere retningslinier for udbetaling af dyretilskud.
 § 15. Ansøgning om tilskud skal indsendes  

 på et særligt ansøgningsskema, som rekvireres i  

 Genressourceudvalgets Sekretariat hos Danmarks JordbrugsForskning.  

 Ansøgningsskemaet indsendes til Genressourceudvalgets  

 Sekretariat.
 Stk. 2. Der er ansøgningsfrist én gang  

 årligt for de enkelte dyrearter/racer.
 Stk. 3. Genressourceudvalget fastsætter de  

 øvrige retningslinier for ansøgningsproceduren.
Kapitel 4 Fælles bestemmelser § 16. Direktoratet for FødevareErhverv kan  

 beslutte, at tilsagn om tilskud helt eller delvist skal bortfalde og at  

 udbetalte tilskud skal tilbagebetales, hvis 1)	tilskudsmodtager ikke længere opfylder betingelserne for at  

 få tilskud, 2)	tilskudsmodtager har givet urigtige eller vildledende oplysninger  

 eller fortiet oplysninger af betydning for ydelse af tilskuddet, eller 3)	forudsætningerne for ydelse af tilskud falder bort eller  

 ændres væsentligt.
 Stk. 2. Ansøgeren har pligt til at give  

 Direktoratet for FødevareErhverv meddelelse om forhold, der kan  

 medføre tilskuddets bortfald.
 § 17. Direktoratet for FødevareErhverv kan  

 bestemme, at tilskud helt eller delvist skal tilbagebetales med tillæg  

 af renter, som beregnes fra fremsættelsen af kravet om tilbagebetaling  

 med den rentesats, der er fastsat i renteloven.
 § 18. En afgørelse, der i medfør af  

 denne bekendtgørelse træffes af Direktoratet for  

 FødevareErhverv, kan af den, som afgørelsen er rettet til,  

 indbringes for ministeren for fødevarer, landbrug og fiskeri inden 4  

 uger efter, at afgørelsen er meddelt den pågældende.
 Stk. 2. Klagen skal indsendes til Direktoratet for  

 FødevareErhverv.
 § 19. Bekendtgørelsen træder i kraft  

 den 14. juli 2001. Direktoratet for FødevareErhverv kan bestemme, at  

 ansøgninger indkommet inden denne dato kan behandles i medfør  

 af nærværende bekendtgørelse.
 § 20. Bekendtgørelsen gælder ikke for  

 Færøerne og Grønland.
