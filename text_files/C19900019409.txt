 Det meddeles herved, at der i henhold til § 45, stk. 1, i lov om  

 tjenestemænd i staten, folkeskolen og folkekirken er indgået vedhæftede  

 aftale mellem Finansministeriet og tjenestemændenes centralorganisationer om  

 natpenge mv., der har virkning fra 1. september 1990. Samtidig hermed ophæves  

 aftale af 30. august 1988 om natpenge mv., udsendt med cirkulære af 31.  

 august 1988, LP.nr 113/88, samt ændringsaftale af 17. oktober 1988, udsendt  

 med cirkulære af 21. oktober 1988, LP.nr. 120/88.
 Ændringerne, der i aftalen er markeret ved indstregninger i margenen, er  

 en følge af dels den pr. samme dato gennemførte ændring af § 5 i aftalen om  

 de for statens tjenestemænd gældende arbejdstidsregler, jf. aftale af 1.  

 oktober 1990, udsendt ved cirkulære af samme dato (APD.nr. 126/ 90), dels de  

 i forbindelse med 1989-forhandlingerne aftalte forhøjelser af de  

 arbejdstidsbestemte tillæg.
 Det bemærkes, at sondringen mellem arbejde i tidsrummene henholdsvis kl.  

 17-22 og kl. 22-6 er ophævet, og at natpenge fremover ydes med en enhedssats,  

 jf. aftalens § 1.
Vedrørende bestemmelsen i § 5 bemærkes, at der i henhold til lov nr. 297  

 af 4. juni 1986 om bortfald af automatisk regulering af arbejdsvederlag mv.  

 på grundlag af reguleringspristallet fortsat kan ske dyrtidsregulering af  

 tillæg, der skal give dækning for omkostninger ved arbejdets udførelse.
På  

 baggrund heraf reguleres natpengene for hver 3 points udsving i  

 reguleringspristallet med de i aftalens § 5 anførte dyrtidsportioner.
 Der vil senere blive taget stilling til ændringer i reguleringsformen  

 foranlediget af, at reguleringspristallet i dets nuværende udformning er  

 blevet afskaffet ved lov nr. 438 af 13. juni 1990 om ændring af lov om  

 beregning af et reguleringspristal med virkning fra 1. august 1990.
 De i aftalens §§ 1-4 anførte satser inkluderer samtlige hidtil udløste  

 dyrtidsportioner og udgør dermed de aktuelle satser pr. 1. september 1990.  

 Satserne er uændrede pr. 1. oktober 1990, da juli-pristallet ikke udløste  

 nogen dyrtidsportion.
Finansministeriet Administrations- og Personaledepartementet Den 1. oktober 1990 P.
M.
V.
E.
B.
Eva Hoff Sonne BILAG 1 AFTALE MELLEM FINANSMINISTERIET OG STATSANSATTES KARTEL, TJENESTEMANDSSEKTIONEN, STATSTJENESTEMÆNDENES CENTRALORGANISATION II, AKADEMIKERNES CENTRALORGANISATION OG LÆRERNES CENTRALORGANISATION OM NATPENGE MV.
 I henhold til § 45, stk. 1, i lov om tjenestemænd i staten, folkeskolen og  

 folkekirken (tjenestemandsloven) fastsættes følgende:
Natpenge § 1. Til tjenestemænd i staten, der efter ordre eller ifølge en godkendt  

 tjenestefordeling udfører tjeneste i tiden kl. 17-6, ydes natpenge, der udgør  

 15,05 kr. pr. time.
 Natpengebeløbet dyrtidsreguleres i henhold til § 5.
 Stk. 2. Tjenestemænd, der har kostforplejning, oppebærer natpenge med  

 halvdelen af den i stk. 1 anførte sats.
Stk. 3. For rådighedstjeneste på tjenestestedet, der indgår i  

 arbejdstiden med 3/4, jf. § 8, stk. 1, i aftale om de for statens  

 tjenestemænd gældende arbejdstidsregler, ydes der, når soverum ikke er  

 stillet til rådighed, ligeledes natpenge med halvdelen af den i stk. 1  

 anførte sats.
Ved soverum forstås værelse med seng (sovesofa e.l.) og  

 sengeklæder samt adgang til bad og toilet.
 Stk. 4. Endelig ydes natpenge med den i stk. 1 anførte sats for rejsetid  

 som passager, såfremt der hverken er stillet soveplads til rådighed for  

 tjenestemanden eller er ydet nattillæg i henhold til aftale om godtgørelse af  

 merudgifter ved tjenesterejser, p.t. aftale af l5. april l988, udsendt ved  

 cirkulære af samme dato (LP.nr. 46/88).
 Stk. 5. For arbejdsfri ophold uden for hjemstedet samt for  

 rådighedstjeneste i hjemmet ydes ikke natpenge.
 Stk. 6. Natpenge beregnes pr. påbegyndt halve time.
Godtgørelse for tjeneste på lørdage, søn- og helligdage, mandage,  

 grundlovsdag og juleaftensdag § 2. Tjenestemænd i staten, der efter ordre eller ifølge godkendt  

 tjenestefordeling udfører tjeneste på lørdage efter kl. 14 og mandage kl.  

 00,04, oppebærer en særlig godtgørelse herfor på 19,04 kr. pr. time.  

 Godtgørelsen beregnes pr. påbegyndt halve time.
 Sådan godtgørelse ydes endvidere ved tjeneste i tidsrummet kl. 00-04 på  

 hverdage efter følgende helligdage: nytårsdag, langfredag, 2. påskedag, store  

 bededag, Kristi himmelfartsdag, 2. pinsedag og 2. juledag.
Stk. 2. Udføres sådan tjeneste på søn- og helligdage kl. 00-24,  

 juleaftensdag efter kl. 14 eller grundlovsdag efter kl. 12, ydes en særlig  

 godtgørelse herfor på 29,35 kr. pr. time.
Godtgørelsen beregnes pr. påbegyndt  

 halve time.
 Stk. 3 Såfremt tjenestemanden udfører tjeneste på lørdage før kl. 14 som  

 led i en forud tilrettelagt tjeneste, hvoraf halvdelen eller mere udføres  

 efter kl. l4, ydes den i stk. l angivne godtgørelse for hele tjenesten.
 Stk. 4. Såfremt tjenestemanden udfører tjeneste på mandage inden kl. 6  

 som led i en forud tilrettelagt tjeneste, der påbegyndes søndag kl. 24 eller  

 tidligere, ydes den i stk. l angivne godtgørelse for hele den del af  

 tjenesten, der ligger inden kl. 6. Tilsvarende gælder tjeneste på de i stk. l  

 nævnte hverdage efter visse helligdage.
 Stk. 5. For rådighedstjeneste i hjemmet ydes ingen godtgørelse.
Godtgørelse for delt tjeneste § 3. Tjenestemænd i staten, hvis tjeneste er opdelt i 3 dele, oppebærer  

 herfor en godtgørelse på 45,00 kr.
Stk. 2. Tjenestemænd, hvis tjeneste er delt således, at den strækker sig  

 ud over 11 timer regnet fra første tjenesteafsnits påbegyndelse til sidste  

 tjenesteafsnits afslutning, oppebærer en godtgørelse på 4,85 kr. pr. time.  

 Godtgørelsen ydes for samtlige timer, der strækker sig ud over 11 timer,  

 således at også mellemliggende tjenestefri timer medregnes.
Godtgørelsen  

 beregnes pr. påbegyndt halve time.
 Stk. 3. Bestemmelserne i nærværende paragraf omfatter ikke  

 søfartspersonale, for hvilket der kan fastsættes særlige bestemmelser.
Godtgørelse for indgreb i på forhånd fastlagte fridage § 4. Såfremt der ved omlægning af tjenesten (i modsætning til tilfældigt  

 overarbejde) op til eller efter en fridag sker afkortning af den på forhånd  

 tilrettelagte frihedsperiode, men således at betingelsen for at betragte  

 fridagen som givet fortsat er opfyldt, ydes der tjenestemanden en godtgørelse  

 på lo,89 kr. for hver fulde time, afkortningen af den på forhånd fastlagte  

 frihedsperiode omfatter.
 Stk. 2. Reglen i stk. l gælder ikke, såfremt indgrebet er foranlediget af  

 funktion i højere stilling, for hvilken der ydes funktionsvederlag i henhold  

 til aftale indgået i medfør af § 2, stk. 3, i aftale af 7. juli 1979 om  

 midlertidig tjeneste i højere stilling.
Dyrtidsregulering § 5. For hver fulde tre points udsving i reguleringspristallet ud over  

 109 (januar 1988 = 100) forhøjes eller nedsættes den i § 1 anførte  

 natpengesats med 0,18 kr.
 Stk. 2. Reguleringen finder sted pr. 1. april og 1. oktober på grundlag  

 af reguleringspristallet for henholdsvis januar og juli.
Specielle bestemmelser § 6. Denne aftale gælder ikke for tjenestemandsansatte sygeplejersker  

 samt for tjenestemænd, for hvem der ved aftale er fastsat særligt tillæg for  

 de i §§ 1-4 omhandlede tjenester.
Ikrafttræden § 7. Denne aftale er gældende fra 1. september 1990 og kan opsiges med 3  

 måneders varsel, dog tidligst til 1. april 1991. Samtidig ophæves aftale af  

 30. august 1988 om natpenge mv.
København, den 1. oktober 1990 Statsansattes Kartel Finansministeriet Tjenestemandssektionen P.
M.
V.
E.
B.
