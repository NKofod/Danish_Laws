 Vedlagt fremsendes vejledende retningslinier for honorering af tolke inden  

 for Justitsministeriets område.
 De nye takster har virkning fra den 1. november 1992.
Taksterne er fastsat som et nyt honoreringsgrundlag.
Der skal derfor ikke  

 længere ske reduktion med 2,4% ved beregning af vederlag til momsregistrerede  

 tolke forinden tillæg af moms.
 Justitsministeriets cirkulæreskrivelse af 5. april 1991 og 17. januar 1992  

 ophæves.
 1. Statsautoriserede translatører og tolke samt andre  

 med en tilsvarende videregående sproglig uddannelse vederlægges efter  

 følgende satser:
 Taksterne er fastsat efter forhandling med Translatørforeningen.
 2.1. Øvrige tolke, herunder tolke, der har gennemgået et kursus for  

 administrationstolke på Handelshøjskolen, honoreres efter følgende  

 retningslinier:
 2.2. I særlige tilfælde, f.eks. hvor tolkens kvalifikationer ud fra en  

 konkret vurdering svarer til niveauet for tolke med en videregående sproglig  

 uddannelse, kan tolken honoreres i overensstemmelse med de vejledende takster  

 for tolkning og oversættelse under pkt. 1.
3. Der ydes betaling for den tid, der medgår til  

 transport, såfremt afstanden mellem det sted, hvor tolkningen foregår, og  

 tolkens kontorsted overstiger 10 km.
Betalingen udgør halvdelen af de i pkt.  

 1, a), henholdsvis pkt. 2.1, a) nævnte timetakster.
Under samme betingelser  

 godtgøres dokumenterede udgifter til befordring.
Ved benyttelse af egen bil  

 godtgøres udgiften med den højeste af de af Told- og Skattestyrelsen  

 fastsatte satser for erhvervsmæssig kørsel i egen bil.
Pr. 1. januar 1992  

 udgør satsen 221 øre pr. km.
 4. For tolkning inden kl. 8.00 og efter kl. 18.00 samt  

 på lørdage og søn- og helligdage fordobles de i pkt. 1 og pkt. 2.1 nævnte  

 takster.
 5. De vejledende retningslinier udelukker ikke, at der  

 på særlige områder fastsættes særskilte takster for visse ydelser.
 6. Hvis tolken er momsregistreret, skal vederlaget  

 tillægges 25% moms.
 7. De vejledende retningslinier træder i kraft den 1.  

 november 1992.
 P.M.V.
 E.B.
