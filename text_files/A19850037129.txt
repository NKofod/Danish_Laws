 Herved bekendtgøres lov om vintervedligeholdelse og  

 renholdelse af veje, jfr. lovbekendtgørelse nr. 96 af 5. marts 1979, med de  

 ændringer, der følger af lov nr. 185 af 8. maj 1985 § 4. Bestemmelserne  

 gælder først fuldt ud fra den 1. oktober 1985, jfr. nævnte lovs § 5.
Definitioner § 1.  Ved offentlige veje forstås i denne lov de veje,  

 gader, broer og pladser, der er åbne for almindelig færdsel, og som  

 administreres af stat, amtskommune eller kommune i henhold til lov om  

 offentlige veje.
 Stk. 2.  Ved offentlige stier forstås i denne lov  

 færdselsarealer, som fortrinsvis er forbeholdt almindelig gående, cyklende og  

 ridende færdsel, og som administreres af stat, amtskommune eller kommune i  

 henhold til lov om offentlige veje.
 Stk. 3.  Ved vejbestyrelse forstås i denne lov den  

 myndighed, under hvis administration den pågældende vej eller sti henhører i  

 henhold til lov om offentlige veje.
 Stk. 4.  Ved private fællesveje og stier forstås i denne  

 lov de veje, gader, broer, pladser og stier, der uden at være offentlige,  

 jfr. stk. 1 og 2, tjener som færdselsarealer for flere ejendomme, der er  

 særskilt matrikuleret og i særlig eje, samt i øvrigt de færdselsarealer, som  

 i henhold til lovgivningen om private fællesveje betragtes som private  

 fællesveje og stier.
Offentlige veje og stier § 2.  Det påhviler vedkommende vejbestyrelse at sørge  

 for snerydning på offentlige veje og stier, for så vidt forpligtelsen ikke er  

 pålagt ejere af tilgrænsede ejendomme efter Stk. 2.  Vejbestyrelsen bestemmer snerydningens omfang  

 og rækkefølge, herunder på hvilke offentlige stier snerydning skal finde  

 sted.
Nærmere retningslinjer for snerydningens gennemførelse fastsættes af  

 vejbestyrelsen efter forhandling med politiet.
 Stk. 3.  Vejbestyrelsen kan efter forhandling med  

 politiet bestemme, at enkelte vejstrækninger skal undtages fra  

 snerydningsforpligtelsen.
 Stk. 4.  Vejbestyrelsen kan på de til vejene grænsende  

 arealer lade opstille flyttelige sneskærme eller træffe andre  

 foranstaltninger af midlertidig karakter til forebyggelse af snedriver på  

 vejarealet.
 Stk. 5.  Kan rydning af en vej ikke gennemføres  

 umiddelbart, kan vejbestyrelsen uden for byer og bymæssige bebyggelser lade  

 etablere og afmærke en midlertidig vej over tilgrænsende marker.
 Stk. 6.  Såfremt foranstaltninger efter stk. 4 og 5  

 medfører tab og ulemper, fastsættes erstatningen i mangel af mindelig  

 overenskomst af de taksationsmyndigheder, der er nævnt i §§ 57-58 i lov om  

 offentlige veje.
 § 3.  Det påhviler vedkommende vejbestyrelse at træffe  

 foranstaltninger mod glat føre på offentlige veje og stier, for så vidt  

 forpligtelsen ikke er pålagt ejere af tilgrænsende ejendomme efter § 5.
Stk. 2.  Vejbestyrelsen bestemmer, på hvilke  

 strækninger, i hvilket omfang og i hvilken rækkefølge foranstaltninger mod  

 glat føre skal træffes.
Nærmere retningslinjer for foranstaltningernes  

 gennemførelse fastsættes af vejbestyrelsen efter forhandling med politiet.
 § 4.  Det påhviler vedkommende vejbestyrelse at sørge  

 for renholdelse af offentlige veje og stier, for så vidt forpligtelsen ikke  

 er pålagt ejere af tilgrænsende ejendomme efter § 5.
Stk. 2.  Vejbestyrelsen bestemmer renholdelsens omfang  

 og rækkefølge.
Nærmere retningslinjer for renholdelsens gennemførelse  

 fastsættes af vejbestyrelsen efter forhandling med politiet.
 Stk. 3.  Uden for byer og bymæssig bebyggelser omfatter  

 vejbestyrelsens renholdelsespligt - bortset fra parkerings- og rastepladser  

 o. lign. - alene den for færdselssikkerheden nødvendige renholdelse.
 § 5.  I byer og bymæssig bebyggelse kan vejbestyrelsen  

 efter forhandling med politiet bestemme, at ejerne af ejendomme, der grænser  

 til en offentlig vej eller sti, skal rydde fortov og sti ud for ejendommene  

 for sne, træffe foranstaltninger mod glat føre på fortov og sti samt renholde  

 fortov og sti i overensstemmelse med bestemmelserne i kap. 7. Med fortov og  

 sti sidestilles færdselsareal, der er overvejende bestemt for gående færdsel.
Stk. 2.  Forpligtelser pålagt grundejere efter stk. 1  

 kan begrænses efter vejbestyrelsens bestemmelse og kan højst omfatte 10 m af  

 det nærmest ejendommen beliggende færdselsareal.
Gangtunneler og gangbroer  

 betragtes ikke som fortovs- eller stiareal.
 Stk. 3.  Såfremt amtsrådet er vejbestyrelse, kan dette  

 overlade til vedkommende kommunalbestyrelse at træffe de i stk. 1 angivne  

 bestemmelser.
 Stk. 4.  Om de i henhold til stk. 1 trufne beslutninger  

 skal der ske kundgørelse i et eller flere af de blade, der har almindelig  

 udbredelse i kommunen.
 § 6.  Forpligtelser efter § 5 kan ikke pålægges ejere  

 af ejendomme ved vejstrækninger, hvortil der i henhold til en  

 adgangsbegrænsning, der er etableret af færdselsmæssige grunde, og som kan  

 håndhæves af det offentlige, ikke kan opnås direkte adgang fra ejendommene.
 Stk. 2.  Forpligtelser efter § 5 kan dog pålægges ejerne  

 af ejendomme ved veje og stier, der er led i et samlet vejsystem til  

 udelukkende eller overvejende trafikbetjening af et udstykningsområde.
Stk. 3.  Forpligtelser efter § 5 kan kun pålægges  

 jernbaner og lufthavne for vejstrækninger, ved hvilke anlæggets beliggenhed  

 ved vejen udnyttes eller kan udnyttes, og for hvilke der ikke er givet afkald  

 på udnyttelse af beliggenheden ved vejen.
Som udnyttelse af en vejstrækning  

 betragtes også benyttelse af overgange, der alene tjener anlæggets drift.  

 Såfremt der i øvrigt er givet afkald på udnyttelsen af beliggenheden ved  

 vejen, kan forpligtelser efter § 5 med hensyn til overgange, der alene tjener  

 anlæggets drift, dog kun pålægges for strækningen ud for overgangen med et  

 tillæg af 10 m til hver side.
Private fællesveje og stier i byer og  

 bymæssige bebyggelser § 7.  I byer og bymæssige bebyggelser påhviler det  

 inden for områder, der fastsættes af kommunalbestyrelsen, efter forhandling  

 med politiet, ejerne af ejendomme, der grænser til en privat fællesvej eller  

 sti at rydde vejen (stien) for sne ud for ejendommene, at træffe  

 foranstaltninger mod glat føre på vejen (stien) samt at renholde vejen  

 (stien) i overensstemmelse med bestemmelserne i kapitel 7.
 Stk. 2.  Kommunalbestyrelsen kan efter forhandling med  

 politiet begrænse eller helt ophæve grundejernes forpligtelser i henhold til  

 stk. 1, såfremt det skønnes forsvarligt under hensyn til færdslens ringe  

 omfang.
 Stk. 3.  Om de i henhold til stk. 1 og 2 trufne  

 beslutninger skal der ske kundgørelse i et eller flere af de blade, som har  

 almindelig udbredelse i kommunen.
Private fællesveje og stier på landet § 8.  Med hensyn til private fællesveje og stier på  

 landet kan kommunalbestyrelsen efter forhandling med politiet bestemme, at de  

 personer, der er vedligeholdelsespligtige efter lovgivningen om private  

 fællesveje, skal rydde vejene for sne, træffe foranstaltninger mod glat føre  

 samt renholde vejene.
Kommunalbestyrelsen kan ligeledes bestemme, at arbejdet  

 helt eller delvis skal udføres i overensstemmelse med bestemmelserne i kap.  

 7.
 Stk. 2.  Om beslutning efter stk. 1 skal der ske  

 kundgørelse i et eller flere af de blade, som har almindelig udbredelse i  

 kommunen.
Private veje § 9.  Kommunalbestyrelsen kan efter forhandling med  

 politiet med hensyn til skov- og klitveje, veje på havneområder og andre  

 lignende veje, som er åbne for offentlig færdsel og af væsentlig betydning  

 for denne, bestemme, at vedkommende vejejer skal rydde vejene for sne, træffe  

 foranstaltninger mod glat føre og renholde vejene, og at bestemmelserne i  

 kap. 7 helt eller delvis skal finde anvendelse.
Første punktum finder  

 tilsvarende anvendelse for veje, der ikke er omfattet af §§ 1, 2 og 4 i lov  

 om private fællesveje, men som indgår i det almindelige vejnet, som er mindst  

 40 meter lange og tjener som færdselsareal for mere end 7  

 erhvervsvirksomheder, 7 parcel- eller sommerhuse eller for mere end 12  

 beboelseslejligheder.
 Stk. 2.  Om beslutning efter stk. 1 skal der gives  

 vedkommende vejejer meddelelse.
 Stk. 3.  Bestemmelsen i stk. 1 finder ikke anvendelse på  

 veje i private skove, der er åbne for almenheden for færdsel og ophold i  

 medfør af § 55, stk. 2, i lov nr. 314 af 18. juni 1969 om naturfredning.
Vejbestyrelsens (kommunalbestyrelsens)  

 udførelse af grundejernes § 10.  Vejbestyrelsen (kommunalbestyrelsen) kan  

 bestemme, at forpligtelser, der er pålagt grundejere efter § 5, stk. 1,  

 vedligeholdelspligtige efter § 8, stk. 1, vejejere efter § 9, stk. 1, og  

 forpligtelser, som påhviler grundejere efter § 7, stk. 1, helt eller delvis  

 skal udføres ved vejbestyrelsens (kommunalbestyrelsens) foranstaltning for de  

 forpligtedes regning, eventuelt mod et fast årligt vederlag.
Fordelingen af  

 udgifterne mellem de forpligtede fastsættes af vejbestyrelsen  

 (kommunalbestyrelsen).
Nærmere regler om grundejernes  

 forpligtelser § 11.  Den snerydningspligt, der påhviler grundejerne,  

 omfatter pligt til at rydde færdselsarealer for sne snarest muligt efter  

 snefald.
Pladsen omkring brandhaner, brand- og politialarmskabe og  

 installationer til trafikregulering skal til enhver tid holdes ryddet for  

 sne.
 Stk. 2.  Uanset hvem der har pligt til snerydning på  

 fortov og kørebane, har grundejerne pligt til at rydde trapper til deres  

 ejendomme for sne.
 Stk. 3.  Kommunalbestyrelsen (vejbestyrelsen) kan efter  

 forhandling med politiet give nærmere forskrifter for snerydningens  

 udførelse, herunder om hvor snebunker skal henlægges.
 § 12.  Den pligt, der påhviler grundejerne til at  

 træffe foranstaltninger mod glat føre, omfatter pligt til snarest muligt  

 efter førets indtræden at bestrø færdselsarealet med grus, sand el. lign.
 Stk. 2.  Uanset hvem der har pligt til at træffe  

 foranstaltninger mod glat føre på fortov og kørebane, har grundejerne pligt  

 til at gruse trapper til deres ejendomme.
 Stk. 3.  Kommunalbestyrelsen (vejbestyrelsen) kan efter  

 forhandling med politiet give nærmere forskrifter for  

 glatføreforanstaltningernes udførelse, herunder for anvendelse af salt og  

 andre kemikalier.
 § 13.  Den renholdelsespligt, der påhviler  

 grundejerne, omfatter pligt til at fjerne ukrudt, at feje asfalterede,  

 brolagte, flisebelagte eller på anden måde overfladebehandlede  

 færdselsarealer, at fjerne affald og andet, der er særlig forurenende eller  

 til ulempe for færdslen, samt at renholde grøfter, rendestene, nedløbsriste,  

 rørgennemløb og udløbsrender for alt, der kan hindre vandets frie løb.
 Stk. 2.  Uanset hvem der har pligt til renholdelse af  

 fortov og kørebane, har grundejerne pligt til at renholde trapper til deres  

 ejendomme.
 Stk. 3.  Kommunalbestyrelsen (vejbestyrelsen) kan efter  

 forhandling med politiet give nærmere forskrifter for renholdelsens  

 udførelse, herunder for tidspunkter for renholdelsen, anvendelse af  

 kemikalier samt for henlæggelse eller fjernelse af affald.
 § 14.  En grundejer kan overdrage til en anden i  

 vedkommende ejendom eller i nærheden af ejendommen bosat person at drage  

 omsorg for opfyldelsen af de forpligtelser, der påhviler grundejeren.
 Stk. 2.  Sådan overdragelse skal finde sted, såfremt  

 grundejeren ikke bor på eller i nærheden af ejendommen.
Stk. 3.  Aftalen skal være skriftlig og skal skriftligt  

 anmeldes til politiet.
Politiet kan nægte at godkende aftalen, såfremt den af  

 grundejeren udpegede person ikke kan anses for egnet til at sørge for  

 forpligtelsernes opfyldelse.
Forskellige bestemmelser § 15.  Ministeren for offentlige arbejder bemyndiges  

 til efter forhandling med justitsministeren og det i lov om offentlige veje §  

 3 omhandlede vejnævn at udfærdige vejledende retningslinjer for snerydning og  

 foranstaltninger mod glat føre.
 § 16.  Tilsynet med, at grundejerne overholder deres  

 forpligtelser efter nærværende lov, føres af politiet, der i fornødent fald  

 kan lade foranstaltningerne udføre for den forsømmeliges regning.
 § 17.  Såfremt nogen på vej eller sti, der er åben for  

 almindelig færdsel, henkaster eller efterlader affald eller genstande, der  

 kan være til ulempe for færdslen eller er særlig forurenende, er vej- eller  

 kommunalbestyrelsen eller i påtrængende tilfælde politiet berettiget til for  

 den pågældendes regning at lade det henkastede eller efterladte fjerne.
§ 18.  For udgifter, som det offentlige afholder i  

 anledning af udførelse af renholdelse, foranstaltninger mod glat føre,  

 snerydning m. v. på den forpligtedes vegne, haves pant i den pågældendes  

 ejendom.
De pågældende beløb kan inddrives ved udpantning.
 § 19.  Afgørelser, som er truffet i henhold til loven,  

 eller forskrifter, udfærdiget med hjemmel i loven, kan påklages efter  

 reglerne i lov om offentlige veje, for så vidt angår offentlige veje og  

 stier, og efter reglerne i lovgivningen om private fællesveje, for så vidt  

 angår private fællesveje og stier.
 § 20.  Med bøde straffes den, der overtræder §§ 7,  

 stk. 1, 11, 12, 13 og 14, stk. 2. På samme måde straffes den, der  

 tilsidesætter beslutninger, truffet i henhold til § 2, stk. 4 og 5, §§ 5, 8  

 og 9.
 Stk. 2.  I forskrifter, der udfærdiges i medfør af  

 loven, kan der fastsættes straf af bøde for overtrædelse af bestemmelserne i  

 forskrifterne.
 Stk. 3.  Er overtrædelsen begået af et aktieselskab el.  

 lign., kan der pålægges virksomheden som sådan bødeansvar.
 § 21.  Denne lov træder i kraft den 1. oktober 1970.
 Stk. 2.  Ministeren for offentlige arbejder fastsætter  

 de overgangsregler, der er nødvendige i forbindelse med lovens gennemførelse.
 Stk. 3.  § 12, stk. 1, i lov af 14. december 1857  

 indeholdende nogle forskrifter om gader, veje og vandløb i København med  

 senere ændringer, lov nr. 158 af 13. april 1938 om snekastning med senere  

 ændringer samt §§ 53 og 54 i lov om bestyrelsen af offentlige veje, jfr.  

 lovbekendtgørelse nr. 342 af 9. december 1964, ophæves.
 § 22.  Denne lov gælder ikke for Færøerne og Grønland.
