Fremsat den 27. oktober 2005 af  

 Morten Helveg Petersen (RV), Elisabeth Arnold (RV),  

 Marianne Jelved (RV),  

 Naser Khader (RV) og Margrethe Vestager (RV) Forslag til folketingsbeslutning om  

 en terrorkommission Folketinget opfordrer regeringen til at nedsætte en  

 terrorkommission, der skal have til formål at undersøge det danske  

 terrorberedskab og terrortruslen mod Danmark.
Dette indebærer bl.a. en  

 undersøgelse  

 af følgende:
   

 	  

 Det danske beredskab,  

 hvis terroren rammer.
   

 	  

 Det forebyggende  

 arbejde blandt alle relevante myndigheder.
   

 	  

 Den internationale  

 indsats mod terror og Danmarks rolle heri.
   

 	  

 Efterretningstjenesternes  

 budgetter og den demokratiske kontrol heraf.
   

 	  

 Mulighederne for en  

 sammenlægning af Politiets Efterretningstjeneste (PET) og Forsvarets  

 Efterretningstjeneste  

 (FE).
   

 	  

 Den relevante danske  

 terrorlovgivning.
   

 	  

 Omfanget og karakteren  

 af terrortruslen mod Danmark og danskere i udlandet.
   

 	  

 Forhold, der kan danne  

 grundlag for ekstremisme og terrorisme både i Danmark og internationalt,  

 herunder konsekvenser af dansk udenrigspolitik.
 Kommissionen kan på baggrund af dens undersøgelser udarbejde  

 lovforslag vedrørende efterretningstjenesterne og det danske terrorberedskab.
Bemærkninger til forslaget Terrortruslen har medført frygt og utryghed i den danske befolkning.  

 Der er derfor behov for en åben debat om truslen og vores fælles beredskab.  

 Kun  

 viden og debat kan modvirke frygten.
Efter terrorangrebene mod USA den 11. september 2001 nedsatte  

 den amerikanske kongres en kommission, der ikke alene granskede de konkrete  

 forhold vedrørende angrebene, men også mere bredt det amerikanske forsvar mod  

 terror, herunder i særdeleshed de amerikanske efterretningstjenester.  

 Kommissionen blev ledet tværpolitisk og nød fuld opbakning fra præsident  

 George  

 W.
Bush.
I landene omkring os og på globalt plan pågår en meget omfattende  

 diskussion af terrorens karakter og konkrete tiltag for at modstå denne.  

 Danmark deltager i denne debat, bl.a. som formand for FNs  

 Sikkerhedsråds  

 antiterrorkomité. Herigennem fremmer Danmark antiterrorforanstaltninger under  

 hensyntagen til demokrati og menneskerettigheder.
Hvad vi gør uden for  

 landets  

 grænser, bør gentages herhjemme.
De danske efterretningstjenester har en særlig rolle i  

 beredskabet mod terror.
Hvor PET og FE tidligere havde separate  

 arbejdsområder,  

 er de i dag forenede i arbejdet med at forebygge terror.
Derfor er der behov  

 for at se på, om en samlet efterretningstjeneste vil styrke det danske  

 forsvar  

 mod terror.
Der er endvidere behov for en åben debat om  

 efterretningstjenesternes strategier og arbejdsmuligheder.
På trods af efterretningstjenesternes centrale rolle er det  

 demokratiske tilsyn med PET og FE stærkt begrænset.
Således er der for lidt  

 demokratisk kontrol med de 467 mio. kr., FE modtager i 2006 som følge af  

 forsvarsforliget, samt de 135 mio. kr., PET har fået yderligere om året siden  

 2004 som følge af politiforliget.
Både PET og FE har udarbejdet flotte  

 hjemmesider og udgiver årsrapporter, men den demokratiske kontrol er stadig  

 fra  

 før murens fald.
Hensynet til fortrolighed, national sikkerhed og fremmede  

 magter hviler tungt på PET og FE, men for længe har disse hensyn været  

 undskyldningen for at holde offentligheden borte.
Derfor bør begge tjenester  

 årligt præsentere deres arbejde ved offentlige høringer.
Reglen skal være  

 indsigt  

 snarere end tavshed.
Endvidere bør Folketingets udvalg vedrørende  

 efterretningstjenesterne styrkes og gives beføjelser over for PETs og  

 FEs  

 budgetter.
Den danske indsats mod terror samt beredskabet i tilfælde af  

 terror er i dag fordelt på mange aktører og myndigheder.
I begge tilfælde er  

 kompetencefordelingen og koordinationen uklar. »National Sårbarhedsudredning«  

 fra januar 2004 påviste en manglende koordinering af det danske beredskab.  

 Samme forhold gør sig gældende i forsvaret mod terror, hvor  

 efterretningstjenester,  

 Told og Skat, sociale myndigheder samt internationale samarbejdspartnere alle  

 spiller vigtige roller.
Her viser internationale erfaringer, at der er en  

 betydelig risiko for, at vitale informationer falder mellem myndigheder, og  

 at  

 der derfor ikke opnås tilstrækkelig opmærksomhed som følge af manglende  

 koordinering.
En tilbundsgående analyse af ovenstående spørgsmål samt  

 udarbejdelsen af forslag til et styrket forsvar mod terror, et mere  

 koordineret  

 beredskab og en bedre parlamentarisk kontrol og offentlig debat løses bedst  

 af  

 en selvstændig kommission.
Kommissionen bør bestå af medlemmer fundet uden  

 for  

 offentlige myndigheder.
For at sikre uafhængighed skal formanden udpeges af  

 Højesterets præsident.
Kommissionen skal have videst mulig indsigt i  

 relevante  

 myndigheders arbejde.
Således skal kommissionen i stil med  

 DUPIs/DIIS  

 udredning om Danmarks sikkerhedspolitiske situation under den kolde krig have  

 adgang til relevante dokumenter og medarbejdere.
Hvis det er nødvendigt, kan  

 arbejdet foregå i fortrolighed.
Endvidere kan hensynet til fortrolighed munde  

 ud i en fortrolig del af den endelige afrapportering, der alene vil være  

 tilgængelig med behørig sikkerhedsgodkendelse.
 Inspireret af DUPIs/DIIS udredning om Danmarks  

 sikkerhedspolitiske situation under den kolde krig bør terrorkommissionens  

 arbejde  

 organiseres således:
  

 	  

 Formanden for  

 kommissionen udpeges af højesteretspræsidenten.
Herudover udpeges 6 medlemmer  

 til kommissionen ud fra følgende princip: 1 medlem udpeges af Dansk Institut  

 for  

 Internationale Studier, 1 medlem udpeges af Det Juridiske Fakultet ved  

 Københavns Universitet, 1 medlem udpeges af Juridisk Institut ved Aarhus  

 Universitet, 1 medlem udpeges af Institut for Statskundskab ved Københavns  

 Universitet, 1 medlem udpeges af Institut for Statskundskab ved Aarhus  

 Universitet, og endelig udpeges 1 medlem af Dansk Pressenævn.
Ved  

 stemmelighed  

 er formandens stemme udslagsgivende.
   

 	  

 Folketingets udvalg  

 vedrørende efterretningstjenesterne følger kommissionens arbejde.
  

 	  

 Kommissionen støttes  

 af en mindre stab.
Ansatte i kommissionen må ikke komme fra hverken PET eller  

 FE.
  

 	  

 Kommissionen eller af  

 denne udpegede medarbejdere skal have adgang til alle offentlige myndigheder  

 ifølge retningslinjerne i bilaget, og kommissionen skal kunne indkalde både  

 ministre, embedsmænd og uafhængige eksperter.
Dette kan ske i form af  

 offentlige høringer.
   

 	  

 Kommissionen kan  

 udbyde analyseopgaver til eksperter eller forskningsinstitutioner.
   

 	  

 Kommissionen skal  

 løbende sikre offentlighed omkring sit arbejde.
   

 	  

 Kommissionen skal  

 udarbejde en endelig rapport med anbefalinger senest årsskiftet 2006/07.  

 Rapporten kan eventuelt have en fortrolig del, for så vidt angår dele af  

 efterretningstjenesternes arbejde.
 Kommissionens arbejde må ikke påvirke PET-kommissionens arbejde,  

 der, hvis færdiggjort under terrorkommissionens arbejde, dog kan indgå i  

 terrorkommissionens  

 videre arbejde.
 Der afsættes 7,5 mio. kr. til kommissionens arbejde.
 De nærmere retningslinier for kommissionens adgang til og brug  

 af akter hos danske myndigheder fremgår af bilaget.
Skriftlig fremsættelse Morten Helveg Petersen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en terrorkommission.
(Beslutningsforslag nr.
B 18).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Vejledende retningslinjer vedrørende adgangen til  

 berørte danske myndigheders akter i forbindelse med kommissionens arbejde Terrorkommissionen bør i sit arbejde have adgang til akter fra  

 Statsministeriet, Udenrigsministeriet, Forsvarsministeriet,  

 Forsvarskommandoen,  

 Beredskabsstyrelsen, PET og FE.
Kommissionen vil endvidere kunne anmode om  

 adgang til akter hos andre myndigheder.
Det skal sikres, at kommissionens  

 undersøgelse kan gennemføres på det bedst mulige grundlag.
Det forhold, at  

 akter indgår i PET-kommissionens undersøgelse, er ikke i sig selv til hinder  

 for, at kommissionen (fra andre myndigheder) kan få udleveret disse akter,  

 eventuelt i kopi, idet der for kommissionens anvendelse af sådanne akter skal  

 gælde de samme regler som for PET- kommissionen.
Offentliggørelse i den endelige udredning af ikke frit  

 tilgængelige akter, som til brug for undersøgelsen er udleveret til  

 kommissionen, sker efter aftale med de berørte myndigheder.
Kommissionen kan  

 supplere grundlaget for undersøgelsen med interviews med politikere,  

 embedsmænd, sikkerhedspolitiske og militære eksperter, journalister m.v. med  

 særlig indsigt i kommissionens arbejdsområde.
Kommissionens adgang til akterne vil blive reguleret af  

 offentlighedsloven, arkivloven og Statsministeriets cirkulære af 1. september  

 1997 vedrørende sikkerhedsbeskyttelse af informationer, der er af fælles  

 interesse for NATO-landene, andre klassificerede informationer samt  

 informationer af sikkerhedsmæssig beskyttelsesinteresse i øvrigt.
Der vil  

 blive  

 tale om, at kommissionen får en vidtgående, privilegeret adgang til  

 myndighedernes akter.
Myndighederne bestræber sig således på at yde  

 arkivadgang  

 og meroffentlighed i videst muligt omfang, og for kommissionens adgang vil  

 gælde  

 følgende vejledende retningslinjer:
I.
Akter, som er afleveret  

 til Rigsarkivet 1. Kommissionen indgiver ansøgning til Rigsarkivet i henhold til  

 arkivloven, og ansøgningerne behandles efter arkivlovens regler.
II.
Akter, som endnu ikke  

 er 30 år gamle, og som beror hos myndighederne 1. Kommissionens medarbejdere får  med den begrænsning, der  

 følger af punkt II. 2  adgang til at gennemgå alle myndighedernes  

 relevante  

 akter.
 2. Myndighederne kan tage stilling fra sag til sag med hensyn  

 til kommissionens eventuelle ønsker om gennemgang af særlig sensitivt  

 materiale.
 3. Kommissionens adgang til yderligere materiale fastlægges på  

 grundlag af konkrete anmodninger.
 4. Klassificerede såvel som uklassificerede dokumenter må kun  

 kopieres eller medbringes efter aftale med den eller de berørte  

 myndighed/myndigheder.
III. Øvrige retningslinjer  

 for adgang til akterne 1. Adgangen til materialet gives under forudsætning af, at kommissionens  

 medarbejdere accepterer tavshedspligt i henhold til en løfteerklæring og  

 sikkerhedsgodkendelse i henhold til Statsministeriets sikkerhedscirkulære af  

 1997. Tavshedspligten gøres i det fornødne omfang løbende til genstand for  

 konkret drøftelse med myndighederne under hensyntagen til statens sikkerhed,  

 rigets forsvar, forholdet til fremmede magter eller forholdet til tredjemand.  

 Tavshedspligten gælder indtil videre.
2. Kommissionens medarbejdere vejledes om tavshedspligtens  

 nærmere indhold.
Som led heri forpligter Kommissionens medarbejdere sig til  

 at  

 tage de nødvendige hensyn, herunder ved anonymisering, til beskyttelse af  

 oplysninger af hensyn til statens sikkerhed, rigets forsvar, forholdet til  

 fremmede magter eller tredjemand.
3. Kommissionen vil ikke kunne anvende klassificeret materiale,  

 herunder af udenlandsk oprindelse, eller andet materiale, der er omfattet af  

 tavshedspligten, medmindre der opnås samtykke fra udstederen.
En udtalelse  

 fra  

 særlig berørte myndigheder, firmaer eller personer bør om nødvendigt  

 indhentes  

 forinden.
4. Kommissionen kan udføre interviews med embedsmænd og  

 sikkerhedspolitiske og militære eksperter m.v. med særlig indsigt i  

 kommissionens arbejdsområde.
Myndighederne vil efter konkret anmodning, i det  

 omfang det under hensyntagen til de beskyttelsesværdige interesser, der er  

 nævnt i punkt III.1, er muligt, ophæve tavshedspligten helt eller delvis for  

 tidligere eller nuværende medarbejdere.
 5. Myndighederne udøver ikke manuskriptkontrol.
 6. Uanset øget aktivitet som følge af kommissionens arbejde skal  

 forskere uden for projektet og andre, der ønsker at benytte myndighedernes  

 arkivalier, behandles efter normal praksis.
