(Til direktoratet for Københavns  

 Hospitalsvæsen, direktoratet for Frederiksberg Hospitalsvæsen,  

 amtsrådsforeningen i Danmark, samtlige sygehuse i Danmark) På given foranledning skal man henstille, at det af  

 ansættelsesmyndighederne påses, at personer, der ansættes i lægestillinger, enten foreviser en af sundhedsstyrelsen meddelt autorisation som læge,  

 jfr. § 2, stk. 1 i lov om udøvelse af lægegerning, indenrigsministeriets  

 bekendtgørelse nr. 97 af 14. maj 1970, eller, for så vidt angår personer med udenlandsk lægeeksamen, foreviser  

 indenrigsministeriets autorisation som læge i medfør af § 3, stk. 4 i lov om  

 udøvelse af lægegerning, jfr, indenrigsministereiets cirkulære af 19. august  

 1969 om adgang for læger med udenlandsk lægeeksamen til udøvelse af  

 lægevirksomhed i Danmark m.v.
 For så vidt angår lægevidenskabelige studerende, henvises til  

 sundhedsstyrelsens cirkulære af 12. juli 1961, hvorved det henstilles, at der  

 ikke ansættes studentervikarer, med mindre de pågældende har bestået 1. del  

 af embedseksamen inden for de sidste 7 år.
I tvivlstilfælde bør forespørgsel rettes til sundhedsstyrelsen, telefon  

 (01) 14 10 11, lokal nr. 98 (ekspeditionssekretær Johs.
Nehm) eller lokal nr.  

 56 (dr.
N.
Rosdahl).
 SUNDHEDSSTYRELSEN, DEN 10. SEPTEMBER  

 1971.
 P.D.V.
