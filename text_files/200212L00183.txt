Fremsat den 12. marts 2003 af  

 justitsministeren (Lene Espersen) Forslag til Lov om ændring af straffeloven og udlændingeloven (Kvindelig omskæring) § 1 I straffeloven, jf. lovbekendtgørelse nr. 779 af 16.  

 september 2002, foretages følgende ændringer:
 1.  

  

 I  

 § 7  

 indsættes som  

  

 stk. 3  

  

 :
»  

 Stk. 3  

 . I de i  

 stk. 1, nr. 2, nævnte tilfælde hører en handling, som er foretaget af en  

 person, der på gerningstidspunktet havde dansk indfødsret eller var bosat i  

 den  

 danske stat, dog under dansk straffemyndighed, selv om den ikke er strafbar  

 efter lovgivningen i det pågældende statsområde, når handlingen er omfattet  

 af  

 § 245 a eller § 246, jf. § 245 a.« 2.  

  

 § 10, stk. 2,  

 affattes således:
»  

 Stk. 2  

 . I de i  

 § 7, stk. 1 og 2, nævnte tilfælde kan der, hvis handlingen er  

 begået  

 inden for fremmed folkeretligt anerkendt område, dog ikke idømmes strengere  

 straf end hjemlet ved gerningsstedets lovgivning.
Dette gælder dog ikke, når  

 handlingen er omfattet af § 245 a eller § 246, jf. § 245 a.« 3.  

  

 § 94, stk. 4, 2. pkt.,  

 affattes  

 således:
»Det samme gælder overtrædelse af denne lovs §§ 224 og 225,  

 jf. §§ 216-220, 222 og 223 samt § 245 a og § 246, jf.  

 § 245  

 a.« 4.  

  

 Efter  

 § 245  


  

 indsættes:
»  

  

 § 245 a.  

  

 Den, som  

 ved et legemsangreb med eller uden samtykke bortskærer eller på anden måde  

 fjerner kvindelige ydre kønsorganer helt eller delvis, straffes med fængsel  

 indtil 6 år.« 5.  

  

 I  

 § 246  

 indsættes efter »§ 245«: »eller  

 § 245 a«.
§ 2 I udlændingeloven, jf. lovbekendtgørelse nr. 608 af 17.  

 juli 2002, som ændret ved lov nr. 134 af 20. marts 2002, lov nr. 367 af 6.  

 juni  

 2002 og § 2 i lov nr. 1044 af 17. december 2002, foretages følgende  

 ændringer:
 1.  

  

 I  

 § 11, stk. 5, nr. 3,  

 ændres  

 »§ 245 og § 246« til: »§ 245, § 245 a, § 246«.
 2.  

  

 I  

 § 22, nr. 6,  

 indsættes efter »245,«: »245  

 a,«.
§ 3 Loven træder i kraft dagen efter bekendtgørelsen i  

 Lovtidende.
§ 4 Stk. 1.  

  

 Loven gælder ikke for Færøerne og Grønland.
 Stk. 2.  

  

 Lovens  

 § 1 og § 2 kan ved kongelig anordning sættes i kraft helt eller delvist  

 for Færøerne med de ændringer, som de særlige færøske forhold tilsiger.
 Stk. 3.  

  

 Lovens  

 § 2 kan ved kongelig anordning sættes i kraft helt eller delvist for  

 Grønland med de ændringer, som de særlige grønlandske forhold tilsiger.
Bemærkninger til lovforslaget Almindelige bemærkninger Indholdsfortegnelse 1.
Indledning 2 2.
Gældende ret 3 3.
Baggrunden for lovforslaget 4 4.
Lovforslagets udformning 7 5.
 Lovforslagets økonomiske og administrative konsekvenser  

 mv.
11 6.
Høring 12 1. Indledning Hovedformålet med lovforslaget er at gøre det muligt at  

 straffe danske statsborgere og herboende personer, som i udlandet foretager  

 eller medvirker til at foretage omskæring af piger og unge kvinders ydre  

 kønsorganer, selv om den pågældende handling ikke er strafbar efter  

 lovgivningen i det land, hvor den er begået.
Der foreslås derfor en ændring af straffelovens regler om  

 dansk straffemyndighed, således at det almindelige krav om »dobbelt  

 strafbarhed« for handlinger, der er foretaget i udlandet, ikke gælder ved  

 kvindelig omskæring.
Hermed vil der samtidig være klar hjemmel til at straffe  

 medvirken her i landet til kvindelig omskæring, selv om omskæringen foretages  

 i  

 et land, hvor kvindelig omskæring ikke er strafbart   f.eks. i tilfælde, hvor  

 herboende forældre herfra træffer aftale med slægtninge mv. om at omskære en  

 pige under et ferieophold i hjemlandet.
 Det foreslås endvidere, at danske domstole ved  

 strafudmålingen i sager om kvindelig omskæring foretaget i et land, hvor  

 forholdet er strafbart, ikke skal være bundet af det udenlandske  

 strafmaksimum.  

 Herved sikres det, at strafudmålingen i alle tilfælde sker efter den danske  

 straffelovs regler, uanset om forholdet er begået i et land, hvor kvindelig  

 omskæring er strafbart, eller i et land, hvor det ikke er strafbart.
Kvindelig omskæring er i dag strafbart efter straffelovens  

 almindelige voldsbestemmelser, men det foreslås at indsætte en ny, særlig  

 straffelovsbestemmelse om kvindelig omskæring for stærkere at markere  

 samfundets afstandtagen fra disse lemlæstende og rent traditionsbestemte  

 indgreb og for i loven at fastslå, at der ikke under nogen omstændigheder kan  

 gives samtykke til kvindelig omskæring   hverken af pigen selv eller af  

 forældrene   med den virkning, at indgrebet bliver straffrit.
Den foreslåede  

 bestemmelse omfatter enhver form for kvindelig omskæring.
 Det foreslås endvidere at ændre straffelovens bestemmelser  

 om forældelse af strafansvar, således at forældelsesfristen for kvindelig  

 omskæring, der i medfør af forslaget vil være 10 år, først begynder at løbe  

 fra  

 det tidspunkt, hvor ofret fylder 18 år.
 Endelig indeholder lovforslaget nogle konsekvensændringer  

 af udlændingeloven som følge af den foreslåede særlige straffelovsbestemmelse  

 om kvindelig omskæring.
Hovedindsatsen over for omskæring af piger og unge kvinder  

 må fortsat bygge på holdningspåvirkning og oplysning over for flygtninge- og  

 indvandrergrupper, der kommer fra lande, hvor kvindelig omskæring er  

 integreret  

 i den lokale kulturtradition, og hvor det derfor er udbredt, at kvinder er  

 omskåret.
I Danmark drejer det sig på nuværende tidspunkt især om flygtninge  

 mv. fra Somalia.
 Efter regeringens opfattelse vil et mere effektivt  

 strafferetligt værn imidlertid kunne understøtte den forebyggende indsats,  

 idet  

 det herved så tydeligt som muligt markeres, at kvindelig omskæring er en  

 skik,  

 som er helt uforenelig med normerne i det danske samfund.
Med henblik på en vurdering af lovforslaget i lyset af de  

 generelle og principielle problemstillinger, som Justitsministeriets  

 jurisdiktionsudvalg behandler, har et udkast til lovforslag været forelagt  

 for  

 udvalget.
Jurisdiktionsudvalgets udtalelse er optaget som  

  

 bilag 1  

  

 til lovforslaget.
2. Gældende ret 2.1.  

  

 Efter  

 straffelovens § 244 straffes den, som øver vold mod eller på anden måde  

 angriber en andens legeme med bøde eller fængsel indtil 3 år.  


  

 Efter § 245, stk. 1,  

 straffes den, som udøver et legemsangreb af særlig rå, brutal eller farlig  

 karakter eller gør sig skyldig i mishandling, med fængsel indtil 6 år.
Har et  

 sådant legemsangreb haft betydelig skade på legeme eller helbred til følge,  

 skal dette betragtes som en særlig skærpende omstændighed.
Efter § 245,  

 stk. 2, straffes den, som uden for de i stk. 1 nævnte tilfælde  

 tilføjer en anden person skade på legeme eller helbred, også med fængsel  

 indtil  

 6 år.
Efter § 246 kan straffen for et legemsangreb, der er omfattet af  

 § 245,  

 stige til fængsel i indtil 10 år, hvis angrebet har været af en så grov  

 beskaffenhed eller haft så alvorlige skader eller døden til følge, at der  

 foreligger særdeles skærpende omstændigheder.
Ved kvindelig omskæring forstås alle indgreb, hvor der  

 fjernes større eller mindre dele af de kvindelige ydre kønsorganer af  

 kulturelle eller traditionsbestemte grunde.
Omskæring af piger eller unge  

 kvinder vil normalt være strafbart efter straffelovens § 245 om bl.a.  

 forsætlig beskadigelse af en anden persons legeme eller helbred.
Den mindst  

 indgribende form for kvindelig omskæring, som i princippet alene består i  

 bortskæring af slimhindefolden omkring klitoris, vil formentlig teoretisk set  

 kunne være omfattet af § 244. Ifølge oplysninger fra Sundhedsstyrelsen  

 forekommer det imidlertid næppe i praksis, at et sådant indgreb foretages,  

 uden  

 at en del af klitoris også bliver fjernet.
Efter Sundhedsstyrelsens  

 opfattelse  

 vil omskæring af piger eller unge kvinder   i modsætning til f.eks.  

 bortskæring  

 med henblik på fjernelse af en byld - ikke i noget tilfælde kunne være  

 lægeligt  

 begrundet, og kvindelig omskæring vil således ikke kunne være straffrit på  

 grund af lægelig indikation.
 Straffebestemmelserne i straffeloven omfatter også den, som  

 ved tilskyndelse, råd eller dåd medvirker til omskæring, jf. straffelovens  

 § 23.
 Strafansvaret efter straffelovens §§ 245 og 246  

 forældes som hovedregel efter 10 år, jf. straffelovens § 93,  

 stk. 1,  

 nr. 3. Forældelsesfristen for overtrædelse af § 244 er 5 år, jf.  

 § 93, stk. 1, nr. 2. Forældelsesfristen løber som hovedregel fra  

 det  

 tidspunkt, hvor den strafbare handling ophører, jf. straffelovens § 94,  

 stk. 1. Afhænger strafbarheden af eller påvirkes af en indtrådt følge,  

 regnes fristen først fra følgens indtræden, jf. § 94, stk. 2.
Samtykke til et legemsangreb kan i nogle tilfælde medføre,  

 at angrebet ikke er retsstridigt   f.eks. i forbindelse med visse former for  

 sport.
Det antages imidlertid, at der ikke af ofret (eller af forældrene,  

 hvis  

 ofret er et barn) kan gives samtykke til grov vold, som er omfattet af  

 straffelovens  

 § 245 eller § 246, med den virkning, at indgrebet bliver straffrit.  

 Det samme gælder formentlig ved mere omfattende vold omfattet af  

 straffelovens  

 § 244.
2.2.  

  

 Straffelovens forbud mod legemsbeskadigelse gælder ikke kun, når handlingen  

 er  

 foretaget i Danmark, men også, når handlingen er foretaget uden for Danmarks  

 grænser.
Reglerne i straffelovens 2. kapitel om dansk straffemyndighed   dvs.  

 reglerne om, hvilke sager om strafbart forhold, der kan behandles af danske  

 domstole   medfører imidlertid, at overtrædelser af straffelovgivningen,  

 herunder af reglerne om legemsbeskadigelse, der er begået i udlandet, i  

 almindelighed kun kan pådømmes af danske domstole, hvis sagen har en vis  

 nærmere tilknytning til Danmark.
Hovedreglen om dansk straffemyndighed i  

 sager,  

 hvor handlingen er begået uden for Danmarks grænser, findes i straffelovens  

 § 7. Efter denne bestemmelse kan legemsbeskadigelse, som er foretaget i  

 udlandet, kun straffes her i landet, hvis handlingen også er strafbar i det  

 pågældende land (princippet om »dobbelt strafbarhed«). Det må endvidere anses  

 for tvivlsomt, hvorvidt en strafbar forsøgs- eller medvirkenshandling, der  

 foretages i Danmark, er undergivet dansk straffemyndighed, hvis den  

 pågældende  

 handling relaterer sig til et forhold, som skal begås i et andet land, hvor  

 forholdet ikke er strafbart, og dette forhold som følge af kravet om dobbelt  

 strafbarhed ikke er undergivet dansk straffemyndighed.
Der har i den juridiske litteratur været rejst spørgsmål  

 om, hvorvidt omskæring, som foretages i et land, hvor det ikke er strafbart,  

 uanset reglen i straffelovens § 7 vil kunne straffes her i landet i  

 medfør  

 af straffelovens § 8, nr. 2. Efter denne bestemmelse kan handlinger  

 foretaget i udlandet straffes uden hensyn til, hvor gerningsmanden hører  

 hjemme, og uden hensyn til, om handlingen er strafbar i det pågældende land,  

 hvis handlingen »krænker en forpligtelse, som det ifølge lov påhviler  

 gerningsmanden at iagttage i udlandet«.
Bestemmelsen skal sammenholdes med  

 forældremyndighedslovens § 2, stk. 2, hvorefter den, som har  

 forældremyndigheden over et barn, har pligt til at beskytte barnet mod vold  

 og  

 anden krænkende behandling.
Der foreligger ikke domstolsafgørelser om  

 spørgsmålet, men det må efter Justitsministeriets opfattelse anses for  

 tvivlsomt,  

 om straffelovens § 8, nr. 2, kan anvendes ved omskæringer, der foretages  

 i  

 udlandet.
Under alle omstændigheder vil bestemmelsen i givet fald alene kunne  

 anvendes over for den omskårne piges forældre, ikke over for andre personer,  

 der har foretaget omskæringen eller medvirket hertil i udlandet.
2.3.  

  

 Når der  

 rejses tiltale her i landet på grundlag af reglerne om dansk straffemyndighed  

 i  

 straffelovens §§ 6-9, skal afgørelsen af, om et strafbart  

 gerningsindhold  

 er realiseret, og bestemmelsen af retsfølgen ske efter dansk ret, jf.  

 straffelovens § 10, stk. 1. I tilfælde, hvor dansk straffemyndighed  

 bygger på reglen om dobbelt strafbarhed, følger det imidlertid af  

 straffelovens  

 § 10, stk. 2, at der ved reaktionsvalget skal tages hensyn til  

 gerningslandets lovgivning.
Dette betyder ikke, at der ikke kan idømmes  

 strengere straf end den, der ville være forskyldt ved pådømmelse i  

 gerningslandet, men straffen skal ligge inden for strafferammen i den  

 tilsvarende fremmede bestemmelse.
3. Baggrunden for lovforslaget 3.1.  

  

 Som nævnt  

 ovenfor under pkt. 2.1, forstås ved kvindelig omskæring alle indgreb, hvor  

 der  

 fjernes større eller mindre dele af de kvindelige ydre kønsorganer af  

 kulturelle eller traditionsbestemte grunde.
Efter oplysninger fra  

 Sundhedsstyrelsen er der i princippet tre former for kvindelig omskæring:
»Sunnaomskæring/klitoridectomi«: Sunnaomskæring bruges ofte  

 som betegnelse for fjernelse af slimhindefolden over klitoris, men bl.a. på  

 grund af de anatomiske forhold omkring klitoris er der en meget betydelig  

 risiko for at bortskære mere end blot slimhindefolden, og Sundhedsstyrelsen  

 har  

 oplyst, at det næppe forekommer i praksis, at dette indgreb foretages, uden  

 at  

 der også fjernes en del af klitoris.
Klitoridectomi er betegnelsen for hel  

 eller delvis fjernelse af klitoris.
 »Excision«: Herved forstås hel eller delvis fjernelse af  

 klitoris samtidig med hel eller delvis fjernelse af de små skamlæber.
 »Infibulation«: Ved dette indgreb fjernes klitoris, de små  

 skamlæber og en del af de store skamlæber, og de rå sårflader enten sys  

 sammen  

 eller holdes sammen på anden måde, således at der kun efterlades et meget  

 lille  

 hul til vandladning og menstruationsblod.
Afgrænsningen mellem de forskellige former for omskæring er  

 i praksis ikke skarp, og der forekommer mellemformer.
I lande, hvor kvindelig  

 omskæring er udbredt, foretages indgrebet ofte af uuddannede fødselshjælpere  

 eller ældre kvinder i familien og uden bedøvelse, og det kan derfor variere  

 meget, hvad der faktisk bliver skåret bort.
 Omskæring, specielt infibulation, kan have nogle  

 umiddelbare helbredsmæssige følger og en række senfølger, som dels beror på  

 indgrebets karakter, dels på den måde, indgrebet typisk bliver foretaget på.
Blandt de umiddelbare følger kan nævnes smertechok og  

 psykisk chok på grund af indgrebets karakter, blødning, smerter ved  

 vandladning, infektioner, blodforgiftning og stivkrampe.
Senfølgerne er bl.a.  

 smerter ved menstruation, ophobning af menstruationsblod i skede og livmoder  

 ved infibulation, underlivssmerter, kronisk underlivsbetændelse, der kan  

 medføre sterilitet, invaliderende vandladningsproblemer, gentagne  

 urinvejsinfektioner, komplikationer i forbindelse med graviditet og fødsel på  

 grund af uelastisk arvæv, smerter ved samleje og andre seksuelle problemer.
 Kvindelig omskæring er således et særdeles alvorligt  

 indgreb, som der efter regeringens opfattelse på det kraftigste må tages  

 afstand fra.
3.2.  

  

 Kvindelig  

 omskæring er en tusindårig skik i visse lande.
Skønt stadigt flere lande har  

 forbudt omskæring, er skikken fortsat ret udbredt i befolkningen i mere end  

 20  

 lande i Afrika syd for Sahara   navnlig i Somalia - samt i Ægypten, lande i  

 den  

 sydlige del af Den arabiske Halvø og i enkelte andre lande i verden.
Skikkens oprindelse er uvis.
Den er ikke foreskrevet i  

 religiøse skrifter som f.eks.
Bibelen eller Koranen, og i de berørte lande  

 forekommer omskæring både blandt kristne, muslimer, jøder, animister mv.
Det  

 er  

 ikke ualmindeligt, at kvindelig omskæring alligevel begrundes religiøst, men  

 der kan også findes en lang række andre begrundelser, herunder bl.a. mange  

 fejlagtige forestillinger om de sundhedsmæssige og mentale aspekter ved  

 omskæring af de kvindelige kønsorganer.
Der er generelt tale om en dybt  

 rodfæstet tradition hos de berørte befolkningsgrupper, og det sociale pres  

 for  

 at få foretaget omskæring er ofte meget stærkt i de pågældende lande.
Det  

 skyldes bl.a., at det er næsten umuligt for en uomskåret kvinde at blive gift  

 og dermed skabe sig en ordentlig plads og fremtid i det lokale samfund.
Somaliere er næsten den eneste befolkningsgruppe her i  

 landet, hvor der er tradition for, at kvinder er omskåret.
Kvindelig  

 omskæring  

 blev således først et problem i Danmark, efter at somaliske flygtninge mv.  

 begyndte at komme hertil i slutningen af 1980´erne.
I Somalia er infibulation  

 den mest udbredte form for omskæring, og piger omskæres normalt i 5-15 års  

 alderen.
3.3.  

  

 FN´s  

 konvention af 20. november 1989 om børns rettigheder (Børnekonventionen) er  

 ratificeret eller tiltrådt af næsten alle FN´s medlemslande.
Efter  

 konventionens artikel 24, stk. 3, skal deltagerlandene tage alle  

 effektive  

 og passende foranstaltninger for at afskaffe traditionsbundne ritualer, som  

 er  

 skadelige for børns sundhed.
Efter Justitsministeriets opfattelse omfatter  

 konventionens bestemmelse om »traditionsbundne ritualer, som er skadelige for  

 børns sundhed« bl.a. omskæring af piger, idet kvindelig omskæring har  

 lemlæstende karakter og ikke i noget tilfælde kan være lægeligt begrundet.
3.4.  

  

 I Norge og  

 Sverige er enhver form for kvindelig omskæring forbudt i henhold til særlig  

 lov.
Lovene supplerer henholdsvis den norske og den svenske straffelovs  

 bestemmelser om legemsbeskadigelse, og strafferammen er den samme som for  

 legemsbeskadigelse.
Efter den norske lov straffes for kønslemlæstelse  

 (»kjønnslemlestelse«) den, der forsætligt foretager et indgreb i en kvindes  

 kønsorganer, som skader kønsorganet eller påfører det varige forandringer.  

 »Rekonstruktion«   f.eks. fornyet sammensyning af kønsåbningen efter en  

 fødsel  

   straffes også.
Efter den svenske lov er det strafbart at foretage indgreb i  

 en kvindes ydre kønsorganer med det formål at lemlæste det eller påføre det  

 varige forandringer (»könsstympning«), og det antages, at »rekonstruktion«  

 også  

 er strafbart.
 Det er udtrykkeligt fastsat i både den norske og svenske  

 lov, at samtykke ikke fritager for straf.
De norske og svenske regler omfatter omskæring, uanset hvor  

 indgrebet er foretaget.
I begge lande er der straffemyndighed ved kvindelig  

 omskæring, som er foretaget i udlandet, selv om det almindelige krav om  

 dobbelt  

 strafbarhed ikke er opfyldt.
I Norge har man i disse tilfælde begrænset norsk  

 straffemyndighed til norske statsborgere og personer, der er hjemmehørende i  

 Norge.
I Sverige følger en sådan begræsning ikke af loven, men det er i  

 forarbejderne til de svenske lovbestemmelser forudsat, at der normalt kun  

 rejses tiltale for omskæring, der er foretaget uden for Sverige i et land,  

 hvor  

 indgrebet er lovligt, hvis der foreligger en særlig svensk interesse i at  

 strafforfølge forholdet.
Det fremgår videre, at formålet med ophævelsen af  

 kravet om dobbelt strafbarhed er at forhindre, at piger, der opholder sig i  

 Sverige, føres til udlandet med henblik på at blive omskåret i et land, hvor  

 det er tilladt, og at der derfor kun bør rejses tiltale for udlandshandlinger  

 i  

 sådanne tilfælde.
 Med hensyn til retsstillingen i andre europæiske lande kan  

 det nævnes, at det i England ved en særlig lov er forbudt at foretage de mere  

 indgribende former for kvindelig omskæring (excision og infibulation). Efter  

 det oplyste overvejes der for tiden et lovgivningsinitiativ med henblik på at  

 fravige kravet om dobbelt strafbarhed, hvis en i øvrigt strafbar omskæring  

 foretages i udlandet.
I Frankrig findes ingen særlig lov om kvindelig omskæring,  

 men indgrebet er ifølge domstolspraksis strafbart efter straffelovens  

 bestemmelser om legemsbeskadigelse.
De almindelige regler om fransk  

 straffemyndighed indebærer, at der ved omskæring foretaget i udlandet ikke  

 gælder krav om dobbelt strafbarhed, såfremt omskæringen er foretaget over for  

 et barn under 15 år, eller hvis omskæringen er foretaget af to eller flere  

 personer i forening.
I Tyskland og Holland er kvindelig omskæring strafbart  

 efter de almindelige regler om legemsbeskadigelse i henholdsvis den tyske og  

 hollandske straffelov.
De almindelige regler om tysk, henholdsvis hollandsk  

 straffemyndighed finder anvendelse, herunder kravet om dobbelt strafbarhed,  

 og  

 der er således ikke straffemyndighed i Tyskland eller i Holland, hvis  

 handlingen er foretaget i et land, hvor kvindelig omskæring ikke er  

 strafbart.
3.5.  

  

 Spørgsmålet  

 om lovgivning mod kvindelig omskæring har tidligere været drøftet i  

 Folketinget.
I folketingsåret 1996/97 behandlede Folketinget bl.a. et privat  

 lovforslag (L 65) om en særlig lov om forbud mod omskæring af kvinder.  

 Lovforslaget indebar navnlig, at princippet om »dobbelt strafbarhed« ikke  

 skulle gælde ved kvindelig omskæring.
Lovforslaget blev ikke vedtaget, og  

 flere  

 partiers ordførere pegede på en målrettet forebyggende oplysningsindsats som  

 et  

 andet middel i indsatsen mod omskæring af piger og unge kvinder.
På baggrund af debatten om dette lovforslag udarbejdede  

 Justitsministeriet i 1998 en redegørelse til Folketingets Retsudvalg om  

 dobbelt  

 strafbarhed og kvindelig omskæring.
Justitsministeriet redegjorde i det  

 pågældende notat for de strafferetlige regler om kvindelig omskæring i de  

 afrikanske lande, hvor omskæring efter det oplyste praktiseres, samt i  

 Europarådets medlemslande.
Endvidere blev der i notatet redegjort for den  

 oplysningsindsats, som var igangsat bl.a. af en arbejdsgruppe under  

 Sundhedsministeriet.  

 Det fremgik af notatet, at en ophævelse af kravet om dobbelt strafbarhed  

 måtte  

 antages navnlig at ville kunne få betydning med hensyn til herboende  

 somaliere,  

 idet somaliere som ovenfor nævnt næsten er den eneste befolkningsgruppe i  

 Danmark,  

 hvor det er almindeligt, at kvinder er omskåret.
Justitsministeriet konkluderede i notatet, at der næppe var  

 fuldt tilstrækkeligt grundlag for at fravige straffelovgivningens generelle  

 princip om dobbelt strafbarhed på daværende tidspunkt.
Justitsministeriet  

 fandt  

 det rigtigt i første omgang at afvente virkningerne af det igangværende  

 oplysningsarbejde.
Justitsministeriet anførte imidlertid, at man, såfremt der  

 herefter viste sig et væsentligt behov herfor, ville være indstillet på at  

 tage  

 initiativ til en lovændring, der fraviger princippet om dobbelt strafbarhed  

 på  

 dette område.
 Der er i indeværende folketingsår på ny fremsat private  

 forslag vedrørende forbud mod kvindelig omskæring og fravigelse af kravet om  

 dobbelt strafbarhed.
3.6.  

  

 Den  

 daværende sundhedsminister nedsatte i 1997 en bredt sammensat arbejdsgruppe,  

 der fik til opgave at igangsætte og koordinere en omfattende  

 oplysningsindsats  

 mod omskæring af piger og unge kvinder, der bor i Danmark.
Målgruppen for  

 oplysningsindsatsen var både de enkelte flygtningefamilier mv.   navnlig  

 somaliske   og det sundhedsfaglige personale samt pædagoger, lærere og  

 personale ved kommunalforvaltningerne, der arbejder med somaliske flygtninge  

 mv.
På arbejdsgruppens initiativ er der bl.a. blevet etableret  

 lokale debatgrupper i en række byer med deltagelse af somaliere, personale  

 fra  

 de kommunale forvaltninger og sundhedspersonale.
Der er også produceret en  

 debat- og informationsvideo om dansk lovgivning og de sundhedsmæssige risici  

 ved omskæring af piger.
Endvidere udarbejdede Sundhedsstyrelsen i samarbejde  

 med arbejdsgruppen i 1999 et omfattende skriftligt informationsmateriale  

 (»Forebyggelse af omskæring af piger«). Materialet er navnlig beregnet til  

 brug  

 for kommunernes vejledning af de relevante personalegrupper med henblik på  

 bl.a. i samarbejde med de somaliske familier - at forebygge, at omskæring af  

 herboende piger finder sted i Danmark eller i udlandet.
Materialet er også  

 henvendt til sundhedspersonale, som konfronteres med følgevirkningerne af  

 omskæring.
Sundhedsstyrelsen har i 2000 udarbejdet en rapport om den  

 iværksatte oplysningsindsats.
Det konkluderes i rapporten, at  

 oplysningsindsatsen må antages at have medvirket positivt til at påvirke  

 holdningen hos dele af den somaliske befolkningsgruppe her i landet.
Man har  

 konstateret den mest markante holdningsændring hos somaliske forældre, som  

 tidligere troede, at omskæring af piger var en religiøs pligt.
Herudover har  

 oplysninger om de sundhedsmæssige risici og om de strafferetlige konsekvenser  

 af at foretage eller medvirke til omskæring formentlig haft betydning for  

 holdningen blandt de berørte.
Regeringen nedsatte i efteråret 2002 en tværministeriel  

 arbejdsgruppe med henblik på en hurtig undersøgelse af, om den hidtidige  

 oplysningsindsats bør forbedres, og om der er behov for at ændre gældende  

 regler og retningslinjer om sundhedspersonales og kommunale myndigheders  

 muligheder for at gribe ind, hvis man bliver bekendt med, at en pige eller  

 ung  

 kvinde risikerer omskæring.
Arbejdsgruppen afgav rapport i januar 2003.
Arbejdsgruppen finder, at der er behov for målrettet at  

 informere de forskellige faggrupper om, hvad deres forpligtelser og  

 handlemuligheder efter den gældende lovgivning er.
Her tænkes særligt på  

 pligten til at underrette de sociale myndigheder og brugen af sociale  

 foranstaltninger.
 Arbejdsgruppen konkluderer, at traditionen for omskæring  

 ifølge oplysninger fra den kommunale sundhedstjeneste i København, Århus og  

 Odense synes at være ved at blive brudt blandt somaliske efterkommere i  

 Danmark, og at dette stemmer overens med erfaringer fra andre lande.  

 Arbejdsgruppen finder, at den fremtidige indsats vedrørende forebyggelse bør  

 tage udgangspunkt i dette forhold.
Arbejdsgruppen foreslår på den baggrund, at der udarbejdes  

 en pjece til sundheds-, skole- og øvrigt pædagogisk personale, der opfordrer  

 til opmærksomhed på området, herunder opmærksomhed om eventuelle konkrete  

 faresignaler, f.eks. i forbindelse med rejseplaner mv. vedrørende ture til  

 hjemlandet.
Endvidere foreslås en forstærket oplysningsindsats over for  

 befolkningsgrupper her i landet, som har tradition for omskæring.
Formålet  

 hermed bør være at bistå, styrke og udbygge de eksisterende lokalgrupper og  

 netværk mod omskæring.
Arbejdsgruppen foreslår også, at  

 Undervisningsministeriets pædagogiske konsulenter for de frie grundskoler  

 kontakter skoler med somaliske elever og vejleder skolens personale om  

 temaet.  

 Endelig anbefales det, at information om omskæring bl.a. lægges på  

 hjemmesiden  

 Kvinde Finfo.
 Socialministeren har i lyset af arbejdsgruppens anbefalinger  

 indbudt relevante aktører til en drøftelse om den fremtidige indsats på  

 området.
 Undervisningsministeriet vil endvidere i publikationen  

 »Inspiration til bedre integration«, som udsendes til samtlige skoler i  

 landet  

 senere i år, beskrive de ansattes generelle underretningspligt over for  

 kommunen efter lov om social service og i den forbindelse særligt omtale  

 omskæring.
 3.7.  

  

 Det er ikke  

 muligt på baggrund af statistiske oplysninger at fastslå, hvor mange sager om  

 omskæring af kvinder/piger der har været her i landet, herunder om tallet er  

 stigende eller faldende.
Der findes ingen trykte domme vedrørende omskæring af  

 kvinder/piger.
Justitsministeriet og Rigsadvokaten har endvidere ikke  

 kendskab  

 til sådanne straffesager.
Det fremgår af en rapport fra januar 2003 fra den  

 tværministerielle arbejdsgruppe om kvindelig omskæring, som er omtalt under  

 pkt. 3.6. ovenfor, at den kommunale sundhedstjeneste i Odense ikke har  

 konstateret tilfælde af omskæring blandt børn og unge med somaliske forældre,  

 mens der ifølge børne- og ungelægeordningen i Købehavn og Århus er få piger,  

 som bliver omskåret.
 3.8.  

  

 Hovedindsatsen over for omskæring af piger og unge kvinder må efter  

 regeringens  

 opfattelse fortsat bygge på holdningspåvirkning og oplysning over for  

 flygtninge- og indvandrergrupper, der kommer fra lande, hvor kvindelig  

 omskæring er integreret i den lokale kulturtradition, og hvor det derfor er  

 udbredt, at kvinder er omskåret.
 Efter regeringens opfattelse vil et mere effektivt  

 strafferetligt værn imidlertid kunne understøtte den forebyggende indsats,  

 idet  

 det herved så tydeligt som muligt markeres, at kvindelig omskæring er en  

 skik,  

 som er helt uforenelig med normerne i det danske samfund.
 Behovet for at supplere den forebyggende oplysningsindsats  

 med et mere effektivt strafferetligt værn er efter regeringens opfattelse  

 desuden blevet yderligere understreget ved, at repræsentanter for religiøse  

 samfund her i landet for nylig offentligt har udtalt sig positivt om  

 kvindelig  

 omskæring.
Regeringen finder således, at den forebyggende  

 oplysningsindsats mod kvindelig omskæring bør understøttes ved en skærpet  

 lovgivning, jf. nærmere herom under pkt. 4 nedenfor.
En skærpet lovgivning  

 bør  

 navnlig gå ud på at fravige kravet om dobbelt strafbarhed på dette område,  

 således at der bliver sikker hjemmel til at straffe danske statsborgere og  

 herboende personer, som foretager eller medvirker til kvindelig omskæring i  

 et  

 land, hvor omskæring er tilladt.
Herved vil der samtidig være klar hjemmel  

 til  

 at straffe medvirkenshandlinger, der foretages her i landet   f.eks. i  

 tilfælde, hvor herboende forældre her i landet træffer foranstaltninger til  

 at  

 få deres piger omskåret under ferieophold hos slægtninge mv. i et land, hvor  

 kvindelig omskæring ikke er strafbart.
4. Lovforslagets udformning 4.1.  

  

 Lovforslaget  

 indeholder tre hovedelementer.
Det foreslås for det første, at der ikke skal  

 gælde krav om dobbelt strafbarhed i tilfælde, hvor en dansk statsborger eller  

 person, der er bosat i Danmark, foretager eller medvirker til kvindelig  

 omskæring i udlandet.
For det andet foreslås det at indføje en særlig  

 bestemmelse i straffeloven om kvindelig omskæring.
Endelig foreslås det, at  

 forældelsesfristen for strafansvaret ved kvindelig omskæring tidligst  

 begynder  

 at løbe, når den omskårne pige fylder 18 år.
4.2.  

  

 Straffelovens krav om dobbelt strafbarhed med hensyn til handlinger, som  

 foretages på andre staters område af danske statsborgere og personer, der er  

 bosat i Danmark, bygger efter straffelovens forarbejder navnlig på den  

 opfattelse, at statens interesse i at kræve, at danske statsborgere og  

 herboende personer overholder danske straffebestemmelser i udlandet, generelt  

 med undtagelse af visse tilfælde, der er reguleret i straffelovens § 8 -  

 kun foreligger som følge af, at den danske stat som udgangspunkt ikke  

 udleverer  

 sine egne statsborgere til strafforfølgning i udlandet, og derfor bl.a. af  

 hensyn til den fremmede stat må påtage sig selv at straffe for visse  

 handlinger  

 begået i udlandet.
Dette hensyn rækker imidlertid ifølge denne opfattelse  

 ikke  

 længere end til, at dansk straffemyndighed bør omfatte handlinger, som også  

 er  

 strafbare i det land, hvor de er begået.
 Hertil kommer naturligvis det generelle forhold, at kravet  

 om dobbelt strafbarhed indebærer, at borgerne kan indrette sig efter  

 lovgivningen på opholdsstedet.
Kvindelig omskæring er en alvorlig forbrydelse mod piger og  

 unge kvinder, og på grund af indgrebets karakter og den sociale sammenhæng,  

 hvori det typisk foretages, er der - sammenholdt med den generelt øgede  

 rejseaktivitet over landegrænserne - en særlig risiko for, at forbudet mod  

 omskæring bliver omgået ved, at indgrebet med forældres eller andre herboende  

 personers medvirken foretages under kortvarige ophold hos familie mv. i et  

 land, hvor omskæring ikke er strafbart.
Det må endvidere antages, at den  

 forebyggende oplysningsindsats over for de berørte befolkningsgrupper her i  

 landet vil kunne understøttes væsentligt, såfremt det i lovgivningen klart  

 markeres, at forbudet mod kvindelig omskæring ikke kan omgås ved at sende  

 pigen  

 eller den unge kvinde til udlandet for at få indgrebet foretaget dér.
 I lyset heraf og på baggrund af det, som i øvrigt er anført  

 ovenfor under pkt. 3, finder Justitsministeriet, at straffelovens krav om  

 dobbelt strafbarhed ikke bør gælde ved kvindelig omskæring.
 Justitsministeriet har overvejet flere mulige modeller med  

 hensyn til udformningen af lovforslaget på dette punkt.
 En mulig løsning kunne således eventuelt være at bygge på  

 straffelovens § 8, hvorefter der i visse tilfælde er dansk  

 straffemyndighed, uanset hvor og af hvem en forbrydelse er begået.
Efter § 8, nr. 2, straffes i Danmark bl.a. den, der i  

 udlandet krænker en forpligtelse, som det ifølge lov påhviler gerningsmanden  

 at  

 iagttage i udlandet, jf. pkt. 2 ovenfor.
Det kunne derfor overvejes at  

 fastslå  

 i lovteksten, at den pligt til at beskytte børn mod vold og krænkende  

 behandling, som efter forældremyndighedslovens § 2 påhviler  

 forældremyndighedens indehaver(e), skal overholdes, selv om barnet befinder  

 sig  

 i udlandet.
Denne løsning ville imidlertid efter Justitsministeriets  

 opfattelse  

 ikke skabe den klare retsstilling, som der er behov for navnlig med henblik  

 på  

 at understøtte den forbyggende indsats mod kvindelig omskæring.
En sådan  

 lovændring ville således kun omfatte forældremyndighedens indehavere, men  

 derimod ikke f.eks. andre familiemedlemmer mv., som medvirker til en  

 omskæring.  

 Hertil kommer, at en ændring, der bygger på den generelle omsorgspligt efter  

 forældremyndighedsloven, ville indebære en bredere, men samtidig noget  

 ubestemt  

 afgrænsning af dansk straffemyndighed, fordi der vil kunne være tvivl om den  

 konkrete rækkevidde af omsorgspligten i forskellige situationer.
 Det kunne endvidere overvejes at udvide bestemmelsen i  

 straffelovens § 8, nr. 3, hvorefter der er dansk straffemyndighed i  

 tilfælde, hvor der uden for folkeretligt anerkendt område begås alvorlige  

 forbrydelser mod danske statsborgere eller personer, som er bosat i Danmark.  

 En  

 udvidelse af dansk straffemyndighed med hensyn til kvindelig omskæring må  

 imidlertid ses i sammenhæng med den forebyggende oplysningsindsats over for  

 de  

 relevante befolkningsgrupper her i landet, og efter Justitsministeriets  

 opfattelse bør udvidelsen af dansk straffemyndighed bl.a. på den baggrund  

 være  

 rettet mod handlinger, som foretages af personer med tilknytning til Danmark.
 En anden mulighed kunne være at ophæve kravet om dobbelt  

 strafbarhed ved en ændring af straffelovens § 7 for så vidt angår  

 voldsforbrydelser begået i udlandet, eventuelt begrænset til grov vold begået  

 mod børn og unge under 18 år.
Justitsministeriet finder imidlertid, at overvejelser om en  

 bredere løsning af denne karakter, som omfatter væsentligt flere forhold end  

 kvindelig omskæring, i første omgang bør foretages af det sagkyndige udvalg  

 (Jurisdiktionsudvalget), som Justitsministeriet for nylig har nedsat med  

 henblik på at gennemgå de gældende bestemmelser i straffeloven om dansk  

 straffemyndighed.
Jurisdiktionsudvalget har til opgave at vurdere, i hvilket  

 omfang disse bestemmelser fortsat er tidssvarende, og om der er behov for at  

 ændre reglerne.
Udvalget er nedsat bl.a. i lyset af den internationale  

 udvikling med voldsomt øget rejseaktivitet over landegrænserne og den  

 almindelige internationalisering.
Udvalget skal vurdere en lang række  

 generelle  

 og principielle jurisdiktionsspørgsmål, herunder bl.a. om fastlæggelsen af,  

 hvor en strafbar handling kan anses for at være begået, afgrænsningen af  

 dansk  

 straffemyndighed i relation til forsøgs- og medvirkenshandlinger, anvendelsen  

 af princippet om »dobbelt strafbarhed«, udstrækningen af dansk  

 straffemyndighed  

 i tilfælde, hvor danske statsborgere og herboende udlændinge udsættes for  

 grove  

 forbrydelser i udlandet, samt om udformningen af danske jurisdiktionsregler i  

 lyset af de forskellige konventioner om retsforfølgning af internationale  

 forbrydelser som tortur, krigsforbrydelser mv.
Udgangspunktet for udvalgets  

 overvejelser skal bl.a. være, at der i visse sammenhænge formentlig er  

 anledning til at udvide dansk straffemyndighed.
 I lyset heraf er lovforslaget i stedet udformet således, at  

 der indføjes en undtagelsesbestemmelse i straffelovens § 7, hvorefter  

 kravet om dobbelt strafbarhed ikke gælder ved kvindelig omskæring, jf.  

 lovforslagets § 1, nr. 1 (ny § 7, stk. 3, i straffeloven).
Forslaget indebærer bl.a., at dansk straffemyndighed alene  

 udvides for så vidt angår handlinger foretaget af personer med dansk  

 indfødsret, eller som er bosat i Danmark, jf. straffelovens § 7,  

 stk. 1 (som ikke ændres). Kvindelig omskæring kan efter  

 Justitsministeriets opfattelse ikke siges at være særligt rettet mod det  

 danske  

 samfunds interesser på en sådan måde, at indgrebet bør være omfattet af dansk  

 straffemyndighed, uanset hvor og af hvem det er foretaget, jf. herved  

 straffelovens § 8. Der er efter Justitsministeriets opfattelse ikke  

 tilstrækkeligt grundlag for at udvide dansk straffemyndighed således, at der  

 bliver mulighed for her i landet at straffe en udenlandsk statsborger med  

 fast  

 bopæl i udlandet, som har foretaget omskæring af en pige i et land, hvor  

 dette  

 er tilladt.
Justitsministeriet finder endvidere tilsvarende, at der ikke er  

 tilstrækkeligt grundlag for at udvide dansk straffemyndighed i sager om  

 kvindelig omskæring, der er foretaget i et land, hvor dette er tilladt, til  

 nordiske statsborgere eller personer med bopæl i de nordiske lande, som  

 opholder sig i Danmark.
Disse personers handlinger er efter den gældende  

 bestemmelse i straffelovens § 7, stk. 2, omfattet af dansk  

 straffemyndighed i samme omfang som handlinger, der foretages i udlandet af  

 danske statsborgere og personer med bopæl i Danmark.
 Det bør fremhæves, at der ikke kan sluttes modsætningsvis  

 fra den foreslåede nye bestemmelse i § 7, stk. 3, i forhold til  

 bestemmelsen i straffelovens § 8, nr. 2. Bestemmelsen i § 8, nr. 2,  

 vil således fortsat kunne udgøre grundlaget for dansk straffemyndighed i  

 sager  

 om andre overgreb, som herboende forældre måtte begå i udlandet mod deres  

 børn.
Kriteriet »bosat i den danske stat«, jf. straffelovens  

 § 7, stk. 1, er opfyldt, såfremt den pågældende har sit varigere  

 eller tilsigtet varigere hovedopholdssted her i landet.
Den nærmere  

 afgrænsning  

 af kriteriet kan give anledning til en vis tvivl.
Dette generelle spørgsmål  

 om  

 afgrænsningen af den personkreds, hvis handlinger i udlandet er eller bør  

 være  

 omfattet af dansk straffemyndighed efter bestemmelsen i straffelovens  

 § 7,  

 vil imidlertid blive behandlet af Jurisdiktionsudvalget i forbindelse med  

 udvalgets kommende, mere generelle overvejelser om straffelovens bestemmelser  

 om straffemyndighed, og Justitsministeriet finder ikke grundlag for at  

 foreslå  

 en særlig regulering af spørgsmålet i forbindelse med dette lovforslag.
Efter den gældende bestemmelse i straffelovens § 7  

 omfatter dansk straffemyndighed handlinger foretaget i udlandet, såfremt  

 kravet  

 om dobbelt strafbarhed er opfyldt, og personerne på det tidspunkt, hvor  

 straffesagen pådømmes ved domstolene, har dansk indfødsret eller er bosat her  

 i  

 landet.
Det indebærer, at en person vil kunne straffes her i landet også for  

 handlinger, som den pågældende har foretaget i udlandet, før han eller hun  

 blev  

 dansk statsborger eller bosatte sig her i landet.
Justitsministeriet finder  

 det  

 imidlertid rigtigst, at den foreslåede undtagelse fra kravet om dobbelt  

 strafbarhed alene omfatter handlinger, som er foretaget i udlandet, efter at  

 den pågældende har opnået dansk indfødsret eller bosat sig her i landet,  

 således at vedkommende i almindelighed på gerningstidspunktet må formodes at  

 være bekendt med grundlæggende normer i det danske samfund.
I  

 overensstemmelse  

 hermed er den foreslåede nye bestemmelse udformet således, at bestemmelsen  

 alene  

 finder anvendelse i forhold til personer, som på gerningstidspunktet havde  

 dansk indfødsret eller var bosat i den danske stat.
Med den foreslåede bestemmelse afklares det samtidig, at  

 medvirken til kvindelig omskæring, der foretages i udlandet, vil kunne  

 straffes  

 her i landet i medfør af straffelovens § 23, uanset om  

 medvirkenshandlingen er foretaget her i landet eller i udlandet.
Der vil  

 således være klar hjemmel til at straffe medvirkenshandlinger, som foretages  

 her i landet, selv om omskæringen foretages i et land, hvor kvindelig  

 omskæring  

 ikke er strafbart.
Det kan navnlig være aktuelt i visse tilfælde, hvor  

 herboende forældre her i landet træffer foranstaltninger til at få deres  

 piger  

 omskåret under ferieophold hos slægtninge mv. i hjemlandet.
Den foreslåede særlige jurisdiktionsbestemmelse i § 7,  

 stk. 3, vil kun finde anvendelse i sager om kvindelig omskæring, der er  

 foretaget i et land, hvor handlingen er tilladt.
Er omskæringen fortaget i et  

 land, hvor kvindelig omskæring er strafbart, vil dansk straffemyndighed  

 således  

 som hidtil følge af bestemmelsen i straffelovens § 7, stk. 1, nr.  

 2.  

 Det indebærer, at dansk straffemyndighed i sidstnævnte tilfælde også omfatter  

 personer, der først er blevet danske statsborgere eller bosiddende her i  

 landet  

 i perioden mellem gerningstidspunktet og påtaletidspunktet.
Efter straffelovens § 10, stk. 2, er danske  

 domstole i sager om kvindelig omskæring, hvor handlingen foretages i  

 udlandet,  

 bundet af det udenlandske strafmaksimum.
Kan kvindelig omskæring f.eks. alene  

 medføre  

 bødestraf i gerningslandet, vil bestemmelsen i § 10, stk. 2,  

 indebære, at der ikke i Danmark kan idømmes fængselsstraf for handlingen.
 Denne bestemmelse kan ikke finde anvendelse i de tilfælde,  

 som er omfattet af den foreslåede nye bestemmelse i § 7, stk. 3,  

 idet  

 forholdet i disse tilfælde ikke er strafbart i gerningslandet.
Jurisdiktionsudvalget har i sin udtalelse anført, at det  

 vil være bedst stemmende med den foreslåede fravigelse af princippet om  

 dobbelt  

 strafbarhed i sager om kvindelig omskæring, at straffen i disse sager i alle  

 tilfælde kan fastsættes uden hensyn til lovgivningen på gerningsstedet.  

 Justitsministeriet er enig i dette synspunkt, og lovforslaget er i  

 overensstemmelse hermed udformet således, at bestemmelsen i § 10,  

 stk. 2,  

 fraviges generelt i sager om kvindelig omskæring.
Danske domstole vil således  

 ikke være bundet af det udenlandske strafmaksimum i tilfælde, hvor omskæring  

 er  

 foretaget i et land, hvor indgrebet er strafbart, men hvor der gælder en  

 lavere  

 strafferamme end her i landet.
Den foreslåede udvidelse af dansk straffemyndighed  

 medfører, at danske statsborgere og personer, der er bosat her i landet,  

 fremover ikke vil have nogen mulighed for lovligt at foretage eller medvirke  

 til omskæring af piger og unge kvinder.
Det forhold, at forbudet mod  

 kvindelig  

 omskæring gælder, uanset hvor i verden indgrebet foretages, må antages at  

 kunne  

 få en præventiv betydning, navnlig i forbindelse med den forebyggende  

 oplysningsindsats over for de berørte befolkningsgrupper her i landet.
Med  

 hensyn  

 til den praktiske gennemførelse af straffesager om omskæring i udlandet må  

 det  

 forventes, at der ofte vil kunne være bevismæssige problemer, bl.a. fordi den  

 fornødne oplysning af sagerne i en række tilfælde   ud over forklaringen fra  

 den omskårne pige - vil afhænge af bistand fra politiet i det land, hvor  

 omskæringen er foretaget.
I praksis vil det formentlig kunne være forbundet  

 med  

 ikke ubetydelige vanskeligheder at opnå en sådan bistand vedrørende forhold,  

 som ikke er strafbare efter det pågældende lands lovgivning.
Der kan eventuelt rejses spørgsmål om, hvorvidt der er  

 anledning til også at ændre den særlige bestemmelse i straffelovens § 8,  

 nr. 6, om tilfælde, hvor danske myndigheder afslår at udlevere en sigtet  

 person  

 til retsforfølgning i et andet land for en handling, der er foretaget i  

 udlandet.
I et sådant tilfælde er der kun dansk straffemyndighed, hvis der  

 efter dansk lovgivning er tale om en forbrydelse med en strafferamme på mere  

 end 1 års fængsel, og hvis den pågældende handling også er strafbar efter  

 lovgivningen i det land, hvor den er foretaget.
En eventuel ændring af  

 straffelovens § 8, nr. 6, i forbindelse med dette lovforslag ville i  

 praksis alene tage sigte på den meget specielle situation, at en udlænding  

 under et midlertidigt ophold i Danmark begæres udleveret af en anden stat med  

 henblik på strafferetlig forfølgning vedrørende en kvindelig omskæring, der  

 er  

 foretaget i et tredje land, hvor kvindelig omskæring er tilladt.
Efter  

 Justitsministeriets opfattelse vil en ændring af bestemmelsen rejse nogle  

 principielle spørgsmål, som bør overvejes af Jurisdiktionsudvalget i  

 forbindelse med udvalgets generelle gennemgang af straffelovens bestemmelser  

 om  

 dansk straffemyndighed.
4.3.  

  

 Det foreslås  

 at indføje en særlig straffebestemmelse om kvindelig omskæring i  

 straffelovens  

 kapitel om forbrydelser mod liv og legeme, jf. lovforslagets § 1, nr. 4.  

 Efter den foreslåede nye § 245 a straffes den, som ved et legemsangreb  

 med  

 eller uden samtykke bortskærer kvindelige ydre kønsorganer helt eller delvis,  

 med fængsel i indtil 6 år.
Under særdeles skærpende omstændigheder kan  

 straffen  

 stige til fængsel i indtil 10 år, jf. straffelovens § 246.
Efter dansk lovgivningstradition reguleres grove  

 forbrydelser med så høje strafferammer som de foreliggende i straffeloven og  

 ikke i særlovgivningen.
Som eksempler kan nævnes straffelovens bestemmelser  

 om  

 grove overtrædelser af visse særlovsbestemmelser, jf. bl.a. straffelovens  

 § 125 a (udlændingelovgivningen) og straffelovens § 289 (skatte- og  

 afgiftslovgivningen). Gennemførelse af en særlov om kvindelig omskæring ville  

 desuden   imod hensigten   kunne blive opfattet som en nedkriminalisering af  

 denne form for kriminalitet, fordi de forhold, som særloven skulle regulere,  

 i  

 dag alle er strafbare efter straffeloven.
Justitsministeriet har på den  

 baggrund fundet det rigtigst at foreslå en særlig bestemmelse i straffeloven  

 frem for en særlov om kvindelig omskæring, som bl.a. er gennemført i Norge og  

 Sverige.
 Som der nærmere er redegjort for under pkt. 2 ovenfor, er  

 kvindelig omskæring i dag strafbart efter straffelovens voldsbestemmelser  

 (§§ 244-246). Med den foreslåede særbestemmelse sker der således ikke en  

 egentlig nykriminalisering, men der sendes navnlig et klarere signal til de  

 berørte befolkningsgrupper her i landet, og det kan have en positiv effekt i  

 forbindelse med den forebyggende oplysningsindsats over for disse grupper.
Den foreslåede bestemmelse afklarer imidlertid også visse  

 tvivlsspørgsmål, som kunne opstå med hensyn til anvendelsen af de almindelige  

 voldsbestemmelser.
Det gælder navnlig i forbindelse med den mildeste form for  

 kvindelig omskæring - såkaldt sunnaomskæring, jf. pkt. 3 ovenfor - hvor det  

 næppe helt kan udelukkes, at der efter omstændighederne vil kunne være tvivl  

 om, hvorvidt det konkrete forhold skal henføres under straffelovens  

 § 244  

 eller § 245, og hvor der eventuelt også vil kunne opstå spørgsmål om  

 betydningen af et samtykke til indgrebet.
 Den foreslåede bestemmelse er udformet således, at enhver  

 form for kvindelig omskæring vil være strafbar med en strafferamme, der  

 svarer  

 til straffelovens § 245 om legemsbeskadigelse mv.   dvs. fængsel i  

 indtil  

 6 år - og således, at de groveste tilfælde ligesom i dag vil kunne være  

 omfattet af straffelovens § 246 med en strafferamme på fængsel i indtil  

 10  

 år.
 For så vidt angår den mildeste form for kvindelig  

 omskæring, har Justitsministeriet herved navnlig lagt vægt på, at der efter  

 oplysninger fra Sundhedsstyrelsen bl.a. på grund af de anatomiske forhold  

 omkring klitoris vil være meget betydelig risiko for mere omfattende skader  

 også ved denne form for omskæring.
Af samme grund   samt i øvrigt under hensyn til de  

 alvorlige skader og andre helbredsmæssige følger, som indgrebet kan have, jf.  

 pkt. 3 ovenfor - bør der efter Justitsministeriets opfattelse ikke kunne  

 gives  

 samtykke til nogen form for kvindelig omskæring med den virkning, at  

 indgrebet  

 bliver straffrit.
Justitsministeriet har fundet det rigtigst, at dette  

 fastslås  

 i loven, jf. ordene »med eller uden samtykke« i den foreslåede bestemmelse.  

 Der  

 tilsigtes ikke hermed nogen ændring i retstilstanden med hensyn til den  

 strafferetlige betydning af samtykke til andre former for vold   herunder  

 f.eks. i forbindelse med sportsudøvelse.
 Der har i den offentlige debat om omskæring været forslag  

 om i strafferetlig henseende at ligestille den mildeste form for kvindelig  

 omskæring med omskæring af drenge (fjernelse af en del af forhuden omkring  

 penis). Regeringen finder ikke, at der er grundlag herfor, bl.a. under hensyn  

 til, at der   som ovenfor nævnt   selv ved den mildeste form for kvindelig  

 omskæring på grund af de anatomiske forhold er betydelig risiko for, at der  

 bortskæres mere end blot slimhindefolden omkring klitoris, samt at enhver  

 bortskæring af dele af de ydre kvindelige kønsorganer medfører dannelse af  

 arvæv,  

 som kan medvirke til fødselskomplikationer.
Justitsministeriet har endvidere overvejet, om den  

 foreslåede straffebestemmelse også bør omfatte sammensyning af den kvindelige  

 kønsåbning.
Som nævnt under pkt. 3 ovenfor, indgår sammensyning af  

 kønsåbningen  

 som led i den mest omfattende form for kvindelig omskæring, hvor klitoris og  

 dele af skamlæberne bortskæres (»infibulation«). I disse tilfælde er der ikke  

 behov for en særskilt kriminalisering af sammensyningen, idet den vil indgå  

 som  

 en skærpende omstændighed ved strafudmålingen.
I praksis forekommer »selvstændig« sammensyning af  

 kønsåbningen   dvs. en sammensyning, der ikke sker i forbindelse med  

 bortskæringen af dele af skamlæberne   kun i forbindelse med infibulerede  

 kvinders fødsler.
Her kan der opstå spørgsmål om at sy kønsåbningen delvis  

 sammen igen efter fødslen.
Sundhedsstyrelsen har herom oplyst, at der ved en  

 sådan sammensyning ikke er tale om at gentage en ulovlig lemlæstelse, idet  

 lemlæstelsen allerede har fundet sted og er uoprettelig.
En eventuel  

 sammensyning efter en fødsel vedrører alene spørgsmålet om, hvor stor en  

 åbning  

 der skal være i det huddække, som resterne af de store skamlæber udgør.
Ifølge Sundhedsstyrelsens retningslinjer skal omskårne  

 kvinder i forbindelse med graviditetsundersøgelser oplyses om de  

 helbredsmæssige risici ved omskæring, generne ved en eventuel fornyet  

 sammensyning og fordelene ved at være »åben« efter fødslen.
Efter styrelsens  

 erfaring er tidspunktet omkring graviditet og fødsel velegnet med henblik på  

 at  

 påvirke forældreparrets holdning både til kvindelig omskæring som sådan og  

 til  

 ikke at være sammensyet fortil, og Sundhedsstyrelsen har oplyst, at næsten  

 ingen omskårne kvinder ønsker sammensyning fortil efter fødslen.
 Sundhedsstyrelsen har oplyst, at sundhedspersonalet i dag  

 har mulighed for i enkeltstående tilfælde at imødekomme en omskåret kvindes  

 ønske om at få kønsåbningen delvis sammensyet efter fødslen, hvis dette ud  

 fra  

 en samlet lægelig vurdering skønnes at varetage hendes tarv bedst.  

 Sundhedsstyrelsen har endvidere oplyst, at læger også i andre situationer har  

 mulighed for at udføre indgreb, der indebærer helbredsmæssige risici, hvis  

 patienten af psykiatriske eller andre psykologiske grunde insisterer på at få  

 det udført (f.eks. kejsersnit i visse tilfælde eller kønsskifteoperationer).  

 Efter lægelovgivningen kan sammensyning efter en fødsel kun lovligt foretages  

 af det relevante sundhedspersonale.
 Under hensyn til, at delvis sammensyning af omskårne  

 kvinders kønsåbning efter en fødsel må antages i praksis at blive foretaget  

 yderst sjældent, og at sammensyningen i givet fald kun sker efter grundig  

 information af kvinden og på grundlag af en samlet lægelig vurdering i hvert  

 enkelt tilfælde, er der efter Justitsministeriets opfattelse ikke anledning  

 til  

 i loven at forbyde sådan sammensyning.
 4.4.  

  

 Det  

 foreslås, at forældelsesfristen for strafansvaret efter den foreslåede  

 bestemmelse om kvindelig omskæring først begynder at løbe, når den omskårne  

 pige fylder 18 år, jf. lovforslagets § 1, nr. 3. I relation til  

 forældelse  

 af strafansvar sidestilles kvindelig omskæring herved med andre grove  

 krænkelser af mindreårige, som ofte sker i sociale sammenhænge, hvor det i  

 praksis kan være meget vanskeligt for det pågældende barn at tage initiativ  

 til, at der bliver rejst straffesag mod f.eks. forældrene eller andre nære  

 slægtninge.
 Man må naturligvis samtidig være opmærksom på, at de  

 bevismæssige problemer, som er nævnt under pkt. 4.2 ovenfor, vil være større,  

 hvis sagen først rejses flere år efter, at forholdet er begået.
 5. Lovforslagets økonomiske og administrative  

 konsekvenser mv.
 Lovforslaget skønnes at ville kunne have visse konsekvenser  

 for politi- og anklagemyndigheden, domstolene og kriminalforsorgen som følge  

 af  

 den foreslåede ændring af straffelovens regler om dansk straffemyndighed,  

 således at kravet om »dobbelt strafbarhed« for handlinger, der er foretaget i  

 udlandet, ikke gælder ved kvindelig omskæring.
 Henset til det samlede antal sager, der behandles af  

 justitsvæsenet, vil de opgaver, som følger af lovforslaget, imidlertid kunne  

 varetages inden for de nuværende bevillingsmæssige rammer.
 Lovforslaget skønnes således ikke at have økonomiske eller  

 administrative konsekvenser for det offentlige af betydning.
Lovforslaget har ikke økonomiske eller administrative  

 konsekvenser for erhvervslivet.
Lovforslaget har ingen miljømæssige  

 konsekvenser og indeholder ikke EU-retlige aspekter.
Positive konsekvenser/ mindre udgifter Negative konsekvenser/ merudgifter Økonomiske konsekvenser for  

 stat, kommuner og amtskommuner Ingen Ingen af betydning Administrative konsekvenser  

 for stat, kommuner og amtskommuner Ingen Ingen af betydning Økonomiske konsekvenser for  

 erhvervslivet Ingen Ingen Administrative konsekvenser  

 for erhvervslivet Ingen Ingen Miljømæssige konsekvenser Ingen Ingen Administrative konsekvenser  

 for borgerne Ingen Ingen Forholdet til EU-retten Ingen EU-retlige aspekter 6. Høring Med henblik på en vurdering af lovforslaget i lyset af de  

 generelle og principielle problemstillinger, som Jurisdiktionsudvalget  

 behandler, jf. pkt. 4 ovenfor, har et udkast til lovforslag været forelagt  

 for  

 Jurisdiktionsudvalget.
Udvalgets udtalelse er optaget som  

  

 bilag 1  

  

 til lovforslaget.
 Et udkast til lovforslaget har endvidere været i høring hos  

 følgende myndigheder og organisationer mv.:
 Præsidenterne for Østre og Vestre Landsret, Københavns  

 Byret samt retterne i Århus, Odense, Ålborg og Roskilde, Domstolsstyrelsen,  

 Den  

 Danske Dommerforening, Dommerfuldmægtigforeningen, Rigsadvokaten,  

 Rigspolitichefen, Politidirektøren i København, Foreningen af Politimestre i  

 Danmark, Politifuldmægtigforeningen, Politiforbundet i Danmark, Advokatrådet,  

 Landsforeningen af beskikkede advokater, Retslægerådet, Dansk Retspolitisk  

 Forening, Etisk Råd, Den Almindelige Danske Lægeforening, Dansk Sygeplejeråd,  

 Amtsrådsforeningen, Københavns Kommune, Frederiksberg Kommune, Børnerådet,  

 Red  

 Barnet, Samarbejdsgruppen om Børnekonventionen, Dansk Socialrådgiverforening,  

 Dansk Flygtningehjælp, Dansk Røde Kors, Amnesty International, Nævnet for  

 Etnisk Ligestilling, Instituttet for Menneskerettigheder, De Etniske  

 Minoriteters Landsorganisation, Dokumentations- og Rådgivningscenteret om  

 Racediskrimination, Rådet for Etniske Minoriteter og Dansk-Somalisk Forening.
Bemærkninger til lovforslagets enkelte bestemmelser I  

  

 bilag 2  

  

 til  

 lovforslaget er de foreslåede bestemmelser sammenholdt med de nugældende  

 regler.
Til § 1 Til nr. 1 (straffelovens § 7, stk. 3) Det foreslås at ændre straffelovens almindelige regler om  

 dansk straffemyndighed for handlinger foretaget i udlandet for så vidt angår  

 kvindelig omskæring.
Den foreslåede bestemmelse indebærer, at danske  

 statsborgere og personer, som er bosat i den danske stat, kan straffes for  

 sådanne handlinger og medvirken hertil, selv om handlingen ikke er strafbar i  

 det land, hvor den er foretaget.
Kravet om »dobbelt strafbarhed« i  

 straffelovens § 7, stk. 1, nr. 2, vil således ikke gælde ved  

 kvindelig omskæring.
 Bestemmelsen vedrører tilfælde, hvor en omskæring er  

 foretaget uden for den danske stat og inden for et andet folkeretligt  

 anerkendt  

 statsområde, jf. henvisningen til straffelovens § 7, stk. 1, nr. 2.  

 Er handlingen foretaget uden for et anerkendt statsområde   f.eks. på et  

 udenlandsk skib på det åbne hav - gælder der ikke noget krav om dobbelt  

 strafbarhed, og danske statsborgere og herboende personer kan straffes for  

 alle  

 handlinger, som efter dansk ret kan medføre højere straf end fængsel i 4  

 måneder, jf. straffelovens § 7, stk. 1, nr. 1, som ikke foreslås  

 ændret.
 Den foreslåede bestemmelse finder anvendelse ved omskæring,  

 som er omfattet af gerningsbeskrivelsen i den foreslåede § 245 a (jf.  

 lovforslagets § 1, nr. 4) eller i § 246, jf. § 245 a (jf.  

 forslagets § 1, nr. 5). Udtrykket »en handling« omfatter også undladelse  

 af en handling, f.eks. en strafbar undladelse af at hindre en omskæring.
 Udtrykket »når handlingen er omfattet af § 245 a eller  

 § 246, jf. § 245 a« skal forstås med de udvidelser, der følger af  

 straffelovens § 21 (forsøg) og § 23 (medvirken). Med den foreslåede  

 bestemmelse vil der være hjemmel til at straffe personer, som i udlandet  

 medvirker til en omskæring, der foretages i et land, hvor omskæring ikke er  

 strafbart, jf. straffelovens § 23.
 Der vil endvidere efter straffelovens § 6  

 (territorialprincippet) være hjemmel til at straffe medvirkenshandlinger, som  

 foretages her i landet, selv om omskæringen foretages i et land, hvor  

 kvindelig  

 omskæring ikke er strafbart   det kan navnlig være aktuelt i visse tilfælde,  

 hvor herboende forældre her i landet træffer foranstaltninger til at få deres  

 piger omskåret under ferieophold hos slægtninge mv. i hjemlandet.
 Den foreslåede bestemmelse indebærer endvidere, at der ikke  

 vil kunne opstå tvivl om, at der   såfremt betingelserne herfor i øvrigt er  

 opfyldt - er hjemmel til at straffe personer, som offentligt opfordrer  

 herboende forældre til at få omskåret deres piger i lande, hvor kvindelig  

 omskæring ikke er strafbart, jf. straffelovens § 136 om straf for den,  

 som  

 offentligt tilskynder til forbrydelse.
Bestemmelsen finder kun anvendelse, såfremt gerningsmanden  

 på det tidspunkt, hvor den strafbare handling blev foretaget, havde dansk  

 indfødsret eller var bosat i Danmark.
Der vil således ikke være mulighed for  

 her i landet at straffe en udlænding, som før den pågældende bosatte sig i  

 Danmark har foretaget eller medvirket til omskæring af en pige eller ung  

 kvinde  

 i et land, hvor omskæring er tilladt.
 Bestemmelsen i § 7, stk. 3, omfatter ikke  

 nordiske statsborgere eller personer, der har bopæl i Norden, og som opholder  

 sig i Danmark, jf. § 7, stk. 2.
 Der henvises i øvrigt til de almindelige bemærkninger pkt.  

 4.2.
Til nr. 2 (straffelovens § 10, stk. 2) Ændringen indebærer, at danske domstole ved strafudmålingen  

 i sager om kvindelig omskæring, der er foretaget i et land, hvor forholdet er  

 strafbart, ikke vil være bundet af det udenlandske strafmaksimum.
Til nr. 3 (straffelovens § 94, stk. 4, 2.  

 pkt.) Det foreslås, at forældelsesfristen for strafansvaret ved  

 kvindelig omskæring tidligst kan begynde at løbe fra den dag, den omskårne  

 pige  

 fylder 18 år.
Kvindelig omskæring foretages i praksis normalt efter pres og  

 tilskyndelse fra familien, og det vil ofte kunne være meget svært for en  

 mindreårig pige at træffe beslutning om at anmelde forholdet til politiet.  

 Med  

 lovforslaget sidestilles kvindelig omskæring i relation til  

 forældelsesfristens  

 begyndelsestidspunkt med bl.a. incest, voldtægt mv., samleje mv. med børn  

 under  

 den seksuelle lavalder og seksuel udnyttelse af mindreårige, som er betroet  

 gerningsmanden til opdragelse mv.
 Forældelsesfristen er 10 år, jf. lovforslagets § 1,  

 nr. 4 og 5 (den foreslåede nye § 245 a og ændring af § 246),  

 sammenholdt med straffelovens § 93, stk. 1, nr. 3.
 Der henvises i øvrigt til de almindelige bemærkninger pkt.  

 4.4.
Til nr. 4 og 5 (straffelovens § 245 a og  

 § 246) Nr. 4  

  

 indeholder  

 en ny, særlig straffebestemmelse om kvindelig omskæring.
Med bestemmelsen  

 fremgår det udtrykkeligt af straffeloven, at enhver form for kvindelig  

 omskæring er strafbar, og at pigen eller forældrene ikke i noget tilfælde kan  

 give samtykke til indgrebet med den virkning, at det bliver straffrit.
 Gerningsindholdet i den foreslåede bestemmelse er også  

 omfattet af gerningsbeskrivelsen i straffelovens §§ 244 eller 245 (der  

 ikke ændres), jf. ordet »legemsangreb«.
 Tilregnelseskravet er forsæt til at bortskære eller på  

 anden måde fjerne de kvindelige ydre kønsorganer helt eller delvis.
 Bestemmelsen omfatter alene omskæring af piger og kvinder.  

 Om mandlig omskæring henvises til de almindelige bemærkninger pkt. 4.3.
Bestemmelsen omfatter hel eller delvis bortskæring af de  

 »kvindelige ydre kønsorganer«.
Herved forstås klitoris og forhuden omkring  

 klitoris samt skamlæberne (labia minora og labia majora). Bestemmelsen  

 omfatter  

 således alle former for kvindelig omskæring, jf. ovenfor under pkt. 3.1.
Bestemmelsen omfatter enhver fjernelse   hel eller delvis -  

 af de ydre kønsorganer, uanset hvilket redskab der benyttes hertil.
Ordlyden  

 omfatter ikke den sammensyning af sårfladerne, der foretages som led i  

 såkaldt  

 infibulation, jf. de almindelige bemærkninger pkt. 3. Foretages der en sådan  

 sammensyning, som tillukker den kvindelige kønsåbning, vil dette være en  

 skærpende omstændighed, som må inddrages ved strafudmålingen.
Om  

 »selvstændig«  

 sammensyning af kønsåbningen   dvs. en sammensyning, der ikke sker i  

 forbindelse med bortskæringen af dele af skamlæberne   henvises til de  

 almindelige bemærkninger pkt. 4.3.
Det er forudsat, at overtrædelser af bestemmelsen ligesom  

 overtrædelser af de øvrige voldsbestemmelser i straffeloven kun kan straffes,  

 hvis overtrædelsen må anses som retsstridig.
En lægeligt begrundet  

 bortskæring  

 (f.eks. i forbindelse med en fødsel eller kønsskifteoperation eller ved  

 fjernelse af en byld), vil således ikke være strafbart.
Det fastslås  

 imidlertid  

 i bestemmelsen, at samtykke fra pigen/kvinden eller dennes forældre eller  

 værge  

 ikke i noget tilfælde vil kunne medføre, at en omskæring bliver straffri.  

 Dette  

 gælder uanset indgrebets omfang og nærmere karakter.
 Der er i øvrigt ikke med bestemmelsen tilsigtet nogen  

 ændring i retstilstanden vedrørende den strafferetlige betydning af samtykke  

 til legemsangreb.
Den foreslåede bestemmelse indebærer, at straffen for  

 kvindelig omskæring i alle tilfælde er fængsel.
Bødestraf kan ikke anvendes.  

 I  

 praksis vil kvindelig omskæring normalt indebære en forsætlig  

 legemsbeskadigelse, jf. straffelovens § 245, og den konkrete  

 strafudmåling  

 vil således typisk kunne ske i overensstemmelse med retspraksis efter denne  

 bestemmelse.
Der må i øvrigt tages hensyn til indgrebets omfang og nærmere  

 karakter, herunder om der er tale om f.eks. den såkaldte sunnaomskæring eller  

 om  

 infibulation, som er den mest lemlæstende form for kvindelig omskæring, jf.  

 beskrivelsen ovenfor i de almindelige bemærkninger pkt. 3.1.
 Forsøg på overtrædelse af den foreslåede bestemmelse kan  

 straffes, jf. straffelovens § 21.
 Medvirken til omskæring, forsøg på medvirken og medvirken  

 til forsøg kan ligeledes straffes, jf. straffelovens § 23.
Nr. 5  

  

 indeholder  

 en konsekvensændring, således at de groveste tilfælde fortsat vil kunne være  

 omfattet af straffelovens § 246, hvorefter strafferammen er fængsel i  

 indtil 10 år, hvis et legemsangreb har været af en så grov beskaffenhed eller  

 haft så alvorlige skader eller døden til følge, at der foreligger særdeles  

 skærpende omstændigheder.
En omskæring vil efter omstændighederne kunne  

 henføres under straffelovens § 246, hvis den f.eks. er foretaget på en  

 måde, der har indebåret livsfare for pigen eller kvinden, eller har medført  

 alvorlig invalidering Hvis gerningsmanden tidligere er blevet dømt for forsætligt  

 legemsangreb eller for en forbrydelse, der har været forbundet med forsætlig  

 vold, kan straffen forhøjes med indtil det halve i medfør af straffelovens  

 § 247.
Til § 2 Det bemærkes, at udlændingeloven yderligere er ændret ved  

 lov nr. 60 af 29. januar 2003 om ændring af udlændingeloven og  

 integrationsloven (Behandlingen af sager vedrørende uledsagede mindreårige  

 asylansøgere), der træder i kraft den 1. april 2003.
Til nr. 1 (udlændingelovens § 11, stk. 5,  

 nr. 3) Efter den gældende bestemmelse i udlændingelovens  

 § 11, stk. 5, nr. 3, kan en udlænding ikke meddeles tidsubegrænset  

 opholdstilladelse, hvis udlændingen er idømt ubetinget straf af mindst 2 års  

 fængsel eller anden strafferetlig retsfølge, der indebærer eller giver  

 mulighed  

 for frihedsberøvelse, for en lovovertrædelse, der ville have medført en straf  

 af denne varighed, eller for overtrædelse af bl.a. straffelovens § 245  

 eller § 246.
 Det foreslås, at der som konsekvens af lovforslagets  

 § 1, nr. 4, indsættes en henvisning i § 11, stk. 5, nr. 3, til  

 den foreslåede bestemmelse i straffelovens § 245 a.
Til nr. 2 (udlændingelovens § 22, nr. 6) Efter den gældende bestemmelse i udlændingelovens  

 § 22, nr. 6, kan en udlænding, som har haft lovligt ophold her i landet  

 i  

 mere end de sidste syv år og en udlænding med opholdstilladelse efter  

 udlændingelovens § 7 eller § 8 udvises, hvis udlændingen bl.a.  

 efter  

 straffelovens § 245 eller § 246 idømmes ubetinget frihedsstraf  

 eller  

 anden strafferetlig retsfølge, der indebærer eller giver mulighed for  

 frihedsberøvelse, eller for en lovovertrædelse, der ville have medført en  

 straf  

 af denne karakter.
 Det foreslås, at der som konsekvens af lovforslagets  

 § 1, nr. 4, indsættes en henvisning i § 22, nr. 6, til den  

 foreslåede  

 bestemmelse i straffelovens § 245 a.
Til § 3 Det foreslås, at loven træder i kraft dagen efter  

 bekendtgørelsen i Lovtidende.
Til § 4 Bestemmelsen vedrører lovens territoriale gyldighed og  

 indebærer, at loven ikke gælder for Færøerne og Grønland.
 Loven kan dog sættes i kraft helt eller delvist for  

 Færøerne ved kongelig anordning.
Lovens § 2 (ændringen af udlændingeloven) kan sættes i  

 kraft helt eller delvist for Grønland ved kongelig anordning.
For Grønland  

 gælder der en særlig kriminallov, og der er derfor ikke foreslået en hjemmel  

 til at sætte lovens § 1 (ændringen af straffeloven) i kraft for  

 Grønland.
Bilag  

 1 Jurisdiktionsudvalgets udtalelse vedrørende  

 Justitsministeriets udkast til  

  

 forslag til lov om ændring af straffeloven (omskæring af kvinder) 1. Indledning Den 18. december 2002 har Justitsministeriet anmodet  

 Jurisdiktionsudvalget om en udtalelse vedrørende et udkast til forslag til  

 lov  

 om ændring af straffeloven (omskæring af kvinder).
 Hovedformålet med lovforslaget er at gøre det muligt at straffe  

 danske statsborgere og herboende udlændinge, som i udlandet foretager eller  

 medvirker til at foretage omskæring af piger og unge kvinders ydre  

 kønsorganer,  

 selv om den pågældende handling ikke er strafbar efter lovgivningen i det  

 land,  

 hvor den er begået.
Med henblik herpå foreslås en ændring af straffelovens § 7,  

 således at det almindelige krav om »dobbelt strafbarhed« som betingelse for  

 dansk straffemyndighed i forhold til handlinger, der er begået i udlandet,  

 ikke  

 gælder ved kvindelig omskæring.
Forslaget på dette punkt skal ifølge  

 bemærkningerne til lovudkastet ses på baggrund af, at det efter  

 Justitsministeriets opfattelse må anses for tvivlsomt, om den gældende  

 bestemmelse i straffelovens § 8, nr. 2, kan anvendes som grundlag for  

 dansk straffemyndighed i forhold til omskæringer, der foretages i udlandet.
I  

 bemærkningerne til lovudkastet er det tilføjet, at bestemmelsen i § 8,  

 nr.  

 2, i givet fald under alle omstændigheder alene vil kunne anvendes over for  

 den  

 omskårne piges forældre (forældremyndighedsindehaverne), ikke over for andre  

 personer, der har foretaget omskæringen eller medvirket hertil i udlandet.
Endvidere foreslås det, at der i straffelovens § 245 a  

 indsættes en ny, særlig bestemmelse om kvindelig omskæring.
Efter  

 bestemmelsen  

 straffes den, som ved et legemsangreb med eller uden samtykke bortskærer  

 eller  

 på anden måde fjerner kvindelige ydre kønsorganer helt eller delvis, med  

 fængsel indtil 6 år.
Det fremgår af bemærkningerne til lovudkastet, at  

 udskillelsen af kvindelig omskæring fra straffelovens voldsbestemmelser til  

 en  

 særskilt kriminalisering har til formål stærkere at markere samfundets  

 afstandtagen  

 fra disse lemlæstende og rent traditionsbestemte indgreb og for i loven at  

 fastslå, at der ikke under nogen omstændigheder kan gives samtykke til  

 kvindelig omskæring   hverken af pigen selv eller af forældrene   med den  

 virkning, at indgrebet bliver straffrit.
 Endelig foreslås der en ændring af straffelovens bestemmelser om  

 forældelse af strafansvar, således at forældelsesfristen med hensyn til  

 kvindelig omskæring, der med det foreslåede strafmaksimum på fængsel i 6 år  

 vil  

 være 10 år, først begynder at løbe fra det tidspunkt, hvor ofret fylder 18  

 år.
Jurisdiktionsudvalget har behandlet lovudkastet på to møder.
I den  

 anledning skal udvalget anføre følgende, idet det bemærkes, at to medlemmer  

 af  

 udvalget har afgivet særudtalelser, jf. nedenfor under pkt. 10:
2. Oversigt over udtalelsen Som det fremgår af indledningen ovenfor, består  

 Justitsministeriets lovudkast af tre hovedelementer, hvoraf det ene angår  

 straffelovens bestemmelser om dansk straffemyndighed, mens de to andre angår  

 den særskilte materielle kriminalisering af kvindelig omskæring samt  

 forældelsesspørgsmålet.
Udvalgets behandling af lovudkastet har været koncentreret om den  

 del af udkastet, der angår straffelovens bestemmelser om dansk  

 straffemyndighed  

 (jurisdiktion). Udvalget har fundet, at det ligger uden for udvalgets  

 kommissorium at gå nærmere ind i de øvrige dele af lovudkastet, som ikke  

 vedrører spørgsmålet om straffemyndighed.
Dette gælder både for så vidt angår  

 spørgsmålet om behovet for og hensigtsmæssigheden af en særlig  

 straffelovsbestemmelse  

 om kvindelig omskæring og en særlig forældelsesregel i tilknytning hertil, og  

 for så vidt angår den nærmere udformning og afgrænsning af bestemmelserne.
Udvalgets bemærkninger om jurisdiktionsdelen af lovudkastet falder  

 i seks hovedafsnit.
Indledningsvis gennemgås under pkt. 3 det nærmere indhold  

 og rækkevidde af forslaget til en særlig hjemmel for dansk straffemyndighed i  

 forhold til kvindelig omskæring, der har fundet sted i udlandet.
Spørgsmålet  

 om, hvorvidt en sådan særlig hjemmel hører hjemme i tilknytning til det  

 såkaldte (aktive) personalprincip i straffelovens § 7 eller i  

 tilknytning  

 til de jurisdiktionsprincipper, der findes i straffelovens § 8, og som  

 ikke bygger på et krav om dobbelt strafbarhed, behandles under pkt. 4. I  

 tilknytning  

 hertil behandles under pkt. 5 spørgsmålet om, hvorvidt den særlige hjemmel  

 bør  

 være begrænset til personer, der på gerningstidspunktet havde dansk  

 indfødsret  

 eller var bosat i den danske stat, således som det er foreslået i  

 lovudkastet.  

 Under pkt. 6 behandles nogle særlige spørgsmål om dansk straffemyndighed med  

 hensyn til forsøgs- og medvirkenshandlinger i relation til kvindelig  

 omskæring  

 i udlandet.
Dernæst behandles under pkt. 7 forholdet til straffelovens  

 § 10 og § 10 a.
Og endelig finder udvalget i pkt. 8 anledning til  

 at  

 fremkomme med nogle bemærkninger om de særlige bevis- og  

 efterforskningsmæssige  

 vanskeligheder, som disse sager vil kunne give anledning til.
Pkt. 9  

 indeholder  

 udvalgets afsluttende bemærkninger.
I pkt. 10 er optrykt særudtalelser fra  

 Gorm  

 Toftegaard Nielsen og Lars Adam Rehof.
I denne udtalelse anvendes i overensstemmelse med terminologien i  

 lovudkastet udtrykket »kvindelig omskæring«.
Udvalget har ikke herved taget  

 stilling til, om en anden terminologi eventuelt ville være mere dækkende for  

 denne særlige form for indgreb.
Det bemærkes i den forbindelse, at der i  

 slutdokumentet fra FNs 4. Verdenskvindekonference i 1995 (den såkaldte  

 »Beijing Platform for Action«) anvendes udtrykket »female genital mutilation«  

 (kønslig lemlæstelse/beskadigelse af piger og kvinder). Samme udtryk anvender  

 FN-komitéen om afskaffelse af diskrimination mod kvinder (CEDAW) i sin  

 evalueringsrapport fra 2002 om Danmark.
3. Det nærmere indhold og rækkevidde af  

 forslaget Ifølge § 1, nr. 1, i Justitsministeriets lovudkast af 18.  

 december 2002 foreslås indsat følgende nye bestemmelse i straffelovens  

 § 7, stk. 3:
»I de i  

 stk. 1, nr. 2, nævnte tilfælde hører en handling, som er foretaget af en  

 person, der på gerningstidspunktet havde dansk indfødsret eller var bosat i  

 den  

 danske stat, dog under dansk straffemyndighed, selv om den ikke er strafbar  

 efter lovgivningen i det pågældende statsområde, når handlingen er omfattet  

 af  

 § 245 a eller § 246, jf. § 245 a.« Den foreslåede bestemmelse bygger på, at det er gerningsmandens  

 tilhørsforhold til Danmark, der i disse tilfælde er afgørende, og ikke  

 offerets.
En gerningsmand med den fornødne tilknytning til Danmark på  

 gerningstidspunktet vil således være omfattet af dansk straffemyndighed,  

 uanset  

 hvor offeret hører hjemme.
Omvendt vil en gerningsmand uden tilknytning til  

 Danmark ikke være omfattet af den foreslåede bestemmelse, selv om den pige,  

 der  

 omskæres i udlandet, måtte være hjemmehørende i Danmark.
Jurisdiktionsudvalget har forstået forslaget på den måde, at den  

 nye bestemmelse i straffelovens § 7, stk. 3, alene tager sigte på  

 tilfælde, hvor kvindelig omskæring (eller forsøg og medvirken hertil) ikke er  

 strafbart i gerningslandet.
Udvalget forudsætter således, at bestemmelsen i  

 straffelovens § 7, stk. 1, nr. 2, fortsat skal udgøre  

 hjemmelsgrundlaget for dansk jurisdiktion i tilfælde, hvor der foreligger  

 dobbelt strafbarhed.
 Dette indebærer nogle forskelle med hensyn til udstrækningen af  

 dansk straffemyndighed i de to situationer.
For det første antages det, at det efter den gældende bestemmelse  

 i § 7, stk. 1, nr. 2, er gerningsmandens tilhørsforhold til Danmark  

 på  

  

 påtaletidspunktet  

  

 , der er afgørende for, om det i udlandet begåede  

 forhold er undergivet dansk straffemyndighed.
I forslaget til ny § 7,  

 stk. 3, lægges der derimod vægt på gerningsmandens tilhørsforhold på  

  

 gerningstidspunktet  

                                                                         .  

                                                                            Den  

 Denne forskel betyder, at den foreslåede bestemmelse i § 7, stk. 3,  

 i  

 modsætning til § 7, stk. 1, ikke kan anvendes i forhold til  

 personer,  

 der først er blevet danske statsborgere eller bosiddende her i landet efter  

 gerningstidspunktet (men inden påtaletidspunktet). Omvendt fører den nye  

 § 7, stk. 3, til, at Danmark ikke mister straffemyndigheden over  

 for  

 den udlænding, der efter at have foretaget eller medvirket til en på  

 gerningsstedet straffri omskæring opgiver sin bopæl i Danmark.
 For det andet er personkredsen i § 7, stk. 1, udvidet  

 til også at omfatte personer med indfødsret eller bopæl i Finland, Island,  

 Norge og Sverige, når de opholder sig her i landet, jf. straffelovens  

 § 7,  

 stk. 2. Denne udvidelse gælder efter forslaget ikke i forhold til den  

 personkreds, der er omfattet af den nye bestemmelse i § 7, stk. 3.
Endvidere vil antagelsen af, at dansk straffemyndighed i de  

 tilfælde, hvor der foreligger dobbelt strafbarhed, følger af den gældende  

 bestemmelse i § 7, stk. 1, nr. 2, og ikke af den nye bestemmelse i  

 § 7, stk. 3, kunne have betydning i relation til  

 straffastsættelsen.  

 Efter bestemmelsen i straffelovens § 10, stk. 2, kan der således i  

 tilfælde omfattet af § 7, stk. 1, nr. 2, ikke idømmes strengere  

 straf  

 end hjemlet ved gerningsstedets lovgivning.
En anvendelse af bestemmelsen  

 forudsætter, at der til brug for den sag, der behandles her i landet,  

 indhentes  

 oplysninger om lovgivningen i gerningslandet.
Spørgsmålet om forholdet til  

 § 10, stk. 2, er nærmere er behandlet nedenfor under pkt. 7.
4. Spørgsmålet om, hvor den tilsigtede  

 fravigelse af kravet om dobbelt strafbarhed bør placeres 4.1.  

 Som anført indebærer  

 forslaget, at det generelle princip i straffelovens § 7 om dobbelt  

 strafbarhed som betingelse for dansk straffemyndighed i forhold til  

 udlandshandlinger fraviges for så vidt angår kvindelig omskæring.
Som begrundelse for denne særlige fravigelse af kravet om dobbelt  

 strafbarhed i relation til kvindelig omskæring er det i bemærkningerne til  

 lovudkastet anført, at kvindelig omskæring er en alvorlig forbrydelse mod  

 piger  

 og unge kvinder, og at der er en særlig risiko for, at forbudet mod omskæring  

 bliver omgået ved, at indgrebet med forældres eller andre herboende personers  

 medvirken foretages under kortvarige ophold hos familie mv. i et land, hvor  

 omskæring ikke er strafbart.
Det er endvidere anført, at det må antages, at  

 den  

 forebyggende oplysningsindsats over for de berørte befolkningsgrupper her i  

 landet vil kunne understøttes væsentligt, såfremt det i lovgivningen klart  

 markeres, at forbudet mod kvindelig omskæring ikke kan omgås ved at sende  

 pigen  

 eller den unge kvinde til udlandet for at få indgrebet foretaget dér.
 Det fremgår, at Justitsministeriet har overvejet, om dansk  

 straffemyndighed i forhold til omskæring foretaget i udlandet i stedet burde  

 tilvejebringes gennem en ændring af straffelovens § 8, nr. 2 eller 3.  

 Fælles for disse bestemmelser er, at de gælder for handlinger foretaget uden  

 for den danske stat, uden hensyn til, hvor gerningsmanden hører hjemme.
Efter den gældende bestemmelse i § 8, nr. 2, straffes i  

 Danmark bl.a. den, der i udlandet krænker en forpligtelse, som det ifølge lov  

 påhviler gerningsmanden at iagttage i udlandet.
Justitsministeriet har  

 overvejet, om sikringen af dansk straffemyndighed i forhold til kvindelig  

 omskæring foretaget i udlandet eventuelt kunne ske ved, at der i § 8,  

 nr.  

 2, gøres en tilføjelse om, at en sådan forpligtelse f.eks. omfatter forældres  

 pligt til at beskytte deres børn mod vold og anden krænkende behandling.  

 Justitsministeriet kan imidlertid ikke gå ind for en sådan løsning.
Der  

 henvises herved til, at en sådan lovændring kun ville omfatte  

 forældremyndighedens indehavere, men derimod f.eks. ikke andre  

 familiemedlemmer  

 mv., som medvirker til en omskæring.
Endvidere henvises der til, at en  

 ændring,  

 der bygger på den generelle omsorgspligt efter forældremyndighedslovens  

 § 2, ville indebære en bredere, men samtidig noget ubestemt afgrænsning  

 af  

 dansk straffemyndighed, fordi der vil kunne være tvivl om den konkrete  

 rækkevidde af omsorgspligten i forskellige situationer.
Efter straffelovens § 8, nr. 3, hører handlinger begået uden  

 for folkeretligt anerkendt statsområde under dansk straffemyndighed, hvis  

 handlingen krænker nogen, der har dansk indfødsret eller er bosat i den  

 danske  

 stat, og handlingen kan medføre højere straf end fængsel i 4 måneder.
Dette  

 såkaldte passive personalprincip, hvor der lægges vægt på den forurettedes  

 og  

 ikke gerningsmandens   tilhørsforhold til Danmark, er således begrænset til  

 handlinger, der begås uden for folkeretligt anerkendt statsområde.
Det  

 fremgår,  

 at Justitsministeriet har overvejet spørgsmålet om en udvidelse af det  

 passive  

 personalprincip i forhold til kvindelig omskæring, men at man er afstået fra  

 at  

 stille forslag herom under henvisning til, at udvidelsen af dansk  

 straffemyndighed i denne sammenhæng bør være rettet mod handlinger, som  

 foretages af personer med tilknytning til Danmark.
 4.2.  

 Som det fremgår, har  

 forslaget ikke til formål at ændre betingelserne for dansk straffemyndighed i  

 de tilfælde, der allerede i dag er omfattet af straffelovens § 7,  

 stk. 1, nr. 2. Forslaget har på dette punkt alene til formål at gøre det  

 muligt at straffe danske statsborgere og herboende udlændinge i de tilfælde,  

 hvor den gældende bestemmelse i § 7, stk. 1, nr. 2, som følge af  

 kravet om dobbelt strafbarhed ikke hjemler dansk straffemyndighed i forhold  

 til  

 kvindelig omskæring, der foretages i et land, hvor det er straffrit.
 Jurisdiktionsudvalget kan tiltræde, at en udvidelse af dansk  

 straffemyndighed med henblik på opfyldelsen af det nævnte formål bør ske i  

 tilknytning til det aktive personalprincip i straffelovens § 7, og at en  

 udvidelse gennem ændringer af jurisdiktionsreglerne i straffelovens § 8,  

 nr. 2 og 3, vil være mindre egnede til at sikre opfyldelsen af formålet.
 Med hensyn til § 8, nr. 2, lægger Jurisdiktionsudvalget  

 herved ligesom Justitsministeriet navnlig vægt på, at den omsorgspligt, som  

 følger af forældremyndighedsloven, kun gælder for forældrene  

 (forældremyndighedsindehaverne),  

 og at en straffemyndighed, der bygger på denne pligt, derfor ikke vil omfatte  

 andre personer, som foretager eller medvirker til foretagelsen af kvindelig  

 omskæring i udlandet, uanset om disse andre personer måtte være danske  

 statsborgere eller herboende udlændinge.
For så vidt angår straffelovens § 8, nr. 3, er bestemmelsen i  

 dag begrænset til handlinger, der foretages  

  

 uden for  

  

 folkeretligt  

 anerkendt statsområde over for personer, der er danske statsborgere eller  

 bosat  

 i Danmark.
Efter Jurisdiktionsudvalgets opfattelse vil en udvidelse af dette  

 passive personalprincip, således at der uden hensyn til, hvor gerningsmanden  

 hører hjemme, hjemles dansk straffemyndighed i alle tilfælde, hvor en pige  

 eller ung kvinde, der er dansk statsborger eller bosat her i landet, bliver  

 omskåret i udlandet  

  

 inden for  

  

 folkeretligt anerkendt statsområde, være  

 for vidtgående.
Udvalget lægger herved vægt på, at en sådan udvidelse ville  

 betyde, at personer uden tilknytning til Danmark   ikke blot på  

 gerningstidspunktet, men også på påtaletidspunktet   og uden mulighed for at  

 kende de normer, der ligger bag forbudet mod kvindelig omskæring, inddrages  

 under dansk straffemyndighed.
En sådan udvidelse ville således f.eks. omfatte  

 personer, der alene har kendskab til normerne i områder, hvor kvindelig  

 omskæring ikke er ulovlig, men tværtimod anses som en naturlig del af den  

 lokale kulturtradition.
Det generelle spørgsmål om en eventuel udvidelse af  

 det  

 passive personalprincip vil blive behandlet mere indgående i udvalgets  

 kommende  

 arbejde.
 Samlet kan Jurisdiktionsudvalget   se dog særudtalelsen fra Gorm  

 Toftegaard Nielsen nedenfor   således tilslutte sig, at den tilsigtede  

 udvidelse af dansk straffemyndighed i forhold til kvindelig omskæring, der  

 foretages i lande, hvor det ikke er strafbart, søges gennemført ved en  

 ændring  

 af straffelovens § 7.
 Jurisdiktionsudvalget finder samtidig grund til at fremhæve, at  

 den nye bestemmelse ikke bør føre til den modsætningsslutning, at dansk  

 straffemyndighed i forhold til overgreb i øvrigt, som forældre hjemmehørende  

 i  

 Danmark måtte begå mod deres børn i udlandet, herefter ikke vil kunne støttes  

 på straffelovens § 8, nr. 2.
5. Afgrænsningen af personkredsen i den  

 foreslåede bestemmelse 5.1.  

 Den foreslåede  

 bestemmelse er som nævnt begrænset til personer, der på gerningstidspunktet  

 havde dansk indfødsret eller var bosat i den dansk stat.
 Som begrundelse for denne afgrænsning er det anført, at  

 Justitsministeriet finder det rigtigst, at den foreslåede undtagelse fra  

 kravet  

 om dobbelt strafbarhed alene omfatter handlinger, som er foretaget i  

 udlandet,  

 efter at den pågældende har opnået dansk indfødsret eller bosat sig her i  

 landet, således at vedkommende i almindelighed på gerningstidspunktet må  

 formodes at være bekendt med grundlæggende normer i det danske samfund.
 Jurisdiktionsudvalget er enigt i, at udlandshandlinger begået af  

 personer uden tilknytning til Danmark på gerningstidspunktet ikke bør  

 inddrages  

 under dansk straffemyndighed, hvis de pågældende ikke har mulighed for at  

 kende  

 de normer, der ligger til grund for forbudet mod kvindelig omskæring.
 Da disse normer imidlertid ikke kun gør sig gældende i Danmark,  

 fører dette synspunkt ikke nødvendigvis til, at bestemmelsen   således som  

 det  

 er sket i forslaget til ny § 7, stk. 3   bør være begrænset til  

 personer, der på gerningstidspunktet er danske statsborgere eller bosat her i  

 landet.
Efter Jurisdiktionsudvalgets opfattelse kunne formålet med  

 lovændringen således tale for, at bestemmelsen også bør kunne anvendes i  

 forhold til personer, der efterfølgende (dvs. på påtaletidspunktet) har  

 opnået  

 et tilhørsforhold til Danmark, når blot det må formodes, at de på  

 gerningstidspunktet var bekendt med de normer, der ligger til grund for  

 forbudet mod kvindelig omskæring.
Udvalget er dog afstået fra at stille  

 forslag  

 om en sådan udvidelse, der næppe ville kunne udformes på en tilstrækkelig  

 klar  

 og præcis måde.
Hertil kommer, at de pågældende i nogle af disse tilfælde vil  

 kunne være undergivet straffemyndighed i det land, som de var hjemmehørende i  

 på gerningstidspunkt.
Er dette tilfældet, vil der eventuelt kunne blive  

 spørgsmål om udlevering til eller overførsel af retsforfølgning fra det  

 pågældende land.
5.2.  

 I den foreslåede  

 bestemmelse anvendes udtrykket »bosat i den danske stat«.
Samme udtryk  

 anvendes  

 i den gældende bestemmelse i straffelovens § 7, stk. 1.
I lovudkastets bemærkninger er om udtrykket alene anført, at  

 kriteriet er opfyldt, såfremt den pågældende har sit varigere eller tilsigtet  

 varigere hovedopholdssted her i landet.
I øvrigt anføres det, at den nærmere  

 afgrænsning af kriteriet kan give anledning til en vis tvivl.
Under  

 henvisning  

 til, at det generelle spørgsmål om afgrænsningen af den personkreds, hvis  

 handlinger i udlandet er eller bør være omfattet af dansk straffemyndighed i  

 bestemmelsen i straffelovens § 7, vil blive behandlet af  

 Jurisdiktionsudvalget, har Justitsministeriet imidlertid ikke fundet grundlag  

 for at foreslå en særlig regulering af spørgsmålet i forbindelse med dette  

 lovforslag.
 Jurisdiktionsudvalget skal på den baggrund begrænse sig til at  

 pege på, at det i relation til den gældende bestemmelse i straffelovens  

 § 7, stk. 1, formentlig må antages, at en asylansøger i  

 almindelighed  

 ikke anses som bosat i Danmark, før han/hun i givet fald har opnået asyl,  

 eller  

 efter afslag på asyl eventuelt opholder sig her på såkaldt »tålt ophold«.
Da den nærmere fastlæggelse af udtrykket »bosat i den danske stat«  

 er et spørgsmål, der har betydning for hele § 7 og ikke kun i relation  

 til  

 den nye bestemmelse i stk. 3, finder udvalget imidlertid ligesom  

 Justitsministeriet, at der er tale om et generelt spørgsmål, som der ikke er  

 grundlag for at foreslå en nærmere regulering af i forbindelse med den  

 foreslåede begrænsede ændring af jurisdiktionsreglerne.
Udvalget vil behandle  

 spørgsmålet mere indgående i forbindelse med sine kommende, mere generelle  

 overvejelser om det aktive personalprincip.
6. Særligt om forsøgs- og medvirkenshandlinger I de almindelige bemærkninger til lovudkastet er det under pkt. 2  

 om gældende ret bl.a. anført, at det må anses som tvivlsomt, hvorvidt en  

 strafbar forsøgs- eller medvirkenshandling, der foretages i Danmark, er  

 undergivet dansk straffemyndighed, hvis den pågældende handling relaterer sig  

 til et forhold, der skal begås i et andet land, hvor forholdet ikke er  

 strafbart,  

 og dette forhold som følge af kravet om dobbelt strafbarhed ikke er  

 undergivet  

 dansk straffemyndighed.
I de almindelige bemærkninger under pkt. 4.2. er det anført, at  

 det med den foreslåede nye bestemmelse i straffelovens § 7, stk. 3,  

 afklares, at medvirken til kvindelig omskæring, der foretages i udlandet, vil  

 kunne straffes her i landet, uanset om medvirkenshandlingen er foretaget her  

 i  

 landet eller i udlandet.
Det anføres, at der således vil være klar hjemmel  

 til  

 at straffe medvirkenshandlinger, der foretages her i landet, selv om  

 omskæringen foretages i et land, hvor kvindelig omskæring ikke er strafbart.
 For så vidt angår spørgsmålet om dansk straffemyndighed med hensyn  

 til medvirkenshandlinger i relation til kvindelig omskæring, har  

 Justitsministeriet  

 således lagt til grund, at en gennemførelse af den foreslåede bestemmelse i  

 straffelovens § 7, stk. 3, vil indebære, at medvirken til kvindelig  

 omskæring, der foretages i udlandet, herunder i lande, hvor kvindelig  

 omskæring  

 ikke er strafbart, vil kunne straffes her i landet, uanset om  

 medvirkenshandlingen er foretaget her i landet eller i udlandet.
Der er ikke i lovbemærkningerne nærmere redegjort for, i hvilket  

 omfang hjemmelen for dansk straffemyndighed i sådanne tilfælde vil være  

 straffelovens § 6 eller § 7. Denne afgrænsning har navnlig  

 betydning  

 for spørgsmålet om den personkreds, der omfattes af dansk straffemyndighed.  

 Straffelovens § 7 er som udgangspunkt begrænset til danske statsborgere  

 og  

 herboende udlændinge, mens straffelovens § 6 om handlinger, der begås på  

 dansk territorium, i princippet omfatter enhver.
Skal hjemmelen for dansk  

 straffemyndighed i forhold til de her omhandlede handlinger søges i  

 straffelovens § 7, må det endvidere afklares, om det er den gældende  

 bestemmelse  

 i § 7, stk. 1, nr. 2, der skal anvendes, således at det er  

 tilhørsforholdet til Danmark på påtaletidspunktet, der er afgørende, eller om  

 forholdet er omfattet af den nye bestemmelse i § 7, stk. 3, således  

 at det er tilhørsforholdet på gerningstidspunktet, der er afgørende for, om  

 handlingen er undergivet dansk straffemyndighed.
Med henblik på at belyse disse spørgsmål sondres der i det  

 følgende mellem tilfælde, hvor medvirkenshandlingen er begået i Danmark, og  

 tilfælde, hvor handlingen er begået i udlandet.
Eksemplerne tager sigte på  

 medvirken til kvindelig omskæring, der skal foretages i udlandet, og hvor  

 selve  

 omskæringen således ikke er undergivet dansk straffemyndighed i medfør af  

 straffelovens § 6 (eventuelt sammenholdt med § 9). På grund af den  

 nære sammenhæng til medvirken, inddrages også forsøgshandlinger.
Det skal fremhæves, at eksemplerne alene angår nogle typetilfælde,  

 og at andre og mere komplekse   men i praksis næppe hyppigt forekommende  

 situationer også kan tænkes, f.eks. hvis en medvirkenshandling foretages i et  

 land over for en person, der befinder sig i et andet land, mens selve  

 omskæringen skal foretages i et tredje land.
I sådanne tilfælde kan der  

 således  

 blive spørgsmål om at tage hensyn til lovgivningen i tre forskellige lande.
a.
Forsøgs- og medvirkenshandlinger foretaget  

 her i landet Kan en strafbar forsøgs- eller medvirkenshandling stedfæstes til  

 dansk område, må handlingen antages at være undergivet dansk straffemyndighed  

 efter straffelovens § 6, i hvert fald hvis omskæringen også er strafbar  

 i  

 det land, hvor den skal foretages.
Der kan herved henvises til U 1998.877 H  

 om  

 dansk straffemyndighed i forhold til forsøg på bombesprængning, der  

 tilsigtedes  

 fuldbyrdet i England.
Dommen er nærmere omtalt af Gorm Toftegaard Nielsen i  

 Strafferet I, Ansvaret (2001), side 333 f.
At jurisdiktionsgrundlaget her er  

 straffelovens § 6 og ikke § 7 betyder bl.a., at personkredsen ikke  

 er  

 begrænset til danske statsborgere og herboende udlændinge, og at der ved  

 straffastsættelsen ikke skal tages hensyn til strafmaksimum efter  

 gerningsstedets lovgivning, jf. straffelovens § 10, stk. 2.
Er omskæringen derimod straffri i det land, hvor den foretages,  

 kan det som anført under pkt. 2 i de almindelige bemærkninger til lovudkastet  

 give anledning til tvivl, om forsøgs- eller medvirkenshandlinger foretaget  

 her  

 i landet kan anses for omfattet af dansk straffemyndighed, så længe kravet om  

 dobbelt strafbarhed gælder.
Jurisdiktionsudvalget kan tiltræde, at en sådan  

 forsøgs- eller medvirkenshandling vil være undergivet dansk straffemyndighed,  

 hvis kravet om dobbelt strafbarhed i relation til selve omskæringen ophæves.  

 Spørgsmålet er alene, om hjemmelsgrundlaget i denne situation skal søges i  

 straffelovens § 6 eller i § 7. Efter Jurisdiktionsudvalgets  

 opfattelse vil grundlaget for dansk straffemyndighed i en sådan situation  

 også  

 være straffelovens § 6.
b. forsøgs- og medvirkenshandlinger begået i  

 udlandet Spørgsmålet om, hvorvidt forsøgs- og medvirkenshandlinger begået i  

 udlandet i relation til kvindelig omskæring i udlandet er undergivet dansk  

 straffemyndighed, må afgøres på grundlag af straffelovens § 7.
Er forsøgs- eller medvirkenshandlingen begået i et land, hvor  

 handlingen er strafbar, selv om den relaterer sig til en kvindelig omskæring,  

 der (skal) foretages i et land, hvor omskæring er straffrit, vil den  

 pågældende  

 forsøgs- eller medvirkenshandling formentlig være undergivet dansk  

 straffemyndighed efter den gældende bestemmelse i straffelovens § 7,  

 stk. 1, nr. 2. I disse tilfælde vil det således f.eks. være medvirkerens  

 tilknytning til Danmark på påtaletidspunktet, der vil være afgørende for, om  

 den pågældende medvirkenshandling er undergivet dansk straffemyndighed.
Der  

 henvises herved til den ovenfor under pkt. 3 anlagte forståelse, hvorefter  

 bestemmelsen i straffelovens § 7, stk. 1, nr. 2, også efter  

 lovændringen skal udgøre hjemmelsgrundlaget for dansk jurisdiktion i  

 tilfælde,  

 hvor kvindelig omskæring eller forsøg og medvirken hertil er strafbart i  

 gerningslandet.
 Er forsøgs- eller medvirkenshandlingen derimod foretaget i et  

 land, hvor handlingen ikke er strafbar, vil den på grund af det gældende krav  

 om dobbelt strafbarhed ikke være undergivet dansk straffemyndighed efter  

 straffelovens § 7, stk. 1, nr. 2.
Jurisdiktionsudvalget kan tiltræde, at en gennemførelse af den  

 foreslåede bestemmelse i straffelovens § 7, stk. 3, vil betyde, at  

 en  

 i udlandet begået forsøgs- eller medvirkenshandling i relation til kvindelig  

 omskæring i udlandet vil blive undergivet dansk straffemyndighed, selv om  

 forsøgs- eller medvirkenshandlingen er straffri efter lovgivningen i det  

 land,  

 hvor handlingen foretages.
Dette indebærer, at personer, der på det  

 tidspunkt,  

 hvor den pågældende   efter gerningsstedets lovgivning straffri   handling  

 foretages, er danske statsborgere eller herboende udlændinge, vil kunne  

 strafforfølges  

 i Danmark.
 Denne fortolkning kunne eventuelt tydeliggøres ved i  

 bemærkningerne til § 7, stk. 3, at anføre, at udtrykket »når  

 handlingen er omfattet af § 245 a eller § 246, jf. § 245 a«  

 skal  

 forstås med de udvidelser, der følger af straffelovens §§ 21 og 23.
7. Forholdet til straffelovens § 10 og  

 § 10 a 7.1.  

 Når der rejses tiltale  

 her i landet på grundlag af reglerne om dansk straffemyndighed i  

 straffelovens  

 §§ 6-9, skal afgørelsen af, om et strafbart gerningsindhold er  

 realiseret,  

 og bestemmelsen af retsfølgen ske efter dansk ret, jf. straffelovens  

 § 10,  

 stk. 1. I tilfælde, hvor dansk straffemyndighed bygger på reglen om  

 dobbelt strafbarhed, følger det imidlertid af straffelovens § 10,  

 stk. 2, at der ved reaktionsvalget skal tages hensyn til gerningslandets  

 lovgivning.
Dette betyder ikke, at der ikke kan idømmes strengere straf end  

 den, der konkret ville være forskyldt ved pådømmelse i gerningslandet, men  

 straffen skal ligge inden for strafferammen i den tilsvarende fremmede  

 bestemmelse.
 Justitsministeriets udkast til lovforslag indeholder i § 1,  

 nr. 2, en ændring af straffelovens § 10, stk. 2. Ændringen består  

 i,  

 at henvisningen til § 7 i § 10, stk. 2, ændres til en  

 henvisning  

 til § 7, stk. 1 og 2.
Det fremgår imidlertid ikke ganske tydeligt, hvilket formål  

 ændringen har.
Der er i så henseende to mulige løsninger.
Man kunne enten  

 forestille sig, at man ved pådømmelsen her i landet af sager om kvindelig  

 omskæring, der er foretaget i udlandet, fortsat skulle være bundet af  

 strafmaksimum i gerningslandet, i de tilfælde hvor kravet om dobbelt  

 strafbarhed er opfyldt.
Kun i tilfælde, hvor kravet om dobbelt strafbarhed  

 ikke  

 er opfyldt, ville man således   inden for den foreslåede strafferamme i  

 straffelovens § 245 a og § 246, jf. § 245 a   være frit  

 stillet  

 ved strafudmålingen her i landet.
For denne løsning taler, at dansk straffemyndighed i sager om  

 kvindelig omskæring som anført ovenfor under pkt. 3 også fremover må antages  

 at  

 følge af den gældende bestemmelse i straffelovens § 7, stk. 1, nr.  

 2,  

 i de tilfælde, hvor kravet om dobbelt strafbarhed er opfyldt.
Den foreslåede  

 bestemmelse i § 7, stk. 3, vil således kun udgøre grundlaget for  

 dansk straffemyndighed i tilfælde, hvor forholdet ikke er strafbart i det  

 land,  

 hvor det er begået.
Dermed vil den foreslåede henvisning i § 10,  

 stk. 2, til bl.a. § 7, stk. 1, nr. 2, indebære, at straffen  

 skal  

 ligge inden for strafferammen i gerningslandet, når der foreligger dobbelt  

 strafbarhed.
 Også lovudkastets bemærkninger til bestemmelsen synes at pege i  

 retning af denne løsning.
 En anden mulig løsning kunne være, at hensigten med den foreslåede  

 ændring af § 10, stk. 2, er at fastslå, at man ikke er bundet af  

 det  

 udenlandske strafmaksimum, uanset om forholdet er strafbart i gerningslandet.
 For denne løsning taler, at det ikke forekommer konsekvent og  

 hensigtsmæssigt i visse sager at være bundet af strafferammen i  

 gerningslandet,  

 når man i øvrigt har besluttet sig for ikke at lade det være afgørende, om  

 forholdet i det hele taget er strafbart på gerningsstedet.
 I de tilfælde, hvor der i dag   uanset lovgivningen på  

 gerningsstedet   er dansk straffemyndighed i sager vedrørende  

 udlandshandlinger, jf. straffelovens § 8, er danske domstole ikke bundet  

 af strafferammen i gerningslandet.
Jurisdiktionsudvalget finder på den baggrund, at det vil være  

 bedst stemmende med den foreslåede fravigelse af princippet om dobbelt  

 strafbarhed i sager om kvindelig omskæring, at straffen i disse sager i alle  

 tilfælde kan fastsættes uden hensyn til lovgivningen på gerningsstedet.
Under  

 alle omstændigheder finder Jurisdiktionsudvalget, at der vil være behov for i  

 lovforslaget at præcisere, hvilken retstilstand der skal gælde på dette  

 område.
 7.2.  

 I de tilfælde, hvor  

 omskæring ikke blot er strafbart i gerningslandet, men hvor forholdet også  

 har  

 været pådømt i det pågældende land, fører bestemmelsen i straffelovens  

 § 10 a (om »ne bis in idem«) som udgangspunkt til, at der ikke kan  

 gennemføres en ny straffesag om samme forhold her i landet.
 Er en straffesag om kvindelig omskæring f.eks. afgjort i  

 gerningslandet med en bødestraf, og er denne fuldbyrdet, vil dette udelukke,  

 at  

 der efterfølgende kan ske strafforfølgning her i landet, selv om straffen her  

 ville blive væsentlig strengere.
 Justitsministeriets lovudkast indeholder ikke forslag til  

 ændringer af den gældende retstilstand på dette punkt.
 Jurisdiktionsudvalget kan tiltræde, at der ikke i den foreliggende  

 sammenhæng foretages ændringer af straffelovens § 10 a.
 Det tilføjes, at hele spørgsmålet om, hvorvidt en udenlandsk  

 straffedom er eller bør være til hinder for en ny straffesag her i landet for  

 samme forhold (spørgsmålet om straffedommes internationale retskraft), vil  

 blive behandlet nærmere i forbindelse med udvalgets kommende arbejde,  

 herunder  

 i lyset af de konventionsbestemmelser, der findes om spørgsmålet.
8. Bevis- og efterforskningsmæssige spørgsmål I lovudkastets bemærkninger er det anført, at den foreslåede  

 regulering må antages at kunne få en præventiv betydning, navnlig i  

 forbindelse  

 med den forebyggende oplysningsindsats over for de berørte befolkningsgrupper  

 her i landet.
Med hensyn til den praktiske gennemførelse af straffesager om  

 omskæring foretaget i udlandet anføres det, at det må forventes, at der ofte  

 vil være bevismæssige problemer, bl.a. fordi den fornødne oplysning af  

 sagerne  

 i en række tilfælde   ud over forklaringen fra den omskårne pige   vil  

 afhænge  

 af bistand fra politiet i det land, hvor omskæringen er foretaget.
Det  

 tilføjes, at det i praksis formentlig vil kunne være forbundet med ikke  

 ubetydelige vanskeligheder at opnå en sådan bistand vedrørende forhold, som  

 ikke er strafbare efter det pågældende lands lovgivning.
 Jurisdiktionsudvalget kan tilslutte sig det anførte om de bevis-  

 og efterforskningsmæssige vanskeligheder, som disse sager vil kunne give  

 anledning til.
 Hertil kommer, at det er en forudsætning for, at der overhovedet  

 kan indledes en politimæssig efterforskning, at politiet bliver bekendt med,  

 at  

 der har fundet en omskæring sted.
 Jurisdiktionsudvalget har ikke kendskab til sager, hvor der er  

 indledt efterforskning i sager om kvindelig omskæring, og dermed heller ikke  

 til tilfælde, hvor sager har måttet opgives på grund af manglende dansk  

 straffemyndighed.
Det er udvalgets vurdering, at en gennemførelse af det  

 foreliggende forslag næppe vil føre til, at et større antal sager om  

 kvindelig  

 omskæring vil komme til politiets kundskab, og i det omfang det måtte ske, må  

 det forventes, at det vil være forbundet med betydelige vanskeligheder at  

 efterforske sagerne og føre det til domfældelse fornødne bevis.
Disse  

 vanskeligheder  

 vil kunne være særlig udtalte i tilfælde, hvor der er forløbet flere år,  

 siden  

 omskæringen blev foretaget.
9. Afsluttende bemærkninger Med de foran anførte bemærkninger kan Jurisdiktionsudvalget  

 tilslutte sig de foreslåede ændringer af straffelovens bestemmelser om dansk  

 straffemyndighed.
Særudtalelser fra to medlemmer af udvalget er optrykt  

 nedenfor under pkt. 10.
 Det skal fremhæves, at der efter Jurisdiktionsudvalgets opfattelse  

 er tale om en midlertidig løsning, der har til formål allerede nu at sikre  

 dansk straffemyndighed i forhold til kvindelig omskæring, uanset hvor den er  

 blevet foretaget.
Forslaget berører en række centrale jurisdiktionsprincipper.
Som  

 det er anført flere steder i udtalelsen, er der tale om spørgsmål, som  

 udvalget  

 mere indgående vil behandle i sit kommende arbejde.
Det skal derfor  

 fremhæves,  

 at den her foreslåede isolerede ændring af jurisdiktionsbestemmelserne må  

 forventes at blive »brudt op« og indarbejdet i de forslag til mere generelle  

 jurisdiktionsløsninger, som udvalget på et senere tidspunkt vil fremkomme  

 med.
10. Særudtalelser 10.1.  

 Et medlem af udvalget  

 (Gorm Toftegaard Nielsen) har anført følgende:
 Dette medlem er enig i, at Justitsministeriets lovforslag kan  

 anvendes til at opnå den ønskede kriminalisering af herboende somaliers  

 omskæring af deres døtre i afrikanske lande, hvor dette ikke er strafbart.  

 Dette medlem finder imidlertid, at forslaget såvel ud fra en lovteknisk som  

 en  

 signalmæssig synsvinkel er mindre heldigt.
Efter forslaget skal der indføres en særlig bestemmelse i  

 § 245 a specielt om fjernelse af kvindelige ydre kønsorganer.  

 Strafferammen er den samme som efter den almindelige voldsbestemmelse i  

 § 245. Alle   inklusive Justitsministeren   er enige om, at disse  

 omskæringer er omfattet af § 245 om legemsbeskadigelse.
Det er i klar  

 modstrid med traditionen for dansk straffelovgivning at vedtage en  

 bestemmelse  

 om kriminalisering af et forhold, der allerede er klart strafbart, når  

 lovgiver  

 finder, at der skal gælde samme strafferamme.
Desuden er det et uheldigt  

 signal  

 at lave en straffebestemmelse vendt mod én lille gruppe herhjemme, når  

 realiteten er, at omskæring i dansk lovgivning klart er strafbart  

 legemsangreb  

 og legemsbeskadigelse.
 Andet led i forslaget er en særregel om, at overtrædelse af  

 § 245 a begået af danskere og personer med bopæl i Danmark kan straffes  

 her, uanset om overtrædelsen er begået i et land, hvor det ikke er strafbart.  

 Denne regel omfatter både forældre og andre, f.eks. bedsteforældre, der bor  

 her.
 Efter lov om forældremyndighed § 2, stk. 2, skal et barn  

 »behandles med respekt for sin person og må ikke udsættes for legemlig  

 afstraffelse eller anden krænkende behandling.« Denne regel gælder for  

 forældre  

 med bopæl i Danmark, altså de forældre der er omfattet af ministeriets  

 forslag  

 til § 7, stk. 3.
Efter straffelovens § 8, nr. 2, kan alle straffes i Danmark,  

 hvis deres strafbare handling »krænker en forpligtelse, som det ifølge lov  

 påhviler gerningsmanden at iagttage i udlandet.« Det er mindretallets  

 opfattelse, at de to nævnte regler efter deres indhold og med delvis støtte i  

 Højesterets praksis vedrørende straffelovens § 8, nr. 2 (U 1995.9 H og U  

 1992.140 H) medfører, at danske og andre herboende forældre kan straffes for  

 voldelige og seksuelle krænkelser af deres barn under kortere ophold i  

 udlandet, uanset om overgrebene udgør en overtrædelse af handlingsstedets  

 lovgivning.
I Knud Waaben: Ansvarslæren, 1997, s. 238 f, anlægges samme  

 fortolkning af § 8, nr. 2. Fortolkningen harmonerer med sund fornuft:  

 Hvis  

 en dansk far på en rejse til Tunis har samleje med sin datter på hotellet, må  

 dette være en sag for danske myndigheder og kan ikke accepteres uanset  

 opholdslandets lovgivning.
Dette eksempel er fra virkelighedens verden.
Sagen  

 blev ikke rejst, fordi det tog for lang tid at skaffe underretning om  

 tunesisk  

 strafferet.
Den nævnte fortolkning af § 8, nr. 2, medfører, at herboende  

 forældre, der lader deres børn omskære i udlandet, vil kunne straffes herfor  

 efter § 245. Ministeriet tager øjensynligt ikke afstand fra denne  

 tolkning, men finder den tvivlsom og ønsker en sikker hjemmel for at anvende  

 dansk straffelov i dette tilfælde.
Dette kan opnås meget enkelt ved en mindre  

 tilføjelse til § 8, stk. 1 (ændringen angivet ved fed skrift):
»§ 8. Under  

 dansk straffemyndighed hører endvidere handlinger, foretagne uden for den  

 dansk  

 stat, uden hensyn til hvor gerningsmanden hører hjemme, ..
 2)  

 	  

      

 når handlingen  

 krænker en forpligtelse, som det ifølge lov påhviler gerningsmanden at  

 iagttage  

 i udlandet,  

  

 herunder forældres pligt til  

 at beskytte deres børn  

  

 , eller en ham over for dansk fartøj påhvilende  

 tjenestepligt.
..« Denne lovændring er enklere end den af ministeriets foreslåede og  

 giver sikker hjemmel for at kriminalisere herboende forældres medvirken til  

 omskæring i udlandet.
Samtidig signalerer reglen etnisk ligestilling, idet  

 den  

 gælder såvel for somaliere som for danskere.
Det forekommer mindretallet  

 svært  

 at se betænkelighederne ved også at beskytte danske børn mod forældres  

 overgreb  

 i udlandet.
Svagheden ved mindretallets forslag er, at det alene giver hjemmel  

 til at straffe forældre.
Ministeriets forslag begrundes bl.a. med, at  

 mindretallets forslag skaber mulighed for omgåelse.
Herboende forældre kan  

 lade  

 herboende bedsteforældre eller andre tage barnet til udlandet for at få  

 foretaget omskæringen.
Ministeriets forslag er sikret mod denne omgåelse.
Problemet med omgåelse er imidlertid betydeligt mere kompliceret.  

 Hvis bedsteforældre eller andre slægtninge tager pigen med til Afrika for at  

 få  

 hende omskåret, er det omfattet af ministeriets, men ikke af mindretallets  

 forslag.
Forudsætningen er imidlertid, at anklagemyndigheden kan bevise, at  

 bedsteforældrene fra starten havde forsæt til omskæring, eller at de  

 medvirkede  

 til denne i den afrikanske stat.
Hvis forældre, bedsteforældre eller andre,  

 der  

 har ledsaget barnet til Afrika, hævder, at der var tale om en ferietur for at  

 besøge familie, og at pigen uden deres vidende er omskåret, medens hun alene  

 var ved noget familie, skal anklagemyndigheden kunne bevise, at dette er  

 urigtigt, og at forældrene eller bedsteforældrene var med til omskæringen,  

 var  

 til stede eller i øvrigt afleverede pigen til omskæring.
Dette vil blive  

 særdeles vanskeligt at bevise.
Man kan ikke forvente, at et land, hvor det  

 ikke  

 er strafbart, vil hjælpe dansk politi med at opklare forholdet.
Alt tyder da  

 også på, at disse sager er næsten umulige at strafforfølge for de lande, der  

 har indført regler svarende til de foreslåede.
Det væsentlige signal er efter mindretallets opfattelse derfor, at  

 forældrene efter myndighedsloven ikke blot er afskåret fra legemsangreb mod  

 barnet, men også har en pligt til at beskytte barnet.
Mindretallets forslag  

 bygger netop på, at denne pligt markeres som den centrale og bakkes op af en  

 mulighed for at straffe overgreb.
Denne straftrussel kan omgås, ligesom  

 ministeriets kan omgås.
Signalværdien forbliver den centrale.
 10.2.  

  

 Et medlem af  

 udvalget (Lars Adam Rehof) kan generelt tilslutte sig udvalgets udtalelse med  

 følgende bemærkninger:
 Dansk Røde Kors primære interesse i deltagelse i udvalgets  

 arbejde er at sikre den bedst mulige nationale gennemførelse af reglerne om  

 universel jurisdiktion i den internationale humanitære folkeret og i de  

 internationale menneskeretskonventioner.
 Dette medlems tilslutning til udvalgets udtalelse om den særdeles  

 konkret begrundede ændring af jurisdiktionsbestemmelserne indebærer ikke, at  

 Dansk Røde Kors dermed har lagt sig fast på en endelig opfattelse af den  

 rette  

 retlige ramme for tilvejebringelse af universel jurisdiktion på de ovennævnte  

 områder.
Dansk Røde Kors støtter, at der tilvejebringes en bedre  

 beskyttelse af kvinder/piger, der udsættes for omskæring.
Endvidere støttes  

 det  

 at anvende udtrykket »kønslig lemlæstelse/beskadigelse«, som anvendt i  

 slutdokumentet fra FNs 4. Verdenskvindekonference i 1995 (female  

 genital mutilation).  

 Samtidig skal Dansk Røde Kors pege på, at man må tage afstand fra enhver  

 kriminalisering af læger og andet sundhedspersonale, som behandler patienter  

 for følgevirkninger af omskæringer.
Lægers og andet sundhedspersonales  

 tavshedspligt bør ligeledes bevares fuldt ud, og der bør ikke kunne afkræves  

 sådant personale udtalelser om patienter, som bringer læge-patient-forholdet  

 i  

 fare.
 Man skal i den forbindelse pege på, at læge- og sygeplejefagligt  

 personale bl.a. udsendes som delegater for Røde Kors til områder i verden,  

 hvor  

 omskæring af kvinder praktiseres.
Dansk Røde Kors noterer sig, at man i udtalelsen ikke har medtaget  

 lignende indgreb begået mod drenge.
Konkret skal Dansk Røde Kors pege på, at  

 man ikke herved afskærer sig fra, at reguleringen ligeledes bør gælde for  

 omskæring af drenge.
 Endelig bemærkes, at der i udtalelsen ikke er medtaget en  

 henvisning til FNs torturkonvention og EMRK art. 3, selvom det kan  

 diskuteres,  

 hvorvidt en omskæring af piger/kvinder må betragtes som grusom, umenneskelig  

 og  

 nedværdigende behandling.
11. Udvalgets sammensætning Jurisdiktionsudvalget har ved afgivelsen af denne udtalelse haft  

 følgende sammensætning:
Rigsadvokat Henning Fode (formand) Landsdommer Elisabeth Mejnertz Advokat Jakob Lund Poulsen Politimester Claus Nørøxe Statsadvokat Birgitte Vestberg Statsadvokat Poul Dahl Jensen Professor, lic.jur.  

 Gorm Toftegaard Nielsen Docent, dr. jur.  

 Frederik Harhoff Ministerråd Julie  

 Rechnagel Lektor Lars Adam  

 Rehof Seniorforsker Birgitte Kofod Olsen Fungerende kontorchef Anne Kristine Axelsson Som sekretær for Jurisdiktionsudvalget har fungeret fuldmægtig  

 Lennart Houmann.
25. februar 2003 Henning Fode (formand) Claus Nørøxe Anne Kristine Axelsson Birgitte Kofod Olsen Frederik  

 Harhoff Jakob Lund  

 Poulsen Poul Dahl  

 Jensen Julie  

 Rechnagel Elisabeth  

 Mejnertz Lars  

 Adam Rehof Gorm  

 Toftegaard Nielsen Birgitte  

 Vestberg Lennart  

 Houmann Bilag  

 2 Lovforslaget sammenholdt  

 med gældende lov Gældende  

 formulering Lovforslaget § 1 I straffeloven, jf. lovbekendtgørelse nr. 779 af 16.  

 september 2002, foretages følgende ændring:
§ 7.  

  

 Under dansk straffemyndighed hører fremdeles handlinger, som en person, der  

 har dansk indfødsret eller er bosat i den danske stat, har foretaget uden for  

 denne, 1.  

  

 I  

  

 § 7  

  

 indsættes som  

  

 stk. 3  

  

 :
1)  

 	  

     

 for så vidt  

 handlingen er foretaget uden for folkeretligt anerkendt statsområde, hvis  

 handlinger af den pågældende art kan medføre højere straf end fængsel i 4  

 måneder, 2)  

 	  

     

 for så vidt  

 handlingen er foretaget inden for sådant område, hvis den er strafbar også  

 efter den dér gældende lovgivning.
 Stk. 2.  

  

 Bestemmelserne i stk. 1 finder tilsvarende anvendelse med hensyn til  

 handlinger begået af en person, der har indfødsret eller bopæl i Finland,  

 Island, Norge eller Sverige, og som opholder sig her i landet.
»  

  

 Stk. 3  

  

 . I de i  

 stk. 1, nr. 2, nævnte tilfælde hører en handling, som er foretaget af en  

 person, der på gerningstidspunktet havde dansk indfødsret eller var bosat i  

 den danske stat, dog under dansk straffemyndighed, selv om den ikke er  

 strafbar efter lovgivningen i det pågældende statsområde, når handlingen er  

 omfattet af § 245 a eller § 246, jf. § 245 a.« § 10.  

  

 Når i  

 medfør af foranstående regler påtale sker her i landet, skal afgørelsen såvel  

 om straf som om andre retsfølger af handlingen ske efter dansk lovgivning.
 2.  


  

 § 10, stk. 2,  

  

 affattes  

 således:
 Stk. 2.  

  

 I de i  

 § 7 nævnte tilfælde kan der, hvis handlingen er begået inden for fremmed  

 folkeretligt anerkendt område, dog ikke idømmes strengere straf end hjemlet  

 ved gerningsstedets lovgivning.
»  

  

 Stk. 2.  

  

 I de i  

 § 7, stk. 1 og 2, nævnte tilfælde kan der, hvis handlingen er  

 begået inden for fremmed folkeretligt anerkendt område, dog ikke idømmes  

 strengere straf end hjemlet ved gerningsstedets lovgivning.
Dette gælder dog  

 ikke, når handlingen er omfattet af § 245 a eller § 246, jf.  

 § 245 a.« § 94.  

  

 Forældelsesfristen regnes fra den dag, da den strafbare virksomhed eller  

 undladelse er ophørt.
 3.  


  

 § 94, stk. 4,  


  

 2. pkt.  

  

 , affattes således:
Stk. 2-3. --- Stk. 4.  

  

 For  

 overtrædelse af denne lovs §§ 210, 216-220, 222 og 223 regnes  

 forældelsesfristen dog tidligst fra den dag, den forurettede fylder 18 år.  

 Det samme gælder overtrædelse af denne lovs §§ 224 og 225, jf.  

 §§ 216-220, 222 og 223.
»Det samme gælder overtrædelse af denne lovs §§ 224  

 og 225, jf. §§ 216-220, 222 og 223 samt § 245 a og § 246, jf.  

 § 245 a.« Stk. 5-6. --- 4.  

  

 Efter  

 § 245  


  

 indsættes:
»  

  

 § 245 a.  

  

 Den,  

 som ved et legemsangreb med eller uden samtykke bortskærer eller på anden  

 måde fjerner kvindelige ydre kønsorganer helt eller delvis, straffes med  

 fængsel indtil 6 år.« § 246.  

  

 Har et legemsangreb, der er omfattet af § 245, været af en så grov  

 beskaffenhed eller haft så alvorlige skader eller døden til følge, at der  

 foreligger særdeles skærpende omstændigheder, kan straffen stige til fængsel  

 i 10 år.
 5.  

  

 I  

  

 § 246  

  

 indsættes efter  

 »§ 245«: »eller § 245 a«.
§ 2 I udlændingeloven, jf. lovbekendtgørelse nr. 608 af  

 17. juli 2002, som ændret ved lov nr. 134 af 20. marts 2002, lov nr. 367 af  

 6. juni 2002 og § 2 i lov nr. 1044 af 17. december 2002, foretages  

 følgende ændringer:
§ 11. --- 1.  

  

 I  

  

 § 11, stk. 5, nr. 3,  

  

 ændres  

 »§ 245 og § 246« til: »§ 245, § 245 a, § 246«.
Stk. 2-4. --- Stk. 5.  

  

 En  

 udlænding kan ikke meddeles tidsubegrænset opholdstilladelse, hvis  

 udlændingen er idømt ubetinget straf af mindst 2 års fængsel eller anden  

 strafferetlig retsfølge, der indebærer eller giver mulighed for  

 frihedsberøvelse, for en lovovertrædelse, der ville have medført en straf af  

 denne varighed, for overtrædelse af 1)-2) --- 3)  

 	  

     

 bestemmelser i  

 straffelovens kapitel 12 og 13 eller straffelovens § 119, stk. 1 og  

 2, § 180, § 181, § 183, stk. 1 og 2, § 183 a,  

 § 186, stk. 1, § 187, stk. 1, § 192 a, § 210,  

 stk. 1 og 3, jf. stk. 1, § 216, § 222, §§ 224 og  

 225, jf. §§ 216 og 222, § 237, § 245 og § 246,  

 § 252, stk. 2, § 261, stk. 2, eller § 288.
§ 22.  

  

 En udlænding, som har haft lovligt ophold her i landet i mere end de sidste 7  

 år, og en udlænding med opholdstilladelse efter §§ 7 eller 8 kan  

 udvises, hvis 2.  

  

 I  

  

 § 22, nr. 6  

  

 , indsættes efter  

 »245,«: »245 a,«.
1)-5) --- 6)  

 	  

     

 udlændingen efter  

 bestemmelser i straffelovens kapitel 12 og 13 eller efter straffelovens  

 § 119, stk. 1 og 2, § 180, § 181, § 183, stk. 1  

 og 2, § 183 a, § 186, stk. 1, § 187, stk. 1,  

 § 192 a, § 210, stk. 1 og 3, jf. stk. 1, § 216,  

 § 222, §§ 224 og 225, jf. §§ 216 og 222, § 237,  

 § 245, § 246, § 252, stk. 2, § 261, stk. 2,  

 § 276, jf. § 286, §§ 278-283, jf. § 286, § 288 eller  

 § 290, stk. 2, idømmes ubetinget frihedsstraf eller anden  

 strafferetlig retsfølge, der indebærer eller giver mulighed for  

 frihedsberøvelse, for en lovovertrædelse, der ville have medført en straf af  

 denne karakter.
