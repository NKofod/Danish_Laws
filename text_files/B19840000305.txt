(Delegationsbekendtgørelsen) Boligstyrelsens opgaver og administrative  

 beføjelser § 1.  Boligstyrelsen varetager administrationen af  

 lovgivningen om boligforhold inden for de i denne bekendtgørelse angivne  

 områder.
 Stk.2.  Boligstyrelsens opgaver omfatter afgørelser i  

 enkeltsager, indsamling og bearbejdning af oplysninger og forberedelse og  

 udarbejdelse af retsforskrifter og generelle vejledninger på området.
 § 2.  Boligstyrelsen forestår virksomheden med  

 vejledning om bestemmelserne i den i § 6 anførte lovgivning.
 § 3.  Boligstyrelsen skal yde faglig rådgivning og  

 anden bistand til boligministeren og andre myndigheder og forestå  

 forberedelsen af principielle enkeltsager, i det omfang sådanne skal  

 forelægges ministeren.
§ 4.  Boligstyrelsen skal forestå indsamling og  

 behandling af materiale og undersøgelser, der i henhold til lovgivningen skal  

 indsendes fra myndigheder, institutioner og organisationer.
Indsamlingen skal  

 i videst muligt omfang koordineres med registrering af bygnings- og  

 boligoplysninger, jfr. lov om bygnings- og boligregistrering.
 § 5.  Boligstyrelsen kan efter nærmere bestemmelse fra  

 boligministeren få tillagt andre opgaver i forbindelse med administrationen  

 af den under ministeriet hørende lovgivning og aktstykker.
 § 6.  Hvor boligministeren i henhold til nedenstående  

 lovgivning og heraf afledede retsforskrifter (bekendtgørelser, cirkulærer,  

 vedtægter, servitutter m.v.) tillægges administrative beføjelser, udøver  

 boligstyrelsen med de undtagelser, der fremgår af §§ 7-13 og § 19, stk. 2,  

 disse beføjelser samt modtager underretninger og materiale: 1) Lov om  

 andelsboligforeninger og andre boligfællesskaber. 2) Lov om boligbyggeri. 3)  

 Lov om byfornyelse og boligforbedring. 4) Lov om ejerlejligheder. 5) Lov om  

 frigørelse for visse tilskudsbestemmelser. 6) Lov om indeksregulerede  

 realkreditlån. 7) Lov om individuel boligstøtte. 8) Lov om leje. 9) Lov om  

 midlertidig offentlig støtte til almennyttigt boligbyggeri og statsstøttede  

 kollegier.
 § 7.  Følgende beføjelser i henhold til lov om  

 boligbyggeri udøves af boligministeren efter boligstyrelsens indstilling  

 herom:
 § 8.  Udpegning i henhold til lov om byfornyelse og  

 boligforbedring af formændene for byfornyelsesnævnene samt disses suppleanter  

 foretages af boligministeren efter boligstyrelsens indstilling herom.
 § 9.  Følgende beføjelser i henhold til lov om  

 indeksregulerede realkreditlån udøves af boligministeren efter  

 boligstyrelsens indstilling herom:
 § 10.  Afgørelse i henhold til lejeloven af, med  

 hvilke foreninger og organisationer der skal forhandles ved beskikkelse af  

 lægdommere til boligretten, træffes af boligministeren efter boligstyrelsens  

 indstilling herom.
 § 11.  Følgende beføjelser i henhold til lov om  

 midlertidig regulering af boligforholdene udøves af boligministeren efter  

 boligstyrelsens indstilling herom:
 § 12.  Følgende beføjelser i henhold til lov om  

 realkreditinstitutter udøves af boligministeren efter boligstyrelsens  

 indstilling herom:
 § 13.  Følgende beføjelser i henhold til lov om  

 sanering udøves af boligministeren efter boligstyrelsens indstilling herom:
Byggestyrelsens opgaver og administrative  

 beføjelser § 14.  Byggestyrelsen varetager administrationen af  

 statens byggeopgaver og af lovgivningen om byggeriet og dets parter inden for  

 de i denne bekendtgørelse angivne områder.
 Stk. 2.  Byggestyrelsens opgaver omfatter afgørelser i  

 enkeltsager, indsamling og bearbejdning af oplysninger og forberedelse og  

 udarbejdelse af retsforskrifter og generelle vejledninger på området.
 Stk. 3.  Det er byggestyrelsens opgave, blandt andet ved  

 at opretholde kontakt med byggeriets organisationer, løbende at følge  

 udviklingen inden for byggeriet og byggeerhvervet med henblik på at kunne  

 tage initiativer til fremme af udviklingen inden for området.
Stk. 4.  Det er byggestyrelsens opgave i samarbejde med  

 ministerier og styrelser at medvirke til, at statens byggevirksomhed  

 tilrettelægges og gennemføres således, at der sker udnyttelse af de fordele,  

 som en omfattende og kontinuerlig byggevirksomhed muliggør.
Byggestyrelsen  

 kan tage initiativ til, at udvikling og gennemprøvning af nye byggemetoder og  

 materialer, som også kan komme det øvrige byggeri til gode, indgår i den  

 statslige byggevirksomhed.
 § 15.  Byggestyrelsen forestår virksomheden med  

 vejledning om bestemmelserne i den i § 19, stk. 1, anførte lovgivning.
§ 16.  Byggestyrelsen skal yde faglig rådgivning og  

 tilvejebringe grundlag for beslutninger vedrørende byggeriet og  

 byggeerhvervet samt yde anden bistand til boligministeren og andre  

 myndigheder.
Byggestyrelsen skal forestå forberedelsen af principielle  

 enkeltsager, i det omfang sådanne skal forelægges ministeren.
§ 17.  Byggestyrelsen skal forestå indsamling og  

 behandling af materiale og undersøgelser, der i henhold til lovgivningen skal  

 indsendes fra myndigheder, institutioner og organisationer.
Indsamlingen skal  

 i videst muligt omfang koordineres med registrering af bygnings- og  

 boligoplysninger, jfr. lov om bygnings- og boligregistrering.
 § 18.  Byggestyrelsen kan efter nærmere bestemmelse  

 fra boligministeren få tillagt andre opgaver i forbindelse med  

 administrationen af den under ministeriet hørende lovgivning og aktstykker.
 § 19.  Hvor boligministeren i henhold til nedenstående  

 lovgivning og heraf afledede retsforskrifter (bekendtgørelser, cirkulærer,  

 vedtægter, servitutter m.v.) tillægges administrative beføjelser, udøver  

 byggestyrelsen med de undtagelser, der fremgår af §§ 20-21, disse beføjelser  

 samt modtager underetninger og materiale:
 Stk. 2.  Byggestyrelsen fastsætter bestemmelser, for så  

 vidt angår vinterbyggeri i henhold til lov om boligbyggeri om regulering af  

 bygge- og anlægsvirksomhed, herunder fastsættelse af tidsfrister for  

 påbegyndelse og gennemførelse af vinterbyggeri.
 Stk. 3.  Byggestyrelsen afgør i henhold til lov om hegn  

 klage over Københavns magistrats forbud mod anbringelse af hegn i skellinien  

 mellem grundstykker.
 § 20.  Følgende beføjelser i henhold til lov om fremme  

 af byggeriets udvikling udøves af boligministeren efter byggestyrelsens  

 indstilling herom:
 § 21.  Tilslutning i henhold til lov om statstilskud  

 til energibesparende foranstaltninger i beboelsesejendomme til, at der i  

 særlige tilfælde ydes tilskud til ejere af bygninger, der er beliggende i  

 tilknytning til helårsboliger til udlejning o.lign., men som ikke anvendes  

 til helårsbeboelse, gives af boligministeren efter byggestyrelsens  

 indstilling herom.
 Påklage, instruktion, ikrafttræden m.v.
 § 22.  Afgørelser, der er truffet i henhold til  

 ovennævnte bemyndigelser, kan ikke påklages til eller indbringes for  

 ministeren, for så vidt der inden for det enkelte lovområde er adgang til at  

 fastsætte, at sådan påklage eller indbringelse kan udelukkes.
 Stk. 2.  Boligministeren kan bestemme, at beføjelser,  

 der i henhold til bekendtgørelsen tilkommer boligstyrelsen eller  

 byggestyrelsen, udøves af ministeren.
 Stk. 3.  Boligministeren kan give direktørerne for  

 styrelserne instruktioner vedr. udøvelsen af de beføjelser, der er henlagt  

 til boligstyrelsen eller byggestyrelsen.
 § 23.  Bekendtgørelsen træder i kraft ved  

 offentliggørelsen i Lovtidende og har virkning fra 1. januar 1984.
 Stk. 2.  Samtidig hermed ophæves bekendtgørelse nr. 48  

 af 2. februar 1983 om henlæggelse af opgaver og beføjelser til boligstyrelsen  

 som ændret ved bekendtgørelse nr. 439 af 9. september 1983. Endvidere ophæves  

 bekendtgørelse nr. 179 af 4. maj 1983 om henlæggelse af opgaver og beføjelser  

 til byggestyrelsen.
 Stk. 3.  For sager, hvorpå tidligere gældende lovgivning  

 fortsat finder anvendelse (overgangssager), gælder dog de hertil svarende  

 bestemmelser i tidligere bekendtgørelser om henlæggelse af opgaver og  

 beføjelser til henholdsvis boligstyrelsen og byggestyrelsen.
