Kapitel 1   Opkrævningsmyndighed Kapitel 2   Forskudsregistrering m.v.
Kapitel 3   Skattekort og skattebilletter Kapitel 4   Registrering af indeholdelsespligtige Kapitel 5   A-indkomst Kapitel 6   Indkomst, der ikke anses for A-indkomst Kapitel 7   Beskatning og indeholdelse af A-indkomst Kapitel 8   Indbetaling af A-skat.
Kapitel 9   Udbytteskat og royaltyskat Kapitel 10   Henstand med formueskat for pensionister m.fl.
Kapitel 11   Kildeskat til Grønland Kapitel 12   Bøder m.v., forskudt indkomstår Kapitel 13   Ikrafttrædelse Bekendtgørelse om kildeskat (kildeskattebekendtgørelsen) I medfør af § 43, stk. 2, § 45, stk. 1, § 46, stk. 2, 3. og 4. pkt., § 48, stk. 3, 4, 6, 8, og 9, § 48 A, § 50, stk. 2, § 51, § 52, stk. 2, 3. pkt., § 53, stk. 1, 3. pkt., § 55 A, § 56, § 57, § 61, stk. 3, § 65, stk. 4, 7 og 8, § 66, stk. 2, § 66 A, stk. 1, § 66 B, stk. 1, § 67, stk. 4, § 72, stk. 1, § 76, § 84, § 85, § 88, stk. 3, § 89 A, stk. 8, og § 114 i kildeskatteloven, jf. lovbekendtgørelse nr. 1086 af 14. november 2005, som ændret ved lov nr. 1414 af 21. december 2005, lov nr. 404 af 8. maj 2006, lov nr. 515 af 7. juni 2006, lov nr. 1545 af 20. december 2006, lov nr. 345 af 18. april 2007, lov nr. 540 af 6. juni 2007, lov nr. 335 af 7. maj 2008, lov nr. 1336 af 19. december 2008, lov nr. 1344 af 19. december 2008, lov nr. 459 af 12. juni 2009, lov nr. 521 af 12. juni 2009 og lov nr. 525 af 12. juni 2009, og i medfør af § 10, stk. 7, i lov nr. 1333 af 19. december 2008 om inddrivelse af gæld til det offentlige, fastsættes:
Kapitel 1 Opkrævningsmyndighed § 1. Skattebeløb i henhold til kildeskatteloven skal indbetales til told- og skatteforvaltningen, der forestår opkrævning, skatteberegning og eventuel tilbagebetaling.
Kapitel 2 Forskudsregistrering m.v.
§ 2. Når forskudsregistreringen for et indkomstår efter kildeskattelovens § 52, stk. 1, foretages på grundlag af slutligningen for det næstsidste år før indkomståret, reguleres de indkomstbeløb, der indgår i slutligningen.
Tilsvarende gælder, når forskudsregistreringen foretages på grundlag af forskudsregistreringen for året før indkomståret.
Størrelsen af reguleringerne fastsættes for hvert år af told- og skatteforvaltningen.
Stk. 2. Når det efter de foreliggende oplysninger om indkomstforhold i året før indkomståret må antages, at en forskudsregistrering efter stk. 1 vil afvige væsentligt fra de forventede indkomstforhold, kan forskudsregistreringen i stedet foretages på grundlag af de nævnte oplysninger.
I det omfang dette finder sted, foretages ingen regulering efter stk. 1.
§ 3. Til brug for ændring af forskudsregistreringen for et indkomstår udarbejder told- og skatteforvaltningen et forskudsskema.
I skemaet kan de skattepligtige oplyse om de forventede indkomstforhold, jf. kildeskattelovens §§ 52 og 53. Selvstændigt erhvervsdrivende kan desuden oplyse, om de ønsker deres forskudsskat beregnet efter reglerne i virksomhedsskatteloven.
Indgivelse af skema er en forudsætning for at blive forskudsregistreret i overensstemmelse med reglerne i virksomhedsskatteloven, hvis det ikke af årsopgørelsen for det næstsidste år før indkomståret fremgår, at den erhvervsdrivende er tilmeldt virksomhedsordningen eller kapitalafkastordningen.
Har den skattepligtige i forbindelse med den ordinære forskudsregistrering for det sidste år før indkomståret tilkendegivet, at den skattepligtige indtræder i eller udtræder af virksomhedsordningen eller kapitalafkastordningen, skal forskudsregistreringen for indkomståret dog ske i overensstemmelse hermed.
 Stk. 2. Skemaer, der udsendes af told- og skatteforvaltningen til brug ved redegørelse efter kildeskattelovens § 52, stk. 2, eller § 53, stk. 4, skal tilbagesendes inden for en angiven frist, der dog skal være på mindst 14 dage.
 § 4. Personer, der skal betale endelig skat af udbytter m.v. efter kildeskattelovens § 65 A, stk. 1, forskudsregistreres ikke af disse indtægter.
 § 5. Det centrale skatteyderregister (CSR) udgør grundlaget for udskrivning af materiale vedrørende forskudsregistreringen og slutligningen af skattepligtige personer.
§ 6. Til brug for forskudsregistreringen af den skattepligtige fastlægges det, i hvilken kommune den skattepligtige er hjemmehørende.
For skattepligtige, der er optaget i CSR ved den registrering, der foreligger pr. 5. september i året før indkomståret, anses den skattepligtige for hjemmehørende i en af de kommuner, der er anført nedenfor, i denne rækkefølge:
 1) Den skattepligtiges bopælskommune pr. 5. september i året før indkomståret.
 2) Den skattepligtiges bopælskommune på forskudsregistreringstidspunktet.
 3) Den kommune, den skattepligtige ved den seneste forskudsregistrering er anset for hjemmehørende i.
Stk. 2. Børn, der den 1. januar i indkomståret ikke er fyldt 15 år, forskudsregistreres kun, hvis de forventes at få skattepligtig indkomst i indkomståret.
Forskudsregistreringen sker i så fald efter reglerne i stk. 1.
 Stk. 3. Hvis den skattepligtige ikke er optaget i CSR ved den registrering, der foreligger pr. 5. september i året før indkomståret, anses den skattepligtige for hjemmehørende i de nedenfor angivne kommuner:
 1) En person, der i forbindelse med tilflytning her til landet er tilmeldt Folkeregistret, anses for hjemmehørende i tilflytningskommunen.
 2) En person, der opholder sig i udlandet, og som er skattepligtig efter kildeskattelovens § 1, stk. 1, nr. 1, anses for hjemmehørende i den seneste bopælskommune.
 3) En person, der er omfattet af kildeskattelovens § 1, stk. 1, nr. 3, anses for hjemmehørende i den kommune, hvori skibet har hjemsted.
 4) En person, der er omfattet af kildeskattelovens § 2, stk. 1, nr. 1, 2, 7 og 9-29, anses for hjemmehørende i den kommune, hvor den indeholdelsespligtiges virksomhed er beliggende.
 5) En person, der er omfattet af kildeskattelovens § 2, stk. 1, nr. 4 eller 5, anses for hjemmehørende i den kommune, hvori det faste driftssted eller den faste ejendom er beliggende, eller hvori fideikommiset har sit hjemsted.
6) En person, der er omfattet af kildeskattelovens § 2, stk. 2, anses for hjemmehørende i den kommune, hvor skibet har hjemsted.
Hvis skibet ikke har hjemsted her i landet, men uden besætning overtages til befragtning af dansk rederi, anses personen for hjemmehørende i den kommune, hvor befragtningsvirksomheden har hjemsted.
Der foretages dog ikke forskudsregistrering efter 1. og 2. pkt., hvis reglerne i § 5, stk. 2, og § 9, stk. 1, i lov om beskatning af søfolk finder anvendelse.
 § 7. Er det efter bestemmelserne i dette kapitel tvivlsomt, i hvilken kommune en person skal anses for hjemmehørende, træffer told- og skatteforvaltningen bestemmelse herom.
Kapitel 3 Skattekort og skattebilletter § 8. Told- og skatteforvaltningen udarbejder og udsender de i kildeskattelovens afsnit V nævnte skattekort m.v. og skattebilletter.
Der udsendes en forskudsopgørelse til de skattepligtige, som har anmodet herom, med oplysning om grundlaget for beregning af foreløbig skat.
For andre skattepligtige vil forskudsopgørelsen være tilgængelig på told- og skatteforvaltningens hjemmeside, jf. kildeskattelovens § 54 A.
§ 9. Det samlede fradrag på skattekortet beregnes som forskellen mellem på den ene side A-indkomsten, dog bortset fra kontant udbetaling og overførsel til en udenlandsk pensionsordning af efterlønsbidrag som nævnt i pensionsbeskatningslovens § 49 A og kontant tilbagebetaling og overførsel til en udenlandsk pensionsordning af fleksydelsesbidrag som nævnt i pensionsbeskatningslovens § 49 B, og på den anden side summen af den foreløbige skat, jf. stk. 2, og eventuel ejendomsværdiskat ganget med 100 og delt med indeholdelsesprocenten før forhøjelse til nærmeste hele procent og før indregning af indeholdelsesprocent for lønindeholdelse efter § 10 i lov om inddrivelse af gæld til det offentlige.
Er det beregnede skattekortfradrag negativt, sættes det til 0. I det omfang den foreløbige skat ikke kan indeholdes i A-indkomsten, dog bortset fra kontant udbetaling og overførsel til en udenlandsk pensionsordning af efterlønsbidrag som nævnt i pensionsbeskatningslovens § 49 A og kontant tilbagebetaling og overførsel til en udenlandsk pensionsordning af fleksydelsesbidrag som nævnt i pensionsbeskatningslovens § 49 B, udfærdiges skattebillet på det overskydende skattebeløb (B-skat), jf. dog § 12.
 Stk. 2. Den foreløbige skat opgøres som den skat, dog bortset fra A-skat af kontant udbetaling og overførsel til en udenlandsk pensionsordning af efterlønsbidrag som nævnt i pensionsbeskatningslovens § 49 A og kontant tilbagebetaling og overførsel til en udenlandsk pensionsordning af fleksydelsesbidrag som nævnt i pensionsbeskatningslovens § 49 B, der kan beregnes på grundlag af den samlede forskudsregistrerede indkomst, med tillæg af eventuel overført restskat m.v. efter kildeskattelovens § 61, stk. 3, og forventet skat efter ejendomsværdiskatteloven og med fradrag af følgende beløb:
 1) Udbytteskat, jf. kildeskattelovens § 67, stk. 1, 1. pkt.
 2) Overførte beløb efter kildeskattelovens § 62 C, stk. 2, 2. pkt.
 3) Virksomhedsskat refunderet efter virksomhedsskattelovens § 10, stk. 3, 2. pkt., § 13, stk. 1, 3. pkt., § 22 b, stk. 5, og § 22 d, stk. 2.
 § 10. Indregnede restskatter og skatterestancer, lønindeholdte beløb efter § 10 i lov om inddrivelse af gæld til det offentlige og A-skat inddækkes i følgende dækningsrækkefølge:
1) Lønindeholdte beløb efter § 10 i lov om inddrivelse af gæld til det offentlige, 2) Indregnet restskat, 3) Indregnede skatterestancer og 4) A-skat for det aktuelle indkomstår.
 § 11. Opgørelsen af lønindeholdte beløb efter § 10 i lov om inddrivelse af gæld til det offentlige foretages af told- og skatteforvaltningen på grundlag af den indeholdelsesprocent for A-skat henholdsvis den lønindeholdelsesprocent, som har dannet grundlag for indeholdelsesprocenten ifølge det skattekort eller bikort, der er gyldigt på tidspunktet for indeholdelsen.
 Stk. 2. Nedsættes det samlede beløb, der er indeholdt i A-skat og lønindeholdelse efter § 10 i lov om inddrivelse af gæld til det offentlige, efter at told- og skatteforvaltningen har foretaget en fordeling efter stk. 1, fragår nedsættelsesbeløbet i den opgjorte A-skat forud for i det lønindeholdte beløb efter § 10 i lov om inddrivelse af gæld til det offentlige.
 Stk. 3. Told og skatteforvaltningen sender de lønindeholdte beløb efter § 10 i lov om inddrivelse af gæld til det offentlige til Det Fælles Lønindeholdelsesregister.
§ 12. Foreløbig skat, der efter § 9, stk. 1, 3. pkt., skal opkræves ved skattebillet (B-skat), opkræves dog ved indeholdelse i A-indkomsten, såfremt 1) den skattepligtige ikke har foreløbige arbejdsmarkedsbidrag til opkrævning, jf. § 12 i lov om en arbejdsmarkedsfond, 2) de overskydende skattebeløb, jf. § 9, stk. 1, 3. pkt., (B-skatten) ikke overstiger 15.000 kr., 3) den forhøjede indeholdelsesprocent (trækprocenten), som fastsat efter reglerne i § 6, stk. 5, i bekendtgørelse om forskudsregistrering, derved ikke forhøjes med mere end 5 pct. point, og 4) den derved beregnede uafrundede indeholdelsesprocent før indregning af indeholdelsesprocent for lønindeholdelse efter § 10 i lov om inddrivelse af gæld til det offentlige ikke overstiger skatteloftsprocenten, jf. personskattelovens § 19, med tillæg af kirkeskatteprocenten.
 Stk. 2. Skattepligtige, hvis indeholdelsesprocent er forhøjet som følge af indregning af B-skat i indeholdelsesprocenten, kan anmode told- og skatteforvaltningen om at blive undtaget fra reglen i stk. 1.
 Stk. 3. Skattepligtige, der opfylder betingelserne i stk. 1, bortset fra nr. 2 og 3, men som ønsker, at overskydende skattebeløb opkræves ved indeholdelse i A-indkomsten, kan anmode told- og skatteforvaltningen om at få foretaget sådan indeholdelse.
 Stk. 4. Anmodninger efter stk. 2 og 3 kan ikke fremsættes efter den 1. oktober i indkomståret.
 § 13. Hvis den skattepligtige ikke fuldt ud vil kunne udnytte et skattekortfradrag, jf. § 9, kan der udfærdiges skattekort uden anførelse af fradragsbeløb efter told- og skatteforvaltningens nærmere bestemmelse.
§ 14. Har told- og skatteforvaltningen udstedt et frikort, hvorefter der ikke skal foretages indeholdelse i A-indkomst indtil et vist maksimalbeløb, nedskrives maksimalbeløbet med A-indkomst, som indberettes til indkomstregistret, dog bortset fra kontant udbetaling og overførsel til en udenlandsk pensionsordning af efterlønsbidrag som nævnt i pensionsbeskatningslovens § 49 A og kontant tilbagebetaling og overførsel til en udenlandsk pensionsordning af fleksydelsesbidrag som nævnt i pensionsbeskatningslovens § 49 B.
Told- og skatteforvaltningen udsteder et nyt frikort med intervaller, som fastsættes af told- og skatteforvaltningen.
Er hele maksimalbeløbet fuldt ud nedskrevet, udsteder told- og skatteforvaltningen frikortets trækprocent med et maksimal beløb på 0 kr.
Stk. 2. Hvis told- og skatteforvaltningen efter kildeskattelovens § 48, stk. 6, 4. pkt., i stedet for et frikort udsteder et skattekort uden fradragsbeløb, opgør told- og skatteforvaltningen det maksimalbeløb, der skulle have været påført et frikort, hvis der ikke skulle foretages lønindeholdelse efter § 10 i lov om inddrivelse af gæld til det offentlige.
Maksimalbeløbet nedskrives efter stk. 1, 1. pkt.
Stk. 1, 3. pkt. finder tilsvarende anvendelse.
Ophører lønindeholdelsen forud for, at maksimalbeløbet er fuldt ud nedskrevet, udsteder told- og skatteforvaltningen i stedet et frikort.
§ 15. Indeholdelsespligtige, som ikke kan modtage relevante skattekort elektronisk indsender efter told- og skatteforvaltningens nærmere bestemmelse oplysninger til told- og skatteforvaltningen om de personer, de udbetaler A-indkomst til.
Told- og skatteforvaltningen udskriver på grundlag af disse oplysninger relevante skattekort vedrørende de pågældende og sender disse til den indeholdelsespligtige.
Told- og skatteforvaltningen sender automatisk senere opdateringer af relevante skattekort til den indeholdelsespligtige.
Stk. 2. I regnskabsmaterialet skal den indeholdelsespligtige notere indeholdelsesprocent og eventuelle skattekortfradrag.
Er der udstedt frikort, noteres det maksimale indkomstbeløb, der kan udbetales uden skattetræk.
Den indeholdelsespligtige skal endvidere opbevare tilsendte relevante skattekort efter stk. 1 som en del af regnskabsmaterialet.
Kapitel 4 Registrering af indeholdelsespligtige § 16. Enhver, der er indeholdelsespligtig efter kildeskattelovens afsnit V og VI, skal tilmelde sig til registrering i SKATs Erhvervssystem inden 8 dage efter, at indeholdelsespligten er indtrådt.
Told- og skatteforvaltningen udarbejder et skema, der skal benyttes ved tilmeldingen.
 Stk. 2. Ændringer, herunder ophør af indeholdelsespligt, skal meddeles told- og skatteforvaltningen inden 8 dage efter, at ændringen er indtrådt.
 Stk. 3. Indeholdelsespligtige, som beskæftiger personer, der beskattes efter kildeskattelovens § 48 B eller har valgt vederlaget beskattet efter kildeskattelovens § 48 F, skal give meddelelse herom, jf. stk. 1. Told- og skatteforvaltningen fastsætter de nærmere regler for meddelelsen.
§ 17. Efter tilmeldingen, jf. § 16, stk. 1, tildeles den indeholdelsespligtige et SE-nummer.
Det tildelte nummer samt de oplysninger, den indeholdelsespligtige har afgivet ved sin tilmelding, anføres på et registreringsbevis, der sendes til den indeholdelsespligtige.
Der kan tildeles en indeholdelsespligtig flere SE-numre, hvis der føres særskilt regnskab for de enkelte virksomheder.
Stk. 2. Hvis der mellem flere selvstændigt registrerede indeholdelsespligtige består et økonomisk fællesskab med hensyn til ejerforholdet, kan der meddeles tilladelse til, at indbetaling af indeholdt A-skat sker under ét.
Told- og skatteforvaltningen kan i konkrete tilfælde dispensere fra kravet om, at der skal bestå et økonomisk fællesskab med hensyn til ejerforholdet.
Kapitel 5 A-indkomst § 18. Udover indkomst som nævnt i kildeskattelovens § 43, stk. 1, henregnes følgende indkomstarter til A-indkomst:
 1) Godtgørelse for medlemskab af eller som medhjælp for bestyrelser, udvalg, kommissioner, råd og lignende.
 2) Pension og ventepenge samt lignende skattepligtige ydelser, når disse har sammenhæng med et tidligere tjenesteforhold.
 3) Skattepligtige udbetalinger efter lov om social pension, lov om højeste, mellemste, forhøjet almindelig og almindelig førtidspension m.v., lov om delpension, lov om social service, lov om aktiv socialpolitik, lov om fleksydelse, lov om integration af udlændige i Danmark (integrationsloven) og lov om en aktiv beskæftigelsesindsats.
 4) Skattepligtige stipendier, der udbetales i henhold til lov om statens uddannelsesstøtte.
 5) Ydelser, der udbetales af en arbejdsløshedskasse efter lov om arbejdsløshedsforsikring m.v.
 6) Dagpengegodtgørelse for 1. 2. og 3. ledighedsdag, der udbetales af arbejdsgivere i henhold til § 84 i lov om arbejdsløshedsforsikring m.v.
 7) Strejke- og lockoutgodtgørelser til lønmodtagere og løn m.v., der udbetales af en arbejdsgiver under lønmodtagerens fravær fra arbejdet på grund af sygdom eller graviditet, barsel og adoption.
 8) Dagpenge efter barselsloven eller lov om sygedagpenge, bortset fra dagpenge, der erstatter B-indkomst eller ydes ved sygedagpengeforsikring efter § 45 i lov om sygedagpenge.
 a) Løbende ydelser efter til lov om arbejdsskadeforsikring, jf. lovbekendtgørelse nr. 450 af 25. juni 1987 med senere ændringer, lov om sikring mod følger af arbejdsskade, jf. lovbekendtgørelse nr. 943 af 16. oktober 2000 med senere ændringer og arbejdsskadesikringsloven, jf. lovbekendtgørelse nr. 848 af 7. september 2009.
 b) Ydelser som nævnt under litra b efter lov nr. 80 af 8. marts 2003 om erstatning til skadelidte værnepligtige m.fl. med senere ændringer.
 c) Erstatning efter ulykkesforsikringsloven, jf. lovbekendtgørelse nr. 137 af 26. april 1968 med senere ændringer, til efterladte og invaliditetserstatning, når erstatningen ydes som en årlig ydelse.
 d) Ydelser som nævnt under litra d efter lov om erstatning til tilskadekomne værnepligtige m.fl., jf. lovbekendtgørelse nr. 138 af 26. april 1968 med senere ændringer.
 e) Ydelser som nævnt under litra d efter §§ 19-22 i lov om erstatning til besættelsestidens ofre, jf. lovbekendtgørelse nr. 136 af 23. februar 1995 med senere ændringer.
 f) Krigs-ulykkesforsikringsrente efter loven om krigs-ulykkesforsikring for søfarende, jf. lovbekendtgørelse nr. 91 af 18. marts 1948.
 g) Krigs-ulykkesforsikringsrente efter loven om krigs-ulykkesforsikringsrente til enker efter visse fiskere, jf. lovbekendtgørelse nr. 913 af 12. december 1986.
 h) Løbende ydelser i henhold til lov om invalideforsørgelse, jf. lovbekendtgørelse nr. 912 af 12. december 1986.
 9) Uddannelsesgodtgørelse m.v., jobrotationsydelse, aktiveringsydelse m.v., der udbetales til ledige i henhold til § 40 og § 41 i lov om en aktiv arbejdsmarkedspolitik, jf. § 17, § 20, stk. 4, og § 21 i lov om en aktiv arbejdsmarkedspolitik, jf. § 134 i lov om en aktiv beskæftigelsesindsats, jf. lovbekendtgørelse nr. 938 af 25. september 2009.
 10) Etableringsydelse, der udbetales til ledige i henhold til § 40 i lov om en aktiv arbejdsmarkedspolitik, jf. § 6 og § 7 i lov nr. 1077 af 29. december 1997 om ændring af lov om en aktiv arbejdsmarkedspolitik, jf. § 134 i lov om en aktiv beskæftigelsesindsats, jf. lovbekendtgørelse nr. 938 af 25. september 2009.
 11) Orlovsydelser i henhold til lov om orlov, jf. § 21, stk. 3, i lov nr. 402 af 31. maj 2000 om børnepasningsorlov.
 12) Skattepligtig elevstøtte m.m. i henhold til lov om arbejdsmarkedsuddannelser m.v.
 13) Skoleydelse, der udbetales af produktionsskoler i henhold til § 17 i lov om produktionsskoler.
 14) Skolepraktikydelse, der ydes til elever efter § 66 k, stk. 1, i lov om erhvervsuddannelser.
 15) Godtgørelse, der ydes efter § 11, stk. 1 og 2, i lov om Arbejdsgivernes Elevrefusion.
 16) Skattepligtig voksenuddannelsesstøtte (VUS), der udbetales til uddannelsessøgende i henhold til lov om støtte til voksenuddannelse, jf. § 23, stk. 2, i lov nr. 490 af 31. maj 2000 om statens voksenuddannelsesstøtte.
 17) Elevstøtte, der ydes efter lov om vejledning om valg af uddannelse og erhverv.
 18) Skoleydelse i henhold til § 3, stk. 3, og § 5, stk. 3 og 4, i lov om erhvervsgrunduddannelse mv.
 19) Indkomstskattepligtige udbetalinger som nævnt i § 20, stk. 1-2, og § 46, stk. 1, i lov om beskatningen af pensionsordninger mv., samt § 50, stk. 4 og 8, i samme lov som affattet i lovbekendtgørelse nr. 580 af 7. august 1991. Dette gælder dog ikke ydelser som nævnt i § 50, stk. 1, nr. 7, når ydelsen udbetales til personer, der er registreret med CVR-nr. eller SE-nr.
 20) Tilskud, som ph.d.-studerende modtager fra stipendiegiver til afholdelse af rejseudgifter til studierejser i Danmark og i udlandet, herunder den godskrevne værdi af billetter og lignende, når ydelsen berettiger den ph.d.-studerende til supplerende ph.d.-stipendium efter § 52 i lov om statens uddannelsesstøtte.
 21) Godtgørelse i henhold til lov om godtgørelse ved deltagelse i erhvervsrettet voksen- og efteruddannelse.
 22) Værdien af hel eller delvis vederlagsfri bil til rådighed, jf. ligningslovens § 16, stk. 4.
23) Andel i udbytte af fiskeri, når andelen modtages som betaling for personlig deltagelse i fiskeriet, og dette udøves fra et skib, der ikke helt eller delvis ejes af modtageren eller er stillet til dennes rådighed ved aftale om lån eller leje.
Det anførte gælder også i tilfælde, hvor modtageren af udbytteandelen deltager i fiskeriet med egne redskaber.
 24) Skattepligtig del af gaver, godtgørelser og gratialer fra den skattepligtiges arbejdsgiver, der ydes i forbindelse med medarbejderens fratræden samt jubilæumsgratialer, jf. ligningslovens § 7 U, for så vidt disse ikke er omfattet af kildeskattelovens § 43, stk. 1, men vedrører arbejde udført her i landet.
 25) Skattepligtig del af vederlag for afløsning af pensionstilsagn, der ikke er afdækket i et pensionsinstitut, jf. ligningslovens § 7 O, stk. 1, nr. 3, og stk. 2.
 26) Pension og lignende skattepligtige ydelser, når disse har sammenhæng med et tidligere medlemskab af eller ydes til en tidligere medhjælp for bestyrelser, udvalg, kommissioner, råd og lignende.
 27) Vederlag for påtagelse af indskrænkninger i adgangen til fri erhvervsudøvelse (konkurrenceklausuler), når vederlaget ydes en gang for alle, jf. afskrivningslovens § 40, stk. 3, og har sammenhæng med et nuværende eller tidligere tjenesteforhold.
 28) Vederlag til en person, der stilles til rådighed for at udføre arbejde her i landet af en virksomhed, der ikke har hjemting her i landet (arbejdsudleje).
 29) Vederlag til rådgiver, konsulent eller anden lignende medhjælp for en virksomhed her i landet efter kildeskattelovens § 43, stk. 2, litra i.
 30) Støtte til beskæftigede, der deltager i uddannelse som led i jobrotationsordninger i henhold til § 20, stk. 4, i lov om en aktiv arbejdsmarkedspolitik, jf. § 134 i lov om en aktiv beskæftigelsesindsats, jf. lovbekendtgørelse nr. 938 af 25. september 2009.
 31) Vederlag til domsmænd og nævninge ved domstolene.
 32) Skattepligtige udbetalinger efter § 17 j, stk. 1, i lov om Arbejdsmarkedets Tillægspension.
 33) Skattepligtig voksenuddannelsesstøtte (SVU), der udbetales til uddannelsessøgende i henhold til lov om statens voksenuddannelsesstøtte.
 34) Børnepasningsorlovsydelse i henhold til lov om børnepasningsorlov.
 35) Skattepligtig del af tilskudsbevillinger til forskning, der administreres af Forskningsstyrelsen, for så vidt disse ikke er omfattet af kildeskattelovens § 43, stk. 1.
 36) Erstatning for indtægtstab ved ledighed, der i henhold til en privattegnet arbejdsløshedsforsikring omfattet af pensionsbeskatningslovens § 49 udbetales af forsikringsselskabet til forsikringstageren.
 37) Særlig pensionsopsparing, der i medfør af § 2, stk. 4, i lov af 4. maj 2004 om ændring af lov om Arbejdsmarkedets Tillægspension udbetales af kommuner.
 38) Stipendium til dækning af leveomkostninger efter lov om universiteter (universitetsloven).
 39) Stipendium til dækning af leveomkostninger efter lov om stipendier til visse udenlandske studerende ved korte og mellemlange videregående uddannelser.
 40) Tilskud til dækning af arbejdstageres løntab i forbindelse med selvvalgt kompetenceudvikling i henhold til kollektiv overenskomst.
 41) Den skattepligtige værdi af multimedier, som stilles til rådighed for den skattepligtiges private benyttelse, jf. ligningslovens § 16, stk. 3, nr. 3, og stk. 12.
Kapitel 6 Indkomst, der ikke anses for A-indkomst § 19. Følgende indkomstarter anses ikke for A-indkomst:
 1) Løn m.v., der ydes ved aftjening af civil værnepligt.
 2) Løn m.v. til hushjælp og anden medhjælp i privat husholdning, når arbejdsgiveren eller dennes ægtefælle ikke ved opgørelsen af den skattepligtige indkomst kan fradrage nogen del af den løn, der udbetales til den pågældende.
 3) Værdi af fri kost og fri bolig, som ydes i forbindelse med vederlag i penge, når værdiansættelsen ikke kan foretages efter de normalværdier for kost og logi, der fastsættes af Skatterådet.
 4) Diæter til valgstyrere og tilforordnede vælgere.
 5) Vederlag, der modtages fra en forening, for arbejde udført for foreningen som led i dennes skattefri virksomhed, når det samlede årlige vederlag, der af foreningen udbetales til den pågældende, ikke overstiger 1.500 kr.
Kapitel 7 Beskatning og indeholdelse af A-indkomst § 20. A-indkomst, der kommer til udbetaling efter udløbet af den pågældende indtjeningsperiode, indkomstbeskattes i det indkomstår, hvori udbetalingen finder sted, jf. dog stk. 2 og 3. Har udbetaling ikke fundet sted på et tidspunkt, der ligger 6 måneder efter, at indkomstmodtageren har erhvervet endelig ret til den pågældende indkomst, er beløbet dog indkomstskattepligtigt på dette tidspunkt, jf. dog stk. 4-8. 2. pkt. gælder ikke A-indkomst, der udbetales af den indeholdelsespligtiges konkursbo.
For løn under ferie, løn under afspadsering og løn under afvikling af opsparet/konverteret frihed skal indeholdelse på grundlag af skattekort m.v. foretages senest 6 måneder efter afholdelse eller afvikling af henholdsvis ferie, afspadsering eller frihed.
Stk. 2. Feriegodtgørelse beskattes løbende.
Indeholdelse foretages på grundlag af den feriegodtgørelse, som er optjent af den løn m.v., jf. ferielovens § 26, som er opgjort med henblik på udbetaling m.v. i måneden.
Stk. 3. Feriegodtgørelse, der tilfalder lønmodtageren ved ansættelsesforholdets ophør efter ferielovens § 23, stk. 6, samt afspadseringsgodtgørelse og kontant godtgørelse for opsparet/konverteret frihed, der tilfalder lønmodtageren ved ansættelsesforholdets ophør, beskattes i fratrædelsesåret.
Indeholdelse skal foretages i fratrædelsesmåneden.
Stk. 4. Kompensation for feriefridage, jf. § 2, stk. 5, i lov nr. 264 af 7. maj 1998 om fornyelse af visse kollektive overenskomster mv., kontant godtgørelse for særlige feriefritimer, afspadseringsgodtgørelse og kontant godtgørelse for opsparet/konverteret frihed beskattes i det år, hvor udbetalingen af kompensationen eller godtgørelsen finder sted.
Indeholdelse skal foretages i udbetalingsmåneden.
Stk. 5. Beløb, som indbetales til en fritvalgsordning eller tilsvarende opsparingsordning, beskattes ved udbetalingen fra ordningen.
Indeholdelsen foretages i udbetalingsmåneden.
Det er en forudsætning, at beløb omfattet af ordningen ikke forrentes. 1. og 2. pkt. gælder alene for beløb, som efter den relevante kollektive overenskomst skal indsættes på ordningen, beløb som kompensation for fravalgte feriefridage og beløb, som ellers skulle være indbetalt af arbejdsgiveren til den ansattes pensionsordning i medfør af kollektiv overenskomst eller lokalaftale.
Stk. 6. Søgnehelligdagsbetaling beskattes i udbetalingsåret.
Indeholdelsen foretages i udbetalingsmåneden.
Sker udbetalingen ikke i indtjeningsåret, beskattes søgnehelligdagsbetalingen dog i optjeningsåret.
Indeholdelse skal da ske senest den 31. december i optjeningsåret.
Stk. 7. Tilskudsbevillinger til forskning omfattet af § 18, nr. 35, beskattes i det år, hvor udbetalingen finder sted.
Indeholdelse skal foretages i udbetalingsmåneden.
 Stk. 8. Hvis Lønmodtagernes Garantifond ved en udbetaling ikke er i besiddelse af oplysninger om det skattekort m.v., der var gyldigt på beskatningstidspunktet, kan den A-skat, arbejdsgiveren skulle have indeholdt, uanset kildeskattelovens § 48, stk. 7, beregnes på grundlag af det skattekort m.v., der er gyldigt på udbetalingstidspunktet.
§ 21. Den i § 18, nr. 20, 22 og 41, nævnte A-indkomst indkomstbeskattes i det indkomstår, hvori tilskud, herunder værdi af billetter og lign., godskrives modtageren, henholdsvis formuegodet er til rådighed.
Indkomstbeskattes anden A-indkomst for den pågældende lønperiode i det følgende indkomstår efter § 20, stk. 1, 1. og 2. pkt., indkomstbeskattes den i § 18, nr. 22 og 41, nævnte A-indkomst dog også i dette år.
Stk. 2. Den indeholdelse, der skal foretages på grundlag af skattekort i den i § 18, nr. 22 og 41, nævnte A-indkomst, beregnes i forhold til længden af den lønperiode, hvori formuegodet er til rådighed.
Indeholdelse skal foretages på samme tidspunkt, som indeholdelse i anden A-indkomst, der udbetales eller godskrives for den pågældende lønperiode.
Kan indeholdelse af A-skat af den i § 18, nr. 22, nævnte indkomst ikke ske i den udbetalte eller godskrevne A-indkomst, skal det resterende beløb om muligt indeholdes i den A-indkomst, der udbetales eller godskrives for den følgende lønperiode inden for samme kalenderår.
Beløb, som ikke kan indeholdes inden for samme kalenderår, opkræves ikke særskilt, men indgår i beregningen af den skattepligtiges slutskat.
Kan indeholdelse af A-skat af den i § 18, nr. 41, nævnte indkomst ikke ske i den udbetalte eller godskrevne A-indkomst for den pågældende lønperiode, skal det resterende beløb ikke opkræves særskilt, men indgår i beregningen af den skattepligtiges slutskat.
 Stk. 3. Hvis et tilskud som nævnt i § 18, nr. 20, er modtaget i form af billetter og lign., hvori indeholdelse på grundlag af skattekort m.v. ikke i tilstrækkeligt omfang har kunnet foretages, skal denne indeholdelse foretages i nettobeløbet efter sædvanlig indeholdelse på grundlag af skattekort m.v. i det supplerende stipendium.
§ 22. Ophører indkomstmodtagerens skattepligt, eller bliver den skattepligtige efter en dobbeltbeskatningsoverenskomst hjemmehørende i udlandet, Færøerne eller Grønland, er den i § 20, stk. 1-6, og § 21 nævnte A-indkomst, herunder løn under ferie efter ferieloven optjent inden skattepligtens ophør, senest indkomstskattepligtig på tidspunktet for skattepligtens ophør.
Indeholdelse på grundlag af skattekort m.v. skal senest foretages på dette tidspunkt.
 § 23. Der indeholdes ikke på grundlag af skattekort m.v. i følgende indkomster:
 1) Indkomst omfattet af § 5 eller § 8 i lov om beskatning af søfolk.
 2) Gaver, godtgørelser og gratialer i det omfang beløbene ikke skal medregnes til den skattepligtige indkomst i henhold til ligningslovens § 7 U.
 3) Vederlag for afløsning af et pensionstilsagn, der ikke er afdækket i et pensionsinstitut, jf. afskrivningslovens § 40, stk. 3, og ligningslovens § 7 O, stk. 1, nr. 3, i det omfang vederlaget er skattefrit efter ligningslovens § 7 O, stk. 2.
§ 24. Told- og skatteforvaltningen kan fastsætte nærmere regler om beregning af fradrag i A-indkomsten på grundlag af skattekort ved udbetaling af 1) feriegodtgørelse, 2) sociale og statslige pensioner, 3) ydelser fra anerkendte arbejdsløshedskasser, 4) strejke- og lockoutgodtgørelser, der ydes som erstatning for dagpenge, 5) sygedagpenge efter lov om sygedagpenge, 6) stipendier, der udbetales til uddannelsessøgende, 7) skattepligtige ydelser efter lov om aktiv socialpolitik og 8) statens voksenuddannelsesstøtte (SVU) efter lov om statens voksenuddannelsesstøtte og godtgørelse efter lov om godtgørelse ved deltagelse i erhvervsrettet voksen- og efteruddannelse (VEU).
 Stk. 2. Told- og skatteforvaltningen kan i regler fastsat efter stk. 1 bestemme, at uudnyttede fradragsbeløb kan overføres til senere perioder i samme kalenderår.
 Stk. 3. Udbetalinger efter stk. 1, nr. 3, kan, efter nærmere aftale mellem Arbejdsløshedskassernes Samvirke og told- og skatteforvaltningen, ske på basis af elektronisk leverede indeholdelsesoplysninger, uanset at de pågældende oplysninger allerede er leveret til en anden indeholdelsespligtig.
 Stk. 4. Udbetalinger efter stk. 1, nr. 5 og 7, kan, efter nærmere aftale mellem Kommunernes Landsforening og told- og skatteforvaltningen, ske på basis af elektronisk leverede indeholdelsesoplysninger, uanset at de pågældende oplysninger allerede er leveret til en anden indeholdelsespligtig.
 Stk. 5. Udbetalinger efter stk. 1, nr. 8, kan, efter nærmere aftale mellem SUstyrelsen og told- og skatteforvaltningen, ske på basis af elektronisk leverede oplysninger, uanset at de pågældende oplysninger allerede er leveret til en anden indeholdelsespligtig.
§ 25. Skattepligtige, der modtager A-indkomst, kan én gang inden for samme kalenderår overfor den indeholdelsespligtige skriftligt anmode om, at denne med fremtidig virkning indeholder med en højere procent end angivet på det relevante skattekort.
Indeholdelsesprocenten kan kun begæres forhøjet med et helt tal.
 Stk. 2. Den indeholdelsespligtige er pligtig at opbevare anmodningen som en del af regnskabsmaterialet.
Kapitel 8 Indbetaling af A-skat.
Regnskabs- og oplysningspligt § 26. En indeholdelsespligtig, der udbetaler A-indkomst fra flere virksomheder med hver sit SE-nummer, skal indbetale beløb indeholdt på grundlag af skattekort m.v. særskilt for hver virksomhed.
Stk. 2. For de indeholdelsespligtige, der er nævnt i stk. 3, forfalder beløb indeholdt på grundlag af skattekort m.v. til betaling for personer, der har fået udbetalt eller godskrevet A-indkomst efter, at retten til indkomsten er erhvervet (bagudlønnede), den sidste hverdag (bankdag) i den måned, hvor indkomsten udbetales eller godskrives, og for personer, der har fået udbetalt eller godskrevet A-indkomst før retten til indkomsten er erhvervet (forudlønnede), første hverdag (bankdag) i den måned indkomsten vedrører.
Sidste rettidige betalingsdag er forfaldsdagen, jf. dog 4. pkt.
Indbetalingen sker til told- og skatteforvaltningen.
For så vidt indbetalingen ikke er kendt eller besluttet på det nævnte tidspunkt, skal den betales i den efterfølgende måned.
 Stk. 3. Stk. 2 gælder for beløb indeholdt på grundlag af skattekort m.v. af:
 1) Ministerier og institutioner, hvis driftsbudget er optaget på statens bevillingslove.
 2) Institutioner, foreninger og fonde, hvor vedkommende minister i henhold til § 2, stk. 2, i lov om statens regnskabsvæsen mv. har bestemt, at lovens regler om regnskabsvæsen skal finde anvendelse.
 3) Ikke-statslige institutioner, hvor staten yder tilskud til dækning af institutionens driftsudgifter på halvdelen eller mere.
 4) Regionerne og kommunerne.
 5) Kommunale fællesskaber, jf. § 60 i lov om kommunernes styrelse, hvori der alene deltager kommuner, og hvis regnskab optages i en kommunes regnskab.
 6) Selvejende institutioner med driftsoverenskomst med en region eller en kommune.
 Stk. 4. Finansministeren træffer afgørelse i de tilfælde, hvor der opstår tvivl om, hvorvidt en indeholdelsespligtig er omfattet af stk. 3, nr. 1, 2 og 3. Velfærdsministeren træffer afgørelse i de tilfælde, hvor der opstår tvivl om, hvorvidt en indeholdelsespligtig er omfattet af stk. 3, nr. 4, 5 og 6.
 Stk. 5. Hvis de indeholdelsespligtige, der er nævnt i stk. 3, jf. stk. 2, ikke betaler beløb indeholdt på grundlag af skattekort m.v. vedrørende bagudlønnede rettidigt, eller hvis der er ydet henstand med betalingen, skal der i henhold til § 7, stk. 1, i lov om opkrævning af skatter og afgifter m.v. betales en månedlig rente for hver påbegyndt måned regnet fra den første i måneden efter sidste rettidige indbetalingsdag.
§ 27. Indeholdelsespligtige skal føre regnskab over ydelse og godskrivning af A-indkomst samt indeholdelse på grundlag af skattekort m.v.
Oplysning om grundlaget for beregning af den i § 18, nr. 22 og 41, nævnte A-indkomst skal fremgå af de bilag, der ligger til grund for bogføringen.
Stk. 2. Hvis der ydes A-indkomst som nævnt i § 18, nr. 22 eller 41, skal den indeholdelsespligtige sikre, at det for hver indkomstmodtager umiddelbart fremgår af regnskabet, i hvilket omfang der er modtaget den i § 18, nr. 22 eller 41, nævnte A-indkomst.
Kan indeholdelse af A-skat af den i § 18, nr. 22, nævnte indkomst ikke ske i den udbetalte eller godskrevne A-indkomst for en lønperiode, skal der for hver enkelt indkomstmodtager føres regnskab over det resterende beløb.
 Stk. 3. Regnskabet skal føres enten i et regnskabshæfte udarbejdet af told- og skatteforvaltningen i overensstemmelse med de deri givne anvisninger eller på særlige konti i den indeholdelsespligtiges almindelige bogføring.
 Stk. 4. Hvis regnskabshæftet ikke anvendes, skal A-indkomsten og beløb indeholdt på grundlag af skattekort m.v. bogføres således, at der umiddelbart kan foretages en sammentælling af henholdsvis indeholdte beløb og A-indkomst for hver enkelt indkomstmodtager.
Stk. 5. Udbetaler den indeholdelsespligtige skattefri beløb efter ligningslovens § 7 O, stk. 1, nr. 3, og stk. 2, eller 7 U, eller skattefri godtgørelse efter ligningslovens § 9, stk. 5, jf. § 9 A eller § 31, stk. 4, og § 9 B eller § 31, stk. 5, skal sådanne udbetalinger bogføres som foreskrevet i stk. 3 og 4. De bilag, som ligger til grund for bogføringen, skal indeholde oplysning om beløbsmodtagerens navn, adresse og CPR-nr. samt grundlaget for, at beløbet er skattefrit for modtageren.
Foreligger der ikke CPR-nr., noteres modtagerens fødselsdato, -måned og -år.
 § 28. Har den indeholdelsespligtige valgt at føre regnskabet med A-indkomster og beløb indeholdt på grundlag af skattekort m.v. i sin almindelige bogføring, kan told- og skatteforvaltningen kræve, at bogføringen efter en nærmere angiven frist på mindst 14 dage foreligger ajourført og afstemt ved udgangen af den sidste kalendermåned før kravets fremsættelse.
§ 29. Den indeholdelsespligtige skal i regnskabsmaterialet vedrørende A-indkomst og beløb indeholdt på grundlag af skattekort m.v. notere indkomstmodtagerens navn, adresse og CPR-nr.
Foreligger der ikke CPR-nr., noteres indkomstmodtagerens fødselsdato, -måned og -år.
Stk. 2. Ved ydelse og godskrivning af A-indkomst skal den indeholdelsespligtige give indkomstmodtageren skriftlig meddelelse om det ydede eller godskrevne indkomstbeløb, om den periode, indkomsten vedrører, og om størrelsen af beløb indeholdt på grundlag af skattekort m.v.
I meddelelsen skal angives den indeholdelsespligtiges navn, adresse samt det CVR-nr. eller SE-nr., den indeholdelsespligtige har anvendt ved indeholdelsen.
Den indeholdelsespligtige kan give meddelelsen efter 1. pkt. på andet læsbart medie under forudsætning af 1) at den indeholdelsespligtige har givet indkomstmodtageren meddelelse om, at denne med virkning fra et givet tidspunkt fremover vil modtage underretningen om beløb indeholdt på grundlag af skattekort m.v. på andet læsbart medie, så snart skatten er indeholdt, 2) at underretningen gives i overensstemmelse med denne meddelelse til f.eks. en central elektronisk postkasse eller et andet sted, hvor indkomstmodtageren har mulighed for at gøre sig bekendt med oplysningerne, 3) at indkomstmodtageren har mulighed for at videresende oplysningerne til egen digital opbevaring eller udskrive dem, og 4) at persondatalovens krav om datasikkerhed overholdes, herunder navnlig at ikke andre end indkomstmodtageren selv kan få adgang til den pågældende meddelelse, og at indkomstmodtageren har mulighed for at udskrive eller videresende meddelelsen, uden at der er risiko for, at oplysningerne kommer til uvedkommendes kendskab.
 Stk. 3. Ved udbetaling af pension og pensionslignende ydelser kan offentlige myndigheder og pensionsinstitutter underlagt Finanstilsynet dog nøjes med at give skriftlig meddelelse en gang årligt, dog skal der gives fornyet underretning, hvis beregningsgrundlaget for indeholdelsen på grundlag af skattekort m.v. ændres.
 § 30. Den indeholdelsespligtige skal opbevare regnskabsmateriale, redegørelser og underretninger efter dette kapitel samt de dertil hørende bilag i 5 år efter udløbet af det pågældende regnskabsår.
Kapitel 9 Udbytteskat og royaltyskat § 31. Selskaber og foreninger m.v., der udlodder udbytte, skal undlade at indeholde udbytteskat, når betingelserne som angivet i nr. 1-6, henholdsvis stk. 2-5, er opfyldt:
 1) Der forevises frikort, jf. stk. 2 og 3.
2) Udbyttet er udbytte af datterselskabsaktier eller koncernselskabsaktier, jf. aktieavancebeskatningslovens §§ 4 a eller 4 b, under de betingelser, der er anført i selskabsskattelovens § 2, stk. 1, litra c, eller § 13, stk. 1, nr. 2, fondsbeskatningslovens § 10, stk. 1, jf. stk. 4, eller kildeskattelovens § 2, stk. 1, nr. 6, jf. selskabsskattelovens § 2, litra c, 5. og 6. pkt.
Det er endvidere en betingelse, at udbytteudlodder ikke er omfattet af selskabsskattelovens § 3, stk. 1, nr. 19.
 3) Udbyttet modtages af konti for rateopsparing og opsparing i pensionsøjemed, der er omfattet af §§ 11 A, 12 og 13 i pensionsbeskatningsloven, samt børneopsparingskonti og selvpensioneringskonti, omfattet af § 51 i pensionsbeskatningsloven, og som er mærket indeholdelsesfri, jf. stk. 4.
 4) Udbyttet modtages af båndlagte kapitaler, såfremt det er bestemt, at kapitalens afkast skal oplægges indtil et fastsat tidspunkt, og afkastet endvidere ikke er indkomstskattepligtigt for nogen, og som er mærket indeholdelsesfri, jf. stk. 4.
 5) Udbyttet modtages af pengeinstitutter i det omfang udbyttet i medfør af selskabsskattelovens § 13 B ikke medregnes ved opgørelsen af den skattepligtige indkomst, jf. stk. 5.
 6) Der afleveres meddelt dispensation efter ligningslovens § 16 A, stk. 3, nr. 2, eller efter § 16 B, stk. 2, nr. 6, inden udløbet af fristen for indbetaling af indeholdt udbytteskat til told- og skatteforvaltningen.
 Stk. 2. Frikort udstedes til:
 1) Foreninger, kooperationer, stiftelser, legater og selvejende institutioner, der er omfattet af selskabsskattelovens § 1, stk. 1, nr. 6, samt institutioner m.v., der i medfør af selskabsskattelovens § 3, stk. 1, er undtaget fra skattepligt, bortset fra alle typer af selskaber, der er omfattet af selskabsskattelovens § 3, stk. 1, nr. 19.
 2) Fremmede stater og skatteimmune internationale organisationer og medlemmer af kongehuset, der som sådanne er fritagne for dansk indkomstskattepligt.
Stk. 3. Frikort udstedes af told- og skatteforvaltningen og gælder indtil videre dog højst 10 år.
Frikortet skal tilbageleveres til udstederen, hvis aktionærens forhold ændres.
 Stk. 4. Forvaltningsinstitutter, der fører konti som nævnt i stk. 1, nr. 3 og 4, er ansvarlige for, at de nævnte konti er mærket som indeholdelsesfri og hæfter for eventuelle tab for statskassen ved forkert opkrævning af udbytteskat, som skyldes en fejlagtig mærkning.
 Stk. 5. Det er en forudsætning for fritagelse i henhold til stk. 1, nr. 5, at den på det pågældende pengeinstituts generalforsamling valgte revisor over for det udloddende selskab eller den, der på dettes vegne formidler udbytteudbetalingen, afgiver skriftlig erklæring om, at udbytte i medfør af selskabsskattelovens § 13 B ikke medregnes ved opgørelsen af den skattepligtige indkomst.
§ 32. Hvis der for en aktionær, som ved udlodningen opfylder betingelserne i § 31, stk. 1, nr. 3-6, samt stk. 4 og 5, for, at der ikke skal indeholdes udbytteskat, fejlagtigt er indeholdt udbytteskat, kan aktionæren få tilbagebetalt den indeholdte udbytteskat hos told- og skatteforvaltningen.
Anmodning om tilbagebetaling skal være told- og skatteforvaltningen i hænde senest to måneder fra tidspunktet for vedtagelsen af udlodningen.
Stk. 2. De i § 31, stk. 2, nr. 1 og 2, nævnte foreninger, stater m.v. kan anmode om udbetaling af evt. indeholdt udbytteskat.
Udbetaling foretages af told- og skatteforvaltningen på baggrund af indsendelse af frikort og dokumentation for kravet.
§ 33. Selskaber eller foreninger m.v. som er omfattet af selskabsskattelovens § 1, stk. 1, nr. 1, 2, 2e, 2h, 4 og 5a, eller den der på disses vegne administrerer udbytteordningen, kan indeholde 25 pct. i udbytteskat til aktionærer, der er skattepligtige efter selskabsskattelovens § 1 eller efter fondsbeskatningsloven.
For at indeholdelse med 25 pct. kan finde sted, skal aktionæren enten 1) være medtaget på en database offentliggjort af told- og skatteforvaltningen på internettet, jf. stk. 2, eller 2) have betegnelsen A/S eller ApS i sit officielle navn, eller 3) have afleveret en bekræftelse fra told- og skatteforvaltningen om at være omfattet af de nævnte bestemmelser.
Stk. 2. Told- og skatteforvaltningen offentliggør på Internettet en database over selskaber, fonde og foreninger, der kan modtage udbytte med indeholdelse af 25 pct. udbytteskat.
Basen må indeholde CVR-og SE-numre og de tilknyttede adresser.
Basen må ikke indeholde CPR-numre eller andre personhenførbare oplysninger.
Basen opdateres efter behov, dog mindst 4 gange årligt.
Stk. 3. Hvis der for en aktionær, som opfylder kriterierne for indeholdelse med 25 pct., er indeholdt 28 pct., kan aktionæren få tilbagebetalt den overskydende udbytteskat hos told- og skatteforvaltningen.
Anmodning om tilbagebetaling skal være told- og skatteforvaltningen i hænde senest to måneder fra tidspunktet for vedtagelsen af udlodningen.
§ 34. Selskaber eller foreninger m.v., som er omfattet af selskabsskattelovens § 1, stk. 1, nr. 1, 2, 2e, 2h, 4 og 5a, eller § 3, stk. 1, nr. 19, eller den, der på disses vegne administrerer udbytteordningen, kan indeholde 15 pct. i udbytteskat til aktionærer, der er omfattet af selskabssskattelovens § 3, stk. 1, nr. 19. For at indeholdelse med 15 pct. kan finde sted, skal aktionæren enten 1) være medtaget på en database offentliggjort af told- og skatteforvaltningen på Internettet eller 2) have afleveret en bekræftelse fra told- og skatteforvaltningen om at være omfattet af de nævnte bestemmelser.
Stk. 2. Told- og skatteforvaltningen offentliggør på Internettet en database over foreninger, der kan modtage udbytte med indeholdelse af 15 pct. udbytteskat.
Basen må indeholde CVR- og SE-numre og de tilknyttede adresser.
Basen må ikke indeholde CPR-numre eller andre personhenførbare oplysninger.
Basen opdateres efter behov, dog mindst 4 gange årligt.
 Stk. 3. Hvis der for en aktionær, som er berettiget til, at der kun indeholdes 15 pct. i udbytteskat, alligevel er indeholdt et højere beløb, kan aktionæren tilbagesøge det for meget indeholdte.
 § 35. Den, der efter kildeskattelovens § 67, stk. 4, attesterer et godskrevet eller udbetalt udbytte overfor modtageren, skal give oplysning om:
 1) Udbyttemodtagerens navn, adresse og CPR-nr., CVR-nr. eller SE-nr.
 2) Det udloddende selskabs navn og CVR-nr. eller SE-nr.
 3) Dato for vedtagelsen af udbytteudbetalingen.
 4) Størrelsen af det udbetalte udbytte.
 5) Efter hvilket nr. i § 31, der er undladt indeholdelse af udbytteskat, om der indeholdes med 25 pct. i medfør af § 33, om der indeholdes med 28 pct., eller om der indeholdes med 15 pct.
Kapitel 10 Henstand med formueskat for pensionister m.fl.
§ 36. Den skattepligtige skal, inden 1 måned efter, at henstandsbeløbet forfalder, jf. kildeskattelovens § 89 A, stk. 5, give meddelelse herom til told- og skatteforvaltningen.
Sidste rettidige betalingsdag er 6 måneder efter forfaldsdagen.
Stk. 2. Hvis den skattepligtige har flere ejerboliger, for hvilke der er indrømmet henstand med formueskat, og en af disse ejerboliger afhændes eller ophører med at tjene til bolig for den skattepligtige eller dennes husstand, forfalder henstandsbeløbet vedrørende denne ejerbolig til betaling.
Den del af det samlede henstandsbeløb, der forfalder til betaling, opgøres under hensyn til friværdiernes størrelse for de pågældende ejendomme i de år, hvori de pågældende ejendomme har været omfattet af en henstandsordning.
§ 37. Ved salg af ejerbolig og køb af ny bolig kan anmodning om forlængelse af henstandsordningen efter kildeskattelovens § 89 A, stk. 5, indgives inden 6 måneder efter afhændelsen.
Erhvervelse af den nye ejerbolig skal ske i løbet af det indkomstår, hvori afhændelsen finder sted, eller i det nærmest efterfølgende.
Når den nye ejerbolig er erhvervet, skal den skattepligtige inden 1 måned give meddelelse herom til told- og skatteforvaltningen.
Stk. 2. Den del af henstandsordningen vedrørende en tidligere ejerbolig, som ikke forlænges efter stk. 1, forfalder til betaling ved erhvervelsen af en ny ejerbolig med sidste rettidige betalingsdag 6 måneder efter denne dato.
Hvis den skattepligtige ved udløbet af den i stk. 1, 2. pkt., nævnte frist ikke har erhvervet en ny ejerbolig, forfalder henstandsbeløbet ved fristens udløb med sidste rettidige betalingsdato 6 måneder efter denne dato.
Stk. 3. Reglerne i stk. 1-2 kan også anvendes, såfremt den skattepligtige har erhvervet den nye ejerbolig inden afhændelsen af den tidligere.
Erhvervelsen af den nye ejerbolig må dog tidligst være sket i det nærmeste foregående indkomstår før det indkomstår, hvori den tidligere ejerbolig afhændes.
Ansøgning om forlængelse skal dog indgives inden 1 måned efter afhændelsen af den tidligere ejerbolig.
Den del af henstanden vedrørende den tidligere ejerbolig, som ikke forlænges, forfalder ved afhændelsen med sidste rettidige betalingsdato 6 måneder efter denne dato.
 Stk. 4. Henstandsordninger vedrørende tidligere ejerboliger i fredede bygninger kan kun forlænges efter reglerne i stk. 1-3, såfremt ejeren ved afhændelsen er pensionist, jf. § 89 A i lovbekendtgørelse nr. 678 af 12. august 2002.
Kapitel 11 Kildeskat til Grønland § 38. Personer, dødsboer, selskaber, fonde, foreninger og institutioner m.v., der har hjemting her i landet, skal foretage indeholdelse af kildeskat til Grønland ved udbetaling eller godskrivning af vederlag for arbejde og ved udbetaling af pensioner, som er omfattet af skattepligt efter den grønlandske landstingslov om indkomstskat.
 § 39. Registrering af indeholdelsespligtige, regnskabsførelse og angivelse vedrørende udbetalt eller godskrevet indkomst og indeholdt kildeskat samt afgivelse af oplysninger til brug ved skatteligningen og skatteberegningen for indkomstmodtageren foretages efter de regler, der gælder for indeholdelsespligtige med hjemting i Grønland.
Stk. 2. Indeholdte kildeskattebeløb indbetales til told- og skatteforvaltningen tillige med summarisk redegørelse for de indeholdte beløb efter de almindelige regler.
Når praktiske hensyn taler herfor, kan told- og skatteforvaltningen efter forudgående drøftelse med skattedirektoratet i Grønland bestemme, at der skal gælde visse afvigelser herfra.
§ 40. Såfremt indkomstmodtagerens ophold i Grønland må forventes at vare mindre end 6 måneder, skal den indeholdelsespligtige foretage indeholdelse af såvel dansk som grønlandsk kildeskat.
I den beregnede danske kildeskat fradrages det beløb, der indeholdes i kildeskat i Grønland.
Kapitel 12 Bøder m.v., forskudt indkomstår § 41. Overtrædelse af bestemmelserne i § 16, § 26, § 29 og § 30 straffes med bøde, hvis overtrædelsen er begået forsætligt eller ved grov uagtsomhed.
På samme måde straffes den, der ikke rettidigt efterkommer et af told- og skatteforvaltningen fremsat krav efter § 28.
 Stk. 2. Told- og skatteforvaltningen bemyndiges til efter kildeskattelovens § 79, stk. 1, at tilkendegive, at en sag kan afgøres ved en administrativ bøde.
 § 42. For skattepligtige, der anvender en fra kalenderåret afvigende regnskabsperiode, træder i kapitel 2-4 det til indkomståret svarende kalenderår i stedet for indkomståret.
Kapitel 13 Ikrafttrædelse § 43. Bekendtgørelsen træder i kraft den 1. januar 2010 og samtidig ophæves bekendtgørelse nr. 419 af 21. maj 2008 om kildeskat (kildeskattebekendtgørelsen).
Stk. 2. Uanset § 21, stk. 2, 2. pkt., kan indeholdelse på grundlag af skattekort m.v. i værdien af multimedier, jf. § 19, nr. 41, til rådighed i januar til marts 2010 udskydes, så indeholdelsen foretages i udbetalt eller godskreven A-indkomst for en senere lønperiode.
Dog skal indeholdelsen senest foretages ved første udbetaling eller godskrivning af A-indkomst efter den 31. marts 2010. Kan indeholdelse ikke ske i den udbetalte eller godskrevne A-indkomst, skal det resterende beløb om muligt indeholdes i den A-indkomst, der udbetales eller godskrives for den følgende lønperiode inden for samme kalenderår.
Beløb, som ikke kan indeholdes inden for samme kalenderår, opkræves ikke særskilt, men indgår i beregningen af den skattepligtiges slutskat.
 Stk. 3. § 31, stk. 1, nr. 6, finder tilsvarende anvendelse, for så vidt angår dispensationer meddelt efter ligningslovens § 16 A, stk. 2, § 16 A, stk. 3 eller § 16 B, stk. 2, jf. lovbekendtgørelse 176 af 11. marts 2009.
