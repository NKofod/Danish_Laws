Betænkning afgivet af Skatteudvalget den  

 29. november 2000 Betænkning over Forslag til lov om  

 ændring af lov om afgift af naturgas og bygas m.v.
[af skatteministeren (Ole Stavad)] 1. Ændringsforslag Skatteministeren har stillet et ændringsforslag til  

 lovforslaget.
2. Udvalgsarbejdet Lovforslaget blev fremsat den 11. oktober 2000 og var til  

 1. behandling den 31. oktober 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 4 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Dansk Erhvervsgartnerforening.
Skatteministeren har  

 over for udvalget kommenteret den skriftlige henvendelse.
3. Indstillinger Et flertal i udvalget (S, SF, CD, RV og EL)  

 indstiller lovforslaget til vedtagelse med det stillede  

 ændringsforslag.
 Et mindretal i udvalget (V, KF, DF og KRF)  

 indstiller lovforslaget til forkastelse ved 3. behandling.  

 Mindretallet vil stemme imod det stillede ændringsforslag.
Et andet mindretal i udvalget (FRI) indstiller  

 lovforslaget til vedtagelse uændret.
Mindretallet vil stemme  

 imod det stillede ændringsforslag.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af et flertal (S, SF,  

 CD, RV og EL):
Til § 1 1) Nr. 1 affattes således:
» » I perioden fra 1. januar 2001 til 31. december 2001	68  

 øre pr.
Nm3 I perioden fra 1. januar 2002 til 31. december  

 2002	99 øre pr.
Nm3 I perioden fra 1. januar 2003 til 31. december  

 2003	125 øre pr.
Nm3 I perioden fra 1. januar 2004 til 31. december  

 2004	150 øre pr.
Nm3 I perioden fra 1. januar 2005 til 31. december  

 2005	175 øre pr.
Nm3 Fra 1. januar 2006	202 øre pr.  

 Nm3«.« [Afvikling af skyggeafgiften for naturgas pr. 1. januar  

 2000] Bemærkninger Til nr. 1 Som et led i udmøntningen af finanslovsaftalen for  

 2001 mellem regeringen (Socialdemokratiet og Det Radikale Venstre) og  

 Centrum-Demokraterne samt Socialistisk Folkeparti og Enhedslisten  

 foreslås det at afvikle skyggeafgiften på naturgas på  

 én gang i stedet for som oprindelig foreslået i L 50 gradvis i  

 perioden fra 2001-2006.
I stedet for den oprindeligt foreslåede  

 forhøjelse på 5 øre pr.
Nm3 pr. 1. januar 2001  

 foreslås det nu i stedet at forhøje afgiften med 31 øre  

 pr.
Nm3.
Afgiften på naturgas bliver således 196  

 øre pr.
Nm3 i 2001 og 202 øre pr.
Nm3 fra  

 2002. Forhøjelsen af afgiften på 6 øre pr.
Nm3  

 pr. 1. januar 2002 følger af lov nr. 437 af 26. juni 1998 om  

 afgiftsforhøjelser og afgift af varme produceret ved  

 affaldsforbrænding m.v., hvorefter afgifterne på energi blev  

 forhøjet gradvist i årene 1998-2002.
 Ændringsforslaget ændrer ikke på den i L  

 50 foreslåede forlængelse af overgangsordningen for bygas eller  

 andre af elementerne i L 50.
 Den foreslåede ændring medfører en  

 provenugevinst på ca. 555 mio. kr. i år 2001 med en  

 finansårseffekt på ca. 510 mio. kr. i forhold til den oprindelige  

 udformning af L 50.
 Den samlede provenumæssige virkning af L 50 og dette  

 ændringsforslag vil i forhold til gældende regler være en  

 årlig gevinst på ca. 665 mio. kr. i årene til og med 2008.  

 Finansårseffekten for 2001 vil være ca. 610 mio. kr. i forhold  

 til gældende regler.
 Af det samlede provenu på 665 mio. kr. vil det  

 statslige gasselskab DONG Naturgas A/S blive belastet med ca. 570 mio. kr.,  

 mens de private husholdninger belastes med ca. 80 mio. kr. og erhvervene med  

 ca. 15 mio. kr. som følge af højere fjernvarmepriser.
For en typisk lejlighed i Københavnsområdet  

 vil en fuldstændig afvikling af skyggeafgiften med virkning fra 1.  

 januar 2001 medføre en prisstigning på ca. 15-16 kr. om  

 måneden eller ca. 180-190 kr. om året.
I trekantsområdet  

 m.v. vil stigningen være mindre.
 Ændringsforslaget vil således medføre  

 en meget beskeden ekstra stigning i varmeprisen - ca. 150-160 kr. i 2001 for  

 en typisk lejlighed i Københavnsområdet i forhold til det  

 oprindelige lovforslag - i områder, der ikke har været ramt af  

 stigende varmepriser som følge af de stigende oliepriser.
En fjernelse af skyggeafgiften på én gang den  

 1. januar 2001 har en række fordele.
For det første vil  

 tilpasningen af afgiftssystemet til liberaliseringen af gasmarkedet blive  

 fuldbragt allerede fra 2001 og ikke som oprindelig foreslået med L 50  

 fra 2006. Dermed vil den danske stat ikke kunne komme i en situation, hvor  

 der ydes støtte til private gasselskabers salg af naturgas til danske  

 kunder med markedsadgang.
For det andet vil en fjernelse af skyggeafgiften fra 1.  

 januar 2001 medføre, at statsstøtten i forbindelse med  

 afgiftssystemet vil være ophørt.
Med fjernelsen af dette  

 støtteelement vil Danmark ikke kunne komme i en situation, hvor den  

 afgiftsmæssige støtte til naturgassen ikke er formelt god-  

 kendt.
Med dette ændringsforslag skal L 50 ikke anmeldes til  

 Kommissionen i medfør af reglerne for statsstøtte.
 Endelig vil der være tale om en mindre lettelse af  

 de administrative byrder, idet gasselskaberne nu får mulighed for at  

 forenkle tarifstrukturen på gasområdet i forhold til en  

 situation, hvor der stadig opereres med en betydelig skyggeafgiftsfordel.
Provenuoversigt og fordelingsmæssige konsekvenser,  

 helår 2001 2002 2003 2004 2005 2006-8 2009- L 50   afvikling 2001-2006 110 220 330 445 555 665 0 - heraf DONG Naturgas 95 190 285 380 475 570 0 - heraf husholdninger 15 25 35 55 70 80 0 - heraf erhverv 5 5 10 10 10 15 0 Afvikling 2001 665 665 665 665 665 665 0 - heraf DONG Naturgas 570 570 570 570 570 570 0 - heraf husholdninger 80 80 80 80 80 80 0 - heraf erhverv 15 15 15 15 15 15 0 Forskel i provenu 555 445 335 220 110 0 0 Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Svend Aage Jensby (V)  

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Kristian Thulesen Dahl (DF)  

  Kim Behnke (FRI) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 Høringssvar til lovforslaget, fra skatteministeren 2 Henvendelse fra Dansk Erhvervsgartnerforening 3 Ændringsforslag til 2. behandling 4 Høringsnotat, fra skatteministeren 5 Meddelelse om tidspunkt for betænkningsafgivelse m.v.
