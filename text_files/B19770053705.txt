 I medfør af § 10A, § 8N, jfr. § 10D, og § 10C i skattekontrolloven, jfr.  

 lovbekendtgørelse nr. 496 af 19. september 1975 som ændret ved lov nr. 24 af  

 21. januar 1976, lov nr. 283 af 8. juni 1977 og lov nr. 286 af 9. juni 1977  

 fastsættes:
 Værdipapirer, der er omfattet af  

 oplysningspligten.
 § 1.  Omfattet af oplysningspligten efter  

 skattekontrollovens § 10A er rentekuponer vedrørende såvel danske som  

 udenlandske obligationer ("massegældsbreve").
Obligationsejere, der har bopæl eller  

 hjemsted her i landet eller har § 2.  Ved indløsning af rentekuponer vedrørende  

 obligationer, som ikke er indskrevet hos obligationsudstederen eller ligger i  

 depot hos en bank, sparekasse, andelskasse eller vekselerer, skal den, der  

 anmoder om indløsning, give indløsningsstedet oplysning om kuponejerens navn  

 og adresse samt personnummer (CPR-nr.) eller arbejdsgivernummer efter  

 kildeskatteordningen (CIR-nr.).
 Stk. 2.  Kuponejere, der både har CPR-nr. og CIR-nr.,  

 bør fortrinsvis anvende CPR-nr.
 Stk. 3.  For selskaber, foreninger, legater og andre  

 kuponejere, der hverken har CPR-nr. eller CIR-nr., oplyses CPR-nr. eller  

 CIR-nr. for formanden eller en anden person, der er berettiget til at handle  

 på kuponejerens vegne.
 Stk. 4.  Hvis en kupon tilhører flere, oplyses CPR-nr.  

 eller CIR-nr. for en eller flere af ejerne.
§ 3.  Er der i medfør af § 2 givet oplysning om  

 kuponejerens CPR-nr., oplyses hans bopælsadresse.
Når ganske særlige forhold  

 taler derfor, kan indløsningsstedet dog tillade, at der oplyses en  

 virksomhedsadresse.
Er der givet oplysning om kuponejerens CIR-nr., oplyses  

 adressen for den pågældende virksomhed.
 Stk. 2.  For selskaber og foreninger m.v. som nævnt i §  

 2, stk. 3, oplyses kuponejerens navn samt navn og adresse for den person,  

 hvis CPR-nr. eller CIR-nr. oplyses efter § 2, stk. 3.
 § 4.  Ejere af obligationer med tilhørende  

 rentekuponer, som er indskrevet hos obligationsudstederen, eller ligger i  

 depot hos en bank, sparekasse, andelskasse eller vekselerer, bør inden den 1.  

 november 1977 give depotstedet oplysning om sit CPR-nr. eller CIR-nr.,  

 medmindre oplysning herom allerede er givet.
 Stk. 2.  Ved indskrivning og oprettelse af depot som  

 nævnt i stk. 1 oplyses ejerens navn og adresse samt CPR-nr. eller CIR-nr.
 Stk. 3.  § 2, stk. 2, 3 og 4, og § 3, stk. 1 og 2,  

 finder tilsvarende anvendelse.
Stk. 4.  Sker der ændringer i CPR-nr., CIR-nr., navn  

 eller adresse, som er oplyst over for depotstedet efter stk. 1, 2 og 3, skal  

 deponenten underrette depotstedet om ændringen.
Underretningen gives inden 1  

 måned, efter at ændringen er sket.
 Stk. 5.  Reglerne i stk. 4 gælder også ved  

 formandsskifte eller lignende hos foreninger og legater m.v. som nævnt i § 2,  

 stk. 3.
 § 5.  Ved afgivelse af oplysninger som nævnt i §§ 2, 3  

 og 4 skal der i original eller fotokopi forevises identitetskort (ID-kort)  

 udstedt af en bank eller sparekasse eller personnummerbevis,  

 CIR-registreringsbevis eller anden fra en offentlig myndighed hidrørende  

 legitimation med fortrykt CPR-nr. eller CIR-nr. såsom skattekort,  

 skattebillet, førerbevis eller sygesikringsbevis.
 Stk. 2.  Indsendes oplysningerne pr. brev, vedlægges de  

 i stk. 1 nævnte bevisligheder eller en fotokopi heraf.
 § 6.  For selskaber og foreninger m.v. gælder §§ 2-5,  

 når institutionen har hjemsted her i landet på det tidspunkt, hvor kuponen  

 begæres indløst. §§ 2-5 gælder endvidere for dødsboer og konkursboer m.v.,  

 der behandles her i landet, på det tidspunkt, hvor kuponen begæres indløst.
Obligationsejere, der har bopæl eller  

 hjemsted i udlandet eller ikke § 7.  Hvis den, der ved personlig henvendelse begærer  

 indløsning af rentekupon, på indløsningstidspunktet hverken har bopæl eller  

 hjemsted her i landet eller har opholdt sig her i over 3 måneder, oplyses  

 CPR-nr. eller CIR-nr., såfremt der er tildelt sådant nummer.
I øvrigt oplyses  

 navn, adresse og hjemland.
Stk. 2.  Som legitimation forevises pas eller anden  

 efter indløsningsstedets skøn betryggende legitimation.
Har kuponejeren  

 CPR-nr. eller CIR-nr., forevises bevisligheder som nævnt i § 5, stk. 1.
Stk. 3.  Ved skriftlig anmodning om indløsning af  

 rentekupon fra en person som nævnt i stk. 1 beror det på den  

 oplysningspligtiges skøn, i hvilken udstrækning der skal indsendes  

 bevisligheder for de meddelte oplysninger om personens identitet.
Er  

 personens hjemland ikke oplyst, kan den oplysningspligtige efter  

 omstændighederne undlade at kræve oplysning herom.
 Stk. 4.  Ophold eller bopæl i Grønland eller på Færøerne  

 sidestilles med ophold eller bopæl i udlandet.
 Udenlandske repræsentationer m.v.
 § 8.  Undtaget fra reglerne i skattekontrollovens §  

 10A er:
 Stk. 2.  Til dokumentation vedrørende de i stk. 1, nr.  

 3, nævnte personers status tjener det af udenrigsministeriet udstedte grønne  

 identitetskort.
 Stk. 3.  Reglerne i stk. 1 og 2 finder tilsvarende  

 anvendelse på det diplomatiske personales og det administrative og tekniske  

 personales familiemedlemmer, der hører til det nævnte personales husstand og  

 ikke er danske statsborgere.
 Bestemmelser om de oplysningspligtiges  

 indberetninger.
 § 9.  En oplysningspligtig, der er registreret i  

 overensstemmelse med reglerne i ministeriet for skatter og afgifters  

 bekendtgørelse nr. 492 af 7. september 1977 om registrering af de  

 oplysningspligtige m.v., skal indsende oplysning om foretagne  

 kuponindløsninger til statsskattedirektoratet, jfr. dog § 10.
Stk. 2.  Indberetningerne skal indeholde oplysning om  

 kuponejerens CPR-nr. eller CIR-nr. samt om størrelsen af det udbetalte  

 rentebeløb.
Endvidere skal oplyses et nummer, der henviser til et grundbilag  

 eller depot hos den oplysningspligtige.
 Stk. 3.  Statsskattedirektoratet bemyndiges til at  

 fastsætte yderligere regler for indberetningernes indhold og form.
 Tilfælde hvor indberetning kan undlades.
 § 10.  Indberetning kan undlades om følgende  

 indløsninger af rentekuponer:
 § 11.  I de oplysningspligtiges indberetninger til  

 statsskattedirektoratet efter skattekontrollovens § 10A, stk. 1, skal  

 oplysninger vedrørende nedennævnte rentekuponer markeres med følgende  

 kodenumre:
 Kode 1: Rentekuponer som nævnt i § 7.
 Kode 2: Rentekuponer som nævnt i § 2, stk. 3, og § 2, stk. 4.
 § 12.  Bekendtgørelsen træder i kraft ved  

 offentliggørelsen i Lovtidende og finder anvendelse på obligationsrenter, der  

 forfalder efter den 31. december 1977.
