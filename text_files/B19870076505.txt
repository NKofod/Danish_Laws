 I henhold til § 39, stk. 2, § 73 og § 84 i lov om arbejdsmiljø, jfr.  

 lovbekendtgørelse nr. 646 af 18. december 1985, som ændret ved lov nr. 220 af  

 22. april 1987, og efter bemyndigelsen i § 12, stk. 2, i bekendtgørelse nr.  

 32 af 29. januar 1979 fastsættes:
Område § 1.  Bekendtgørelsen omfatter:
 Afprøvning m.v.
 § 2.  Fremstillere, importører og forhandlere skal  

 sørge for, at værnemidler, når de sælges eller på anden måde overlades til  

 brug, videresalg, udlejning, udlån eller udstilles som personligt  

 værnemiddel, opfylder kravene i stk. 2 og 3.
Stk. 2.  Værnemidler skal være typeprøvet, opfylde  

 kravene og være certificeret i overensstemmelse med de anerkendte standarder,  

 der er optaget i bilaget.
Hvis værnemidlet er certificeret i et andet land,  

 skal der medfølge en brugsanvisning på dansk.
 Stk. 3.  Værnemidlet skal være mærket i overensstemmelse  

 med de anerkendte certificeringsordninger, der er optaget i bilaget.
§ 3.  Direktøren for arbejdstilsynet kan under  

 medvirken af arbejdsmiljørådet, jfr. arbejdsmiljølovens § 66, stk. 1, nr. 3,  

 for de enkelte arter af værnemidler anerkende andre end de i bilaget nævnte  

 standarder.
Forudsætningen for en anerkendelse er, at de udenlandske  

 standarder har mindst samme niveau.
 Dispensation m.v.
 § 4.  Direktøren for arbejdstilsynet kan, hvor ganske  

 særlige forhold foreligger, tillade afvigelse fra bestemmelserne i § 2, hvis  

 det godtgøres, at et uvildigt og sagkyndigt prøvningsinstitut på  

 tilfredsstillende måde har afprøvet, om værnemidlet er således udført, at det  

 yder den tilsigtede beskyttelse og ikke medfører unødige gener.
 Stk. 2.  Et værnemiddel, der efter stk. 1 er tilladt  

 solgt eller på anden måde overladt til brug, videresalg, udlejning, udlån  

 eller udstillet som personligt værnemiddel, skal på holdbar måde være mærket,  

 så det fremgår, at direktøren for arbejdstilsynet har tilladt, at værnemidlet  

 bruges som personligt værnemiddel, og til hvilket formål.
 Stk. 3.  Værnemidlet kan endvidere kræves mærket med  

 andre angivelser, der har betydning for værnemidlets brug og identifikation.
Klageadgang § 5.  Tilsynskredsenes afgørelser kan indbringes for  

 direktøren for arbejdstilsynet inden 4 uger efter, at afgørelsen er meddelt  

 den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
 Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1.
Ansvar og straf § 6.  Med bøder eller hæfte straffes den, der  

 overtræder Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
 § 7.  Bekendtgørelsen træder i kraft den 1. januar  

 1988, dog træder bestemmelserne i § 2 først i kraft den 1. januar 1989 for  

 værnemidler, der er fremstillet eller importeret før den 1. januar 1988,  

 forudsat, at værnemidlet i henhold til tilladelse kan mærkes med  

 »godkendt af direktoratet for arbejdstilsynet«.
Arbejdstilsynet, den 2. december 1987 Erik Andersen /Peter Herskind Bilag 1 Anerkendte Standarder mv., jf. § 2 Fodværn Dansk Standard (DS) 2147.1, 1. udgave, december 1978, om krav til fodværn  

 eller overensstemmende nordisk standard.
 DS 2147.2, 1. udgave, december 1978, om prøvningsmetoder eller  

 overensstemmende nordisk standard.
 Særlige nordiske bestemmelser for certificering (SBC) nr. 904, september  

 1983.
Hovedværn DS 973.1, 3. udgave, september 1982, om krav til beskyttelseshjelme til  

 industri eller overensstemmende nordisk standard. (* 1) DS 973.2, 2. udgave, september 1982, om prøvningsmetoder eller  

 overensstemmende nordisk standard (* 1).
 SBC nr. 901, september 1983.
 (* 1) De 2 danske standarder svarer til International Standard (ISO) 3873,  

 1. udgave, 1977, Industrial Safety Helmets, optional - 20 grader C.
