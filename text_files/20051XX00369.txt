Skriftlig fremsættelse (29. marts 2006) Miljøministeren  

  

 (Flemming Hansen, fg.):
 Herved tillader jeg mig for Folketinget at fremsætte:
Forslag til lov  

 om ændring af lov om naturbeskyttelse, lov  

 om miljøbeskyttelse og forskellige andre love (Ændring af klagenævn og  

 klagebestemmelser i en række love på miljøområdet) (Lovforslag nr.
L 212).
 En naturlig del af den skærpede  

 fokus på håndhævelse er, at det også sikres, at klagestrukturen på  

 miljøområdet  

 fungerer hensigtsmæssigt.
Der har været rejst spørgsmål om Naturklagenævnets  

 sammensætning  senest i sommeren 2005. På den baggrund har  

 Miljøministeriet  

 gennemgået Naturklagenævnets sammensætning og struktur, og der har vist sig  

 et  

 behov for ændringer, der tager sigte på særligt følgende problemstillinger:  

 Den  

 politiske repræsentation i nævnet afspejler i dag ikke Folketingets  

 sammensætning, der inddrages i dag ikke i tilstrækkeligt omfang sagkyndige  

 eksperter i Naturklagenævnets afgørelser, og de gældende regler for  

 suppleanters deltagelse kan indebære uhensigtsmæssige situationer.
Med  

 lovforslaget  

 tages der højde for disse problemer ved forslag til ændringer af  

 naturbeskyttelsesloven.
Som led i kommunalreformen er der vedtaget ændringer i  

 klagesystemerne, hvorved de fleste klagesager, som i dag behandles i  

 Miljøstyrelsen  

 og Skov- og Naturstyrelsen, med virkning fra den 1. januar 2007 er overført  

 til  

 henholdsvis Miljøklagenævnet og Naturklagenævnet.
Hermed får Miljøklagenævnet  

 langt flere sager end hidtil.
Med lovforslaget foreslås, at kompetencen for  

 formanden for Miljøklagenævnet til at træffe afgørelser i klagesager udvides,  

 således at formanden eller dennes stedfortræder på egen hånd kan afgøre sager  

 på nævnets vegne, når sagerne ikke er større eller principielle samt i sager,  

 hvis afgørelse alene beror på en juridisk vurdering.
Lovforslaget lægger endvidere op til, at der skal indføres  

 en visitationsprocedure for, hvilke sager der skal behandles i selve  

 Miljøklagenævnet i lighed med, hvad der gælder på Naturklagenævnets område.
I  

 Naturklagenævnet foregår visitationsprocessen ved, at udvalgets medlemmer med  

 henblik på kommentering løbende får tilsendt oversigter over sager med  

 angivelse af formandssager.
På grund af Miljøklagenævnets anderledes  

 sammensætning foreslås det, at miljøministeren får bemyndigelse til at  

 nedsætte  

 et eller flere udvalg, som kan henvise sager til en egentlig nævnsbehandling,  

 ligesom ministeren kan fastsætte regler for udpegning af medlemmer til  

 udvalgene og disses virksomhed.
Miljøklagenævnet er klagemyndighed efter en række love på  

 miljøområdet.
Bestemmelserne om Miljøklagenævnet i disse love er  

 forskelligartede, og de har derfor med lovforslaget gennemgået en lovteknisk  

 revision.
Bestemmelserne foreslås nu opbygget efter samme systematik.
Herudover retter lovforslaget op på en tidligere fejl i lov  

 om miljø og genteknologi, som utilsigtet kan give klageadgang til  

 miljøministeren over visse afgørelser.
Det drejer sig om klager over  

 særskilte  

 vilkår til sikring af det ydre miljø i afgørelser efter  

 beskæftigelsesministerens bekendtgørelse om genteknologi og arbejdsmiljø. Det  

 foreslås, at der skabes hjemmel til, at der kan klages til Miljøklagenævnet i  

 stedet.
 Endvidere justeres overgangsbestemmelsen i  

 kommunalreformændringen af planloven, således at planlovens § 52 om  

 ministerens  

 adgang til at delegere sine beføjelser efter loven og til at fastsætte regler  

 om adgangen til at klage over afgørelser, som er truffet efter bemyndigelse,  

 også kommer til at gælde de beføjelser, der følger af overgangsordningen i  

 lov  

 nr. 571 af 24. juni 2005 om ændring af lov om planlægning (Udmøntning af  

 kommunalreformen).
 Idet jeg i øvrigt kan henvise til lovforslaget med  

 tilhørende bemærkninger, skal jeg anbefale forslaget til Folketingets  

 velvillige behandling.
