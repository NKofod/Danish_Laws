Afgørelse af klage  udtagning af stibundsprøver i slagtesvinebesætning Stadfæstelse af afgørelse om niveautildeling og krav om salmonellaundersøgelse samt indberetning NNhar ved brev af 12. maj 2007 klaget over afgørelse af 16. april 2007 fra Fødevarestyrelsen, Mørkhøj, om niveautildeling og krav om salmonellaundersøgelse samt indberetning.
 Sekretariatet for Fødevare- og Veterinærklager har modtaget klagen den 1. februar 2008.
 Sekretariatet for Fødevare- og Veterinærklager har behandlet klagen og stadfæster afgørelsen.
 Dette betyder, at NN skal følge Fødevarestyrelsen, Mørkhøjs, afgørelse.
 NNkan læse mere om afgørelsen og begrundelsen for afgørelsen nedenfor.
Sagens omstændigheder Fødevarestyrelsen, Mørkhøj, meddelte NN ved brev af 16. april 2007, at NN ved udpegning til salmonellaniveau den 12. april 2007 var blevet tildelt niveau 2. NN blev på denne baggrund pålagt, inden 14 dage efter afgørelsens meddelelse, at udtage og indsende stibundsprøver fra NNs besætning, CHR-nr. [], til kortlægning af salmonellaforekomsten i besætningen, samt indsende skema til indberetning af NNs smågriseleverandør(er).
 Niveautildelingen er begrundet i, at NNs slagtesvineindeks ved udpegning er beregnet til 40,0.
Ved brev af 12. maj 2007 har NN påklaget afgørelsen.
Heraf fremgår bl.a., at det bagvedliggende grundlag for at tildele niveau 2 må være fejlagtigt, da afgørelsen alene er beregnet ud fra 2 prøver, der kun viser salmonellaværdierne 20 og 30. Det anføres ligeledes, at der efter påbuddet, blev analyseret 7 prøver, der alle var negative, hvorfor der kunne være fejl i de positive prøver.
Denne mistanke bliver nærmere begrundet med, at der for et par år siden blev konstateret fejl i analyserne.
Herudover fremgår det af brevet, at vurderingen ikke er foretaget ud fra et repræsentativt udsnit, henset til at NN ikke fik udtaget prøver, da der i januar 2007 blev leveret 400 slagtesvin.
 Af zoonoseregistret, som drives af IBM, fremgår følgende for denne sag relevante data for Deres besætning:
 Det daværende Familie- og Forbrugerministeriums departement har foretaget partshøring over ovennævnte oplysninger ved brev af 26. juni 2007.
Sekretariatet for Fødevare- og Veterinærklagers bemærkninger Af salmonellabekendtgørelsens1)§ 14 fremgår, at virksomheder, der foretager slagtning eller slagtemæssig behandling af slagtesvin, skal udtage og indsende kødsaftprøver fra slagtekroppe til undersøgelse for salmonellaantistoffer efter reglerne i bilag 1, kapitel 2.
 På baggrund af antal prøver udtaget efter reglerne i bilag 1, kapitel 2, jf. § 14 og antal positive prøver heraf, beregnes besætningens slagtesvineindeks, hvorefter besætningen placeres i niveau fra 1 til 3, hvoraf niveau 3 er det mest belastede niveau, jf. salmonellabekendtgørelsens § 15.
Det er resultaterne fra de seneste tre måneders kødsaftprøver der anvendes ved beregningen af niveautildeling.
Andelen af positive prøver angives i procent, og den seneste måneds resultater vægtes tre gange i forhold til de to foregående måneders resultater, jf bekendtgørelsens § 3, stk. 9. Slagtesvineindekset nyberegnes den 7. hverdag i hver måned.
Er indeks 40,0 eller derover men under 70,0 tildeles besætningen niveau 2, jf. § 3, stk. 14.
 Resultatet af prøverne skal aflæses således, at 1-10 er en negativ prøve, mens 11 og derover er en positiv prøve, jf. § 3, stk. 10.
 Af bekendtgørelsens bilag 1, kapitel 2, fremgår nærmere, at svineslagterier, der foretager elektronisk udpegning af slagtesvin til serologisk undersøgelse, skal udtage kødsaftprøver i følgende omfang:
 De har klaget over, at grundlaget for niveautildeling har været fejlbehæftet henset til antallet af prøver, at der kan være fejl ved analysen, samt at vurderingsgrundlaget ikke er repræsentativt, idet der blev slagtet 400 svin i januar 2007, uden at der blev udtaget prøver.
Det fremgår af sagen, at der er indlagt nogle procedurer i analyseprocessen, således at eventuelle fejl bliver opdaget og meddelt Fødevarestyrelsen.
Fødevarestyrelsen har ikke modtaget en sådan fejlmeddelelse, og der er derfor ikke grund til at antage, at analyserne skulle være fejlbehæftet.
Sekretariatet for Fødevare- og Veterinærklager vil derfor lægge analyseresultaterne til grund i afgørelsen.
Når der ved slagtning foretages elektronisk udpegning af slagtesvin til serologisk undersøgelse, stilles der ikke krav i salmonellabekendtgørelsens bilag 1, kapitel 2, pkt. 22, om, hvor mange prøver der skal foretages pr. måned eller kvartal, men alene pr. år.
Det må således antages, at der ifølge bekendtgørelsen i visse måneder kan foretages flere prøver end i andre måneder, når blot antallet af prøver overholdes på årsbasis.
Den elektroniske udpegning foretages ved, at datasystemet beregner antallet af prøver ud fra, hvor mange svin der er leveret de foregående 13 uger, dvs. hvis antallet af svin har været lavt, vil antallet af prøver de følgende måneder tilsvarende blive lavt.
Såfremt der ikke er leveret svin de seneste 13 uger, foretages beregningen ud fra leveringen de seneste 26 uger.
 Antallet af prøver der ligger til grund for Fødevarestyrelsens niveautildeling er:
 Februar: 2 prøver udtaget, 1 positiv  Marts: 2 prøver udtaget, 1 positiv I disse tre måneder er der samlet udtaget 4 prøver, der er lagt til grund ved beregning af niveautildeling.
Som IT-systemet ved elektronisk udpegning fungerer, bliver prøver som ovenfor anført udtaget systematisk ud fra de foregående 13/26 ugers levering af svin.
Sekretariatet for Fødevare- og Veterinærklager finder på denne baggrund, at antallet af prøver, der ligger til grund for beregningen ikke, kan tilsidesættes, uanset at prøveudtagningen ikke har været hensigtsmæssig i Deres tilfælde.
Sekretariatet for Fødevare- og Veterinærklager Af ovennævnte grunde stadfæster Sekretariatet for Fødevare- og Veterinærklager Fødevarestyrelsen, Mørkhøjs, afgørelse af 16. april 2007 om niveautildeling og krav om salmonellaundersøgelse samt indberetning.
 Denne afgørelse kan ikke påklages til anden administrativ myndighed.
 Fødevarestyrelsen, Mørkhøj, modtager kopi af denne afgørelse.
Venlig hilsen Line Kirketoft Hansen Fuldmægtig, cand.jur.
 1) Bekendtgørelse nr. 112 af 24. februar 2005 om Salmonella hos kvæg og svin m.v., med senere ændringer.
