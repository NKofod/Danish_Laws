Nr BR 8 Beretning over Centret for Freds- og Konfliktforskning   

 Nr 8 1989-90, 1. samling Afgivet af Forskningsudvalget Afgivet: 19900831 Et flertal (udvalget med undtagelse af Fremskridtspartiets medlem) tilslutter sig Det Forskningspolitiske Råds indstilling vedrørende en videreførelse af Centret for Freds- og Konfliktforskning efter 1.
januar 1991. Flertallet har herunder noteret sig Det Forskningspolitiske Råds henstilling om øget internationalisering af centrets aktiviteter.
Med henblik på at sikre centrets internationale standard foreslås  

 bestyrelsens sammensætning ændret således: Det Forskningspolitiske Råd  

 udpeger tre medlemmer, Det Samfundsvidenskabelige og Det Humanistiske  

 Forskningsråd udpeger hver et medlem, og medarbejderne udpeger et medlem til  

 bestyrelsen.
Mindst tre af medlemmerne skal være fra udenlandske  

 forskningsmiljøer, heraf mindst to fra forskningsmiljøer uden for Norden.
 Flertallet understreger betydningen af, at forskningen på centret  

 organiseres i projektgrupper, og at den eksterne del af bevillingen anvendes  

 som en integreret del af projekterne.
 For at sikre centret større gennemslagskraft vil flertallet pege på  

 følgende projekter: (1) Ny europæisk sikkerhedsordning, herunder belysning af  

 regionale og etniske konflikter, (2) Nordisk sikkerhed i et nyt Europa og (3)  

 Omstilling af militært personel og militærproduktion til beskæftigelse og  

 produktion (conversion).
 Et mindretal (Fremskridtspartiets medlem af udvalget) kan ikke  

 tilslutte sig indstillingen, men anbefaler, at centret nedlægges med udgangen  

 af 1990.
 P.u.v.
