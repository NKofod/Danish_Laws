Skrivelse med orientering om spørgsmål i forbindelse med  

 gennemførelse af en ungdomssanktion (efter straffelovens § 74 a) (Til samtlige  

 kommuner, amtskommuner m.fl.) Baggrund Der er over for Socialministeriet fremsat ønske om en nærmere  

 orientering om ungdomssanktionen.
Der er på tidspunktet for dette  

 orienteringsbrev alene afsagt et begrænset antal domme til ungdomssanktion.
Ministeriet har alene besvaret spørgsmål af mere generel  

 interesse vedrørende et begrænset antal situationer.
Orienteringsbrevet tager  

 udgangspunkt i disse besvarelser, og vedrører overvejende spørgsmål af retlig  

 karakter og kan ikke betragtes som en mere generel dækkende vejledning.  

 Senere  

 supplerende spørgsmål af mere generel interesse, vil blive søgt samlet op med  

 henblik på en efterfølgende supplerende orientering.
Besvarelserne har i vid udstrækning kunnet ske med henvisning  

 til bemærkninger til lovforslaget og tidligere givet vejledning, herunder i -  

 	  

       

 Orienteringsbrevet i  

 forbindelse med lovens vedtagelse.
Socialministeriets brev af 1. juni 2001.
 -  

 	  

       

 Socialministeriets  

 bekendtgørelse nr. 620 af 21. juni 2001 om magtanvendelse mv. (med senere  

 ændringer).
-  

 	  

       

 Vejledning om særlig  

 støtte til børn og unge.
Socialministeriets vejledning nr. 4 af 16. januar  

 2002.
Orienteringens indhold Til indledning gives en mere bred orientering, herunder om  

 lovforslaget, og formuleringen af lovbestemmelsen i straffeloven.
 Dernæst berøres mere konkretiserede spørgsmål vedrørende:
-  

 	  

       

 Indstilling til  

 anklagemyndigheden, planlægning af et ungdomssanktionsforløb -  

 	  

       

 Tilsyn med unge, der  

 er dømt til ungdomssanktion -  

 	  

       

 Magtanvendelse -  

 	  

       

 Servicelovens tilbud  

 for unge, der er idømt en ungdomssanktion -  

 	  

       

 Kompetence til at  

 træffe afgørelse om anbringelse af en ung i sikret afdeling med anden hjemmel  

 end i dom til ungdomssanktion -  

 	  

       

 Kompetence til at  

 træffe afgørelse om tilbageføring til sikret afdeling (med hjemmel i dom til  

 ungdomssanktion) Endelig berøres to problemstillinger, Justitsministeriet har  

 udtalt sig om:
-  

 	  

       

 Gennemførelse af  

 afgørelse om ungdomssanktion og tilbageføring til sikret afdeling i tilfælde  

 af  

 undvigelse.
Sondring mellem pålæg og vilkår.
-  

 	  

       

 Regulering af  

 spørgsmål om ny kriminalitet Indførelsen af ungdomssanktionen, lovforslaget I straffeloven blev der med virkning for gerningstidspunkter fra  

 den 1. juli 2001 indført en ungdomssanktion i form af en struktureret,  

 kontrolleret socialpædagogisk behandling af 2 års varighed for de 15-17  

 årige.  

 Formålet med lovændringen er at styrke indsatsen og reaktionsmulighederne  

 over  

 for den hårde kerne af socialt belastede og utilpassede unge kriminelle  

 gennem  

 at fastholde den unge i længere tid og for samtidig at iværksætte en  

 behandling, der på længere sigt kan få den unge på ret kurs.
Lovforslaget kan læses og downloades fra Folketingets hjemmeside  

 www.ft.dk se under dokumenter   arkiv samlingen 2000-01. I bemærkningerne til  

 lovforslaget er der forholdt til flere af de problemstillinger, der i praksis  

 vil opstå i forbindelse med afviklingen af en ungdomssanktion.
Lovforslaget  

 bygger på den rapport, som Ekspertgruppen om ungdomskriminalitet afleverede  

 til  

 justitsministeren og socialministeren den 2. februar 2001. Rapporten kan  

 findes  

 på nettet under Justitsministeriets hjemmeside www.jm.dk Lovteksten (straffelovens § 74 a) »  

  

 § 74 a.  

  

 Hvis en person, der på gerningstiden ikke var fyldt 18  

 år, har begået grovere personfarlig kriminalitet eller anden alvorlig  

 kriminalitet, kan retten bestemme, at den pågældende skal undergive sig en  

 struktureret, kontrolleret socialpædagogisk behandling af 2 års varighed,  

 hvis  

 det må anses for formålstjenligt for at forebygge yderligere  

 lovovertrædelser.
Stk. 2.  

  

 Retten kan  

 give den dømte pålæg svarende til de vilkår, der kan fastsættes efter  

 § 57. Længstetiden for ophold i døgninstitution eller godkendt  

 opholdssted  

 er 1 år og 6 måneder, heraf højst 12 måneder i en sikret afdeling på en  

 døgninstitution for børn og unge.
Begår en person, der er undergivet en  

 foranstaltning efter stk. 1, ny kriminalitet, kan retten i stedet for at  

 idømme  

 straf forlænge foranstaltningen, herunder længstetiderne efter 2. pkt., med  

 indtil 6 måneder.
Stk. 3.  

  

 Den dømte kan  

 kræve afgørelser om overførsel til en sikret afdeling i en døgninstitution  

 for  

 børn og unge og afgørelser om overførsel fra ambulant behandling til  

 anbringelse på en døgninstitution for børn og unge eller godkendt opholdssted  

 indbragt for retten til prøvelse.
Det samme gælder, i det omfang de sociale  

 myndigheder med hjemmel i dommen træffer afgørelse om, at den pågældende skal  

 forblive i institution ud over det i dommen fastsatte tidsrum for opholdet.  

 Afgørelsen træffes ved kendelse.
Sagens indbringelse for retten har ikke  

 opsættende virkning.
Bestemmelsen i § 59, stk. 2, finder tilsvarende  

 anvendelse.
Stk. 4.  

  

 Justitsministeren kan efter forhandling med socialministeren fastsætte regler  

 om meddelelse af tilladelse til udgang mv. til personer, der er undergivet en  

 foranstaltning efter stk. 1 og 2. Justitsministeren kan i den forbindelse  

 fastsætte, at afgørelser, der træffes i medfør af disse regler, ikke kan  

 indbringes for højere administrativ myndighed.  

 « Indstilling til anklagemyndigheden, planlægning af et  

 ungdomssanktionsforløb For at tilvejebringe et grundlag for sanktionsfastsættelsen  

 indhenter anklagemyndigheden i forbindelse med forberedelsen af straffesager  

 mod unge under 18 år oplys~ninger om sigtedes personlige forhold hos de  

 sociale  

 myndigheder i sigtedes opholds~kom~mu~ne.
De sociale myndigheder bør i den  

 forbindelse tage stilling til spørgsmålet om, hvorvidt en dom til  

 socialpædagogisk behandling må anses for formålstjenlig, og   som led i den  

 plan, der efter serviceloven er pligt til at udarbejde for unge, som har  

 begået  

 alvorlig kriminalitet   hvilke pålæg, der må anses for formålstjenlige i  

 forhold til den unge.
I de sager, hvor en ungdomssanktion kan kom~me på tale, skal  

 indstillingen fra de sociale myndigheder indeholde forslag til, hvordan  

 ungdomssanktionen for den pågældende unge bør udformes.
De sociale  

 myndigheder  

 bør i den forbindelse (via anklagemyndigheden) indstille til retten, hvor  

 længe  

 den unge bør opholde sig på en sikret døgninstitution, og i hvor lang tid den  

 unge efterfølgende skal være anbragt på en åben institution/opholdssted.
Har  

 den unge under sagen været anbragt i varetægtssurrogat i sikret afdeling, og  

 er  

 der her gennemført en pædagogisk obser~va~tion, der viser, at den pågældende  

 ikke har behov for at være i en sikret afdeling, er der ikke noget til hinder  

 for, at de sociale myndigheder indstiller, at ungdomssanktionen indledes på  

 en  

 almindelig døgninstitution/op~holdssted.
 Det er i lovforslaget med reference til rapporten fra  

 Ekspertgruppen omtalt, at det forudsættes, at retten ikke afsiger dom til en  

 ungdomssanktion, hvis der foreligger en velbegrundet indstilling fra de  

 sociale  

 myndigheder om, at den tiltalte er uegnet til at modtage en dom til  

 socialpædagogisk behandling.
De sociale myndigheder udarbejder en handleplan, som forudsættes  

 at være en del af indstillingen, eventuelt som et bilag.
Handleplanen kan  

 løbende tilpasses af kommunen   inden for de overordnede rammer, der er  

 afstukket ved dommen.
Et kvalificeret arbejde med handleplanen er afgørende  

 for  

 et vellykket forløb.
Linjerne heri skal være gennemdrøftet med og stå klart  

 for  

 den unge.
Samtidig skal de være klare pejlemærker for de ansatte, der yder  

 den  

 socialpædagogiske indsats i forhold til den unge.
Betydningen af en velbegrundet indstilling kan ses af en  

 landsretsdom (V.L.D. 13. marts 2002, U.f.r. 2002, s. 1303). Kommunen havde i  

 denne sag argumenteret for, at en ung ikke skulle have pålæg om at indlede  

 ungdomssanktionen på en sikret afdeling.
Dommen indeholdt i forlængelse heraf  

 ikke et sådant pålæg.
Samtidig havde kommunen i den konkrete sag udarbejdet en  

 alternativ handleplan for den situation, at den unge ikke blev dømt til  

 socialpædagogisk foranstaltning.
Kommunen havde således et beredskab til at  

 kunne forholde sig til den unge uanset dommens udfald.
Kommunen bør ved planlægningen af et ungdomssanktionsforløb  

 tilstræbe, at der sikres en kontinuitet i forløbet.
Amtet vil evt. kunne yde  

 bistand med hensyn til plads i et egnet døgntilbud, der kan magte den unge.  

 Kontinuiteten vedrører også den behandlingsmæssige indsats.
Det kan således  

 være værdifuldt, hvis der er mulighed for, at personale kan følge den unge  

 fra  

 den sikrede afdeling til et åbent døgntilbud og evt. i det videre forløb.
Ikke alle døgntilbud er indrettet på at kunne modtage målgruppen  

 af unge.
Kommunen bør derfor, på tidspunktet, det anses for at være en  

 realistisk mulighed, at den unge skal i et ungdomssanktionsforløb afdække  

 muligheder for et kontinuert forløb.
Tilsyn med unge, der er dømt til ungdomssanktion Ungdomssanktionen fratager ikke kommunen fra den sædvanlige  

 tilsynsforpligtelse, herunder under anbringelse i døgntilbud, også i sikrede  

 afdelinger.
Magtanvendelse »  

 Magtanvendelsesbekendtgørelse  

 «  

 , Socialministeriets bekendtgørelse nr. 620  

 af 21. juni 2001, blev ændret i forbindelse med indførelsen af  

 ungdomssanktionen og omfatter også unge, der er dømt til en ungdomssanktion.  

 Det fremgår efter ændringen, at unge kan optages i sikret afdeling efter det  

 fyldte 18. år, hvis opholdet er led i en ungdomssanktion.
Servicelovens tilbud for unge, der er idømt en  

 ungdomssanktion Unge, der er idømt en ungdomssanktion, kan sideløbende med en  

 afvikling af en ungdomssanktion tilbydes foranstaltninger efter serviceloven,  

 jf.
Socialministeriets vejledning nr. 4 af 16. januar 2002 om særlig støtte  

 til  

 børn og unge.
Det betyder, at regelsættet, der knytter sig hertil, skal  

 følges.  

 Et eksempel herpå gengives nedenfor.
Kompetence til at træffe afgørelse om anbringelse af  

 en ung i sikret afdeling med anden hjemmel end i dom til ungdomssanktion Der vil kunne forekomme tilfælde, hvor det er påkrævet, at en  

 ung i et ungdomssanktionsforløb skal have ophold i en sikret afdeling, og der  

 ikke med hjemmel i dommen om ungdomssanktion er grundlag for at træffe  

 afgørelse om tilbageføring.
I en sådan situation kan kommunen træffe  

 afgørelse  

 om anbringelse i sikret afdeling efter de sædvanlige regler i serviceloven og  

 magtanvendelsesbekendtgørelsen.
Kompetence til at træffe afgørelse om tilbageføring  

 til sikret afdeling (med hjemmel i dom til ungdomssanktion) Reglerne om kompetence til at træffe afgørelse om tilbageføring  

 fremgår af Socialministeriets bekendtgørelse nr. 620 af 21. juni 2001. (Denne  

 bekendtgørelse er senere ændret, men ændringen vedrører ikke  

 kompetencespørgsmålet.) Det fremgår af bekendtgørelsens § 5, stk. 5, at  

 kommunen er kompetent til at træffe sådanne afgørelser, og at kommunens  

 afgørelse skal tiltrædes af amtskommunen i det amt, hvor den pågældende  

 sikrede  

 afdeling ligger.
Gennemførelse af afgørelse om ungdomssanktion og  

 tilbageføring til sikret afdeling i tilfælde af undvigelse.
Sondring mellem  

 pålæg og vilkår.
 Justitsministeriet har på en forespørgsel udtalt følgende:
»  

 I bemærkningerne til  

 lovforslaget om indførelse af ungdomssanktion er det anført, at dette  

 indebærer,  

 at afgørelsen, herunder pålægget om institutionsophold, kan gennemføres  

 umiddelbart efter sit indhold.
Herved adskiller det sig fra, hvad der gælder  

 for vilkår i en betinget dom.
Hvis den dømte ikke opfylder et vilkår i eller i henhold til en  

 betinget dom om f.eks. institutionsophold, kan vilkåret således ikke  

 gennemtvinges ved, at politiet henter den pågældende og bringer vedkommende  

 tilbage til institutionen.
I stedet er i straffelovens § 60 fastsat  

 nærmere regler om sanktionerne ved overtrædelse af vilkår i eller i henhold  

 til  

 en betinget dom.
Et pålæg i en dom til ungdomssanktion   f.eks. om  

 institutionsophold   kan derimod gennemtvinges umiddelbart.
Hvis en person,  

 som  

 er undergivet ungdomssanktion, undviger fra en sikret døgninstitution, vil  

 det  

 derfor være muligt ved efterfølgende pågribelse at bringe vedkommende tilbage  

 til en sikret døgninstitution på ny med henblik på den fortsatte  

 gennemførelse  

 af ungdomssanktionen.  

 « Regulering af spørgsmål om ny kriminalitet Justitsministeriet har på en forespørgsel bl.a. udtalt følgende:
 »  

 Straffelovens § 74  

 a, stk. 2, 3. pkt., regulerer spørgsmålet om ny kriminalitet, der begås af  

 unge, som er undergivet ungdomssanktion, og hvor straffesagen i anledning af  

 den nye kriminalitet afgøres, inden ungdomssanktionen er afviklet.
 Hvis en person, der er undergivet en foranstaltning efter  

 § 74 a, stk. 1, begår ny kriminalitet, kan retten således efter  

 straffelovens § 74 a, stk. 2, 3. pkt., i stedet for at dømme straf  

 forlænge foranstaltningen, herunder længstetiderne efter 2. pkt., med indtil  

 6  

 måneder.
 Efter straffelovens § 89 a, stk. 2, kan retten endvidere  

 træffe bestemmelse om bortfald af en tidligere idømt foranstaltning efter  

 straffelovens § 74 a, hvis den person, der er undergivet en sådan  

 foranstaltning, efterfølgende idømmes straf.
