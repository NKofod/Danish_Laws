Betænkning afgivet af Kulturudvalget den 22. november 2006 Betænkning over Forslag  

 til lov om ændring af musikloven (Nedsat brugerbetaling for musikskoleelever) [af  

 kulturministeren (Brian Mikkelsen)] 1. Ændringsforslag Kulturministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 4. oktober 2006 og var til 1.  

 behandling den 11. oktober 2006. Lovforslaget blev efter 1. behandling  

 henvist  

 til behandling i Kulturudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og kulturministeren sendte den 7. september 2006 dette udkast til  

 udvalget, jf.
KUU (2005-06) alm. del  bilag 213. Den 4. oktober 2006  

 sendte kulturministeren  

 de indkomne høringssvar samt et notat herom til udvalget.
Spørgsmål Udvalget har stillet 2 spørgsmål til kulturministeren til  

 skriftlig besvarelse, som denne har besvaret.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med det  

 stillede ændringsforslag.
Socialdemokratiets og Det Radikale Venstres medlemmer af  

 udvalget finder, at lovforslaget er rigtig godt i dets intention.
Det er  

 vigtigt, at alle børn uanset forældrenes økonomiske formåen har mulighed for  

 at  

 modtage undervisning på en musikskole.
Den økonomiske ramme for tilskud ligger fast  det pointeres  

 endda i lovforslaget, at kommunerne ikke tilføres ekstra midler i den  

 anledning.
Da tilskuddene ikke gøres afhængige af behovet, kan vi frygte, at  

 det vil blive kommunernes økonomi, der vil styre tilskuddet til børnene, og  

 ikke, som lovforslagets intention er, at tilskud bliver givet til de børn fra  

 målgruppen, der har behov for støtten.
 Socialdemokratiet og Det Radikale Venstre havde gerne set, at  

 ministeren havde etableret en pulje, som økonomisk trængte kommuner kunne  

 søge  

 til formålet.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 kulturministeren,  

  

 tiltrådt af  

  

 udvalget:
Til § 3 1)  

  

 Paragraffen affattes således:
»§ 3 Loven gælder ikke for Færøerne og Grønland.« [Fjernelse af anordningshjemmel for Grønland] Bemærkninger Til nr. 1 Ændringsforslaget indebærer, at lovforslagets bestemmelse om, at  

 loven kan sættes i kraft for Grønland ved kongelig anordning, udgår.  

 Lovforslagets øvrige bestemmelser vil dermed ikke ved kongelige anordning  

 kunne  

 sættes i kraft for Grønland med de afvigelser, som de særlige grønlandske  

 forhold  

 tilsiger.
Baggrunden for ændringsforslaget er, at kulturområdet er et  

 sagsområde, som er overgået til Grønlands hjemmestyre.
Det er således  

 hjemmestyret, der har den lovgivende og den administrative myndighed på det  

 pågældende  

 område, og bestemmelserne vil derfor ikke længere ved kongelig anordning  

 kunne  

 sættes i kraft for Grønland.
Det foreslås derfor at lade anordningshjemmelen  

 udgå af lovforslaget.
Kim Andersen (V)  

  

  fmd.  

  

 Flemming Damgaard Larsen (V)   

 Leif Mikkelsen (V)   

 Ellen Trane Nørby (V)   

 Preben Rudiengaard (V)   

 Louise Frevert (DF)  

  

  nfmd.  

  

 Karin Nødgaard (DF)   

 Jakob Axel Nielsen (KF)   

 Carina Christensen (KF)   

 Mogens Jensen (S)   

 Jytte Andersen (S)   

 Troels Ravn (S)   

 Jytte Wittrock (S)   

 Elsebeth Gerner Nielsen (RV)   

 Simon Emil Ammitzbøll (RV)   

 Holger K.
Nielsen (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 18 Bilagsnr.
Titel 1 Høringssvar og høringsoversigt, fra kulturministeren 2 Tidsplan for udvalgets behandling af lovforslaget 3 Ændringsforslag fra kulturministeren 4 1. udkast til betænkning Oversigt over spørgsmål og svar vedrørende L 18 Spm.nr.
