Indledning Dette cirkulære indeholder en gennemgang af de regler om procedure, der  

 danner grundlaget for byfornyelses- og boligforbedringsbeslutningers  

 tilvejebringelse.
Hovedvægten er lagt på en gennemgang af kravene til den  

 redegørelse, der skal udarbejdes i medfør af § 9 i lov om byfornyelse og  

 boligforbedring, jf. lovbekendtgørelse nr. 342 af 10. juli 1985 som ændret  

 ved lov nr. 299 af 4. juni 1986, lov nr. 377 af 10. juni 1987 og lov nr. 379  

 af 10. juni 1987. Endvidere behandles kravene til beslutningsforslag og  

 proceduren for forslagets endelige vedtagelse, offentliggørelse og udsendelse  

 samt reglerne om bekendtgørelse og tinglysning.
 Her ud over omtales mulighederne for at gennemføre foranstaltninger forud  

 for en byfornyelsesbeslutning samt mulighederne for at nedlægge forbud mod  

 gennemførelse af foranstaltninger forud for en byfornyelsesbeslutning.
 Endelig gennemgås den ændring af lovens § 7 om byfornyelsesbeslutningers  

 indhold, som blev gennemført ved lov nr. 246 af 6. juni 1985. Lovændringen  

 medfører en begrænset adgang til at ombygge erhvervslokaler til boliger.
 Cirkulæret indeholder følgende afsnit:
Afsnit 1 Byfornyelsesbeslutninger Afsnit 2 Mulige foranstaltninger forud for byfornyelsesbeslutning Afsnit 3 Boligforbedringsbeslutninger Boligstyrelsen har i medfør af lovens §§ 9, 10 og 33 udstedt en  

 bekendtgørelse om offentlig orientering om byfornyelses- eller  

 boligforbedringsbeslutninger, forslag hertil samt § 9-redegørelse.  

 Bekendtgørelsen er optrykt som bilag til dette cirkulære.
 Der er i cirkulæret henvist til følgende andre cirkulærer:
 Boligstyrelsens cirkulære af 11. maj 1983 om byfornyelsesbeslutningers  

 indhold.
Boligstyrelsens cirkulære af 30. maj 1983 om boligforbedringer efter  

 byfornyelseslovens kap.
III.
Ekstraordinær bevilling på 100 mill. kr.
 Boligstyrelsens cirkulære af 26. november 1985 om erstatningsboliger m.v.
 Boligstyrelsens cirkulære af 2. juli 1986 om afhjælpning af sundheds- og  

 brandfarlige forhold i boliger og opholdsrum.
 Boligstyrelsens cirkulære af 3. juli 1986 om offentlig støtte til  

 byfornyelse og boligforbedring m.v.
Byfornyelsesbeslutninger 1.1. Generelt om byfornyelsesbeslutninger.
I dette afsnit gennemgås reglerne om byfornyelsesbeslutningers  

 tilvejebringelse.
Reglerne er indeholdt i §§ 9-11 i kap.
II i lov om  

 byfornyelse og boligforbedring, jf. lovbekendtgørelse nr. 342 af 10. juli  

 1985. Ligeledes behandles de nye bestemmelser om ombygning af erhverv til  

 beboelse, jf. lovens § 7, stk. 1, nr. 4.
 Gennemgangen følger de 3 faser i den foreskrevne offentlighedsprocedure:
 Endvidere behandles spørgsmålet om en evt. yderligere  

 offentlighedsprocedure som følge af væsentlige ændringer fra forslag til  

 endelig beslutning eller senere ændringer af endeligt vedtagne beslutninger.
Byfornyelseslovens offentlighedsbestemmelser tilsigter, at de berørte  

 ejere og lejere i videst muligt omfang inddrages i såvel planlægningen som  

 gennemførelsen af byfornyelsen.
Den udvidede offentlighedsprocedure modsvares  

 også af, at loven giver mulighed for at yde økonomisk støtte til  

 beboermedvirken, jf. § 66, stk. 3, herunder også til beboerarbejde, der går  

 ud over de minimumskrav, der er fastsat i loven.
Staten refunderer sådanne  

 udgifter med 50 pct. § 66, stk. 3, er nærmere omtalt i indledningsafsnittet i  

 Boligstyrelsens cirkulære af 11. maj 1983 om byfornyelsesbeslutningers  

 indhold samt i cirkulære af 3. juli 1986 om offentlig støtte til byfornyelse  

 og boligforbedring m.v. afsnit II pkt. 2.7.1.20.
 Bestemmelserne om tilvejebringelse af byfornyelsesbeslutninger skal  

 endvidere ses i sammenhæng med lovens krav om, at kommunalbestyrelsen skal  

 sikre, at der foreligger det nødvendige plangrundlag i henhold til lov om  

 kommuneplanlægning, jf. lovens § 6. Se også dette cirkulæres afsnit 1.1.1.4,  

 1.1.1.5 og 1.2.1.
I forbindelse med udarbejdelsen af såvel § 9-redegørelse som det senere  

 forslag til byfornyelsesbeslutning må kommunen foretage en kortlægning og  

 registrering af de eksisterende forhold i det udpegede område samt evt.  

 foretage forskellige beregninger af konsekvenserne af en given indsats.
Som  

 redskab til brug for denne del af planlægningsvirksomheden er der udarbejdet  

 et edb-baseret informationssystem.
Dette system er nærmere beskrevet i  

 publikationen »Byfornyelse og boligforbedring,  

 beslutningsgrundlaget«, udgivet af Boligministeriet i november 1983.
1.1.1. Udarbejdelse af § 9-redegørelse.
Redegørelsens indhold.
Byfornyelseslovens § 9, stk. 1, fastsætter bestemmelser om en  

 offentlighedsfase på et tidligt tidspunkt i planlægningsforløbet.  

 Kommunalbestyrelsen skal, inden der udarbejdes forslag til  

 byfornyelsesbeslutning, offentliggøre en redegørelse for områdets  

 byfornyelses- og andre planmæssige problemer og fremlægge et udspil til  

 retningslinier for den kommende byfornyelse.
De berørte ejere og lejere i det  

 udpegede område skal således på et tidligt tidspunkt have orientering om  

 beslutningsgrundlaget samt have mulighed for at øve indflydelse, allerede  

 inden der foreligger et egentligt forslag til løsninger på områdets  

 problemer.
Formålet med redegørelsen efter § 9, stk. 1, er at sikre, at såvel  

 offentligheden som de direkte berørte får mulighed for tidligt at deltage i  

 beslutningsprocessen.
Dette formål afspejles i de indholdsmæssige krav til  

 den redegørelse, kommunalbestyrelsen skal udarbejde og offentliggøre.
Både  

 beskrivelsen af området og udspillet med hensyn til løsninger skal udformes  

 sådan, at ejere og lejere kan tage stilling til hovedsynspunkter, inden disse  

 udmøntes i en konkret byfornyelsesbeslutning.
Det betyder på den ene side, at  

 redegørelsen ikke bør have en sådan detaljeringsgrad, at der reelt er tale om  

 fremlæggelse af et færdigt beslutningsforslag.
På den anden side skal  

 redegørelsen kunne fremkalde en debat, der afklarer og afdækker synspunkter  

 og ønsker med hensyn til fremtidige forhold.
Kommunalbestyrelsens udspil må  

 derfor indeholde så klare bud på principper for en løsning af centrale  

 problemer i området, at der kan skabes en reel debat.
Der kan endvidere  

 foreligge bindende rammer for områdets fremtidige anvendelse og udvikling i  

 form af en kommuneplan eller andet plangrundlag.
Dette må fremgå af  

 redegørelsen.
 Redegørelsen skal som minimum indeholde:
- en almindelig karakteristik af området og bebyggelsen i dette - angivelse af de enkelte ejendommes byggemåde og indretning - beskrivelse af områdets byfornyelsesproblemer og andre  

 planlægningsmæssige problemer - oplysninger om principper for tilvejebringelse af erstatningsboliger - udkast til retningslinier, der kan danne grundlag for udarbejdelse af  

 forslag til beslutning - oplysning om mulighed for indsigelse og bemærkninger.
 Redegørelsen bør i videst muligt omfang være illustreret med et detaljeret  

 og let læseligt kortmateriale, jf. også afsnit 1.2.1 om udarbejdelse af  

 forslag til byfornyelsesbeslutning.
 1.1.1.1. Karakteristik af området og bebyggelsen i dette.
Der må foretages en klar afgrænsning af det område, der tænkes omfattet af  

 en byfornyelsesbeslutning, evt. illustreret ved hjælp af kort.
Områdets  

 nuværende udseende og anvendelse beskrives bredt: fordelingen på boliger,  

 erhverv og offentlig service, bebyggelsens alder, etageantal,  

 bebyggelsesprocent, friarealforhold, trafikforhold, befolkningsstruktur m.v.  

 Som grundlag for beskrivelsen af område og bebyggelse kan man med fordel  

 anvende det edb-baserede informationssystem for byfornyelse og  

 boligforbedring, hvortil der overføres oplysninger fra andre edb-systemer  

 såsom BBR og Det fælleskommunale Ejendomsdatasystem, CPR m.v., jf.  

 publikationen »Byfornyelse og boligforbedring,  

 beslutningsgrundlaget« udgivet af Boligministeriet, november 1983.
 1.1.1.2. De enkelte ejendommes byggemåde og indretning.
Beskrivelsen af de enkelte ejendommes byggemåde og indretning bør af  

 hensyn til overskueligheden ikke være for omfattende i den offentlige  

 redegørelse.
Teksten kan evt. udformes således, at der i selve redegørelsen  

 angives byggemåde og indretning for typiske ejendomme i området, mens den  

 egentlige beskrivelse af de enkelte ejendomme står i bilag eller i  

 oversigtsskema.
Der må i så fald henvises tydeligt hertil i selve teksten.
Efter § 9, stk. 1, 4. punktum skal de direkte berørte ejere og lejere i de  

 enkelte ejendomme for hver ejendoms vedkommende her ud over gøres bekendt med  

 det foreliggende registreringsmateriale.
Formålet hermed er, dels at gøre de  

 berørte bekendt med det fulde beslutningsgrundlag, dels at give ejere og  

 lejere mulighed for at gøre indsigelse imod evt. fejl og mangler i  

 registreringsmaterialet (BBR-oplysninger, materiale fra kommunens  

 byggesagsarkiv m.v.). Det registreringsmateriale, der sendes til ejere og  

 lejere, bør derfor være så detaljeret som muligt ud fra det materiale, der  

 foreligger på dette tidspunkt.
 1.1.1.3. Beskrivelse af områdets byfornyelsesproblemer.
 I beskrivelsen af områdets byfornyelsesproblemer indgår vurderinger af  

 bebyggelsens tilstand med hensyn til vedligeholdelse og boligstandard  

 (opvarmningsforhold, sanitære forhold m.v.). Beskrivelsen må sammenfattes i  

 en vurdering af behovet for bygningsmæssige indgreb.
Endvidere må behovet for eventuelle friarealforbedringer klarlægges.
Et  

 byfornyelsesområde vil normalt være karakteriseret ved at have problemer med  

 friarealer.
Problemernes karakter kan imidlertid variere og dermed også  

 omfanget og karakteren af mulige indgreb.
Der kan f.eks. være tale om  

 egentlig mangel på friarealer, eller der kan være tale om, at eksisterende  

 friarealer er uhensigtsmæssigt placeret eller dårligt udformet.
En beskrivelse af vedligeholdelsesproblemer og utidssvarende boligforhold  

 samt mangelfulde opholdsarealer må indgå som en del af enhver §  

 9-redegørelse.
Derimod kan der være stor variation med hensyn til omfanget af  

 øvrige problemer i området.
Der kan f.eks. være tale om trafikmæssig  

 belastning eller gener i form af støj og lugt fra eksisterende  

 erhvervsvirksomheder i området.
 1.1.1.4. Beskrivelse af planlægningsmæssige problemer.
I forbindelse med redegørelsen for byfornyelsesproblemerne må der også  

 redegøres for områdets planlægningsproblemer eksempelvis  

 institutionsforsyning, trafikforhold, bevaringsværdig bebyggelse m.v.  

 Hensigten hermed er, at der samtidig bør gives de berørte en samlet oversigt  

 over områdets fremtidige forhold.
Er der fastlagt rammer for områdets  

 udvikling i en kommuneplan, kan der henvises hertil i redegørelsen.
Det samme  

 gælder, hvis der er en lokalplan for området.
 Er det foreliggende plangrundlag utilstrækkeligt, således at dette skal  

 ændres eller reguleres i forhold til den forestående byfornyelse, må der  

 orienteres herom.
 Der bør endvidere orienteres om, at der senest samtidig med  

 byfornyelsesbeslutningen vil blive udarbejdet lokalplan for området, såfremt  

 det nødvendige plangrundlag i henhold til lov om kommuneplanlægning ikke  

 allerede foreligger.
 1.1.1.5. Udkast til retningslinier for den kommende byfornyelse.
Dette afsnit er redegørelsens centrale del.
Kommunalbestyrelsen skulle med  

 udgangspunkt i dette afsnit i væsentlig grad kunne få afklaret synspunkterne  

 på områdets fremtid.
Afsnittet kan med fordel bygges op omkring nogle  

 centrale debattemaer i forhold til områdets problemer.
Sådanne debattemaer  

 eller retningslinier kan f.eks. være:
- standarden for eventuelle boligforbedringer, minimum og maksimum - kriterier for eventuelle nedrivninger - bebyggelsestæthed - skal der ske lejlighedssammenlægninger - kan eksisterende erhvervsvirksomheder blive i området uden gener for  

 beboerne, eller må de flytte - boligantallet set i forhold til erhvervsfunktioner og områdets forsyning  

 med service - udformning af opholdsarealer - placering af ny bebyggelse.
 Der bør i tilknytning til de forskellige debattemaer eller udspil til  

 retningslinier og løsninger gives en uddybende beskrivelse af det  

 eksisterende plangrundlag, f.eks. allerede fastlagte bebyggelsesprocenter.
Udkastet til retningslinier bør normalt ikke udformes så detaljeret, at  

 det får karakter af en færdig plan for området.
Undtaget herfra er f.eks.  

 tilfælde, hvor byfornyelsens væsentligste indhold er udflytning af en  

 erhvervsvirksomhed fra et beboelsesområde.
På den anden side må udformningen  

 af forslaget til retningslinier ikke have en så abstrakt karakter, at det  

 vanskeliggør formålet med den efterfølgende debat, nemlig at afklare de  

 berørte ejeres og lejeres synspunkter om den forestående byfornyelse.
Der vil  

 derfor eventuelt kunne skitseres nogle alternative løsningsmodeller i form af  

 konkrete eksempler og økonomiske og huslejemæssige konsekvenser heraf.
 1.1.1.6. Oplysning om principper for tilvejebringelse af  

 erstatningsboliger.
Efter § 9, stk. 1, skal redegørelsen indeholde oplysning om de påtænkte  

 principper for tilvejebringelse af erstatningsboliger.
Det kan f.eks. være  

 oplysning om, hvilke typer lejligheder, der påregnes anvendt til genhusning  

 og oplysning om, hvorvidt genhusningen søges gennemført samlet ejendom for  

 ejendom, eller mere spredt, efterhånden som det bliver muligt at tilbyde de  

 enkelte beboere lejligheder, der svarer til deres ønsker og behov.
Tilrettelæggelsen af genhusningen (tilvejebringelsen af  

 erstatningsboliger) har stor betydning for beboere, der må fraflytte deres  

 bolig i forbindelse med byfornyelsen.
Beboerne vil gennem disse oplysninger  

 få mulighed for at fremsætte bemærkninger til principperne herfor, inden  

 kommunen udformer den redegørelse for de påtænkte principper for  

 tilvejebringelse af erstatningsboliger, der skal ledsage den vedtagne  

 byfornyelsesbeslutning, jf. § 7, stk. 5. Beboernes tilkendegivelser skal  

 således indgå i kommunens overvejelser, inden denne endelige redegørelse  

 udfærdiges.
 1.1.2. Redegørelsens offentliggørelse.
 De nærmere regler om offentliggørelse er fastsat i Boligstyrelsens  

 bekendtgørelse nr. 435 af 22. juni 1987 om offentlig orientering om  

 byfornyelses- eller boligforbedringsbeslutninger, forslag hertil samt §  

 9-redegørelse (bilag).
 Umiddelbart efter at kommunalbestyrelsen har udarbejdet redegørelsen efter  

 § 9, stk. 1, skal dette bekendtgøres i dagblade og/eller ugeaviser, der har  

 almindelig udbredelse i kommunen, eller på den måde, der er sædvanlig i  

 kommunen.
 Bekendtgørelsen skal indeholde:
 Ved beregningen af fristen skal der ses bort fra juli måned.
 1.1.3. Udsendelse til ejere og lejere.
Kommunalbestyrelsen skal udsende redegørelsen til ejere og lejere inden  

 for det pågældende område, jf. § 9, stk. 1, 2. punktum.
Den skriftlige  

 orientering til lejerne kan ske ved afgivelse til postvæsenet af adresseløse  

 forsendelser.
 Ejerne og lejerne skal for hvert enkelt ejendoms vedkommende endvidere  

 gøres bekendt med det foreliggende registreringsmateriale for ejendommen, jf.  

 afsnit 1.1.1.2.
 Orienteringen til ejere og lejere skal indeholde oplysning om, at der kan  

 fremsættes indsigelse mod og bemærkninger til materialet indenfor den frist,  

 kommunalbestyrelsen har fastsat.
 1.1.4. Debatperiode og beboermedvirken.
Efter lovens § 1, nr. 4, påhviler det kommunalbestyrelsen at medvirke til,  

 at ejere og lejere inddrages i planlægningen og gennemførelsen af  

 byfornyelsesbeslutninger.
Kommunalbestyrelsen kan med henblik på at fremme  

 beboerdeltagelsen og den offentlige diskussion beslutte at iværksætte og yde  

 bistand til forskellige beboerinitiativer og aktiviteter ud over et  

 almindeligt oplysningsarbejde i form af offentlige møder og udover et evt.  

 byfornyelsesselskabs oplysningsarbejde i form af f.eks. opgangsvise møder.
 Det kan f.eks. dreje sig om udarbejdelse af materiale ud over det, der  

 kræves ifølge § 9, indretning af lokalkontorer, beboerlokaler og støtte til  

 beboernes udarbejdelse af eventuelle alternative forslag til retningslinier,  

 jf. § 9, stk. 5, 4. punktum, dvs. primært støtte til beboernes egne  

 initiativer.
Kommunens udgifter ved en sådan bistand til beboermedvirken kan medregnes  

 som refusionsberettiget udgift, jf. § 66, stk. 3. Der henvises til afsnit  

 2.7.1.20, udgifter til beboermedvirken i Boligstyrelsens cirkulære af 3. juli  

 1986 om offentlig støtte til byfornyelse og boligforbedring m.v.
Det fremgår  

 bl.a. heraf, at forslag til hvilke foranstaltninger, der påtænkes udført,  

 indtil videre skal forlægges Boligstyrelsen inden udgifternes afholdelse.
 § 9-redegørelsen bør indeholde en orientering om, hvilke initiativer  

 kommunen vil tage med hensyn til beboermedvirken i debatperioden og om,  

 hvilke muligheder for støtte der er.
 1.1.5. Afvigelser fra den normale procedure.
Der vil rent undtagelsesvis kunne opstå den situaion, at en udarbejdet og  

 offentliggjort § 9-redegørelse viser sig ikke at være en dækkende beskrivelse  

 af det pågældende område på det tidspunkt, hvor der skal udarbejdes forslag  

 til byfornyelsesbeslutning.
Hvis der ligger en længere tidsperiode fra  

 redegøelsestidspunktet til forslagstidspunktet, kan der blive tale om, at  

 beslutningsgrundlaget i form af de faktiske oplysninger om bebyggelsen og  

 områdets problemer ikke længere er fyldestgørende.
Endvidere kan der være  

 sket en større udskiftning af beboere og ejere i området i den mellemliggende  

 periode.
Kommunalbestyrelsen må i en sådan situation overveje behovet for en  

 evt. fornyet offentliggørelse af en revideret redegørelse efter § 9, stk. 1.
 Eventuelle korrektioner til beskrivelsen af området og de enkelte  

 ejendomme, herunder korrektioner til det foreliggende registreringsmateriale,  

 som måtte være fremkommet i debatperioden, vil derimod normalt ikke have så  

 afgørende betydning, at det kan give anledning til fornyet offentliggørelse.  

 Sådanne korrektioner samt eventuelle ændringer med hensyn til kommunens  

 udkast til retningslinier for byfornyelsen som følge af imødekommelse af  

 indsigelser og bemærkninger, der er fremsat i offentlighedsperioden vil kunne  

 indgå ved udarbejdelsen af forslaget til beslutning.
 1.2. Forslag til byfornyelsesbeslutning.
 Efter afslutningen af den mindst 2 måneder lange offentlige debat om §  

 9-redegørelsen er den første fase af tilvejebringelsesproceduren til ende.
 Anden fase af tilvejebringelsesproceduren består i udarbejdelsen af  

 forslag til byfornyelsesbeslutning, kommunalbestyrelsens vedtagelse af  

 forslaget og en efterfølgende offentlighedsperiode.
 1.2.1. Udarbejdelse af forslag til byfornyelsesbeslutning.
Byfornyelseslovens § 6 forudsætter, at det nødvendige plangrundlag i  

 henhold til lov om kommuneplanlægning foreligger senest samtidig med  

 byfornyelsesbeslutningen.
Kommunalbestyrelsen skal sikre, at plangrundlaget  

 er tilstrækkeligt til at foretage en helhedsvurdering og koordineret  

 gennemførelse af de foranstaltninger, der er nødvendige for at gøre hele  

 området tidssvarende.
Det nødvendige plangrundlag vil normalt være en  

 lokalplan, jf.
Boligstyrelsens cirkulære af 11. maj 1983 om  

 byfornyelsesbeslutningers indhold.
 Såfremt det nødvendige plangrundlag ikke allerede foreligger, vil det  

 derfor være hensigtsmæssigt at udarbejde forslag til lokalplan for området  

 samtidig med udarbejdelsen af forslag til byfornyelsesbeslutning, således at  

 offentliggørelsen af de to forslag og den videre procedure frem til de  

 respektive vedtagelser i kommunalbestyrelsen kan forløbe parallelt.
 Boligstyrelsen og Byggeriets Udviklingsråd har ydet støtte til et  

 forsøgsprojekt, »Projekt Byfornyelsesplan, Herning«, hvor man har  

 gennemført en tidsmæssig og indholdsmæssig koordinering af  

 offentlighedsproceduren forud for lokalplan og byfornyelsesbeslutning i et  

 område i Herning.
 Forsøget er ved at være afsluttet, og der vil blive udarbejdet en  

 sammenfattende rapport og et resumee af forsøgsresultaterne fra BUR.
 En nærmere redegørelse for forholdet mellem byfornyelse og den fysiske  

 planlægning findes i Skaarup og Jespersens rapport »Byfornyelse og den  

 fysiske planlægning« fra december 1983, samt i Planstyrelsens rapport  

 »Samspillet mellem kommune- og lokalplanlægning« fra 1984.
 § 9-redegørelsen og den offentlige debat i forbindelse hermed danner  

 udgangspunkt for udarbejdelsen af forslag til byfornyelsesbeslutning.
Forslaget udarbejdes på grundlag af det registrerings- og planmateriale,  

 der har dannet baggrund for § 9-redegørelsen, evt. suppleret med yderligere  

 indsamlede oplysninger, der f.eks. er fremkommet under debatten eller som  

 følge af debatten.
De synspunkter, der er fremsat under debatten, indgår i  

 kommunens overvejelser i forbindelse med udarbejdelsen af forslaget.
En byfornyelsesbeslutning kan kun indeholde de foranstaltninger, der er  

 opregnet i lovens § 7. Dette gælder således også for forslaget til  

 byfornyelsesbeslutning.
Det drejer sig om bestemmelser om iværksættelse af:
- nedrivning helt eller delvis af bestående bebyggelse og tilpasning af  

 den resterende bebyggelse, - afhjælpning af ulemper for beboelsesejendomme fra bestående bebyggelse,  

 hvor afhjælpningen ikke kan påbydes efter anden lovgivning, - forbedring af beboelsesejendomme, der ikke opfylder normerne i § 3, - ombygning af erhverv til beboelse i ejendomme, der indeholder såvel  

 beboelse som erhverv, når særlige hensyn taler herfor, og såfremt  

 erhvervsdelen er af begrænset omfang og der ikke herved sker en forringelse  

 af områdets servicefunktioner, - forbedringer af ejendomme, der ikke indeholder beboelse.
Forbedringerne  

 kan sigte på at opfylde bestemmelserne i § 3, nr. 1-6, - foranstaltninger, der i øvrigt skal træffes for at gøre området eller  

 bebyggelsen tidssvarende, såsom a) tilvejebringelse af nødvendige  

 fællesarealer og fællesanlæg for flere ejendomme og b) sikring af  

 vedligeholdelse og drift af sådanne anlæg.
Forslaget til byfornyelsesbeslutning kan herudover indeholde bestemmelser  

 til opfyldelse af lokalplanbestemmelser om lejlighedssammenlægning, isolering  

 mod støj, afhjælpning af andre ulemper eller særlige kulturhistoriske krav  

 til udformningen af ombygnings- og forbedringsarbejder.
Forslaget kan også  

 indeholde bestemmelser til opfyldelse af lokalplanbestemmelser om de enkelte  

 bygningers anvendelse, når hensigten er at skaffe lokaler til  

 erhvervsvirksomheder, der kan varetage områdets forsyning med  

 servicefunktioner.
Forslaget kan endvidere rumme bestemmelser til opfyldelse  

 af krav, som kommunalbestyrelsen ifølge gældende planer eller anden  

 lovgivning har hjemmel til at forlange opfyldt.
Kommunalbestyrelsen skal angive, hvilke ejendomme eller dele af ejendomme,  

 det er nødvendigt for kommunalbestyrelsen at råde over til gennemførelse af  

 byfornyelsen.
Det skal ligeledes anføres, hvilke arbejder, der kan udføres  

 særskilt af den enkelte ejendoms ejer, samt endelig, hvilke arbejder, der kun  

 kan udføres for flere ejendomme under eet.
 I sidstnævnte tilfælde skal det præciseres, om arbejderne skal udføres af  

 kommunalbestyrelsen for ejernes regning, eller om de pågældende ejere selv  

 skal gennemføre disse arbejder.
 Det kan eventuelt være hensigtsmæssigt at bringe en opgørelse over  

 forventede omkostninger ved de enkelte foranstaltninger, ligesom der bør  

 oplyses om de forventede huslejestørrelser efter forbedringernes  

 gennemførelse.
Ligesom i den vedtagne byfornyelsesbeslutning skal kommunalbestyrelsen i  

 forslaget til beslutning angive en tidsfølge for gennemførelsen af de enkelte  

 foranstaltninger.
Tidsfølgen skal ikke nødvendigvis rumme præcise  

 tidsangivelser, men kan bestå i, at der angives en rækkefølge for  

 gennemførelsen af foranstaltningerne.
Endvidere skal forslaget være ledsaget  

 af dels en redegørelse for de påtænkte principper for tilvejebringelse af  

 erstatningsboliger, dels oplysninger om hvilke erhvervsvirksomheder, der  

 berøres af beslutningen og en redegørelse for, hvorledes problemerne i  

 forbindelse hermed tænkes løst.
 En nærmere gennemgang af reglerne om byfornyelsesbeslutningers indhold og  

 dermed af retningslinierne for indholdet af forslag til  

 byfornyelsesbeslutninger findes i Boligstyrelsens cirkulære af 11. maj 1983  

 om byfornyelsesbeslutningers indhold.
 Ovennævnte bestemmelser beskrives i byfornyelsesforslagets dokument-del,  

 idet det ejendom for ejendom anføres, hvilke ændringer, der skal foretages.  

 Som indledning til dokumentet beskrives området, der omfattes af forslaget,  

 ved angivelse af hvilke gader, matrikelnumre og husnumre, der indgår i  

 området.
Forslaget bør indeholde et tegningsmateriale, der muliggør et overblik  

 over forslagets konsekvenser.
Dette materiale kan f.eks. indeholde:
- et oversigtskort over eksisterende forhold (mål 1:500), - et oversigtskort der viser nedrivninger og ejendomme der skal rådes  

 over, samt hvilke ejendomme, der skal ombygges af private ejere, - et oversigtskort over fremtidige forhold, herunder indretning af fælles  

 friarealer, - eventuelt rumlige afbildninger af fremtidige forhold.
Det vil ofte være hensigtsmæssigt at forslaget til byfornyelsesbeslutning  

 indledes med en redegørelse for baggrunden for forslaget.
Heri beskrives  

 områdets problemer og formålet med byfornyelsen, ligesom det anføres,  

 indenfor hvilket tidsrum byfornyelsen tænkes gennemført.
Den forudgående  

 debat om § 9-redegørelsen refereres, og der gøres rede for  

 hovedsynspunkterne, og i hvilket omfang disse er indgået ved udarbejdelsen af  

 forslaget.
Der orienteres om forløbet af debatperioden i forbindelse med  

 forslaget, dvs. om afholdelse af møder, mulighed for yderligere oplysninger  

 og om frist for indsigelser og ændringsforslag samt om forventet tidspunkt  

 for endelig vedtagelse.
 Den indledende redegørelse kan evt. suppleres med en beskrivelse af  

 byfornyelsesforslagets målsætning med hensyn til niveauet for  

 boligforbedring, friarealforbedring, bebyggelsestæthed etc.
 1.2.2. Forslagets vedtagelse og offentliggørelse.
 Forslaget til byfornyelsesbeslutning skal vedtages af kommunalbestyrelsen  

 og herefter offentliggøres.
 Forslaget bekendtgøres umiddelbart efter kommunalbestyrelsens vedtagelse i  

 dagblade og/eller ugeaviser, der har almindelig udbredelse i kommunen eller  

 på den måde, der er sædvanlig i kommunen, jf. lovens § 9, stk. 10, og  

 bekendtgørelse nr. 435 af 22. juni 1987 om offentlig orientering om  

 byfornyelses- eller boligforbedringsbeslutninger, forslag hertil samt §  

 9-redegørelse (bilag).
 Bekendtgørelsen skal indeholde:
 Ved beregningen af den fastsatte frist ses bort fra juli måned.
Kommunalbestyrelsesmedlemmer, der i forbindelse med forslagets vedtagelse  

 har forlangt en mindretalsudtalelse tilført kommunalbestyrelsens  

 beslutningsprotokol, kan kræve, at den afvigende mening incl. en kort  

 begrundelse, udabejdet af mindretallet, tages med i offentliggørelsen af  

 forslaget.
I kommunalbestyrelsens bekendtgørelse af forslaget oplyses, at der  

 er afgivet mindretalsudtalelser, og af disse er fremlagt sammen med  

 forslaget, jf.
Boligstyrelsens bekendtgørelse nr. 435 af 22. juni 1987 om  

 offentlig orientering om byfornyelses- eller boligforbedringsbeslutninger,  

 forslag hertil samt § 9-redegørelse.
Hvis sammenslutninger af lejere eller ejere har fremsendt alternative  

 retningslinier til kommunalbestyrelsens udkast til retningslinier for  

 byfornyelsesbeslutning inden udløbet af fristen for indsigelser, jf. § 9,  

 stk. 2, skal disse alternative retningslinier tages med i  

 kommunalbestyrelsens offentliggørelse af forslaget, og det skal i  

 kommunalbestyrelsens bekendtgørelse af forslaget, oplyses, at der er  

 fremsendt alternative retningslinier, og at disse er fremlagt sammen med  

 forslaget, jf. ovenstående.
Med sammenslutninger af lejere eller ejere tænkes  

 på grundejerforeninger i området, karreesammenslutninger eller lignende.
 Kommunalbestyrelsen er derimod ikke forpligtet til at offentliggøre  

 enkeltpersoners synspunkter og alternative forslag.
 1.2.3. Udsendelse af forslaget til ejere og lejere.
Samtidig med offentliggørelsen skal kommunalbestyrelsen udsende forslaget  

 til de berørte ejere og lejere.
Forslaget skal være ledsaget af oplysninger  

 om reglerne for offentlig støtte til gennemførelse af beslutningen, reglerne  

 om erstatningsboliger og reglerne om økonomisk støtte til betaling af husleje  

 og boligindskud m.v.
Eventuelle mindretalsudtalelser fra  

 kommunalbestyrelsesmedlemmer vedrørende forslaget og alternative  

 retningslinier til § 9-redegørelsen udarbejdet af sammenslutninger af ejere  

 og lejere, jf. afsnit 1.2.2., sendes sammen med forslaget til de berørte  

 ejere og lejere.
Forslaget og de supplerende oplysninger kan omdeles til  

 lejerne af postvæsenet som adresseløs forsendelse.
Reglerne om offentlig støtte til finansiering af boligforbedring og  

 byfornyelse er fastsat i byfornyelseslovens kap.
VII og regler er uddybet i  

 Boligstyrelsens cirkulære af 3. juli 1986 om offentlig støtte til byfornyelse  

 og boligforbedring m.v.
 Bestemmelserne om erstatningsboliger er fastsat i byfornyelseslovens kap.  

 IV og er nærmere uddybet i Boligstyrelsens cirkulære af 26. november 1985 om  

 erstatningsboliger m.v.
Beboere vil kunne opnå økonomisk støtte til betaling af den forøgede  

 boligudgift m.v. efter reglerne i lov om individuel boligstøtte, kap. 5 og  

 11. Erhvervslejere eller erhvervsandelshavere kan opnå støtte til den  

 forøgede udgift efter byfornyelseslovens kap.
IV.
Bestemmelserne om godtgørelse af flytteudgifter m.v. findes i  

 byfornyelseslovens kap.
IV og vedrører både erhverv og beboelse.
 De nærmere regler er uddybet dels i Boligstyrelsens cirkulære af 30.  

 august 1982 om individuel boligstøtte dels i cirkulære af 26. november 1985  

 om erstatningsboliger m.v.
 Der kan stilles følgende informationsmateriale i form af pjecer udarbejdet  

 af Boligstyrelsen til rådighed for ejere og lejere:
 1. Offentlig støtte til byfornyelse og  

 boligforbedring.
 2. Erstatningsboliger, økonomisk støtte til højere  

 husleje.
 3. Samarbejde mellem ejere og lejere.
 4. Byfornyelse kort fortalt.
 1.2.4. Indsigelsesmuligheder.
Som det fremgår af afsnit 1.1.2. og 1.2.2., skal forslaget såvel ved  

 offentliggørelsen som ved udsendelsen til ejere og lejere være ledsaget af  

 oplysning om, at der kan fremsættes indsigelser og ændringsforslag til den  

 planlagte beslutning indenfor en frist, der fastsættes af  

 kommunalbestyrelsen.
Fristen skal være på minimum 2 måneder, idet der dog ved  

 beregning af fristen ses bort fra juli måned, jf. § 9, stk. 9.
 Også i denne debatperiode påhviler det kommunalbestyrelsen at sikre, at  

 ejere og lejere har mulighed for en reel inddragelse i planlægningen af  

 byfornyelsen som foreskrevet i byfornyelseslovens § 1.
 Der vil, som omtalt i afsnit 1.1. om § 9-redegørelsen, kunne opnås 50 pct.  

 statsrefusion af udgifter, der vedrører bistand til beboermedvirken i  

 debatperioden, jf. lovens § 66, stk. 3. Kommunalbestyrelsen bør under alle  

 omstændigheder arrangere et eller flere offentlige møder om  

 byfornyelsesforslaget.
 1.2.5. Ejeres krav på kommunens overtagelse af erhvervsejendomme.
 Såfremt forslaget indeholder bestemmelser om at kommunen skal råde over en  

 ejendom, der overvejende anvendes til erhvervsformål af ejendommens ejer, kan  

 denne forlange ejendommen overtaget af kommunen på tidspunktet for forslagets  

 offentliggørelse, jf. § 11, stk. 2 og afsnit 1.3.4.
 1.3. Endelig vedtagelse af byfornyelsesbeslutningen.
Efter udløbet af indsigelsesfristen kan kommunalbestyrelsen træffe  

 beslutning om byfornyelse, medmindre der rettidigt er fremkommet indsigelser  

 eller ændringsforslag.
Kommunalbestyrelsen må i så fald nøje overveje og tage  

 stilling til, hvorvidt de enkelte indsigelser eller ændringsforslag bør give  

 anledning til ændringer i forhold til forslaget.
I tilfælde af indsigelser  

 eller ændringsforslag kan kommunalbestyrelsen tidligst træffe beslutning  

 efter endnu 1 måneds forløb.
Hvis kommunalbestyrelsen ønsker at foretage ændringer i forslaget, som vil  

 få væsentlige konsekvenser for andre end de, der ved indsigelse eller  

 ændringsforslag har foranlediget ændringen foretaget, kan kommunalbestyrelsen  

 ikke træffe beslutning om byfornyelse, før de berørte er underrettet om  

 ændringen og har haft mulighed for at fremsætte bemærkninger inden en frist,  

 der fastsættes af kommunalbestyrelsen.
Det kan i denne forbindelse overvejes  

 at afholde et offentligt debatmøde om de planlagte ændringer.
Længden af  

 fristen for at fremsætte bemærkninger må fastsættes under hensyn til  

 situationen i hvert enkelt tilfælde afhængig af ændringernes omfang og  

 væsentlighed.
Såfremt ændringerne er så omfattende, at der reelt foreligger  

 et nyt forslag, skal kommunalbestyrelsen i henhold til § 9, stk. 7, foretage  

 fornyet offentliggørelse og udsendelse efter reglerne i § 9, stk. 3-6.  

 Bestemmelsen svarer til bestemmelsen i kommuneplanlovens § 27, stk. 2, om  

 fornyet offentliggørelse af lokalplanforslag.
 1.3.1. Byfornyelsesbeslutningens offentliggørelse.
 Beslutningen bekendtgøres umiddelbart efter kommunalbestyrelsens  

 vedtagelse i dagblade og/eller lokalaviser, der har almindelig udbredelse i  

 kommunen eller på den måde, der er sædvanlig i kommunen, jf. lovens § 10,  

 stk. 1, og bekendtgørelse nr. 435 af 22. juni 1987 om offentlig orientering  

 om byfornyelses- eller boligforbederingsbeslutninger, forslag hertil samt §  

 9-redegørelse (bilag).
 Bekendtgørelsen skal indeholde:
 1.3.2. Udsendelse af beslutningen til ejere og lejere.
Samtidig med bekendtgørelsen af byfornyelsesbeslutningen skal  

 kommunalbestyrelsen sende et eksemplar af beslutningen til ejerne og lejerne  

 i de ejendomme, der er omfattet af beslutningen.
Beslutningen skal være  

 ledsaget af oplysning om reglerne for offentlig støtte til gennemførelse af  

 beslutningen samt reglerne om erstatningsboliger og reglerne om økonomisk  

 støtte til betaling af husleje og boligindskud m.v.
Meddelelsen til lejerne  

 kan omdeles af postvæsenet som adresseløs forsendelse.
 Der skal således udsendes det samme oplysende materiale om reglerne som  

 ved offentliggørelsen af forslaget.
 Herudover skal kommunalbestyrelsen oplyse om klageadgangen til  

 byfornyelsesnævnet og klagefristen, jf. pkt. 1.3.6.
 1.3.3. Beslutningens tinglysning.
 Byfornyelsesbeslutningen skal tinglyses på de ejendomme, den omfatter, jf.  

 lovens § 10, stk. 3.
 Retsvirkningen af byfornyelsesbeslutningen knytter sig til den offentlige  

 bekendtgørelse af beslutningen, jf. § 12. Der henvises til afsnit 1.3.4.
 Det påhviler kommunalbestyrelsen at anmelde beslutningen til tinglysning.  

 Fremsendelse til tinglysning bør foretages umiddelbart efter  

 byfornyelsesbeslutningens vedtagelse.
 1.3.4. Retsvirkninger af offentlig bekendtgørelse.
Når byfornyelsesbeslutningen er bekendtgjort, må der i henhold til § 12,  

 ikke retligt eller faktisk etableres forhold, der strider imod beslutningen,  

 medmindre kommunalbestyrelsen giver tilladelse til det.
Baggrunden for  

 kommunalbestyrelsens dispensationsadgang er at åbne mulighed for, at der  

 eksempelvis kan udføres mindre reparationsarbejder på ejendomme, der ikke  

 skal nedrives umiddelbart efter at der er truffet beslutning om byfornyelse.
 For at sikre mulighed for optagelse af lån til gennemførelse af  

 forbedringer er der fra bekendtgørelsen af beslutningen forbud mod, at de  

 berørte ejendomme prioriteres yderligere eller omprioriteres, medmindre  

 kommunalbestyrelsen giver sin tilladelse, jf. lovens § 12, stk. 2.
 Dette forbud skal hindre, at de økonomiske forudsætninger, der lå til  

 grund for byfornyelsesbeslutningen forrykkes, således at den kommunale  

 lånegaranti efter lovens § 58 kan blive mere byrdefuld.
 Såfremt byfornyelsesbeslutningen indeholder bestemmelser om, at kommunen  

 skal råde over en ejendom med henblik på beslutningens gennemførelse, kan  

 ejeren i henhold til § 11, stk. 1, forlange ejendommen overtaget af kommunen  

 mod erstatning så snart bekendtgørelsen af beslutningen har fundet sted.
 Derimod gælder det for ejendomme, der overvejende anvendes til  

 erhvervsformål af ejendommens ejer, at ejeren kan forlange ejendommen  

 overtaget af kommunen allerede på tidspunktet for offentliggørelsen af  

 forslaget til byfornyelsesbeslutning, jf. § 11, stk. 2, og afsnit 1.2.5.
1.3.5. Iværksættelse og gennemførelse af beslutningen.
Indsendelse til  

 Boligstyrelsen.
 Kommunalbestyrelsen har i henhold til lovens § 1 ansvaret for  

 gennemførelse af byfornyelsesbeslutningen.
 Gennemførelsen foretages i overensstemmelse med den tidsfølge,  

 kommunalbestyrelsen i henhold til lovens § 7, stk. 4, har angivet i  

 byfornyelsesbeslutningen.
Kommunalbestyrelsen kan ikke iværksætte en byfornyelsesbeslutning,  

 medmindre den inden for de rammer for offentlig støtte, som tildeles kommunen  

 i henhold til lovens § 67, kan meddele tilsagn om ydelse af offentlig støtte  

 til arbejdernes gennemførelse, jf. § 8, stk. 2. Efter indberetning til  

 Boligstyrelsen kan kommunalbestyrelsen dog lade en byfornyelsesbeslutning  

 træde i kraft, såfremt kommunalbestyrelsen kan meddele tilsagn om kommunal  

 støtte efter reglerne i kap.
VII og § 52, stk. 3, jf. § 8, stk. 3.
 Tildeling af tilsagnsrammer til kommunen og finansieringsreglerne i øvrigt  

 er omtalt i Boligstyrelsens cirkulære af 3. juli 1986 om offentlig støtte til  

 byfornyelse og boligforbedring m.v.
 Beslutninger om byfornyelse indsendes i 2 eksemplarer til Boligstyrelsen  

 til orientering samtidig med at beslutningen bekendtgøres, jf.  

 Boligstyrelsens bekendtgørlse nr. 435 af 22. juni 1987 om offentlig  

 orientering om byfornyelses- eller boligforbedringsbeslutninger, forslag  

 hertil samt § 9-redegørelse (bilag).
 Indsendelsen af beslutningerne skal ske af hensyn til det generelle  

 opfølgningsarbejde i forhold til loven og med henblik på fremtidige  

 lovændringer.
 Hensigten med indberetningen er ikke, at denne skal fungere som  

 kontrolforanstaltning, idet det alene er de enkelte kommunalbestyrelsers  

 ansvar, at beslutningernes indhold og gennemførelse er i overensstemmelse med  

 loven.
 Med henblik på tilvejebringelse af et konkret erfaringsgrundlag vedrørende  

 byfornyelsesbeslutningernes omfang, art og prisniveau, vil en række  

 oplysninger om de enkelte beslutningers fysiske forhold skulle indgå i et  

 kommende administrativt edb-system for byfornyelses- og  

 boligforbedringsbeslutninger.
1.3.6. Indbringelse for byfornyelsesnævn.
Klageberettigede og  

 underretning.
Kommunalbestyrelsens beslutninger efter §§ 7, 7 a og 12-13 kan indbringes  

 for byfornyelsesnævnet, jf. § 24. Klageberettiget er ejeren eller mindst 1/4  

 af de lejere i ejendommen, der berøres af afgørelsen.
Kommunalbestyrelsen  

 skal underrette de klageberettigede om de beslutninger, der kan påklages.  

 Underretningen skal samtidig indeholde oplysning om klageadgang til  

 byfornyelsesnævnet og klagefrist.
 1.4. Senere ændringer af vedtagne beslutninger.
 Efter at byfornyelsesbeslutningen er vedtaget, kan der ved gennemførelse  

 af beslutningen vise sig behov for at foretage ændringer i forhold til  

 beslutningens oprindelige indhold eller behov for at gennemføre yderligere  

 foranstaltninger.
Der er ikke i loven fastsat nærmere bestemmelser om, hvilken procedure  

 kommunalbestyrelsen skal følge i forbindelse med sådanne senere ændringer.  

 Udgangspunktet må være, at ændringen skal gennemføres efter samme  

 procedureregler som den oprindelige byfornyelsesbeslutning i det omfang, det  

 er nødvendigt for at give de berørte samme mulighed for at øve indflydelse på  

 ændringen som på den oprindelige byfornyelsesbeslutning.
Den procedure, der  

 bør følges, afhænger af, om der er tale om en væsentlig ændring med betydning  

 for hele områdets beboere eller en mindre væsentlig ændring med betydning for  

 en enkelt ejendom og dennes eventuelle nærmeste beboere.
 På grundlag af de regler, der gælder for ændring af byfornyelsesforslag  

 (lovens § 9, stk. 7), kan der opstilles visse retningslinier.
Væsentlige ændringer kræver som hovedregel udarbejdelse og  

 offentliggørelse af forslag til tillægsbeslutning.
Meget omfattende ændringer  

 kan undtagelsesvis kræve ny offentliggørelse af § 9-redegørelse, medens  

 mindre ændringer kan gennemføres uden fornyet offentliggørelse.
1.4.1. Væsentlige ændringer.
Forslag til tillægsbeslutning og  

 offentliggørelse heraf.
 Ved væsentlige ændringer forstås ændringer, der ikke kun har betydning for  

 en enkelt ejendom, men for områdets eller en del af områdets fremtidige  

 anvendelse. Ændringerne kan dog i et sådant tilfælde ikke være i strid med de  

 tidligere fastlagte retningslinier for byfornyelsen af området.
 Ønsker kommunalbestyrelsen at foretage sådanne ændringer i en allerede  

 vedtaget beslutning, bør der udabejdes og offentliggøres et forslag til  

 tillægsbeslutning efter reglerne i § 7 og § 9, stk. 3-10. Der vil således kun  

 blive tale om een offentlighedsperiode.
Som eksempel på sådanne ændringer kan nævnes mindre ændringer i  

 nedrivningernes omfang.
Er der tale om ændringer til nedrivning af en given  

 ejendom eller en del af en ejendom som indeholder beboelse, bør ændringen  

 under alle omstændigheder medføre offentliggørelse af et forslag til  

 tillægsbeslutning.
Som et andet eksempel på en ændring, der kræver  

 offentliggørelse af et forslag til tillægsbeslutning, kan nævnes væsentlige  

 ændringer med hensyn til udformning og størrelse af friarealer.
 Umiddelbart efter vedtagelsen af et tillæg til en byfornyelsesbeslutning  

 skal kommunalbestyrelsen bekendtgøre beslutningen efter reglerne i § 10.
1.4.2. Ændrede forudsætninger.
Fornyet offentliggørelse efter §§ 9 og 10.
 De fysiske og økonomiske forudsætninger for byfornyelsen af et område kan  

 være så afgørende ændret på gennemførelsestidspunktet, at det undtagelsesvis  

 viser sig nødvendigt at foretage så omfattende ændringer i den vedtagne  

 beslutning, at den samlede beslutning herved vil komme til at stride mod de  

 tidligere fastlagte retningslinier.
Ønsker kommunalbestyrelsen at foretage så omfattende ændringer, bør der  

 foretages fornyet offentliggørelse af en § 9-redegørelse.
Giver eksempelvis  

 ændrede økonomiske forudsætninger anledning til, at kommunalbestyrelsen  

 ønsker at ændre beslutningen fra overvejende bevaring og istandsættelse af  

 bebyggelsen i området til overvejende at foretage nedrivninger af denne, må  

 dette betragtes som så væsentlig en ændring, at proceduren må starte forfra  

 med udarbejdelse af ny § 9-redegørelse.
Er der samtidig gået lang tid fra  

 vedtagelsen af beslutningen til behovet for ændringen er opstået, taler dette  

 yderligere for en gentagelse af den samlede procedure for tilvejebringelse af  

 byfornyelsesbeslutninger.
 1.4.3. Situationer, hvor der ikke kræves fornyet offentliggørelse.
Såfremt ændringen kun vedrører en enkelt ejendom eller bygning og ikke har  

 betydning for andre ejere og lejere i området, kan kommunalbestyrelsen  

 undlade en fornyet offentliggørelse.
Som eksempel herpå kan nævnes, at en  

 beboelsesejendom ønskes ombygget mere omfattende end det er fastsat i  

 byfornyelsesbeslutningn.
Undladelse af fornyet offentliggørelse forudsætter  

 dog samtidig, at den pågældende ejer og mindst halvdelen af ejendommens  

 eventuelle lejere ved samtykkeerklæring har erklæret sig indforstået med  

 ændringen og gennemførelsen af de foreslåede foranstaltninger.  

 Kommunalbestyrelsen må i den forbindelse orientere de berørte om den påtænkte  

 ændring samt fastsætte en passende frist, inden for hvilken der kan  

 fremsættes bemærkninger til de foreslåede ændringer.
 Kommunalbestyrelsen vil herefter kunne træffe endelig beslutning om  

 iværksættelse af de pågældende arbejder.
 Vedrører ændringen en enkelt ejendom, og har den samtidig betydning for en  

 enkelt eller ganske få umiddelbart nærliggende bygninger eller ejendomme, kan  

 kommunalbestyrelsen ligeledes træffe beslutning om ændringen uden fornyet  

 offentliggørelse under forudsætning af, at samtlige berørte har givet  

 samtykkeerklæring til den pågældende ændring.
 Med hensyn til orienteringen af de berørte og fastsættelse af en passende  

 frist for bemærkninger til de foreslåede ændringer gælder det ovenfor  

 anførte.
 Når kommunalbestyrelsen har truffet beslutning om den pågældende ændring,  

 skal dette bekendtgøres for de ejere og lejere, der er berørt af  

 beslutningen, jf. bestemmelserne i § 10, stk. 2. Kommunalbestyrelsen skal  

 endvidere lade beslutningen tinglyse på de berørte ejendomme.
 1.5. Nye bestemmelser om ombygning af erhverv til beboelse.
Ved den seneste lovrevision med lov nr. 246 af 6. juni 1985 er der med §  

 7, stk. 1, nr. 4, indført en bestemmelse, der giver mulighed for at ombygge  

 erhvervslokaler til boliger som led i en byfornyelsesbeslutning.
Bestemmelsen  

 finder tilsvarende anvendelse ved gennemførelse af  

 boligforbedringsbeslutninger efter lovens kap.
III.
Adgangen er begrænset til kun at omfatte ejendomme, der indeholder såvel  

 beboelse som erhverv, når særlige hensyn taler for det.
Anvendelsen  

 forudsætter endvidere, at erhvervsdelen er af begrænset omfang, og at der  

 ikke herved sker en forringelse af områdets servicefunktioner.
 1.5.1. Særlige hensyn.
De særlige hensyn, der kan tale for omdannelsen, kan eksempelvis være, at  

 en eksisterende erhvervsvirksomhed er til gene for beboerne.
Der kan også  

 være tale om, at en omdannelse giver mulighed for en bedre indretning og  

 tilpasning af eksisterende boliger.
Der kan endvidere foreligge en situation,  

 hvor det ikke længere er muligt at udnytte de pågældende erhvervslokaler til  

 erhvervsformål, men hvor ejendommen i øvrigt er bevaringsværdig.
Derimod bør hensynet til ejendommens økonomi alene ikke være begrundelsen  

 for kommunalbestyrelsens beslutning om omdannelse fra erhverv til beboelse.
I  

 tilfælde, hvor huslejen vil være lavere for erhverv end for beboelse, og  

 byfornyelsestabet således kan begrænses ved en omdannelse, bør dette ikke i  

 sig selv bevirke, at erhverv nedlægges.
 1.5.2. Begrænset adgang i øvrigt.
 Begrundelsen for en begrænsning af adgangen til at omdanne erhverv til  

 beboelse er dels, at man herved reducerer omkostningsniveauet for  

 ombygninger, dels at man herved undgår, at der over byfornyelsesmidlerne  

 gives omfattende støtte til nye boliger.
Anvendelsen af § 7, stk. 1, nr. 4, er endvidere betinget af, at der ikke  

 gennem omdannelsen sker en forringelse af områdets servicefunktioner.
Det må  

 derfor indgå i kommunalbestyrelsens overvejelser, om området indeholder  

 tilstrækkelige erhvervsfaciliteter.
Dette skal ses i sammenhæng med, at loven  

 i øvrigt indeholder bestemmelser, hvorefter kommunalbestyrelsen kan medvirke  

 til oprettelse eller bevaring af erhvervsvirksomheder, der tilgodeser  

 bydelens forsyning med servicefunktioner.
I henhold til lovens § 7, stk. 2, kan kommunalbestyrelsen kræve  

 lokalplanbestemmelser om bygningers anvendelse opfyldt med henblik på at  

 fremskaffe egnede lokaler til erhvervsvirksomheder med servicefunktioner for  

 området.
Der er således i byfornyelsesloven lagt vægt på hensynet til  

 eksisterende erhvervsvirksomheder i byfornyelsesområder, hvilket også  

 modsvares af andre bestemmelser i loven.
Lovens §§ 37 og 47 indeholder  

 bestemmelser om støtte til etablering af nye erhvervslokaler som erstatning  

 for gamle, såfremt en ejendom skal rømmes som følge af gennemførelsen af en  

 byfornyelsesbeslutning.
Kommunalbestyrelsen har ikke pligt til at anvise  

 erstatningslokaler til erhverv, men en byfornyelsesbeslutning skal være  

 ledsaget af oplysning om, hvilke erhvervsvirksomheder, der berøres af  

 beslutningen, hvilke problemer dette medfører, f.eks. med hensyn til  

 udflytning og behov for erstatningslokaler, samt hvorledes disse problemer  

 kan tænkes løst, jf. § 7, stk. 5. Se også cirkulære af 26. november 1985 om  

 erstatningsboliger m.v., afsnit 8.1.
Mulige foranstaltninger forud for  

 byfornyelsesbeslutninger 2.1. Anvendelse af § 7 a.
Efter den nu ophævede saneringslov var der mulighed for  

 kommunalbestyrelsen til forud for en sanering at ekspropriere ejendomme eller  

 dele heraf, såfremt det skete med henblik på nedrivning af bebyggelsen, dvs.  

 at foretage såkaldt forsanering.
Kommunalbestyrelsen kunne foretage  

 nedrivningerne umiddelbart efter ekspropriationen.
Bestemmelsen har været  

 brugt til at løse problemer, som ikke kunne afvente vedtagelsen og  

 gennemførelsen af en saneringsplan.
Byfornyelsesloven af 1983 (jf.  

 lovbekendtgørelse nr. 384 af 4. august 1983) indeholdt ikke en sådan adgang  

 til forlods foranstaltninger, men ved ændring af lov om byfornyelse og  

 boligforbedring (jf. lovbekendtgørelse nr. 342 af 10. juli 1985) er der i § 7  

 a indført bestemmelser, der giver kommunalbestyrelsen en vis begrænset  

 mulighed for at ekspropriere og nedrive bebyggelse mod erstatning forud for  

 en byfornyelsesbeslutning.
Her udover giver lovens § 74 adgang for  

 kommunalbestyrelsen til at påbyde kondemnerede bygninger nedrevet mod  

 erstatning.
 Anvendelsen af § 7 a forudsætter, at den pågældende bebyggelse er  

 beliggende i et byfornyelsesområde som angivet i lovens § 2, jf. § 7 a, stk.  

 1.
 Kommunalbestyrelsens adgang til at forlange afståelse af bygninger, grunde  

 eller rettigheder herover er endvidere betinget af følgende:
 2.1.1. Forholdet til bestemmelserne om kondemnering m.v. af sundheds-  

 eller brandfarlige boliger og opholdsrum.
Reglerne om nedrivning af kondemnabel bebyggelse i § 74 dækker i et vist  

 omfang behovet for at kunne løse umiddelbart påtrængende problemer med hensyn  

 til afhjælpning af sundheds- og brandfare. § 7 a retter sig mod at løse  

 problemer, hvor en bebyggelse ikke i sig selv er kondemnabel og derfor ikke  

 omfattet af §§ 73 og 74, men hvor bebyggelsens tilstedeværelse gør anden  

 bebyggelse i området kondemnabel.
Bebyggelsen kan eksmpelvis skabe  

 brandfarlige forhold for andre bygninger, eller et baghus, der ikke er  

 kondemnabelt, skygger så meget for et forhus, at forhuset derfor er  

 kondemnabelt.
Anvendelsen af § 7 a må på grundlag heraf formodes at blive meget  

 begrænset.
Problemerne med sundheds- og brandfarlige forhold i bygninger må  

 som hovedregel løses ved anvendelse af reglerne i lovens kap.
 Der henvises i øvrigt til Boligstyrelsens cirkulære af 2. juli 1986 om  

 afhjælpning af sundheds- og brandfarlige forhold i boliger og opholdsrum.
 2.1.2. Forholdet til en senere beslutning om byfornyelse efter § 7.
Ved anvendelsen af § 7 a må der lægges megen vægt på, at nedrivningen vil  

 medføre en umiddelbar forbedring af forholdene for de berørte beboere i  

 området.
De problemer, som den pågældende bebyggelse skaber i området, skal  

 således være så påtrængende, at deres løsning ikke kan afvente vedtagelsen og  

 gennemførelsen af en byfornyelsesbeslutning.
Anvendelsen af § 7 a forudsætter samtidig, at der er rimelig sikkerhed  

 for, at nedrivningen vil blive omfattet af en senere byfornyelsesbeslutning  

 for området.
Men såfremt der allerede er offentliggjort en redegørelse efter  

 § 9, stk. 1, eller et byfornyelsesforslag står umiddelbart foran sin  

 offentliggørelse eller evt. allerede er offentliggjort, må dette imidlertid  

 betyde tilbageholdenhed med hensyn til anvendelsen af § 7 a.
I sådanne  

 tilfælde vil anvendelsen kunne virke uheldigt ind i forhold til den  

 offentlige diskussion af de mulige løsninger på områdets problemer.
Den  

 pågældende nedrivning kan være afgørende for, hvilken samlet løsning for  

 området, der kunne tænkes gennemført, eksempelvis vil nedrivningen kunne gøre  

 bevarelsen af anden bebyggelse i områet uhensigtsmæssig.
 Med hensyn til forhold, der skaber egentlig fare for beboerne eller andre,  

 henvises til afsnit 2.2.4. om dispensation fra reglerne om forudgående  

 orientering af ejere og lejere samt til lovens § 5, stk. 3.
 2.2. Procedure for tilvejebringelse af beslutninger efter § 7 a.
 2.2.1. Forudgående orientering af ejere og lejere.
En nedrivning, der skal gennemføres forud for en egentlig  

 byfornyelsesbeslutning, har indgribende betydning for de berørte ejere og  

 lejere, og § 7 a, stk. 3-4 fastsætter derfor regler om en forudgående  

 offentlighedsfase.
De berørte skal have mulighed for at komme med  

 bemærkninger og derigennem mulighed for at påvirke kommunalbestyrelsens  

 beslutning.
 Ifølge § 7 a, stk. 3, skal kommunalbestyrelsen, inden der træffes  

 beslutning om afståelse efter stk. 1, orientere de ejere og lejere, der vil  

 blive berørt af den planlagte nedrivning.
Orienteringen om den påtænkte beslutning skal ledsages af oplysning om  

 reglerne for offentlig støtte til gennemførelse af beslutningen samt reglerne  

 om erstatningsboliger og økonomisk støtte til betalingen af husleje og  

 boligindskud m.v.
Meddelelsen herom til lejerne kan ske ved afgivelse til  

 postvæsenet af adresseløse forsendelser til omdeling.
 2.2.2. Indsigelsesmuligheder.
Ovenstående orientering og materiale skal endvidere indeholde oplysning  

 om, at der kan fremsættes indsigelser mod og ændringsforslag til den  

 planlagte beslutning indenfor en frist, der fastsættes af  

 kommunalbestyrelsen.
Fristen skal være på mindst 2 måneder.
 Ved beregningen af indsigelsesfristen ses bort fra juli måned. 2.2.3.  

 Vedtagelse af beslutningen.
 I § 7 a, stk. 5, fastsættes, at kommunalbestyrelsen tidligst kan træffe  

 beslutning om afståelse efter stk. 1, en måned efter udløbet af  

 indsigelsesfristen, såfremt der er fremsat indsigelse eller ændringsforslag  

 indenfor fristen.
 Ved beregning af fristen efter stk. 5 ses bort fra juli måned.
 2.2.4. Dispensation fra reglerne om forudgående orientering af ejere og  

 lejere, samt mulighed for kortere indsigelsesfrister.
 I tilfælde, hvor f.eks. sammenstyrtningsfare eller brandfare bevirker  

 nærliggende fare for beboerne i området eller andre, bør en nedrivning ikke  

 udsættes.
 Med henblik på sådanne tilfælde er det i § 7 a, stk. 7, fastsat, at  

 kommunalbestyrelsen kan undlade forudgående orientering af de berørte ejere  

 og lejere eller fastsætte kortere indsigelsesfrist og hurtigere vedtagelse af  

 beslutningen efter udløbet af indsigelsesfristen.
 2.3. Retsvirkninger af beslutninger efter § 7 a, stk. 1.
 Det fastsættes i § 7 a, stk. 2, at der på et areal, som er overtaget som  

 følge af en beslutning efter § 7 a, stk. 1, ikke må opføre ny bebyggelse,  

 inden der træffes en beslutning om byfornyelse, der omfatter ejendommen.
 2.4. Finansiering af foranstaltninger efter § 7 a, beslutningens  

 iværksættelse.
 Kommunens udgifter ved disse foranstaltninger finansieres efter lovens  

 sædvanlige finansieringsbestemmelser.
Kommunalbestyrelsen kan således ikke lade en beslutning efter § 7 a, stk.  

 1, træde i kraft, med mindre den indenfor sin ramme for offentlig støtte, jf.  

 § 8, stk. 2, kan meddele tilsagn om offentlig støtte til arbejdernes  

 gennemførelse efter reglerne i kap.
VII, jf. dog bestemmelserne i § 8, stk.  

 3, om iværksættelse af beslutninger med tilsagn om kommunal støtte.
Reglerne  

 om offentlig støtte er nærmere omtalt i Boligstyrelsens cirkulære af 3. juli  

 1986 om offentlig støtte til byfornyelse og boligforbedring m.v.
 2.5. Forbud mod iværksættelse af arbejder inden byfornyelsesbeslutning.
 Kommunalbestyrelsen kan i medfør af lovens § 12, stk. 3, inden den  

 offentlige bekendtgørelse af byfornyelsesbeslutningen, nedlægge forbud mod,  

 at der retligt eller faktisk etableres forhold, som kan hindres ved en  

 byfornyelsesbeslutning.
Hovedformålet med bestemmelsen er at hindre gennemførelse af  

 foranstaltninger, som f.eks. ombygninger, nedrivninger eller ændret  

 benyttelse af en ejendom, som må forventes at ville stride mod en senere  

 byfornyelsesbeslutning.
Efter Boligstyrelsens opfattelse må  

 kommunalbestyrelsen - ligesom ved et foreløbigt forbud efter saneringslovens  

 § 17 - tillige kunne nedlægge forbud mod, at en ejendom opdeles i  

 ejerlejligheder som følge af de heraf forventede investeringer i de enkelte  

 ejerlejligheder. (Om muligheden for at oprette ejerligheder i ejendomme  

 henvises til lov om ejerlejligheder, jf.
Boligministeriets lovbekendtgørelse  

 nr. 455 af 10. august 1982, som ændret ved lov nr. 298 af 4. juni 1986).
 Som eksempler på foranstaltninger, som kommunalbestyrelsen kan nedlægge  

 forbud mod, kan nævnes:
 Forbud kan nedlægges for et tidsrum af indtil 2 år og kan i særlige  

 tilfælde, med tilladelse fra byfornyelsesnævnet, forlænges med yderligere 1  

 år.
 Der er ikke i loven stillet krav om, at kommunalbestyrelsen på tidspunktet  

 for forbudets nedlæggelse eksempelvis skal have offentliggjort en redegørelse  

 efter § 9. Af lovens nævnte formål fremgår imidlertid, at der må kræves en  

 rimelig høj grad af sikkerhed for, at der inden for 2 år vedtages en  

 byfornyelsesbeslutning.
 Kommunalbestyrelsen lader forbudet tinglyse på ejendommen.
2.6. Indbringelse for byfornyelsesnævn.
Klageberettigede og underretning.
 Kommunalbestyrelsens beslutninger efter §§ 7 a og 12 kan indbringes for  

 byfornyelsesnævnet, jf. § 24 og afsnit 1.3.6.
 2.7. Nedrivninger i medfør af anden lovgivning.
 Tilladelse til nedrivning efter byggelovens § 16 og til nedlæggelse af  

 boliger efter boligreguleringslovens § 46 er ikke underlagt en  

 offentlighedsprocedure som angivet i byfornyelseslovens § 7 a, stk. 2-7. I de  

 tilfælde, hvor nedrivningen har sammenhæng med den senere byfornyelse, bør  

 kommunalbestyrelsen følge samme informationsprocedure som beskrevet ovenfor  

 ved beslutninger efter § 7 a.
Boligforbedringsbeslutninger 3.1. Lovgrundlag.
Reglerne om forbedring af utidssvarende boliger findes i kap.
III, §§  

 32-35 i lov om byfornyelse og boligforbedring, jf. lovbekendtgørelse nr. 342  

 af 10. juli 1985. Der henvises i øvrigt til Boligstyrelsens cirkulære af 30.  

 maj 1983 om boligforbedringer efter byfornyelseslovens kap.
III.  

 Ekstraordinær bevilling på 100 mill. kr. og i Boligstyrelsens cirkulære af  

 11. maj 1983 om byfornyelsesbeslutningers indhold.
Reglerne om tilvejebringelse af boligforbedringsbeslutninger (lovens § 33)  

 er ændret ved revisionen af byfornyelsesloven i 1985. Ændringen går navnlig  

 ud på, at kommunalbestyrelsen, før den træffer beslutning, skal offentliggøre  

 et forslag til boligforbedringsbeslutning m.v. og give de berørte lejlighed  

 til at fremsætte indsigelser indenfor en frist på mindst 2 måneder.
De  

 nærmere regler herom gennemgås i dette afsnit.
 3.2. Forslag til boligforbedringsbeslutning.
 3.2.1. Udarbejdelse af forslag til boligforbedringsbeslutning.
 Forslaget, der udarbejdes af kommunalbestyrelsen, skal indeholde  

 oplysninger om de foranstaltninger, der påtænkes gennemført for at bringe de  

 berørte ejendomme i rimelig tidssvarende stand, inden for de normer, der er  

 fastsat i lovens § 3. Disse normer er nærmere beskrevet i Boligstyrelsens  

 cirkulære af 11. maj 1983 om byfornyelsesbeslutningers indhold.
 Kommunalbestyrelsen skal ikke inden der udarbejdes forslag til  

 boligforbedringsbeslutning udsende en redegørelse svarende til den, der skal  

 forligge forud for forslag til byfornyelsesbeslutning, jf. lovens § 9, stk.  

 1.
 3.2.2. Offentlig orientering og meddelelse til berørte ejere og lejere.
 I lovens § 33, stk. 2, er foreskrevet en forudgående offentlighedsfase,  

 inden kommunalbestyrelsen kan træffe beslutning om boligforbedring.
Når kommunalbestyrelsen har udarbejdet forslag til  

 boligforbedringsbeslutning, skal den orientere offentligheden, jf.  

 Boligstyrelsens bekendtgørelse nr. 435 af 22. juni 1987 om offentlig  

 orientering om byfornyelses- eller boligforbedringsbeslutninger, forslag  

 hertil samt § 9-redegørelse.
Kommunalbestyrelsen skal også udsende forslaget  

 samt en skriftlig meddelelse til ejere og lejere i de berørte ejendomme.  

 Denne meddelelse skal indeholde en nærmere orientering om gældende  

 bestemmelser om offentlig støtte til boligforbedring, erstatningsboliger,  

 økonomisk støtte til betaling af husleje, boligindskud m.v. og om  

 foreliggende registreringsmateriale, jf. lovens § 33, stk. 2. Kravene til  

 dette materiale er nærmere beskrevet i afsnittet om byfornyelsesbeslutninger,  

 pkt. 1.1.1.2. og 1.2.3.
Meddelelsen skal endvidere oplyse om fristen for at komme med indsigelser  

 eller ændringsforslag.
Fristen fastsættes af kommunalbestyrelsen til mindst 2  

 måneder.
Ved fastsættelse af fristen ses bort fra juli måned jf. lovens § 9,  

 stk. 9.
 Meddelelsen kan ifølge lovens § 9, stk. 1, 3. pkt. gives til de berørte  

 lejere gennem adresseløse forsendelser omdelt af postvæsenet.
 3.2.3. Indsigelser, ændringsforslag og beslutning.
 Bestemmelserne om indsigelser findes i lovens § 33, stk. 3, og stk. 4. Der  

 er her omhandlet en indsigelsesadgang med den virkning, at  

 kommunalbestyrelsens mulighed for at træffe beslutning udskydes mindst en  

 måned, hvis der rettidigt er fremsat indsigelser eller ændringsforslag.  

 Hensigten er at give kommunalbestyrelsen lejlighed til at behandle  

 indsigelserne eller ændringsforslagene.
 3.3. Boligforbedringsbeslutningen.
 3.3.1. Bekendtgørelse af boligforbedringsbeslutninger, udsendelse til  

 ejere og lejere samt tinglysning.
 Når kommunalbestyrelsen har truffet beslutning om boligforbedring,  

 bekendtgøres og tinglyses denne efter samme regler som beslutninger om  

 byfornyelse, jf. lovens § 10 og afsnit 1.3.2., 1.3.3. samt 1.3.4. i dette  

 cirkulære.
 3.3.2. Retsvirkninger af offentlig bekendtgørelse.
 Her gælder samme regler som for byfornyelsesbeslutninger, jf. afsnit  

 1.3.6. i dette cirkulære.
 3.3.3. Boligforbedring af en enkelt ejendom.
Lovens § 33, stk. 1, giver mulighed for, at kommunalbestyrelsens  

 beslutning om boligforbedring kun omfatter en enkelt ejendom.
I disse  

 tilfælde gælder dog, at ejeren og (ved udlejningsejendomme) mindst halvdelen  

 af lejerne skal anmode kommunalbestyrelsen om at træffe beslutning om  

 boligforbedring.
Der forudsættes således frivillighed fra ejerens - og ved  

 udlejningsejendomme halvdelen af lejernes - side, for at § 33, stk. 1, kan  

 anvendes.
Dette har bl.a. medført, at en forudgående offentlighedsfase, som  

 kræves ved boligforbedring af flere ejendomme, er fundet unødvendig.
I  

 Boligstyrelsens bekendtgørelse nr. 341 af 2. juli 1985 om gennemførelse af  

 boligforbedringer efter lov om byfornyelse og boligforbedring er det i § 1  

 fastsat, at kommunalbestyrelsen kan fravige bestemmelserne i lovens § 33,  

 stk. 2-4, om offentliggørelse, udsendelse til de berørte og indsigelser,  

 såfremt boligforbedringsbeslutningen træffes for en enkelt ejendom i medfør  

 af § 33, stk. 1. Ligeledes kan lovens § 10, stk. 1, om offentlig  

 bekendtgørelse fraviges.
 Derimod opretholdes den individuelle bekendtgørelse for de berørte ejere  

 og lejere i medfør af lovens § 10, stk. 2.
 De retsvirkninger, der ellers efter lovens § 12 har relation til den  

 offentlige bekendtgørelse jf. afsnit 1.3.6. - må som følge heraf gælde fra  

 det tidspunkt, hvor ejerne og lejerne i de ejendomme, der er omfattet af  

 beslutningen, får tilsendt et eksemplar af boligforbedringsbeslutningen, jf.  

 § 10, stk. 2.
 3.3.4. Indbringelse for byfornyelsesnævn, klageberettigede og  

 underretning.
Kommunalbestyrelsens beslutning efter § 32, stk. 1, om boligforbedring i  

 et område og beslutning efter § 33, stk. 1, om forbedring af en enkelt  

 ejendom kan indbringes for byfornyelsesnævnet, jf. § 3 i Boligstyrelsens  

 bekendtgørelse nr. 341 af 2. juli 1985 om gennemførelse af boligforbedringer  

 efter lov om byfornyelse og boligforbedring.
Klageberettiget er ejeren eller  

 mindst 1/4 af lejerne i ejendomme, der berøres af afgørelsen.
Kommunalbestyrelsen skal underrette de klageberettigede om de  

 beslutninger, der kan påklages.
Underretningen skal samtidig indeholde  

 oplysning om klageadgang til byfornyelsesnævnet og klagefrist.
Boligstyrelsen, den 30. juni 1987 H.
E.
Rasmussen /Lisbeth Jordan Bekendtgørelse nr. 435 af 22. juni 1987 om offentlig orientering om  

 byfornyelses- eller boligforbedringsbeslutninger, forskag hertil samt §  

 9-redegørelse (Udelades her) Indholdsfortegnelse Indledning 1 Afsnit 1: Byfornyelsesbeslutninger 1 1.1. Generelt om byfornyelsesbeslutninger 1 1.1.1. Udarbejdelse af § 9-redegørelse, redegørelsens indhold 2 1.1.1.1. Karakteristik af området og bebyggelsen i dette 3 1.1.1.2. De enkelte ejendommes byggemåde og indretning 3 1.1.1.3. Beskrivelse af områdets byfornyelsesproblemer 3 1.1.1.4. Beskrivelse af planlægningsmæssige problemer 3 1.1.1.5. Udkast til retningslinier for den kommende byfornyelse 4 1.1.1.6. Oplysning om principper for tilvejebringelse af  

 erstatningsboliger 4 1.1.2. Redegørelsens offentliggørelse 4 1.1.3. Udsendelse til ejere og lejere 5 1.1.4. Debatperiode og beboermedvirken 5 1.1.5. Afvigelser fra den normale procedure 5 1.2. Forslag til byfornyelsesbeslutning 5 1.2.1. Udarbejdelse af forslag til byfornyelsesbeslutning 6 1.2.2. Forslagets vedtagelse og offentliggørelse 7 1.2.3. Udsendelse af forslaget til ejere og lejere 8 1.2.4. Indsigelsesmuligheder 8 1.2.5. Ejeres krav på kommunens overtagelse af erhvervsejendomme 9 1.3. Endelig vedtagelse af byfornyelsesbeslutningen 9 1.3.1. Byfornyelsesbeslutningens offentliggørelse 9 1.3.2. Udsendelse af beslutningen til ejere og lejere 9 1.3.3. Beslutningens tinglysning 10 1.3.4. Retsvirkninger af offentlig bekendtgørelse 10 1.3.5. Iværksættelse og gennemførelse af beslutningen.
Indsendelse til  

 Boligstyrelsen 10 1.3.6. Indbringelse for byfornyelsesnævn.
Klageberettigede og underretning  

 11 1.4. Senere ændringer af vedtagne beslutninger 11 1.4.1. Væsentlige ændringer.
Forslag til tillægsbeslutning og  

 offentliggørelse heraf 11 1.4.2. Ændrede forudsætninger.
Fornyet offentliggørelse efter §§ 9 og 10  

 11 1.4.3. Situationer, hvor der ikke kræves fornyet offentliggørelse 12 1.5. Nye bestemmelser om ombygning af erhverv til beboelse 12 1.5.1. Særlige hensyn 12 1.5.2. Begrænset adgang i øvrigt 12 Afsnit 2: Mulige foranstaltninger forud for byfornyelsesbeslutninger 13 2.1. Anvendelse af § 7 a 13 2.1.1. Forholdet til bestemmelserne om kondemnering m.v. af sundheds eller brandfarlige boliger og opholdsrum 13 2.1.2. Forholdet til en senere beslutning om byfornyelse efter § 7 14 2.2. Procedure for tilvejebringelse af beslutninger efter § 7 a 14 2.2.1. Forudgående orientering af ejere og lejere 14 2.2.2. Indsigelsesmuligheder 14 2.2.3. Vedtagelse af beslutningen 14 2.2.4. Dispensation fra reglerne om forudgående orientering af ejere og  

 lejere, samt mulighed for kortere indsigelsesfrister 14 2.3. Retsvirkninger af beslutninger efter § 7 a, stk. 1 14 2.4. Finansiering af foranstaltninger efter § 7 a, beslutningens  

 iværksættelse 15 2.5. Forbud mod iværksættelse af arbejder inden byfornyelsesbeslutning 15 2.6. Indbringelse for byfornyelsesnævn.
Klageberettigede og underrening 15 2.7. Nedrivninger i medfør af anden lovgivning 15 Afsnit 3: Boligforbedringsbeslutninger 15 3.1. Lovgrundlag 15 3.2. Forslag til boligforbedringsbeslutning 16 3.2.1. Udarbejdelse af forslag til boligforbedringsbeslutning 16 3.2.2. Offentlig orientering og meddelelse til berørte ejere og lejere 16 3.2.3. Indsigelser, ændringsforslag og beslutning 16 3.3. Boligforbedringsbeslutningen 16 3.3.1. Bekendtgørelse af boligforbedringsbeslutninger, udsendelse til ejere og lejere samt tinglysning 16 3.3.2. Retsvirkninger af offentlig bekendtgørelse 16 3.3.3. Boligforbedring af en enkelt ejendom 16 3.3.4. Indbringelse for byfornyelsesnævn, klageberettigede og underretning  

 17 Bilag:
 Boligstyrelsens bekendtgørelse nr. 435 af 22. juni 1987 om offentlig  

 orientering om byfornyelses- eller boligforbedringsbeslutninger, forslag  

 hertil samt § 9-redegørelse.
