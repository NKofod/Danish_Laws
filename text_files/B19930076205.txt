 I medfør af § 5, stk. 2 i lov nr. 202 af 28. maj 1975 om registrerede  

 arkitekter som ændret ved lov nr. 932 af 19. december 1986, fastsættes:
§ 1.  For optagelse i arkitektregistret og udlevering  

 af et bevis for den stedfundne registrering betales en afgift til  

 Boligministeriet.
Afgiften er den 1. januar 1993 fastsat til 1200 kr.
Stk. 2.  For efterfølgende år reguleres afgiften hver  

 den 1. januar efter Danmarks Statistiks nettoprisindeks, jfr.  

 Økonomiministeriets lovbekendtgørelse nr. 529 af 7.10.1990 om beregning af et  

 nettoprisindeks.
Reguleringen sker på grundlag af den årlige procentvise  

 ændring i nettoprisindekset, beregnet ud fra indekset for november måned.
§ 2.  Afgiften forfalder til betaling, når beviset for  

 den stedfundne registrering udleveres.
Bygge- og Boligstyrelsen kan  

 tilbageholde registreringsbeviset indtil afgiften er betalt.
 § 3.  Bekendtgørelsen træder i kraft den 1. oktober  

 1993.
