(Til civilforsvarsstyrelsen og samtlige  

 udskrivningskredse) Efter forhandling med forsvarsministeriet og udenrigsministeriet skal man  

 udtale følgende:
 1. Værnepligtige, der ønsker at opfylde værnepligten  

 ved udførelse af bistandsarbejde i udviklingslande, skal søge om tilladelse  

 hertil i medfør af § 1 i lov nr. 272 af 4. juni 1970 om værnepligtens  

 opfyldelse ved bistandsarbejde i udviklingslande  

 (»u-landsværnepligtsloven«).
2. Tilladelse til at aftjene bistandsarbejde i et  

 udviklingsland, der meddeles af 1. udskivningskreds - styrelsen for civil  

 værnepligt, forudsætter, at den værnepligtige af Mellemfolkeligt Samvirke er  

 erklæret for egnet til at udføre bistandsarbejde, som det må forventes, at  

 der i en nærmere fremtid vil blive behov for i udviklingslande.
Den af  

 Mellemfolkeligt Samvirke foretagne bedømmelse af ansøgerens egnethed kan  

 indbringes for udenrigsministeren inden en uge efter, at afgørelsen er  

 meddelt den værnepligtige.
3. Såfremt Mellemfolkeligt Samvirke på tidspunktet for  

 behandlingen af ansøgningen ikke anser ansøgeren for egnet til bedømmelse, og  

 han ikke INDEN 14 DAGE EFTER, AT AFGØRELSEN ER MEDDELT HAM, overfor  

 Mellemfolkeligt Samvirke meddeler, at han tilbagekalder sin ansøgning,  

 meddeles der ham i medfør af bestemmelsen i u-landsværnepligtslovens § 2,  

 stk. 3, udsættelse med aftjening af værnepligt, såfremt beredskabsmæssige  

 hensyn ikke taler herimod.
Sådan udsættelse kan dog højst gives i et  

 tidspunkt af 14 måneder, regnet fra det tidspunkt, hvor det konstateres, at  

 den pågældende endnu ikke er egnet til bedømmelse.
 4. Værnepligtige, der ønsker at opfylde værnepligten  

 ved udførelse af bistandsarbejde i udviklingslande, bør, forinden ansøgning  

 herom fremsendes til Mellemfolkeligt Samvirke, udnytte den normale mulighed  

 for udsættelse med aftjening af værnepligt med henblik på afslutning af  

 uddannelse, idet Mellemfolkeligt Samvirke lægger vægt på, at bedømmelsen af  

 de værnepligtige først sker, når de værnepligtige har afsluttet deres  

 uddannelse.
5. Sålænge der IKKE er meddelt værnepligtige  

 tilladelse efter u-landsværnepligtslovens § 1 ellr er givet dem udsættelse  

 efter ulandsværnepligtslovens § 2, stk. 3, og efter at en i medfør af  

 u-landsværnepligtslovens § 1 meddelt tilladelse er bortfaldet, gælder de i  

 lov om værnepligt, jfr. lovbekendtgørelse nr. 15 af 20. januar 1970  

 indeholdte regler om udsættelse, jfr. denne lovs § 12, stk. 2, om udsættelse  

 med session, og §§ 26 og 27 om udsættelse med aftjening af værnepligt.
Man  

 henviser i denne forbindelse til indenrigsministeriets vejledning af 26.  

 april 1967 for udskrivningskredsene om behandlingen af andragender om  

 udsættelse samt til indenrigsministeriets bekendtgørelse nr. 421 af 19.  

 december 1968 om udsættelse m.v. til værnepligtige med sessionsmøde og med  

 indkaldelse.
 6. De i loven om værnepligt indeholdte bestemmelser om  

 adgang til at opnå udsættelse med aftjening af værnepligt finder ikke  

 anvendelse for så vidt angår værnepligtige, hvem der ER meddelt tilladelse i  

 medfør af ulandsværnepligtslovens § 1.
7. Et ønske om senere at opfylde værnepligten ved  

 udførelse af bistandsarbejde i udviklingslande kan efter  

 indenrigsministeriets opfattelse ikke i SIG SELV danne grundlag for  

 udsættelse i medfør af loven om værnepligt.
Ansøgeren må henvises til at  

 rette henvendelse til Mellemfolkeligt Samvirke.
8. En tilladelse efter § 1 i u-landsværnepligtsloven  

 bortfalder i henhold til lovens § 3, stk. 1, såfremt påbegyndelsen af  

 forudgående uddannelse eller udsendelse til bistandsarbejde ikke har fundet  

 sted inden 1 år efter udløbet af det halvår, hvori tilladelse er meddelt,  

 eller såfremt den værnepligtige er udeblevet fra indkaldelse til uddannelse  

 eller fra indkaldelse til udsendelse til bistandsarbejde.
Tilladelsen  

 bortfalder endvidere, såfremt uddannelsen afbrydes. 1. udskrivningskreds -  

 styrelsen for civil værnepligt kan dog efter ansøgning bestemme, at  

 tilladelsen ikke bortfalder.
Den af udskrivningskredsen trufne afgørelse kan  

 indbringes for indenrigsministeriet inden en uge efter, at afgørelsen er  

 meddelt den værnepligtige.
 9. Der er mellem udenrigsministeriet,  

 forsvarsministeriet og indenrigsministeriet opnået enighed om, at den i  

 u-landsværnepligtslovens § 3, stk. 1, omhandlede frist for bortfald af  

 tilladelse til opfyldelse af værnepligten ved bistandsarbejde i  

 udviklingslande i medfør af stk. 2 i samme lovbestemmelse vil kunne forlænges  

 i følgende tilfælde:
 1o Ved hustruens graviditet og nedkomst, i hvilken forbindelse hensyn  

 blandt andet tages til, at et barn skal være ca. 1 år, inden forældrene  

 eventuelt medtager det til ulandet.
 2o Såfremt fristforlængelsen vil være af afgørende betydning for den  

 værnepligtiges eller hans pårørendes velfærd.
 3o Såfremt den værnepligtige på grund af sygdom eller tilskadekomst  

 forhindres i at rejse eller påbegynde forudgående uddannelse inden fristens  

 udløb.
 10.a) Fristforlængelse i de under punkt 9, 1o-3o nævnte tilfælde kan højst  

 gives for et år, og en værnepligtig kan kun opnå fristforlængelse en gang.
 INDENRIGSMINISTERIET, DEN 29. APRIL  

 1974.
 P.M.V.
 Zeuthen.
 /Louis Heegaard.
