 INDHOLD 1. Om Politivedtægter.
 1.) For enhver af Landets Kjøbstæder samt for Frederiksberg,  

 Frederiksværk, Marsttal, Løgstør, Nørresundby og Silkeborg skal der inden  

 1ste Januar 1872 være udfærdiget en Politivedtægt.
 2.) I Politivedtægten optages de Bestemmelser, der efter de stedlige  

 Forhold maa anses fornødne:
a. angaaende Ordenspolitiet (vedrørende Iagttagelse af Orden og  

 Velanstændighed paa offentlig Gade, Vei eller Plads, Torvehandelen og anden  

 Erhvervsmaade, der benyttes paa fornævnte Steder, Forebyggelse af Ulemper og  

 Hindringer for Færdselen samt af Fare under den offentlige Færdsel, Fredning  

 af offentlige Indretninger, Opretholdelse af Orden paa offentlige  

 Beværtnings- og Forlystelsessteder og Forskrifter med Hensyn til offentlige  

 Forestillinger m.m.), b. angaaende Ordningen af Politikorpser for Ildebrands- og andre  

 overordentlige Tilfælde, enten ved det til at yde Tjeneste i Politikorpset  

 hidtil forpligtede Mandskab eller, efter Kommunalbestyrelsens Bestemmelse,  

 ved særlig dertil leiet Mandskab,...
 d. forsaavidt som fornødne Bestemmelser i saa Henseende ikke findes i en  

 Sundhedsvedtægt for Stedet, angaaende den offentlige Renlighed.
3.) Udkast til Vedtægten udarbeides efter den af Justitsministeren givne  

 Anvisning af Amtmanden, som indhenter Betænkning over samme fra vedkommende  

 Kommunalbestyrelse, i hvis Behandling af Sagen Politimesteren deltager, dog,  

 saafremt han ikke er Medlem af Kommunalbestyrelsen, uden Stemme.
Vedtægten  

 skal indeholde Regler for, af hvilken Kasse de Udgifter til Politivæsenet  

 blive at udrede, som de forskjellige optagne Bestemmelser medføre.
I  

 Vedtægten kan ikke optages nogen Bestemmelse, vedkommende det i § 2 under  

 Litra a og b Omhandlede, der skal medføre Udgift for Kommunens Kasse, naar  

 Kommunalbestyrelsen erklærer sig derimod; ei heller kan optages nogen  

 Bestemmelse, vedkommende det i § 2 under Litra (c og) d Omhandlede, naar  

 Kommunalbestyrelsen har erklæret sig derimod.
Med de Bemærkninger, hvortil  

 Amtmanden maatte finde Anledning, indstiller han sagen til Justitsministeren,  

 efter hvis Bestemmelse Vedtægten udfærdiges af Amtmanden.
 Den trykkes paa Kommunens Bekostning og bringes til almindelig Kundskab  

 overensstemmende med de Forskrifter, som i saa Henseende meddeles af  

 Justitsministeren.
 Forandringer i Vedtægten tilveiebringes og offentliggjøres paa samme Maade  

 som den oprindelige Vedtægt.
 6.) Forseelser imod Vedtægterne straffes med Bøder.
 Dersom den af et Barn begaaede Forseelse maa tilskrives Mangel paa  

 behørigt Tilsyn af Forældre eller Andre, der træde Barnet i Forældres Sted,  

 ville disse og ikke Barnet være at straffe for Forseelsen....
Naar nogen undlader, hvad der ifølge Vedtægterne paahviler ham, kan  

 Politimesteren foranstalte det udført eller træffe fornøden Foranstaltning  

 til for forhindre, at Forsømmelsen afstedkommer Skade.
Omkostningerne herved  

 blive ligesom de Omkostninger, der foranlediges ved Foranstaltninger, som af  

 Politiet træffes for at forhindre forestaaende eller standse endnu ikke  

 fuldførte Handlinger, der ved Vedtægterne ere forbudne, at udrede af den  

 Skyldige eller, forsaavidt han ikke dertil er istand, og ingen anden  

 offentlig Kasse af særegne grunde maa anses subsidiært forpligtet af  

 Politikassen.
II.
Almindelige Bestemmelser om Politiets Rettigheder og Pligter.
7.) Med Hennsyn til midlertidige Foranstaltninger, som Politimesteren i  

 overordentlige Tilfælde anser nødvendige for at forebygge Forstyrrelse af den  

 offentlige Orden, Fred og Sikkerhed, afværge overhængende Ulykkestilfælde  

 eller deslige, kan han enten selv træffe saadanne eller ved offentlige  

 Bekjendtgørelser give de fornøden Paalæg eller Forbud.
Slige Foranstaltninger  

 skulle uopholdelig meddeles Amtmanden, der kan paabyde deres Ophævelse og  

 skulle derhos, dersom de medføre uforudsete Udgifter for By- eller  

 Amtskommunens Kasse, strax bringes til Kommunalbestyrelsens eller Amtsraadets  

 Kundskab.
Overtrædelser af de af Politimesteren udstedte Bekjendtgjørelser  

 straffes med Bøder.
9.) Ligeledes maa Politiet med Magt skaffe sig Adgang til et Hus, naar der  

 er skjellig Grund til at antage, at en Forbrydelse begaas sammesteds, eller  

 naar der i et i samme værende offentligt Beværtningssted finder Støi og  

 Uorden Sted til Forstyrrelse for Husets øvrige Beboere eller de  

 Omkringboende.
Dog maa Magts Anvendelse kun finde Sted, efterat Vedkommende  

 med Angivelse af, hvem han er og hvad der er hans Ærinde, samt, forsavidt han  

 ikke er i Uniform, med Forevisning af Politiskilt eller Polititegn forgjæves  

 har forlangt sig indladt.
 10.) Naar Opløb finder Sted, maa Politiet med Magt adskille Mængden, dog  

 først efterat de Tilstedeværende tre Gange i Kongens og Lovens Navn forgjæves  

 ere opfordrede til at adskilles.
Ved offentlige Forsamlinger under aaben Himmel skal Politiet yde sin  

 Bistand til at opretholde Orden.
Opstaar der Uorden, som udarter til voldelig  

 Adfærd, kan Politiet fordre Forsamlingen hævet; efterkommes ikke denne  

 Fordring, kan Politiet selv erklære Forsamlingen for hævet og indskrider da  

 som ved Opløb.
Ved andre offentlige Forsamlinger kan Politiet efter Anmodning af  

 Forsamlingens Leder yde sin Bistand til Ordenens Overholdelse og paa hans  

 Begjæring eller, naar der opstaar Ufred eller Slagsmaal, anholde eller med  

 Magt fjerne Fredsforstyrrerne. 11.) I de foregaaende Paragraph omhandlede  

 Tilfælde skal, efterat de der foreskrevne Opfordringer til at adskilles ere  

 skete, enhver Tilstedeværende, der af Politimesteren eller hans autoriserede  

 Fuldmægtig dertil særlig opfordres, være forpligtet til at yde Politiet den  

 Bistand, der staar i hans Magt, til Gjenoprettelse af Orden og Rolighed.
Den,  

 der uden gyldig Grund undlader at efterkomme en saaledes til ham rettet  

 Opfordring, straffes med Bøder.
12.) (Jfr.
Retsplejelovens § 116, sidste Stk.) Enhver, som er ansat ved  

 Politiet, skal stedse i sin Færd imod Folk, med hvem han i sin Tjeneste  

 kommer i Berøring, undgaa al Uhøflighed samt vise Besindighed og Maadehold.
IV.
Om Politiudgifter, Lovens Træden i Kraft m.v.
 17.) Denne Lov, der ikke gjælder for Færøerne, træder i Kraft den 1ste  

 April 1871.
