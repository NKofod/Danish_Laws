 Med undervisningsministeriets cirkulæreskrivelse af 9. februar 1988  

 udsendtes aftale om fotokopiering ved folkeskoler, gymnasieskoler og HF.
 Hertil slutter sig senere udsendte ændringer (tillægsaftaler) af 21. juni  

 1989 og 21. august 1990.
Disse aftaler om fotokopiering er nu alle afløst af en samlet ny aftale af  

 8. juli 1991 om fotokopiering m.v. ved folkeskoler, gymnasieskoler m.fl. med  

 protokollat og beregningsaftale.
Den nye aftale træder i kraft d. 1 august  

 1991.
De væsentligste ændringer vedrører betalingsordningen.
Den i skoleåret  

 1990-91 gældende kopisidepris på 16 øre fortsætter frem til 1. januar 1992,  

 hvorefter den for kalenderåret 1992 forhøjes til 17 øre og for kalenderåret  

 1993 til 17 1/2 øre.
Fra 1. januar 1994 pristalsreguleres sidstnævnte sats.
Endvidere afregnes og betales nu pr. kalenderår og ikke som hidtil pr.  

 skoleår.
Rapporteringen vil dog fortsat ske på grundlag af skoleåret.
 Andelen af ophavsretligt beskyttet materiale i procent  

 (»beskyttelsesprocenten«) af den samlede kopiering er fastsat  

 således:
 For friskoler og private grundskoler uden overbygning (op til og med 7.  

 klassetrin) : 27%.
 For alle andre friskoler og private grundskoler samt efterskoler: 34%.
 Forsåvidt angår friskoler og private grundskoler skal det samtidig  

 meddeles, at nedennævnte skoler er udpeget som rapporterende for skoleåret  

 1991-92 til Copy-Dan, kopisektionen, Ryesgade 53 B, 2100 Ø:
Carolineskolen, FLy Friskole, Friskolen i Esbønderup, Gudenåskolen,  

 Hedegård Friskole, Herfølge Privatskole, Kassebølle Friskole, Midtlollands  

 Friskole, M.
Mørks skole, Rudolf Steiner skolen, Samid skole, Sct.
Petri  

 skole, Sønder Vium Friskole, Struer Friskole, Tolstrup-Stenum Friskole, Vor  

 Frue Skole, Østermarken Privatskole, Ådalens privatskole, Årby Friskole.
