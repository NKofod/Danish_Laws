 Ved kgl. resolution af 7. maj 1966 har Danmark ratificeret  

 den i København den 10. marts 1966 undertegnede overenskomst mellem Danmark  

 og Italien til undgåelse af dobbeltbeskatning og forhin dring af  

 beskatningsunddragelse for så vidt angår indkomstskat og formueskat.  

 Overenskomsten har følgende ordlyd:
 OVERENSKOMST MELLEM DANMARK OG ITALIEN TIL UNDGÅELSE AF DOBBELTBESKATNING  

 OG FORHINDRING AF BESKATNINGSUNDDRAGELSE FOR SÅ VIDT ANGÅR INDKOMSTSKAT OG  

 FORMUESKAT.
 Regeringen i Kongeriget Danmark og regeringen i Italien, der ønsker at  

 afslutte en overenskomst til undgåelse af dobbeltbeskatning og forhindring af  

 beskatningsunddragelse for så vidt angår indkomstskat og formueskat, er  

 blevet enige om følgende bestemmelser:
 Artikel I.
 1. Denne overenskomst skal finde anvendelse på  

 indkomst- og formueskatter, der udskrives på hver af de kontraherende  

 staters, deres politiske underafdelingers eller lokale myndigheders vegne  

 uden hensyn til, hvorledes de opkræves.
 2. Som indkomst- og formueskatter anses alle skatter,  

 der pålignes på grundlag af hele indkomsten, hele formuen, eller dele af  

 indkomsten eller formuen, herunder skatter på fortjeneste ved afhændelse af  

 løsøre eller fast ejendom, skatter på det samlede beløb af gager eller  

 lønninger udbetalt af foretagender, såvel som skatter på formueforøgelse.
 3. De gældende skatter, på hvilke denne overenskomst  

 finder anvendelse, er især:
 (herefter omtalt som "dansk skat").
 (herefter omtalt som "italiensk skat").
4. Denne overenskomst skal også finde anvendelse på  

 alle skatter af samme eller væsentlig samme art, der fremtidig måtte blive  

 pålagt som tillæg til eller i stedet for de gældende skatter.
Ved slutningen  

 af hvert år skal de kompetente myndigheder i de kontraherende stater give  

 hinanden underretning om ændringer, som er blevet foretaget i deres  

 respektive skattelove.
 5. De kompetente myndigheder i de kontraherende stater  

 skal ved gensidig overenskomst afgøre eventuelle tvivlsspørgsmål om, hvilke  

 skatter overenskomsten omfatter.
 Artikel II.
 1. I denne overenskomst skal nedenstående udtryk, hvis  

 ikke andet fremgår af sammenhængen, have følgende betydning:
 2. Ved anvendelsen af bestemmelserne i denne  

 overenskomst i en af de kontraherende stater skal ethvert udtryk, som ikke på  

 anden måde er defineret i overenskomsten, og medmindre andet følger af  

 sammenhængen, tillægges den betydning, som det har i henhold til de i denne  

 stat gældende love om de skatter, som omfattes af overenskomsten.
 Artikel III.
 Denne overenskomst finder anvendelse på personer, som er bosiddende i den  

 ene eller begge de kontraherende stater.
 Artikel IV.
 1. I tilfælde, hvor en fysisk person efter  

 bestemmelserne i stykke 1(g) i artikel II er bosiddende i begge de  

 kontraherende stater, skal følgende regler gælde:
 2. I tilfælde, hvor en juridisk person eller anden  

 sammenslutning efter bestemmelserne i stykke 1(g) i artikel II er bosiddende  

 i begge de kontraherende stater, skal den anses for at være bosiddende i den  

 kontraherende stat, i hvilken dens virkelige ledelse har sit sæde.
 Artikel V.
1. Fortjeneste indvundet af et foretagende i en af de  

 kontraherende stater kan kun beskattes i denne stat, medmindre foretagendet  

 driver forretning i den anden kontraherende stat gennem et der beliggende  

 fast driftssted.
Såfremt foretagendet driver sådan forretning, kan dets  

 fortjeneste beskattes i den anden stat, men dog kun for så vidt angår den del  

 deraf, som kan henføres til det faste driftssted.
 2. I tilfælde, hvor et foretagende i en af de  

 kontraherende stater driver forretning i den anden kontraherende stat gennem  

 et der beliggende fast driftssted, skal der i hver af staterne til dette  

 faste driftssted henføres den fortjeneste, som det kunne forventes at have  

 opnået, hvis det havde været et uafhængigt foretagende, der udøvede den samme  

 eller lignende virksomhed på samme eller lignende betingelser, og som under  

 frie forhold afsluttede forretninger med det foretagende, hvis faste  

 driftssted det er.
 3. Ved fastsættelsen af et fast driftssteds  

 fortjeneste skal det være tilladt at fradrage udgifter, som er afholdt til  

 bedste for det faste driftssted, herunder bestyrelses- og øvrige almindelige  

 administrationsudgifter, hvad enten de afholdes i den stat, hvor det  

 pågældende faste driftssted er beliggende, eller andre steder.
4. I det omfang det har været sædvane i en af de  

 kontraherende stater at beregne den fortjeneste, der kan henføres til et fast  

 driftssted, på basis af en fordeling af foretagendets samlede fortjeneste  

 mellem dets forskellige afdelinger, skal intet i stykke 2 i denne artikel  

 hindre den pågældende stat i at beregne den skattepligtige fortjeneste på  

 basis af en sådan sædvanemæssig fordeling.
Den anvendte fordelingsmetode skal  

 imidlertid være af en sådan art, at den fører til resultater, der er i  

 overensstemmelse med de principper, der er fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi det faste driftssted har foretaget vareindkøb for  

 foretagendet.
 6. Ved anvendelsen af de foregående stykker skal den  

 fortjeneste, der skal henføres til det faste driftssted, fastsættes efter  

 samme metode år for år, medmindre der er gode og fyldestgørende grunde for  

 det modsatte.
 7. Hvor fortjeneste indeholder indkomster, som er  

 omhandlet særskilt i andre artikler i denne overenskomst, skal bestemmelserne  

 i disse andre artikler finde anvendelse med hensyn til de pågældende  

 indkomster.
 Artikel VI.
I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 som afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget,ville være tilfaldet et af disse foretagender, medregnes til dette  

 foretagendes fortjeneste og beskattes i overensstemmelse hermed.
 Artikel VII.
 Fortjeneste ved skibs- eller luftfartsvirksomhed i international trafik  

 kan kun beskattes i den kontraherende stat, i hvilken foretagendets virkelige  

 ledelse har sit sæde.
 Artikel VIII.
 1. Udbytte, som udbetales af et selskab, der er  

 bosiddende i en af de kontraherende stater, til en person, som er bosiddende  

 i den anden kontraherende stat, kan beskattes i denne anden stat.
 2. Imidlertid har den kontraherende stat, i hvilken  

 det selskab, der udbetaler udbyttet, er bosiddende, ret til at beskatte  

 sådant udbytte i overensstemmelse med dens egen lovgivning, dog at den  

 skattesats, som den pågældende stat anvender, ikke må overstige 15 pct. af  

 bruttobeløbet af udbyttet.
 De kompetente myndigheder i de to stater skal ved gensidig aftale  

 fastsætte de nærmere regler for anvendelsen af denne begrænsning.
 De i dette stykke indeholdte bestemmelser skal ikke berøre beskatningen  

 hos selskabet af den fortjeneste, af hvilken udbyttet er udbetalt.
 3. Udtrykket "udbytte" betyder i denne  

 artikel indkomst af aktier, udbyttebeviser eller -rettigheder  

 ("jouissance"-aktier eller -rettigheder), stifterandele eller -  

 bortset fra gældsbeviser - andre rettigheder til andel i fortjeneste, såvel  

 som indkomst fra andre selskabsrettigheder, der er knyttet til indkomst fra  

 aktier i henhold til skattelovgivningen i den stat, i hvilken det selskab,  

 der foretager udlodningen, er hjemmehørende.
4. Bestemmelserne i stykke 1 og 2 finder ikke  

 anvendelse i tilfælde, hvor udbyttet oppebæres af en person, der er  

 bosiddende i en af de kontraherende stater, og som har et fast driftssted i  

 den anden kontraherende stat, i hvilken det selskab, der udbetaler  

 udbyttet,er bosiddende.
I så fald kan sådant udbytte beskattes i denne anden  

 kontraherende stat i overensstemmelse med dens egen lovgivning.
 5. Hvor et selskab, som er bosiddende i en af de  

 kontraherende stater, modtager fortjeneste eller indkomst fra den anden  

 kontraherende stat, kan denne anden stat ikke pålægge nogen skat på udbytte,  

 der udbetales af selskabet til personer, der ikke er bosiddende i denne anden  

 stat, eller underkaste selskabets ikke udloddede indkomst nogen skat på ikke  

 udloddet indkomst, selv om det udbetalte udbytte eller den ikke udloddede  

 indkomst helt eller delvis udgør fortjeneste eller indkomst fra kilder i  

 denne anden stat.
 Artikel IX.
 1. Renter, der hidrører fra en af de kontraherende  

 stater og betales til en i den anden kontraherende stat bosiddende person,  

 kan beskattes i den førstnævnte stat.
 2. Udtrykket "rente" betyder i denne artikel  

 indkomst af statsgældsbeviser, obligationer eller forskrivninger, hvad enten  

 de er sikret ved pant eller ikke, og hvad enten de indeholder en ret til  

 andel i fortjeneste eller ikke, samt fordringer af enhver art, såvel som  

 enhver anden indkomst, der betragtes som indkomst af pengelån i medfør af  

 lovgivningen i den stat, fra hvilken indkomsten hidrører.
3. Renter skal anses for at hidrøre fra en af de  

 kontraherende stater, såfremt de udbetales af den pågældende stat selv eller  

 en politisk underafdeling deraf, en lokal myndighed deri eller en i den  

 pågældende stat bosiddende person.
Såfremt den person, der betaler renten,  

 hvad enten den pågældende er bosiddende i en af de kontraherende stater eller  

 ikke, imidlertid i en af disse stater har et fast driftssted, til fordel for  

 hvilket det lån, hvoraf renten betales, blev optaget, og renteudgiften  

 afholdes af det pågældende faste driftssted, skal en sådan rente anses for at  

 hidrøre fra den kontraherende stat, i hvilken det faste driftssted er  

 beliggende.
4. Sålænge som renter, der flyder fra Danmark til  

 Italien, ikke er genstand for beskatning i Danmark, vil Italien undlade at  

 opkræve den progressive tillægsindkomstskat af renter, der hidrører fra  

 Italien og udbetales til en i Danmark bosiddende fysisk person.  

 Bestemmelserne i dette stykke finder ikke anvendelse,hvis modtageren af  

 renten har et fast driftssted i Italien.
I et sådant tilfælde finder stykke 1  

 anvendelse.
 Artikel X.
 1. Royalties, der hidrører fra en af de kontraherende  

 stater og betales til en i den anden kontraherende stat bosiddende person,  

 kan kun beskattes i denne anden stat.
 2. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at benytte enhver forfatterret, enhver ret til  

 kunstnerisk eller videnskabeligt arbejde, herunder spillefilm, ethvert  

 patent, varemærke, mønster eller model, tegning, hemmelig fremstillingsmetode  

 eller formel, eller for anvendelsen af eller retten til at benytte  

 industrielt, kommercielt eller videnskabeligt udstyr, eller for oplysninger  

 om industrielle, kommercielle eller videnskabelige erfaringer.
 3. Fortjeneste ved salg af de i stykke 2 omhandlede  

 rettigheder eller ejendom må kun beskattes i den kontraherende stat, hvor  

 sælgeren er bosiddende.
4. Bestemmelserne i stykke 1 og 3 finder ikke  

 anvendelse i tilfælde, hvor den i en af de kontraherende stater bosiddende  

 modtager af royaltien eller fortjenesten har et fast driftssted i den anden  

 kontraherende stat, fra hvilken royaltien hidrører, eller i tilfælde, hvor  

 royaltien eller fortjenesten erlægges til et foretagende, som i kraft af sin  

 deltagelse i finansieringen kontrollerer eller kontrolleres af det  

 foretagende, der erlægger royaltien eller fortjenesten, så vel som i  

 tilfælde, hvor begge foretagender kontrolleres på den nævnte måde af et  

 tredje foretagende.
I sådanne tilfælde kan royaltien eller fortjenesten  

 beskattes i den anden kontraherende stat i overensstemmelse med dennes  

 lovgivning.
 Ved anvendelsen af dette stykke skal et foretagende anses for at være  

 kontrolleret af et andet foretagende, såfremt det sidstnævnte foretagende  

 direkte eller indirekte ejer mindst 40 pct. af kapitalen i det førstnævnte  

 foretagende.
5. I tilfælde, hvor en særlig forbindelse mellem den,  

 der erlægger, og den, der modtager royaltien, eller mellem disse og en tredje  

 person, har bevirket, at den erlagte royalty i betragtning af den anvendelse,  

 rettighed eller oplysning, for hvilken royaltien erlægges, overstiger det  

 beløb, som ville være blevet aftalt, såfremt den nævnte forbindelse ikke  

 havde foreligget, skal bestemmelserne i denne artikel alene finde anvendelse  

 på det sidstnævnte beløb.
I så fald skal den overskydende del af det erlagte  

 beløb kunne beskattes i overensstemmelse med den pågældende kontraherende  

 stats lovgivning under behørig hensyntagen til de øvrige bestemmelser i denne  

 overenskomst.
 Artikel XI.
 1. Indkomst af fast ejendom kan beskattes i den af de  

 kontraherende stater, i hvilken ejendommen er beliggende.
2. Udtrykket "fast ejendom" skal forstås i  

 overensstemmelse med lovgivningen i den af de kontraherende stater, i hvilken  

 ejendommen er beliggende.
Begrebet skal i alle tilfælde omfatte tilbehør til  

 fast ejendom, besætning og inventar hørende til landbrug og skovbrug,  

 rettigheder, på hvilke den almindelige lovgivning om fast ejendom finder  

 anvendelse, brugsrettigheder til fast ejendom, såvel som rettigheder til  

 varierende eller faste ydelser, der betales for udnyttelsen af  

 mineralforekomster, kilder og andre naturforekomster; skibe, både og  

 luftfartøjer anses ikke for fast ejendom.
3. Bestemmelserne i stykke 1 og 2 finder anvendelse på  

 indkomst, der erhverves ved direkte brug eller ved udlejning af fast ejendom  

 såvel som ved enhver anden form for udnyttelse af fast ejendom, herunder  

 indkomst fra landbrug og skovbrug.
De skal ligeledes finde anvendelse på  

 fortjeneste ved salg af fast ejendom.
 4. Bestemmelserne i stykke 1 til 3 finder også  

 anvendelse på indkomst af fast ejendom, der tilhører andre foretagender end  

 landbrug og skovbrug, og på indkomst af fast ejendom, der anvendes ved  

 udøvelsen af frit erhverv.
 Artikel XII.
 1. Med forbehold af bestemmelserne i stykke 2 kan  

 fortjeneste ved salg af løsøre kun beskattes i den af de kontraherende  

 stater, hvor sælgeren er bosiddende.
2. Bestemmelserne i stykke 1 skal ikke finde  

 anvendelse, såfremt den i en af de kontraherende stater bosiddende sælger har  

 et fast driftssted eller et fast sted i den anden kontraherende stat, og  

 såfremt I sådanne tilfælde kan fortjenesten beskattes i denne anden stat i  

 overensstemmelse med dens lovgivning.
 Artikel XIII.
Indkomst ved faglige tjenesteydelser eller ved andet selvstændigt arbejde  

 af lignende karakter oppebåret af en person, som er bosiddende i en af de  

 kontraherende stater, kan kun beskattes i denne stat, medmindre den  

 pågældende til udøvelse af sin virksomhed har et fast sted, der til stadighed  

 står til hans rådighed i den anden kontraherende stat.
Såfremt den pågældende  

 har et sådant fast sted, kan den del af indkomsten, der kan henføres til  

 dette sted, beskattes i den anden stat.
 Artikel XIV.
1. Med undtagelse af bestemmelserne i artiklerne XV og  

 XVI kan gage, løn og andet lignende vederlag for personligt arbejde,  

 oppebåret af en person, som er bosiddende i en af de kontraherende stater,  

 kun beskattes i denne stat, medmindre arbejdet er udført i den anden  

 kontraherende stat.
Er arbejdet udført der, kan vederlaget beskattes i denne  

 anden stat.
 2. Uanset bestemmelserne i stykke 1 kan vederlag, som  

 en person, der er bosiddende i en af de kontraherende stater, oppebærer for  

 personligt arbejde, udført i den anden kontraherende stat, kun beskattes i  

 den førstnævnte stat i tilfælde, hvor:
 3.Uanset de foranstående bestemmelser i denne artikel kan vederlag for  

 personligt arbejde, der udføres om bord på et skib eller et luftfartøj i  

 international trafik, beskattes i den af de kontraherende stater, i hvilken  

 foretagendets virkelige ledelse har sit sæde.
 Artikel XV.
Vederlag, herunder pensioner, udbetalt af en af de kontraherende stater  

 eller af en lokal myndighed, eller af fonds, oprettet af en af disse stater  

 eller lokale myndigheder, til en fysisk person for varetagelsen af hverv i  

 denne stats eller dens lokale myndigheders tjeneste, kan beskattes i denne  

 stat.
Sådant vederlag eller sådanne pensioner kan ikke beskattes i den anden  

 kontraherende stat, hvis udbetalingen sker til en person, som er statsborger  

 i den førstnævnte stat uden tillige at være statsborger i den anden  

 kontraherende stat.
 Artikel XVI.
 Bestyrelseshonorarer og lignende vederlag, som oppebæres af en person, der  

 er bosiddende i en af de kontraherende stater, i hans egenskab af medlem af  

 en bestyrelse for et selskab, der er bosiddende i den anden kontraherende  

 stat, kan beskattes i denne anden stat.
 Artikel XVII.
 Med undtagelse af bestemmelserne i artikel XV kan pensioner og andre  

 lignende vederlag, der udbetales for tidligere tjenesteydelser, kun beskattes  

 i den af de kontraherende stater, i hvilken modtageren er bosiddende.
 Artikel XVIII.
 Uanset hvad der i øvrigt er fastsat i denne overenskomst, kan indkomst,  

 som erhverves af professionelle kunstnere, således f.eks. af teater-, film-,  

 radio- eller fjernsynskunstnere og musikere samt af sportsfolk, for deres i  

 denne egenskab udøvede virksomhed, beskattes i den kontraherende stat, i  

 hvilken denne virksomhed er udøvet.
 Artikel XIX.
 Beløb, som en studerende eller lærling fra en af de kontraherende stater,  

 der opholder sig i den anden kontraherende stat udelukkende i studie- eller  

 uddannelsesøjemed, modtager til underhold, studium eller uddannelse,  

 beskattes ikke i denne anden stat, for så vidt de tilflyder ham fra kilder  

 uden for denne anden stat.
 Artikel XX.
 En professor eller lærer fra en af de kontraherende stater, der modtager  

 vederlag for undervisning ved et universitet, et gymnasium, en skole eller  

 anden undervisningsanstalt i den anden kontraherende stat i en periode af  

 ikke over to år, må ikke beskattes i denne anden kontraherende stat af sådant  

 vederlag.
 Artikel XXI.
 Indkomster, der ikke udtrykkeligt er omtalt i de foregående artikler i  

 denne overenskomst, kan kun beskattes i den af de kontraherende stater, hvor  

 modtageren er bosiddende.
 Artikel XXII.
 1. Formue bestående i fast ejendom - som defineret i  

 artikel XI, stykke 2 - kan beskattes i den kontraherende stat, i hvilken  

 ejendommen er beliggende.
 2. Med undtagelse af bestemmelserne i stykke 1 kan  

 formue, bestående i aktiver, der udgør en del af erhvervsformuen i et  

 foretagendes faste driftssted, eller i aktiver, der hører til et fast sted  

 anvendt til udøvelse af faglige tjenesteydelser, beskattes i den af de  

 kontraherende stater, i hvilken det faste driftssted eller det faste sted er  

 beliggende.
 3. Skibe og luftfartøjer i international trafik og  

 aktiver, der ikke består i fast ejendom, og som anvendes i sådan skibs- og  

 luftfartsvirksomhed, kan kun beskattes i den kontraherende stat, i hvilken  

 foretagendets virkelige ledelse har sit sæde.
 4. Alle andre arter af formue, tilhørende en person,  

 som er bosiddende i en af de kontraherende stater, kan kun beskattes i denne  

 stat.
 5. Den italienske skat af obligationer (imposta sulle  

 obbligazioni) skal ikke anses for at være en formueskat.
 Artikel XXIII.
 Der er enighed om følgende bestemmelser:
 I tilfælde, hvor den skat, der er betalt i Danmark af den pågældende  

 indkomst, er højere end det således beregnede fradrag, skal forskelsbeløbet  

 fradrages i den progressive tillægsindkomstskat, respektive i  

 selskabsskatten, men dog ikke med et større beløb end den del af skatten, som  

 forholdsmæssigt svarer til, hvad den pågældende indkomst udgør af den samlede  

 indkomst.
 Fradraget skal imidlertid i intet tilfælde overstige den del af  

 henholdsvis indkomstskatten eller formueskatten - således som disse skatter  

 er beregnet før indrømmelsen af fradraget -, som forholdsmæssigt falder på  

 henholdsvis den indkomst, der hidrører fra, eller den formue, der ejes i  

 Italien.
 Artikel XXIV.
1. De kontraherende staters kompetente myndigheder  

 skal udveksle sådanne oplysninger, som er nødvendige for gennemførelsen af  

 denne overenskomst eller for at forhindre beskatningsunddragelse.
De  

 kompetente myndigheder er imidlertid ikke forpligtet til at meddele  

 oplysninger, der ikke kan gives på grundlag af det hos skattemyndighederne  

 værende materiale, men ville kræve særlige undersøgelser.
Indholdet af alle  

 oplysninger, der således udveksles, skal behandles som hemmeligt og må kun  

 meddeles til personer eller myndigheder, som i henhold til lovgivningen i den  

 pågældende kontraherende stat er beskæftiget med påligningen og opkrævningen  

 af de skatter, der omhandles i denne overenskomst.
De nævnte personer og  

 myndigheder er undergivet den samme hemmeligholdelsespligt som de kompetente  

 myndigheder.
 2. Bestemmelserne i stykke 1 skal i intet tilfælde  

 kunne fortolkes således, at der pålægges nogen af de kontraherende stater  

 pligt til:
 3. Ingen oplysninger må udveksles, som ville røbe  

 nogen kommerciel, industriel eller faglig hemmelighed.
 Artikel XXV.
1. Såfremt en i en af de kontraherende stater  

 bosiddende person mener, at foranstaltninger trufne af en eller af begge de  

 kontraherende stater for ham medfører eller vil medføre beskatning, som ikke  

 er i overensstemmelse med denne overenskomst, kan han - uanset hvilke  

 fremgangsmåder der måtte være fastsat i disse staters interne lovgivning -  

 indbringe sin sag for den kompetente myndighed i den kontraherende stat, i  

 hvilken han er bosiddende.
Indsigelsen må fremsættes inden udløbet af to år  

 regnet fra datoen for meddelelsen om eller indeholdelsen af det senest  

 pålagte skattebeløb.
 2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en rimelig løsning,  

 søge at løse sagen ved en gensidig aftale med den kompetente myndighed i den  

 anden stat med den hensigt at undgå en beskatning, der ikke er i  

 overensstemmelse med denne overenskomst.
3. De kompetente myndigheder i de kontraherende stater  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til forståelsen eller anvendelsen af denne  

 overenskomst.
De kan også rådføre sig med hinanden for at undgå  

 dobbeltbeskatning i tilfælde, der ikke omhandles i denne overenskomst.
4.De kontraherende staters kompetente myndigheder kan træde i direkte  

 kontakt med hinanden med henblik på at indgå aftaler i overensstemmelse med  

 de foregående stykker.
Såfremt det for at nå til enighed findes ønskeligt at  

 have mundtlige forhandlinger, kan sådanne forhandlinger finde sted i en  

 komitee bestående af repræsentanter for de kompetente myndigheder i de  

 kontraherende stater.
 Artikel XXVI.
 1. Statsborgerne i en af de kontraherende stater skal  

 ikke i den anden kontraherende stat kunne underkastes nogen skat eller dermed  

 forbundne krav, som er anderledes eller mere byrdefulde end den skat og  

 dermed forbundne krav, som statsborgere i den anden stat under samme forhold  

 er eller måtte blive underkastet.
 2. Udtrykket "statsborgere" betyder:
 3. Beskatningen af et fast driftssted, som et  

 foretagende i en af de kontraherende stater har i den anden kontraherende  

 stat, må ikke være ugunstigere i denne anden stat end beskatningen af  

 foretagender i denne anden stat, der udøver samme virksomhed.
 Denne bestemmelse skal ikke kunne fortolkes som forpligtende en af de  

 kontraherende stater til at tilstå personer, som er bosiddende i den anden  

 kontraherende stat, de personlige skattemæssige begunstigelser, lempelser og  

 nedsættelser, som den indrømmer de personer, der er bosat inden for dens eget  

 område, som følge af personlig stilling eller forsørgerpligt over for  

 familie.
 4. Foretagender i en af de kontraherende stater, hvis  

 formue helt eller delvis ejes eller kontrolleres, direkte eller indirekte, af  

 en eller flere i den anden stat bosiddende personer, skal ikke i den  

 førstnævnte kontraherende stat kunne underkastes nogen skat eller dermed  

 forbundne krav, som er anderledes eller mere byrdefulde end den skat og  

 dermed forbundne krav, som andre tilsvarende foretagender i den førstnævnte  

 stat er eller måtte blive underkastet.
 5. Bestemmelserne i stykke 3 og 4 skal ikke kunne  

 fortolkes som forhindrende Italien i at udskrive selskabsskatten (imposta  

 sulle societa) i overensstemmelse med den italienske lovgivning.
 6. Udtrykket "skat" betyder i denne artikel  

 skatter af enhver art og betegnelse.
 Artikel XXVII.
1. Denne overenskomst kan enten i sin helhed eller med  

 ændringer udvides til Færøerne og Grønland, for så vidt der i disse områder  

 pålægges skatter af i alt væsentligt samme karakter som de i denne  

 overenskomst omhandlede.
Udvidelsen af overenskomsten og ændringerne heri  

 skal fastsættes og aftales mellem de kontraherende stater i noter, der skal  

 udveksles med dette formål.
 2. Ophør af denne overenskomst i henhold til artikel  

 XXIX skal, medmindre andet udtrykkeligt er aftalt mellem de to kontraherende  

 stater, medføre ophør af anvendelsen af overenskomsten på ethvert område,  

 hvortil den i henhold til denne artikel er blevet udvidet.
 Artikel XXVIII.
 1. Denne overenskomst skal ratificeres,og  

 ratifikationsinstrumenterne skal snarest muligt udveksles i Rom.
 2. Denne overenskomst skal træde i kraft fra  

 udvekslingen af ratifikationsinstrumenterne.
 3. Efter udvekslingen af ratifikationsinstrumenterne  

 skal bestemmelserne i denne overenskomst have virkning:
 Artikel XXIX.
Denne overenskomst skal forblive i kraft, indtil den opsiges af en af de  

 kontraherende stater.
Enhver af de kontraherende stater kan opsige  

 overenskomsten ad diplomatisk vej, dog tidligst fem år efter dens  

 ikrafttræden, ved at give meddelelse om opsigelse mindst seks måneder før  

 udgangen af kalenderåret, og i så fald skal overenskomsten ophøre at have  

 gyldighed:
 Til bekræftelse heraf....
