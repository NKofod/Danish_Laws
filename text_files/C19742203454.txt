 Man tilsender Dem herved aftale af 27. november 1974 med Danmarks  

 Lærerforening om tjenestetiden for og overtimebetaling til  

 tjenestemandsansatte m.fl. ved sløjdlærerskolerne.
Med henvisning til bestemmelsen i aftalens § 4 om overtimebetaling  

 bemærkes, at der vil kunne ydes lærerne a conto betaling for eventuelle  

 overtimer på grundlag af det for det enkelte undervisningsår forventede  

 timetal, således at der månedlig ydes betaling for 1/12 af det derved  

 fremkomne overtimetal.
I forbindelse hermed må der over for de pågældende  

 lærere tages forbehold om tilbagebetaling i tilfælde af, at overtimetallet  

 bliver mindre end forventet.
Der må herefter ved afslutningen af året  

 foretages en endelig opgørelse af timetallet med deraf følgende regulering af  

 overtimebetalingen.
 Det tilføjes, at betalingen til timelønnede lærerkræfter for undervisning  

 på sløjdlærerskolerne med virkning fra 1. august 1974 er blevet forhøjet fra  

 sats V til sats IV efter økonomi- og budgetministeriets cirkulære af 27.  

 september 1973.
 P.M.V.
 E.B.
E.
Paludan-M ller Bilag I henhold til § 45, stk. 2, i lov om tjenestemænd i staten, folkeskolen og  

 folkekirken, jfr. § 2, stk. 2, i den mellem ministeren for statens lønnings-  

 og pensionsvæsen og tjenestemændenes centralorganisationer indgåede  

 hovedaftale af 27. oktober 1969, er der mellem undervisningsministeren og  

 Danmarks Lærerforening indgået nedenstående aftale om tjenestetiden for og  

 overtimebetaling til tjenestemandsansatte lærere og lærere med tilsvarende  

 ansættelsesvilkår ved sløjdlærerskolerne.
Indledning.
Det pligtige årlige undervisningstimetal er fastsat under  

 hensyntagen til, at det ud over dette timetal og den dertil knyttede  

 tilrettelæggelse og forberedelse af undervisningen påhviler  

 sløjdlærerskolernes lærere at varetage forskellige opgaver såvel i som uden  

 direkte forbindelse med undervisningen, bl.a. at yde vejledning i og uden for  

 undervisningstiden, herunder i vejledningstimer, samt at gennemføre prøver og  

 eksaminer.
 Det pligtige undervisningstimetal.
§ 1. Det normale pligtige antal undervisningstimer for lærerne er 75 0 timer årlig.
 Stk. 2. Varigheden af undervisningstimerne kan fra 2. december 1974  

 nedsættes fra 50 minutter til 45 minutter:
 § 2. Forstandernes pligtige undervisningstimetal fastsættes til 525  

 timerårlig.
 Timereduktion ved det 60. år.
 § 3. Der ydes fra 1.august i det kalenderår, hvori en lærer eller  

 forstander fylder 60 år, aldersreduktion efter følgende skala:
 Overtimebetaling.
 § 4. Overstiger antallet af timer i et undervisningsår det pligtige  

 undervisningstimetal for vedkommende lærer, ydes der betaling for  

 overtimerne.
 Stk. 2. Betalingen udgør pr. overtime 1/750 af årslønnen på 4. løntrin i  

 lønramme 25 (skalatrin 37) inklusive dyrtidstillæg, men eksklusive  

 stedtillæg.
 Stk. 3. Forstandere kan ikke oppebære overtimebetaling, dog at der som en  

 overgangsordning for tiden 1. august 1973 - 31. juli 1974 kan ydes  

 forstandere overtimebetaling efter den i stk. 2 angivne sats.
 Ikrafttrædelsesbestemmelse.
 § 5. Bestemmelserne i denne aftal har med de afvigelser, der følger af §§  

 1, stk. 2, og 4, stk. 3, virkning fra 1. august 1973.
