 Der kan ikke bevilges uddannelsesorlov til sidefag, basisuddannelser og  

 suppleringsuddannelser på universiteter m. fl., medmindre uddannelsen følges  

 som åben uddannelse.
 På baggrund af en række henvendelser vedrørende muligheden for at få  

 uddannelsesorlov til sidefag, basisuddannelser og suppleringsuddannelser på  

 universiteter m. fl. skal styrelsen oplyse følgende:
 Undervisningsministeriet har oplyst til styrelsen, at sidefag,  

 basisuddannelser og suppleringsuddannelser tidsmæssigt er et kortere  

 uddannelsesforløb, der i sig slev ikke anses for en kompetencegivende  

 uddannelse, men betragtes som en del af et mellemlangt eller langvarende  

 videregående uddannelsesforløb.
 Uanset at den uddannelsessøgende kun tager  

 sidefaget/basisuddannelsen/suppleringsuddannelsen, og uanset at uddannelsen  

 har niveauindplacering »5« i Dansk Uddannelsesnomenklatur, vil der  

 derfor ikke bevilges uddannelsesorlov til uddannelsen.
 Undervisningsministeriet har endvidere oplyst, at den supplerende  

 journalistuddannelse også er omfattet af denne fortolkning.
