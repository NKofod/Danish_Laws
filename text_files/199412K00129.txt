Nr LSF 129 Forslag til Lov om ændring af lov om lægemidler og lov om  

 apoteksvirksomhed (Lægemiddelstatistik, kontrol med kliniske afprøvninger,  

 oprettelse og nedlæggelse af håndkøbsudsalg m.v.) Fremsat af sundhedsministeren (Yvonne Herløv Andersen) den 18. januar 1995 Vedtaget ved tredjebehandling den 23. maj 1995 Lov nr. 439 af 14/06/1995 § 1 I lov om lægemidler, jf. lovbekendtgørelse nr. 452 af 10. juni 1992, som  

 ændret senest ved lov nr. 380 af 18. maj 1994, foretages følgende ændringer:
 1. I § 5 indsættes efter stk. 2 som nyt stykke:
»Stk. 3. Veterinærdirektoratets repræsentanter har mod  

 behørig dokumentation og uden retskendelse adgang til virksomheder, der har  

 Sundhedsstyrelsens tilladelse efter § 8 til at forhandle foderlægemidler til  

 dyr eller fisk.
Veterinærdirektoratets repræsentanter kan kræve at få  

 fremvist og udleveret kopi af bestillingssedler på foderlægemidler, der er  

 ordineret af en dyrlæge.« 2. § 7, stk. 1, nr. 3, affattes således:
 »3) ikke svarer til det, der angives på etiket og lign.,».
 3. Efter § 7 indsættes:
» § 7 a.
Oplysninger m.v., som Sundhedsstyrelsen får kendskab  

 til eller kommer i besiddelse af i forbindelse med kontrolvirksomhed og  

 godkendelse af lægemidler i henhold til denne lov eller bestemmelser udstedt  

 i medfør af loven, kan anvendes til kontrol med og godkendelse af andre  

 lægemidler, herunder parallelimporterede lægemidler, samt i forbindelse med  

 godkendelse af og kontrol med kliniske afprøvninger af andre  

 lægemidler.« 4. I § 8, stk. 1, indsættes som 2. pkt.:
»Der må ikke uden Sundhedsstyrelsens tilladelse foretages  

 toksikologiske og farmakologiske forsøg (ikkekliniske forsøg) med henblik på  

 at vurdere lægemidlers sikkerhed til brug for anmeldelse af kliniske  

 afprøvninger, ansøgning om markedsføringstilladelse eller vedligeholdelse af  

 markedsføringstilladelse.« 5. § 9, stk. 2, affattes således:
»Stk. 2. Sundhedsstyrelsens repræsentanter har mod behørig  

 legitimation og uden retskendelse adgang til virksomhederne.  

 Sundhedsstyrelsen kan udtage eller kræve udleveret prøver af lægemidler og  

 stoffer, der er anvendt til disses fremstilling.
Den kan kræve alle  

 oplysninger, som er nødvendige for kontrolvirksomheden.« 6. § 9, stk. 3, affattes således:
»Stk. 3. Virksomheder, der fremstiller, indfører, udfører,  

 oplagrer, forhandler, udleverer, fordeler eller emballerer lægemidler, og  

 disse virksomheders foreninger og brancheorganisationer skal efter regler  

 fastsat af sundhedsministeren give sundhedsministeren oplysninger i  

 maskinlæsbar stand om omsætning m.v. af lægemidler.
Sundhedsministeren kan  

 bestemme, at de pågældende oplysninger skal gives til en anden myndighed.  

 Sundhedsministeren eller den myndighed, som sundhedsministeren udpeger til at  

 modtage oplysningerne, kan offentliggøre oplysningerne.« 7. I § 9 indsættes efter stk. 3 som nye stykker:
»Stk. 4. De virksomheder og foreninger m. v., der er nævnt i  

 stk. 3, skal endvidere efter anmodning fra Sundhedsstyrelsen give  

 Sundhedsstyrelsen oplysninger i maskinlæsbar stand om omsætning m.v. af  

 lægemidler.
Sundhedsministeren kan bestemme, at Sundhedsstyrelsen kan  

 offentliggøre oplysningerne.
Stk. 5. Virksomheder, der har tilladelse til fremstilling og  

 udførsel af lægemidler, skal efter anmodning give Sundhedsstyrelsen oplysning  

 om årsagen til, at der ikke er ansøgt om markedsføringstilladelse til et  

 lægemiddel.« Stk. 4 bliver herefter stk. 6.
 8. Efter § 10 indsættes:
»Kapitel 3 a Visse stoffer til veterinær anvendelse«.
 9. I § 12, stk. 1, ændres »der ikke er optaget i  

 Sundhedsstyrelsens specialitetsregister,» til: »der ikke er  

 godkendt til markedsføring her i landet efter § 13,», og  

 »registreret« ændres til: »godkendt«.
 10. I § 12, stk. 2, ændres »registreret« til:  

 »godkendt«.
 11. Efter § 13 indsættes:
» § 13 a.
Sundhedsstyrelsen fører et register over de  

 lægemidler, som ansøges godkendt, og som godkendes ved en  

 markedsføringstilladelse efter reglerne i dette kapitel.« 12. § 20, stk. 1, nr. 4, affattes således:
 »4) specialiteten forhandles, udleveres eller etiketteres i strid med  

 reglerne i §§ 7 og 18 og med regler udstedt i medfør af § 6, stk. 2,».
 13. § 20, stk. 1, nr. 5, affattes således:
 »5) der for specialiteten ikke længere er en repræsentant med bopæl i  

 et land, der har ratificeret eller tiltrådt Aftalen om Det Europæiske  

 Økonomiske Samarbejdsområde, jf. § 14, stk. 2,».
 14. I § 22, stk. 1, indsættes som 3. pkt.:
»Sundhedsministeren kan endvidere fastsætte regler om, at  

 Sundhedsstyrelsen skal underrettes om prisen på visse grupper af  

 farmaceutiske specialiteter, der er undtaget fra apoteksforbehold.« 15. I § 22 indsættes efter stk. 1 som nyt stykke:
»Stk. 2. Sundhedsministeren kan fastsætte regler om, at  

 apotekerne ikke underrettes om priserne på farmaceutiske specialiteter, der  

 ikke kan leveres af indehaveren af en markedsføringstilladelse eller dennes  

 repræsentant, og kan herunder fastsætte pligt for indehaveren af en  

 markedsføringstilladelse eller dennes repræsentant til at underrette  

 Sundhedsstyrelsen, såfremt en farmaceutisk specialitet ikke kan  

 leveres.« Stk. 2 og 3 bliver herefter stk. 3 og 4.
 16. Efter § 22 indsættes:
» § 22 a.
Hver enkelt lægemiddelpakning skal være forsynet med  

 et entydigt varenummer.
 Stk. 2. Sundhedsstyrelsen kan fastsætte nærmere regler om  

 varenumre, herunder regler om undtagelse af visse lægemiddelgrupper fra  

 bestemmelsen i stk. 1.
 Stk. 3. Sundhedsstyrelsen tildeler den enkelte lægemiddelpakning  

 et varenummer efter anmodning fra fremstilleren af lægemidlet eller fra  

 indehaveren af markedsføringstilladelsen til lægemidlet.
Stk. 4. Sundhedsstyrelsen kan for en aftalt periode overlade den  

 opgave, der er nævnt i stk. 3, til en privat institution eller lignende, der  

 påtager sig de af Sundhedsstyrelsen fastsatte vilkår herfor.
Overtrædes  

 vilkår, kan Sundhedsstyrelsen fratage institutionen eller organisationen den  

 tildelte opgave.
 Stk. 5. Sundhedsministeren fastsætter regler om betaling for  

 tildeling af et varenummer efter stk. 3. Den institution eller organisation,  

 der er nævnt i stk. 4, kan opkræve betaling for tildeling af varenumre efter  

 stk. 3.«.
 17. I § 23 a ændres »§§ 13-23« til: »§§  

 13-22«.
 18. I § 24 indsættes efter stk. 2 som nyt stykke:
»Stk. 3. Anmeldere og medanmeldere af kliniske afprøvninger,  

 der ikke har bopæl i et land, der har ratificeret eller tiltrådt aftalen om  

 Det Europæiske Økonomiske Samarbejdsområde, skal have en repræsentant med  

 bopæl her i landet.« Stk. 3-9 bliver herefter stk. 4-10.
 19. § 24, stk. 6, som bliver stk. 7, affattes således:
»Stk. 7. Den forsøgsansvarlige skal omgående underrette  

 Sundhedsstyrelsen, hvis der under afprøvningen optræder 1) alvorlige bivirkninger, medmindre Sundhedsstyrelsen i forbindelse med  

 godkendelsen af afprøvningen i særlige tilfælde bestemmer andet, eller 2) alvorlige hændelser, medmindre Sundhedsstyrelsen i særlige tilfælde  

 bestemmer andet.« 20. § 24, stk. 7, som bliver stk. 8, affattes således:
»Stk. 8. Ved afprøvningens afslutning skal den  

 forsøgsansvarlige indsende resultaterne af afprøvningen til  

 Sundhedsstyrelsen.« 21. § 24, stk. 9, som bliver stk. 10, affattes således:
»Stk. 10. Sundhedsministeren bemyndiges til at lade  

 Sundhedsstyrelsen opkræve et gebyr til hel eller delvis dækning af  

 Sundhedsstyrelsens udgifter ved behandling af ansøgninger om godkendelse af  

 samt kontrol med kliniske afprøvninger og for virksomhedsgodkendelse til  

 udførelse af toksikologiske og farmakologiske forsøg i henhold til § 8, stk.  

 1.« 22. I § 24 indsættes som stk. 11:
»Stk. 11. Sundhedsstyrelsen kan kontrollere enhver, der  

 udfører eller har udført kliniske afprøvninger af lægemidler.  

 Sundhedsstyrelsens repræsentanter har mod behørig legitimation og uden  

 retskendelse adgang til virksomhederne, sygehusene, praksis og lign.  

 Sundhedsstyrelsen kan kræve alle oplysninger, der er nødvendige for  

 kontrolvirksomheden.
Sundhedsstyrelsen har adgang til indsigt i  

 patientjournaler og lign., såfremt patienten eller forsøgspersonen i  

 forbindelse med deltagelsen i forsøget skriftligt er informeret om  

 Sundhedsstyrelsens journaladgang.« 23. I § 25, stk. 3, 1. pkt., ændres »immunologiske  

 præparater« til: »immunologiske testpræparater«.
 24. § 25, stk. 3, 2. pkt., affattes således:
»Hver forhandling eller udlevering skal indberettes til  

 Sundhedsstyrelsen.
Sundhedsstyrelsen fastsætter regler om, hvordan  

 indberetningen skal foretages.
Det kan bestemmes, at indberetningen skal  

 foretages i maskinlæsbar stand.« 25. § 25, stk. 4, affattes således:
»Stk. 4. Sundhedsstyrelsen kan fastsætte regler om  

 distribution i henhold til stk. 1 og 2. Sundhedsstyrelsen kan fastsætte  

 særlige vilkår i medfør af stk. 2 og kan tilbagekalde tilladelser, hvis  

 vilkår ikke overholdes, eller såfremt der optræder alvorlige  

 bivirkninger.« 26. § 26, stk. 3, affattes således:
»Stk. 3. Sundhedsministeren kan fastsætte nærmere regler om  

 reklame m.v. for lægemidler.« 27. I § 41, stk. 2, 3. pkt., ændres »Detailhandelens  

 Fællesråd« til: »Dansk Handel & Service«.
 28. § 44, stk. 1, nr. 1, affattes således:
»1) overtræder § 5, § 6, stk. 1 og 3, § 8, stk. 1, § 10 a, stk. 1-3,  

 § 10 b, stk. 2, § 13, § 19, § 20, stk. 3, § 22 a, stk. 1, § 24, stk. 1 og 4,  

 § 26, stk. 1 og 2, § 27, stk. 1, § 27 a, stk. 1, § 27 b, § 27 c, § 28, stk.  

 1, § 29, stk. 1-3, eller § 31, stk. 1 og 3, eller EF-forordninger om  

 lægemidler og lægemiddelvirksomheder.« 29. § 44, stk. 1, nr. 4, affattes således:
»4) undlader at efterkomme et påbud eller en oplysningspligt, der har  

 hjemmel i § 5, stk. 3, 2. pkt., § 6, stk. 2, § 7, § 9, stk. 2, 3, 4, 5 eller  

 6, § 10 c, stk. 4, § 14, stk. 4, § 19, stk. 1, § 24, stk. 5, 7 eller 8, § 29,  

 stk. 4, eller § 30.« § 2 I lov nr. 279 af 6. juni 1984 om apoteksvirksomhed, som ændret senest ved  

 § 3 i lov nr. 1133 af 21. december 1994, foretages følgende ændringer:
 1. I § 1, stk. 1, nr. 3, ændres »tilladelse til«  

 til: »beslutning om«.
 2. § 7, stk. 3, affattes således:
»Stk. 3. Sundhedsstyrelsen kan give påbud om oprettelse,  

 flytning eller nedlæggelse af et håndkøbsudsalg eller et  

 medicinudleveringssted, hvis strukturmæssige eller  

 lægemiddelforsyningsmæssige hensyn taler derfor.« 3. § 9, stk. 1, ophæves, og i stedet indsættes:
 »Dyrlæger, der har ret til at praktisere her i landet, må udlevere  

 lægemidler, som er indkøbt på et dansk apotek, til brug for dyr, de har under  

 behandling.
Stk. 2. Sundhedsstyrelsen kan fastsætte regler om dyrlægers adgang  

 til at udlevere lægemidler, der er lovligt indkøbt i en af de øvrige stater,  

 som har ratificeret eller tiltrådt Aftalen om Det Europæiske Økonomiske  

 Samarbejdsområde, til brug for dyr, de pågældende dyrlæger har i behandling  

 her i landet.« Stk. 2 bliver herefter stk. 3.
 4. I § 11, nr. 3, ændres »navneangivelse« til:  

 »navneangivelse, jf. dog § 13, stk. 2«.
 5. § 11, nr. 6, affattes således:
»6) Levering af oplysninger i maskinlæsbar stand om omsætning m. v.  

 af lægemidler m. v. efter nærmere af sundhedsministeren fastsatte  

 bestemmelser til den offentlige sygesikring samt til sundhedsministeren eller  

 til en anden myndighed efter sundhedsministerens nærmere bestemmelse.« 6. I § 11 indsættes som stk. 2:
»Stk. 2. Sundhedsministeren eller den myndighed, som  

 sundhedsministeren udpeger til at modtage de oplysninger, der er nævnt i §  

 11, stk. 1, nr. 6, kan offentliggøre oplysningerne.« 7. I § 12, stk. 1, nr. 1, ændres »lægemidler«  

 til: »lægemidler, jf. dog § 13, stk. 2«.
 8. I § 12 indsættes efter stk. 2 som nyt stykke:
»Stk. 3. Sundhedsstyrelsen kan fastsætte regler om, at  

 særlige kategorier af de varer, der er nævnt i § 12, stk. 1, nr. 4, kan  

 fremstilles og videresælges til andre apoteker.« 9. I § 13 indsættes som stk. 2:
»Stk. 2. Apoteker må ikke fremstille og forhandle magistrelle  

 lægemidler, der kan erstattes af lægemidler, for hvilke der er udstedt  

 markedsføringstilladelse.« 10. I § 14 ændres »registreret« til:  

 »markedsføringstilladelse til«.
 11. § 34, stk. 5, ophæves.
 12. I § 56, stk. 1, nr. 4, ændres »registreres«  

 til: »godkendes«.
 13. I § 57, stk. 2, ændres »registreret« til:  

 »godkendt«.
14. I § 57, stk. 3, ændres »registreringen i  

 Sundhedsstyrelsens specialitetsregister« til: »den af  

 Sundhedsstyrelsen meddelte markedsføringstilladelse.« 15. § 58 affattes således:
» § 58. Sygehusapotekerne skal udarbejde regnskabsoplysninger  

 efter regler, der fastsættes af sundhedsministeren.
Sundhedsministeren kan i  

 reglerne fastsætte bestemmelse om sygehusapotekernes indberetning af  

 oplysninger til Sundhedsstyrelsen.
 Stk. 2. Ejere af sygehusapoteker skal efter anmodning give  

 Sundhedsstyrelsen oplysninger vedrørende apotekets forhold.
 Stk. 3. Sundhedsstyrelsen kan videregive de indberettede  

 regnskabsoplysninger nævnt i stk. 1 og oplysningerne nævnt i stk. 2 til  

 sundhedsministeren.
Stk. 4. Sygehusapotekerne skal efter regler fastsat af  

 sundhedsministeren give sundhedsministeren oplysninger i maskinlæsbar stand  

 om omsætning m.v. af lægemidler m.v.
Sundhedsministeren kan bestemme, at de  

 pågældende oplysninger skal gives til en anden myndighed.
Sundhedsministeren  

 eller den myndighed, som sundhedsministeren udpeger til at modtage  

 oplysningerne, kan offentliggøre oplysningerne.« 16. I § 65 indsættes efter stk. 4 som nyt stykke:
»Stk. 5. Veterinærdirektoratets repræsentanter har mod  

 behørig legitimation og uden retskendelse adgang til apoteker.  

 Veterinærdirektoratets repræsentanter kan kræve at få fremvist og udleveret  

 kopi af alle recepter på lægemidler, der er ordineret af en dyrlæge.« 17. Efter § 71 a indsættes:
» § 71 b.
Sundhedsministeren fastsætter regler om apotekers  

 indbetaling af bidrag til dækning af Sundhedsstyrelsens omkostninger ved  

 varetagelsen af myndighedsopgaver efter loven.
De private apotekers bidrag  

 fastsættes som en procentsats af apotekets omsætning.
Sygehusapotekernes  

 bidrag fastsættes til et fast årligt beløb for hvert sygehusapotek og  

 sygehusapoteksfilial.
Stk. 2. Afgifter efter stk. 1, der ikke indbetales rettidigt,  

 tillægges rente på 1,3 pct. månedlig for hver påbegyndt måned fra  

 forfaldsdagen at regne.« 18. § 72, stk. 1, nr. 1, affattes således:
 »1) overtræder §§ 1-3, § 3 a, stk. 1, § 11, § 12, stk. 2, § 13, § 14,  

 § 31, stk. 1, 2 og 3, 1. pkt., eller § 41, stk. 1 og 2,».
19. I § 72, stk. 1, nr. 2, udgår »§ 44,» og  

 »§ 65, stk. 3 og 4« ændres til: »§ 65, stk. 3, 4 og 5, 2.  

 pkt.« 20. § 79 b ophæves.
§ 3 Stk. 1. Loven træder i kraft den 1. juli 1995.
 Stk. 2. Sundhedsministeren kan tillade, at et magistrelt  

 lægemiddel, der fremstilles og forhandles på et apotek på tidspunktet for  

 denne lovs ikrafttræden, og som er omfattet af § 13, stk. 2, i lov om  

 apoteksvirksomhed som affattet ved denne lovs § 2, nr. 9, fortsat kan  

 fremstilles og forhandles i en periode efter den 1. juli 1995, dog ikke  

 længere end til 1. juli 1997.
§ 4 Loven gælder ikke for Færøerne og Grønland.
Oprindeligt fremsat forslag § 1 I lov om lægemidler, jf. lovbekendtgørelse nr. 452 af 10. juni 1992, som  

 ændret senest ved lov nr. 380 af 18. maj 1994, foretages følgende ændringer:
 1. § 7, stk. 1, nr. 3, affattes således:
 »3) ikke svarer til det, der angives på etiket o. lign.,».
 2. Efter § 7 indsættes:
» § 7a.
Oplysninger m. v., som Sundhedsstyrelsen får kendskab  

 til eller kommer i besiddelse af i forbindelse med kontrolvirksomhed og  

 godkendelse af lægemidler i henhold til denne lov eller bestemmelser udstedt  

 i medfør af loven, kan anvendes til kontrol med og godkendelse af andre  

 lægemidler, herunder parallelimporterede lægemidler, samt i forbindelse med  

 godkendelse af og kontrol med kliniske afprøvninger af andre  

 lægemidler.«.
 3. I § 8, stk. 1, indsættes som 2. pkt.:
 »Der må ikke uden Sundhedsstyrelsens tilladelse foretages  

 toksikologiske og farmakologiske forsøg (ikke-kliniske forsøg) med henblik på  

 at vurdere lægemidlers sikkerhed til brug for anmeldelse af kliniske  

 afprøvninger, ansøgning om markedsføringstilladelse eller vedligeholdelse af  

 markedsføringstilladelse.«.
 4. § 9, stk. 2, affattes således:
» Stk. 2. Sundhedsstyrelsens repræsentanter har mod behørig  

 legitimation og uden retskendelse adgang til virksomhederne.  

 Sundhedsstyrelsen kan udtage eller kræve udleveret prøver af lægemidler og  

 stoffer, der er anvendt til disses fremstilling.
Den kan kræve alle  

 oplysninger, som er nødvendige for kontrolvirksomheden.«.
 5. § 9, stk. 3, affattes således:
» Stk. 3. Virksomheder, der fremstiller, indfører, udfører,  

 oplagrer, forhandler, udleverer, fordeler eller emballerer lægemidler og  

 disse virksomheders foreninger og brancheorganisationer skal efter regler  

 fastsat af sundhedsministeren give sundhedsministeren oplysninger i  

 maskinlæsbar stand om omsætning m. v. af lægemidler.
Sundhedsministeren kan  

 bestemme, at de pågældende oplysninger skal gives til en anden myndighed.  

 Sundhedsministeren eller den myndighed, som sundhedsministeren udpeger til at  

 modtage oplysningerne, kan offentliggøre oplysningerne.«.
 6. I § 9 indsættes efter stk. 3 som nye stykker:
» Stk. 4. De virksomheder og foreninger m. v., der er nævnt i  

 stk. 3, skal endvidere efter anmodning fra Sundhedsstyrelsen give  

 Sundhedsstyrelsen oplysninger i maskinlæsbar stand om omsætning m. v. af  

 lægemidler.
Sundhedsministeren kan bestemme, at Sundhedsstyrelsen kan  

 offentliggøre oplysningerne.
 Stk. 5. Virksomheder, der har tilladelse til fremstilling og  

 udførsel af lægemidler, skal efter anmodning give Sundhedsstyrelsen oplysning  

 om årsagen til, at der ikke er ansøgt om markedsføringstilladelse til et  

 lægemiddel.«.
 Stk. 4 bliver herefter stk. 6.
 7. Efter § 10 indsættes:
»Kapitel 3 a Visse stoffer til veterinær anvendelse« 8. I § 12, stk. 1, ændres »der ikke er optaget i  

 Sundhedsstyrelsens specialitetsregister,» til: »der ikke er  

 godkendt til markedsføring her i landet efter § 13,» og  

 »registreret« ændres til: »godkendt«.
 9. I § 12, stk. 2, ændres »registreret« til:  

 »godkendt«.
 10. Efter § 13 indsættes:
» § 13 a.
Sundhedsstyrelsen fører et register over de  

 lægemidler, som ansøges godkendt og som godkendes ved en  

 markedsføringstilladelse efter reglerne i dette kapitel.«.
 11. § 20, stk. 1, nr. 4, affattes således:
 »4) specialiteten forhandles, udleveres eller etiketteres i strid med  

 reglerne i §§ 7 og 18 og med regler udstedt i medfør af § 6, stk. 2,».
 12. § 20, stk. 1, nr. 5, affattes således:
 »5) der for specialiteten ikke længere er en repræsentant med bopæl i  

 et land, der har ratificeret eller tiltrådt Aftalen om Det Europæiske  

 Økonomiske Samarbejdsområde, jf. § 14, stk. 2,».
 13. I § 22, stk. 1, indsættes som 3. pkt.:
 »Sundhedsministeren kan endvidere fastsætte regler om, at  

 Sundhedsstyrelsen skal underrettes om prisen på visse grupper af  

 farmaceutiske specialiteter, der er undtaget fra apoteksforbehold.«.
 14. I § 22 indsættes efter stk. 1 som nyt stykke:
 » Stk. 2. Sundhedsministeren kan fastsætte regler om, at  

 apotekerne ikke underrettes om priserne på farmaceutiske specialiteter, der  

 ikke kan leveres af indehaveren af en markedsføringstilladelse eller dennes  

 repræsentant, og kan herunder fastsætte pligt for indehaveren af en  

 markedsføringstilladelse eller dennes repræsentant til at underrette  

 Sundhedsstyrelsen, såfremt en farmaceutisk specialitet ikke kan  

 leveres.«.
 Stk. 2 og 3 bliver herefter stk. 3 og 4.
 15. Efter § 22 indsættes:
» § 22a.
Hver enkelt lægemiddelpakning skal være forsynet med  

 et entydigt varenummer.
 Stk. 2. Sundhedsstyrelsen kan fastsætte nærmere regler om  

 varenumre, herunder regler om undtagelse af visse lægemiddelgrupper fra  

 bestemmelsen i stk. 1.
 Stk. 3. Sundhedsstyrelsen tildeler den enkelte lægemiddelpakning  

 et varenummer efter anmodning fra fremstilleren af lægemidlet eller fra  

 indehaveren af markedsføringstilladelsen til lægemidlet.
Stk. 4. Sundhedsstyrelsen kan for en aftalt periode overlade den  

 opgave, der er nævnt i stk. 3, til en privat institution eller lignende, der  

 påtager sig de af Sundhedsstyrelsen fastsatte vilkår herfor.
Overtrædes  

 vilkår, kan Sundhedsstyrelsen fratage institutionen eller organisationen den  

 tildelte opgave.
 Stk. 5. Sundhedsministeren fastsætter regler om betaling for  

 tildeling af et varenummer efter stk. 3. Den institution eller organisation,  

 der er nævnt i stk. 4, kan opkræve betaling for tildeling af varenumre efter  

 stk. 3.«.
 16. I § 23 a ændres »§§ 13-23« til: »§§  

 13-22«.
 17. I § 24 indsættes efter stk. 2 som nyt stykke:
 » Stk. 3. Anmeldere og medanmeldere af kliniske afprøvninger,  

 der ikke har bopæl i et land, der har ratificeret eller tiltrådt aftalen om  

 Det Europæiske Økonomiske Samarbejdsområde, skal have en repræsentant med  

 bopæl her i landet.«.
 Stk. 3-9 bliver herefter stk. 4-10.
 18. § 24, stk. 6, som bliver stk. 7, affattes således:
» Stk. 6. Den forsøgsansvarlige skal omgående underrette  

 Sundhedsstyrelsen, hvis der under afprøvningen optræder 1) alvorlige bivirkninger, medmindre Sundhedsstyrelsen i forbindelse med  

 godkendelsen af afprøvningen i særlige tilfælde bestemmer andet, eller 2) alvorlige hændelser, medmindre Sundhedsstyrelsen i særlige tilfælde  

 bestemmer andet.«.
 19. § 24, stk. 7, som bliver stk. 8, affattes således:
 » Stk. 7. Ved afprøvningens afslutning skal den  

 forsøgsansvarlige indsende resultaterne af afprøvningen til  

 Sundhedsstyrelsen.«.
 20. § 24, stk. 9, som bliver stk. 10, affattes således:
 » Stk. 9. Sundhedsministeren bemyndiges til at lade  

 Sundhedsstyrelsen opkræve et gebyr til hel eller delvis dækning af  

 Sundhedsstyrelsens udgifter ved behandling af ansøgninger om godkendelse af  

 samt kontrol med kliniske afprøvninger og for virksomhedsgodkendelse til  

 udførelse af toksikologiske og farmakologiske forsøg i henhold til § 8, stk.  

 1.«.
 21. I § 24 indsættes som nyt stk. 11:
» Stk. 11. Sundhedsstyrelsen kan kontrollere enhver, der  

 udfører eller har udført kliniske afprøvninger af lægemidler.  

 Sundhedsstyrelsens repræsentanter har mod behørig legitimation og uden  

 retskendelse adgang til virksomhederne, sygehusene, praksis o. lign.  

 Sundhedsstyrelsen kan kræve alle oplysninger, der er nødvendige for  

 kontrolvirksomheden.
Sundhedsstyrelsen har adgang til indsigt i  

 patientjournaler o. lign, såfremt patienten eller forsøgspersonen i  

 forbindelse med deltagelsen i forsøget skriftligt er informeret om  

 Sundhedsstyrelsens journaladgang.«.
 22. I § 25, stk. 3, 1. pkt., ændres »immunologiske  

 præparater« til: »immunologiske testpræparater«.
 23. § 25, stk. 3, 2. pkt., affattes således:
»Hver forhandling eller udlevering skal indberettes til  

 Sundhedsstyrelsen.
Sundhedsstyrelsen fastsætter regler om, hvordan  

 indberetningen skal foretages.
Det kan bestemmes, at indberetningen skal  

 foretages i maskinlæsbar stand.«.
 24. § 25, stk. 4, affattes således:
 »Sundhedsstyrelsen kan fastsætte regler om distribution i henhold til  

 stk. 1 og 2. Sundhedsstyrelsen kan fastsætte særlige vilkår i medfør af stk.  

 2 og kan tilbagekalde tilladelser, hvis vilkår ikke overholdes, eller såfremt  

 der optræder alvorlige bivirkninger.«.
 25. § 26, stk. 3, affattes således:
 » Stk. 3. Sundhedsministeren kan fastsætte nærmere regler om  

 reklame m.v. for lægemidler.«.
 26. I § 41, stk. 2, 3. pkt., ændres »Detailhandelens  

 Fællesråd« til: »Dansk Handel & Service«.
 27. § 44, stk. 1, nr. 1, affattes således:
 »1) overtræder § 5, § 6, stk. 1 og 3, § 8, stk. 1, § 10 a, stk. 1-3,  

 § 10 b, stk. 2, § 13, § 19, § 20, stk. 3, § 22 a, stk. 1, § 24, stk. 1 og 4,  

 § 26, stk. 1 og 2, § 27, stk. 1, § 27 a, stk. 1, § 27 b, § 27 c, § 28, stk.  

 1, § 29, stk. 1-3, eller § 31, stk. 1 og 3, eller EF-forordninger om  

 lægemidler og lægemiddelvirksomheder.«.
 28. § 44, stk. 1, nr. 4, affattes således:
 »4) undlader at efterkomme et påbud eller en oplysningspligt, der har  

 hjemmel i § 6, stk. 2, § 7, § 9, stk. 2, 3, 4, 5 eller 6, § 10 c, stk. 4, §  

 14, stk. 4, § 19, stk. 1, § 24, stk. 5, 7 eller 8, § 29, stk. 4, eller §  

 30.«.
§ 2 I lov nr. 279 af 6. juni 1984 om apoteksvirksomhed, som ændret senest ved  

 lov nr. 451 af 1. juni 1994, foretages følgende ændringer:
 1. I § 1, stk. 1, nr. 3, ændres »tilladelse til«  

 til: »beslutning om«.
 2. § 7, stk. 3, affattes således:
 »Sundhedsstyrelsen kan give påbud om oprettelse, flytning eller  

 nedlæggelse af et håndkøbsudsalg eller et medicinudleveringssted, hvis  

 strukturmæssige eller lægemiddelforsyningsmæssige hensyn taler derfor.«.
 3. § 9, stk. 1, ophæves, og i stedet indsættes:
 » § 9. Dyrlæger, der har ret til at praktisere her i landet,  

 må udlevere lægemidler, som er indkøbt på et dansk apotek, til brug for dyr,  

 de har under behandling.
 Stk. 2. Sundhedsstyrelsen kan fastsætte regler om dyrlægers adgang  

 til at udlevere lægemidler, der er lovligt indkøbt i en af de øvrige stater,  

 som har ratificeret eller tiltrådt Aftalen om Det Europæiske Økonomiske  

 Samarbejdsområde, til brug for dyr, de pågældende dyrlæger har i behandling  

 her i landet.«.
 Stk. 2 bliver herefter stk. 3.
 4. I § 11, nr. 3, ændres »navneangivelse« til:  

 »navneangivelse, jf. dog § 13, stk. 2.«.
 5. I § 12, stk. 1, nr. 1, ændres »lægemidler«  

 til: »lægemidler, jf. dog § 13, stk. 2.«.
 6. I § 13 indsættes efter stk. 1 som nyt stykke:
 » Stk. 2. Apoteker må ikke fremstille og forhandle magistrelle  

 lægemidler, der kan erstattes af lægemidler, for hvilke der er udstedt  

 markedsføringstilladelse.«.
 7. § 11, nr. 6, affattes således:
 »Levering af oplysninger i maskinlæsbar stand om omsætning m. v. af  

 lægemidler m. v. efter nærmere af sundhedsministeren fastsatte bestemmelser  

 til Den Offentlige Sygesikring samt til sundhedsministeren eller til en anden  

 myndighed efter sundhedsministerens nærmere bestemmelse.«.
 8. I § 11 indsættes som stk. 2:
» Stk. 2. Sundhedsministeren eller den myndighed, som  

 sundhedsministeren udpeger til at modtage de oplysninger, der er nævnt i §  

 11, stk. 1, nr. 6, kan offentliggøre oplysningerne.« 9. I § 14 ændres »registreret« til:  

 »markedsføringstilladelse til«.
 10. § 34, stk. 5, ophæves.
 11. I § 56, stk. 1, nr. 4, ændres »registreres«  

 til: »godkendes«.
 12. I § 57, stk. 2, ændres »registreret« til:  

 »godkendt«.
 13. I § 57, stk. 3, ændres »registreringen i  

 Sundhedsstyrelsens specialitetsregister« til: »den af  

 Sundhedsstyrelsen meddelte markedsføringstilladelse.«.
 14. § 58 affattes således:
»Sygehusapotekerne skal udarbejde regnskabsoplysninger efter regler,  

 der fastsættes af sundhedsministeren.
Sundhedsministeren kan i reglerne  

 fastsætte bestemmelse om sygehusapotekernes indberetning af oplysninger til  

 Sundhedsstyrelsen.
 Stk. 2. Ejere af sygehusapoteker skal efter anmodning give  

 Sundhedsstyrelsen oplysninger vedrørende apotekets forhold.
 Stk. 3. Sundhedsstyrelsen kan videregive de indberettede  

 regnskabsoplysninger nævnt i stk. 1 og oplysningerne nævnt i stk. 2 til  

 sundhedsministeren.
Stk. 4. Sygehusapotekerne skal efter regler fastsat af  

 sundhedsministeren give sundhedsministeren oplysninger i maskinlæsbar stand  

 om omsætning m.v. af lægemidler m.v.
Sundhedsministeren kan bestemme, at de  

 pågældende oplysninger skal gives til en anden myndighed.
Sundhedsministeren  

 eller den myndighed, som sundhedsministeren udpeger til at modtage  

 oplysningerne, kan offentliggøre oplysningerne.«.
 15. Efter § 71 a indsættes:
» § 71 b.
Sundhedsministeren fastsætter regler om apotekers  

 indbetaling af bidrag til dækning af Sundhedsstyrelsens omkostninger ved  

 varetagelsen af myndighedsopgaver efter loven.
De private apotekers bidrag  

 fastsættes som en procentsats af apotekets omsætning.
Sygehusapotekernes  

 bidrag fastsættes til et fast årligt beløb for hvert sygehusapotek og  

 sygehusapoteksfilial.
 Stk. 2. Afgifter efter stk. 1, der ikke indbetales rettidigt,  

 tillægges rente på 1,3 pct. månedlig for hver påbegyndt måned fra  

 forfaldsdagen at regne.«.
 16. § 72, stk. 1, nr. 1, affattes således:
 »1) overtræder §§ 1-3, § 3 a, stk. 1, § 11, § 12, stk. 2, § 13, § 14,  

 § 31, stk. 1, 2 og 3, 1. pkt., eller § 41, stk. 1 og 2,».
 17. I § 72, stk. 1, nr. 2, udgår: »§ 44,».
 18. § 79b ophæves.
§ 3 Loven træder i kraft den 1. juli 1995.
§ 4 Loven gælder ikke for Færøerne og Grønland.
Bemærkninger til lovforslaget Almindelige bemærkninger Lovforslaget indeholder forslag til ændringer af lægemiddelloven på  

 følgende områder:
 - nærmere præcisering af bestemmelser om kontrol med kliniske afprøvninger  

 af og markedsføringstilladelser til lægemidler.
 - indførelse af en bestemmelse om, at virksomheder tilpligtes at trække et  

 lægemiddel ud af specialitetstaksten, såfremt virksomhederne ikke har kunnet  

 levere det pågældende lægemiddel i en nærmere fastsat periode.
 - indførelse af en hjemmel til, at sundhedsministeren kan fastsætte regler  

 om opkrævning af gebyr for tildeling af varenumre til lægemiddelpakninger.
 Lovforslaget indeholder endvidere forslag til bestemmelser i  

 lægemiddelloven og apotekerloven, der vil gøre det muligt for  

 Sundhedsstyrelsen at videregive oplysninger om lægemidler i statistisk  

 bearbejdet form.
Økonomiske, administrative, personalemæssige, erhvervsøkonomiske og  

 miljømæssige konsekvenser af lovforslaget Lovforslaget vil ikke få økonomiske eller administrative konsekvenser for  

 amtskommuner eller kommuner.
Lovforslagets § 1, nr. 3, som bestemmer, at alle virksomheder, der udfører  

 nærmere angivne toksikologiske og farmakologiske forsøg, skal godkendes og i  

 fornødent omfang inspiceres af Sundhedsstyrelsen, vil indebære en udvidelse  

 af Sundhedsstyrelsens indsats på området.
Omfanget heraf skønnes at være  

 beskedent, idet alle virksomheder, som har tilladelse til at håndtere  

 lægemidler efter lægemiddellovens § 8, stk. 1, i forvejen har pligt til at  

 lade sig underkaste denne godkendelse og inspektion.
Opgaven vil kunne  

 brugerfinansieres, jf. § 1, nr. 20.
 Herudover ventes lovforslaget ikke at få økonomiske eller administrative  

 konsekvenser af betydning for staten.
Erhvervsøkonomiske og miljømæssige konsekvenser af lovforslaget Lovforslagets § 1, nr. 5-6, og § 2, nr. 7-8 og 14 bestemmer, at de  

 oplysninger, Sundhedsstyrelsen, Sundhedsministeriet eller en myndighed, som  

 Sundhedsministeriet udpeger dertil, modtager og indhenter vedrørende  

 omsætning m. v., kan offentliggøres.
Det er ikke muligt at frembringe en  

 meningsfuld statistik eller at drage nytte af de indhentede oplysninger i f.  

 eks. behandlingsmæssig henseende, uden at det fra tid til anden vil kunne  

 indebære, at oplysninger om f. eks. omsætning af enkelte præparater bliver  

 kendt.
Det kan ikke udelukkes, at enkelte virksomheder i nogle tilfælde vil  

 finde, at en sådan offentliggørelse kan skade virksomhedens  

 konkurrenceposition.
Heroverfor står det samfundsmæssige hensyn til en  

 relevant og anvendelig lægemiddelinformation.
 Det er Regeringens opfattelse, at den påvirkning af konkurrenceforholdene,  

 en offentliggørelse måtte påføre en virksomhed, er yderst beskeden, og at  

 virksomhederne af sundhedsmæssige hensyn må tåle de virkninger, bestemmelsen  

 måtte få.
Bestemmelsen i lovforslagets § 1, nr. 14, får som konsekvens, at  

 præparater, der i en periode ikke kan skaffes fra leverandøren, slettes af  

 Specialitetstaksten, og derfor ikke kan sælges fra apotek.
Denne situation  

 ventes at opstå meget sjældent.
Konsekvensen for en virksomheds omsætning og  

 indtjening vil være yderst begrænset, da salget kun må indstilles, hvis et  

 lægemiddel af andre årsager alligevel ikke kan leveres.
Salget vil blive  

 genoptaget hurtigst muligt og senest 14 dage efter, at leverandøren kan  

 efterkomme efterspørgslen.
Der henvises iøvrigt til bemærkningerne til  

 bestemmelsen.
Efter lovforslagets § 1, nr. 15, fastslås, at tildeling af varenumre er en  

 myndighedsopgave, som dog af Sundhedsstyrelsen kan overlades til en privat  

 institution eller organisation.
Hidtil er opgaven finansieret af  

 brancheorganisationer i lægemiddelindustrien.
Fremover vil opgaven blive  

 finansieret af de enkelte virksomheder, idet der opkræves betaling for  

 tildeling og administration af varenumre.
Det betyder, at virksomheder, der  

 hidtil ikke har bidraget til finansiering af opgaven, kommer til at bære en  

 del af udgifterne.
Omvendt vil andre virksomheders bidrag blive tilsvarende  

 nedsat.
Der er derfor alene tale om en omfordeling af en udgift.
 Lovforslaget ventes ikke at få andre erhvervsøkonomiske konsekvenser.
 Lovforslaget vil ikke få miljømæssige konsekvenser.
Bemærkninger til de enkelte bestemmelser Til § 1, nr. 1 Ifølge den gældende bestemmelse i § 7, stk. 1, nr. 3, kan  

 Sundhedsstyrelsen forbyde forhandling og udlevering samt pålægge fabrikanter  

 eller importører at tilbagekalde restlagre af et lægemiddel, der ikke svarer  

 til det, der angives på etiket, i reklamer o. lign.
 Efter de gældende EF-direktiver om lægemidler kan sundhedsmyndighederne i  

 medlemslandene suspendere eller tilbagekalde en markedsføringstilladelse,  

 såfremt et lægemiddel er skadeligt ved forskriftsmæssig anvendelse, er uden  

 terapeutisk værdi eller ikke har den angivne kvalitative eller kvantitative  

 sammensætning.
Det vil derfor ikke være i overensstemmelse med EF-retten at forbyde  

 forhandling af et lægemiddel som følge af, at der er uoverensstemmelse mellem  

 lægemidlet og de oplysninger om lægemidlet, som anføres i en reklame for det  

 pågældende lægemiddel.
Bestemmelsen i lovens § 7, stk. 1, foreslås derfor  

 ændret, således at det fremgår, at Sundhedsstyrelsen ikke kan forbyde  

 forhandling af et lægemiddel, fordi lægemidlet ikke svarer til oplysningerne  

 i en reklame for lægemidlet.
Sådanne uoverensstemmelser vil Sundhedsstyrelsen  

 kunne reagere imod i medfør af bestemmelserne i lovens kapitel 6 om reklame  

 for lægemidler.
 Efter forslaget vil Sundhedsstyrelsen fortsat kunne forbyde forhandling af  

 et lægemiddel, såfremt lægemidlet ikke er i overensstemmelse med  

 oplysningerne på etiketten eller i andet materiale, der har været forelagt de  

 godkendende myndigheder.
Til § 1, nr. 2 Det fremgår af den gældende bestemmelse i lægemiddellovens § 9, stk. 2, at  

 oplysninger og materialer, som Sundhedsstyrelsen kommer i besiddelse af i  

 forbindelse med kontrolvirksomheden, kan anvendes til kontrol af andre  

 lægemidler, herunder parallelimporterede lægemidler.
 Bestemmelsens formulering og placering i lovens kapitel 3 om godkendelse  

 og kontrol med virksomheder kan føre til den utilsigtede fortolkning af  

 bestemmelsen, at beføjelsen til at anvende oplysninger m. v. i andre  

 sammenhænge, end hvor de er indhentet, alene eksisterer i forbindelse med  

 kontrolvirksomhed og ikke i forbindelse med udstedelse af  

 markedsføringstilladelse til lægemidler.
 Baggrunden for den foreslåede ny bestemmelse i § 7 a er derfor ønsket om  

 at præcisere, at Sundhedsstyrelsen kan anvende oplysninger m. v., der stammer  

 fra Sundhedsstyrelsens kontrolvirksomhed eller godkendelse af lægemidler, ved  

 kontrollen med eller i forbindelse med godkendelsen af andre lægemidler,  

 herunder parallelimporterede lægemidler, samt i forbindelse med godkendelse  

 af og kontrol med kliniske afprøvninger af andre lægemidler.
 Det er dog ikke hensigten med den foreslåede bestemmelse, at  

 Sundhedsstyrelsen i forbindelse med godkendelse af synonyme lægemidler i  

 videre omfang, end det følger af gældende regler, skal kunne lade  

 dokumentationsmateriale vedrørende allerede godkendte lægemidler danne  

 grundlag for godkendelse af synonyme lægemidler.
Til § 1, nr. 3 Den toksikologiske og farmakologiske dokumentation, der indsendes i  

 forbindelse med ansøgning om markedsføringstilladelse til lægemidler, skal  

 være baseret på forsøg udført efter gældende regler for god  

 laboratoriepraksis.
 Ifølge § 3, stk. 1, i bekendtgørelse nr. 110 af 17. februar 1989 om god  

 laboratoriepraksis for lægemidler kontrollerer Sundhedsstyrelsen  

 virksomheder, som erklærer, at de udfører toksikologiske og farmakologiske  

 forsøg med henblik på at vurdere lægemidlers sikkerhed til brug for  

 anmeldelse af kliniske afprøvninger, ansøgning om markedsføringstilladelse  

 til lægemidler og vedligeholdelse af markedsføringstilladelser.
 Det fremgår imidlertid af § 4 i den nævnte bekendtgørelse, at  

 bekendtgørelsen kun omfatter virksomheder, der i medfør af lægemiddellovens §  

 8, stk. 1, har Sundhedsstyrelsens tilladelse til håndtering af lægemidler.  

 Virksomheder, der ikke har en sådan tilladelse, kan frivilligt underkaste sig  

 bekendtgørelsens bestemmelser, men den gældende bestemmelse i  

 lægemiddellovens § 8, stk. 1, hjemler ikke adgang til at kræve, at sådanne  

 virksomheder undergives Sundhedsstyrelsens kontrol.
 Baggrunden for forslaget er derfor, at Regeringen finder det  

 hensigtsmæssigt, at alle laboratorier, der udfører ovennævnte toksikologiske  

 og farmakologiske forsøg, godkendes og i fornødent omfang inspiceres af  

 Sundhedsstyrelsen.
Til § 1, nr. 4 Der er alene tale om en konsekvensændring som følge af den foreslåede  

 bestemmelse i § 1, nr. 2.
Til § 1, nr. 5-6 Ifølge de gældende bestemmelser i lægemiddellovens § 9, stk. 3, og  

 apotekerlovens § 11, nr. 6, indhenter Sundhedsstyrelsen oplysninger hos  

 importører, producenter og grossister samt hos apotekere om omsætning m. v.  

 af lægemidler.
De indhentede oplysninger gør det muligt at udarbejde en  

 fuldstændig statistik over omsætning og forbrug af lægemidler.
Forpligtelsen for virksomhederne til efter anmodning at give  

 Sundhedsstyrelsen oplysninger om omsætning af lægemidler m. v. blev indført  

 ved lov nr. 203 af 18. maj 1982 om ændring af lov om lægemidler.
Det fremgik  

 af bemærkningerne til det fremsatte lovforslag, at der skulle tages hensyn  

 til, at offentliggørelse af statistiske oplysninger bør ske i en sådan form,  

 at det så vidt muligt undgås, at de afdækker oplysninger, som må betragtes  

 som forretningshemmeligheder.
Med lov nr. 280 af 6. maj 1993 blev der tilvejebragt grundlag for at  

 opbygge en statslig lægemiddelstatistik.
Da der har været usikkerhed om, i  

 hvilket omfang Sundhedsstyrelsen har kunnet videregive oplysninger fra  

 statistikken, har Sundhedsstyrelsen været meget tilbageholdende med at  

 offentliggøre de bearbejdede resultater.
 Efter regeringens opfattelse bør der ikke herske tvivl om, at  

 Sundhedsstyrelsen har adgang til at offentliggøre talmateriale, der har  

 betydelig relevans for lægemiddelområdet.
Oplysningerne vil blive offentliggjort i en sådan form, at omsætningen af  

 de enkelte lægemidler som udgangspunkt ikke fremgår direkte.
Oplysningerne  

 vil derfor blive offentliggjort på stofniveau, således at omsætningen af de  

 enkelte lægemidler kun vil kunne blive synlig i tilfælde, hvor der alene  

 findes et lægemiddel under en given stofgruppe.
 I det omfang virksomhederne udveksler oplysninger om omsætningen af de  

 enkelte lægemidler, vil en virksomhed dog kunne beregne omsætningen af et  

 konkret lægemiddel fra en virksomhed, der ikke har ønsket at udveksle  

 oplysninger med de øvrige virksomheder.
Den foreslåede bestemmelse afskærer imidlertid ikke Sundhedsstyrelsen fra  

 at offentliggøre omsætningstal for konkrete lægemidler, hvor forholdene  

 nødvendiggør dette.
Det kan således eksempelvis blive aktuelt at videregive  

 omsætningstal for konkrete lægemidler til brug for arbejdet i centrale eller  

 lokale lægemiddelkomiteer eller iøvrigt at offentliggøre omsætning af  

 konkrete lægemidler med henblik på andre initiativer, der skal sikre en  

 rationel lægemiddelanvendelse såvel i økonomisk som i terapeutisk henseende.  

 Offentliggørelse af omsætningen af et konkret præparat kan endvidere være  

 nødvendig for at belyse sammenhængen mellem konstaterede bivirkninger eller  

 et konstateret misbrug af det pågældende præparat.
 Den foreslåede bestemmelse giver endvidere mulighed for i besvarelsen af  

 folketingsspørgsmål at give oplysninger om forbruget og omsætningen af  

 konkrete præparater.
 Den foreslåede bestemmelse åbner iøvrigt mulighed for at samle  

 varetagelsen af opgaven med at føre en central statistik på sundhedsområdet  

 hos en enkelt myndighed.
 Offentliggørelse af konkrete omsætningstal for konkrete præparater vil  

 normalt ikke ske, såfremt virksomheden over for Sundhedsstyrelsen klart  

 dokumenterer, at virksomheden vil lide væsentlig skade ved offentliggørelsen.  

 Det forudsættes derfor, at Sundhedsstyrelsen, inden styrelsen første gang  

 udarbejder statistikken, anmoder virksomheden om at tilkendegive, hvorvidt  

 offentliggørelse af omsætningstal for enkelte præparater vil kunne påføre  

 virksomheden en væsentlig skadevirkning.
Ved Sundhedsstyrelsens vurdering af markedsføringstilladelsesindehaverens  

 argumenter for at undtage et enkelt præparat fra offentliggørelse, må  

 Sundhedsstyrelsen lægge vægt på, om de skadelige virkninger skyldes, at  

 konkurrencen er sat ud af kraft gennem en hindring af fuld gennemsigtighed på  

 den pågældende del af lægemiddelmarkedet.
Hensynet til at fastholde manglende  

 konkurrence kan ikke i sig selv begrunde undladelse af at offentliggøre  

 oplysninger, ligesom sundheds- og samfundsmæssige hensyn i sig selv kan  

 begrunde offentliggørelse.
Selv om oplysningerne om omsætning m. v. af lægemidler ifølge bestemmelsen  

 vil blive indsendt til Sundhedsministeren eller en anden myndighed, vil der  

 imidlertid fortsat være et behov for, at Sundhedsstyrelsen i konkrete  

 situationer indhenter supplerende og specifikke oplysninger om omsætningen m.  

 v. af konkrete lægemidler.
Sådanne oplysninger vil dog kun blive indhentet i  

 den udstrækning, de ikke i forvejen er indberettet til Sundhedsministeren  

 eller en anden myndighed, som sundhedsministeren udpeger.
Det foreslås derfor  

 i den nye bestemmelse i stk. 4, at Sundhedsstyrelsen får adgang til at  

 indhente sådanne oplysninger.
Den nye bestemmelse i stk. 4 svarer derfor til  

 den nugældende § 9, stk. 3.
Til § 1, nr. 7 Der er tale om en redaktionel ændring.
For at lette overskueligheden  

 foreslås det, at bestemmelserne i §§»erne 10a-10c om visse stoffer til  

 veterinær anvendelse samles i et særskilt kapitel.
Til § 1, nr. 8 og 9 Der er tale om konsekvensrettelser.
Til § 1, nr. 10 Det foreslås, at det udtrykkeligt kommer til at fremgå af loven, at  

 Sundhedsstyrelsen har pligt til at føre et register over de lægemidler, som  

 søges godkendt og som godkendes, således at Sundhedsstyrelsen til enhver tid  

 har kendskab til, hvilke lægemidler der lovligt må markedsføres i Danmark, og  

 hvilke lægemidler, der er indgivet ansøgning om markedsføringstilladelse for.
Til § 1, nr. 11 Der henvises til bemærkningerne til § 1, nr. 1.
Til § 1, nr. 12 Der er alene tale om en konsekvensrettelse som følge af Aftalen om Det  

 Europæiske Økonomiske Samarbejdsområde.
Til § 1, nr. 13 Den foreslåede bestemmelse tager specielt sigte på de sera og vacciner,  

 der i henhold til regler udstedt i medfør af lægemiddelloven og anden  

 lovgivning er undtaget fra apoteksforbehold.
Der er imidlertid ikke tale om,  

 at de pågældende lægemidler frit kan forhandles, idet de efter reglerne kun  

 kan udleveres enten fra Statens Seruminstitut, Statens Veterinære  

 Serumlaboratorium og tilsvarende institutioner eller fra et apotek.
Da de  

 pågældende lægemidler således ikke er frit omsættelige, bør princippet om ens  

 priser overalt i landet også finde anvendelse for disse lægemidler, for så  

 vidt forhandlingen sker fra et apotek.
Til § 1, nr. 14 Efter den gældende bestemmelse i lægemiddellovens § 22 kan  

 sundhedsministeren bestemme, at Sundhedsstyrelsen skal underrette apotekerne  

 om forbrugerprisen på en apoteksforbeholdt farmaceutisk specialitet.
Den  

 Specialitetstakst, der i dag udsendes til apotekerne, indeholder priserne på  

 samtlige apoteksforbeholdte lægemidler, herunder også prisen på lægemidler,  

 der rent faktisk ikke er til apotekernes rådighed.
Der er således idag i  

 Specialitetstaksten optaget lægemidler, som indehaveren af  

 markedsføringstilladelsen ikke kan levere.
Dette volder både lægerne,  

 apotekerne og patienterne vanskeligheder.
Et særligt problem kan herunder opstå, hvis det billigste præparat i en  

 gruppe af lægemidler omfattet af ordningen med fast kronetilskud ikke kan  

 leveres.
I et sådant tilfælde vil tilskuddet til lægemidlerne i gruppen efter  

 reglerne skulle beregnes ud fra blandt andet prisen på det lægemiddel, der  

 ikke kan leveres.
Det vil derfor ikke være muligt at købe et præparat i en  

 sådan gruppe med fuldt tilskud.
 Med henblik på at sikre, at de apoteksforbeholdte lægemidler, der optages  

 i Specialitetstaksten, også reelt markedsføres her i landet, foreslås det, at  

 sundhedsministeren kan fastsætte regler om, at apotekerne ikke skal  

 underrettes om priser på lægemidler, som indehaveren af  

 markedsføringstilladelsen reelt ikke er i stand til at levere til apotekerne.  

 Optages et lægemiddel ikke i Specialitetstaksten, er det i praksis  

 ensbetydende med, at lægemidlet ikke vil kunne forhandles fra et apotek.
Formålet med de foreslåede regler er at sikre, at de lægemidler, der  

 optages i Specialitetstaksten, også er til rådighed for markedet.
Det vil  

 derfor i de foreslåede administrative regler blive fastsat, at  

 Sundhedsstyrelsen ikke kan underrette apotekerne om prisen på et lægemiddel,  

 såfremt Sundhedsstyrelsen har dokumentation for, at indehaveren af en  

 markedsføringstilladelse eller dennes repræsentant i en periode på 4 uger  

 ikke har kunnet imødekomme efterspørgslen efter det pågældende lægemiddel.  

 Sådan dokumentation vil for eksempel kunne bestå af 10 apotekers uafhængige  

 indberetninger til Sundhedsstyrelsen om, at det pågældende lægemiddel ikke  

 har kunnet leveres.
Indberetning fra et flertal af grossisterne om, at de  

 ikke kan få effektueret afgivne ordrer på et lægemiddel, vil ligeledes give  

 grundlag for at slette lægemidlet af Specialitetstaksten.
 Et kortvarigt, midlertidigt stop for leverancen af et lægemiddel vil  

 således ikke automatisk indebære, at præparatet slettes af  

 Specialitetstaksten.
Hertil kommer, at så snart indehaveren af markedsføringstilladelsen  

 meddeler Sundhedsstyrelsen, at han er i stand til at efterkomme  

 efterspørgslen, optages præparatet så hurtigt, det er teknisk muligt, igen i  

 Specialitetstaksten.
Det bemærkes i denne forbindelse, at Specialitetstaksten  

 udsendes hver 14. dag.
 Der vil samtidig i de administrative regler blive fastsat en pligt for  

 indehaveren af en markedsføringstilladelse eller dennes repræsentant til at  

 underrette Sundhedsstyrelsen, såfremt han i en periode på 4 uger ikke har  

 været i stand til at efterkomme efterspørgslen efter et bestemt lægemiddel.  

 En manglende overholdelse af denne pligt vil kunne sanktioneres med bøde.
Til § 1, nr. 15 Efter bestemmelserne i bekendtgørelse om mærkning af og indlægssedler til  

 lægemidler skal farmaceutiske specialiteters ydre emballage være forsynet med  

 et varenummer.
Hver dispensationsform, styrke og pakningsstørrelse af et  

 lægemiddel tildeles et særskilt varenummer, der gør det muligt entydigt at  

 identificere den pågældende pakning.
Den nuværende Specialitetstakst er  

 baseret på dette varenummersystem.
Den entydige identifikation af pakningen  

 er endvidere nødvendig i statistisk øjemed.
 De varenumre, der anvendes her i landet, er baseret på et fælles nordisk  

 varenummersystem.
 Ordningen med tildeling af varenumre har hidtil været administreret af  

 Dansk Lægemiddel Statistik, der imidlertid ikke har ønsket at forestå  

 tildelingen af varenumre på de hidtidige vilkår, hvor virksomheder, der ikke  

 har været tilsluttet Dansk Lægemiddel Statistik, har fået tildelt varenumre  

 vederlagsfrit.
Det foreslås på denne baggrund, at pligten til at forsyne den enkelte  

 lægemiddelpakning med et varenummer fastsættes i loven, og at  

 Sundhedsstyrelsen kan fastsætte regler om varenumre, herunder om det  

 varenummersystem, der skal anvendes.
Der tilvejebringes hermed mulighed for  

 at fastholde det nuværende system med fælles nordiske varenumre, men også for  

 at lade dette afløse af et andet system, hvis udviklingen gør dette  

 hensigtsmæssigt.
Indtil videre er det ikke hensigten, at naturlægemidler,  

 vitamin- og mineralpræparater, radioaktive lægemidler og homøopatiske  

 lægemidler skal forsynes med et varenummer.
Udkast til de nævnte  

 administrative regler vil blive sendt til udtalelse hos de berørte  

 myndigheder og brancheorganisationer.
 Det foreslås samtidigt, at Sundhedsstyrelsen får ansvaret for at tildele  

 de enkelte lægemiddelpakninger et varenummer.
Dansk Lægemiddel Statistik har hidtil på tilfredsstillende måde varetaget  

 opgaven med tildeling af varenumre.
Med den foreslåede bestemmelse i stk. 4  

 åbnes der mulighed for at overlade opgaven til en privat institution eller  

 organisation, der er indstillet på at påtage sig denne.
Blandt andet MEFA og  

 MEDIF har udtrykt ønske om, at opgaven fortsat varetages af branchen.
Det er derfor hensigten at overlade opgaven til en institution eller  

 organisation etableret af organisationerne på området, såfremt institutionen  

 er villig til at påtage sig de af Sundhedsstyrelsen fastsatte vilkår for  

 varetagelsen af opgaven.
Der vil i givet fald blandt andet blive stillet krav  

 om, at indehavere af markedsføringstilladelser behandles fuldstændig ens og  

 uafhængigt af tilknytning til en brancheorganisation eller ej.
Det vil  

 således være et vilkår, at organisationen påtager sig at tildele alle  

 lægemidler et varenummer.
Det vil endvidere være et vilkår, at betalingen til  

 institutionen for tildelingen af varenumre opkræves på et objektivt grundlag,  

 der kan godkendes af Sundhedsstyrelsen.
 Efter den foreslåede bestemmelse i stk. 4 vil Sundhedsstyrelsen kunne  

 fratage institutionen opgaven, såfremt de fastsatte vilkår ikke overholdes.
De omkostninger, der idag er forbundet med administrationen af  

 varenummerordningen afholdes af de brancheorganisationer, der står bag Dansk  

 Lægemiddel Statistik.
Efter Regeringens opfattelse bør omkostningerne herved  

 fortsat afholdes af branchen.
Det er imidlertid efter Regeringens opfattelse  

 ikke rimeligt, at virksomheder, der står udenfor organisationerne bag DLS,  

 ikke bidrager til dækning af omkostningerne.
Det foreslås derfor, at der  

 tilvejebringes hjemmel til, at såvel myndighedernes som en eventuel privat  

 institutions omkostninger ved administrationen af opgaven med tildeling af  

 varenumre kan dækkes ind gennem betaling for tildelingen.
Det er herved  

 forudsat, at der ikke opkræves en højere betaling, end det er nødvendigt for  

 at dække omkostningerne ved varetagelsen af den nævnte opgave.
Til § 1, nr. 16 Efter bestemmelsen i den gældende lovs § 23a kan Sundhedsstyrelsen i  

 særlige tilfælde undtage bestemte lægemidler eller lægemiddelgrupper fra §§  

 13-23. Det har ikke været hensigten med bestemmelsen i § 23 a, at  

 Sundhedsstyrelsen med henvisningen til § 23 skulle kunne undtage visse  

 lægemidler og lægemiddelgrupper fra Konkurrencerådets tilsyn.
 Som følge heraf foreslås det, at »§§ 13-23« ændres til »§§  

 13-22«.
Til § 1, nr. 17 Efter lovens § 14, stk. 2, skal en ansøger til eller en indehaver af en  

 markedsføringstilladelse, der ikke har bopæl i et land, der har ratificeret  

 eller tiltrådt Aftalen om Det Europæiske Økonomiske Samarbejdsområde, have en  

 repræsentant med bopæl her i landet.
Det har i praksis vist sig  

 uhensigtsmæssigt, at der ikke kan stilles tilsvarende krav til anmeldere af  

 kliniske afprøvninger.
 Det foreslås derfor, at der i denne henseende stilles samme krav til  

 anmeldere og medanmeldere af kliniske afprøvninger som til ansøgere om og  

 indehavere af markedsføringstilladelser.
Til § 1, nr. 18 og 19 Ifølge den gældende lægemiddellovs § 24, stk. 6, skal den ansvarlige for  

 varetagelsen af en klinisk afprøvning omgående underrette Sundhedsstyrelsen,  

 hvis der optræder alvorlige bivirkninger i forbindelse med den kliniske  

 afprøvning, og skal ved forsøgets afslutning indsende resultater af  

 afprøvningen til Sundhedsstyrelsen.
 I henhold til den gældende § 24, stk. 7, kan Sundhedsministeren fastsætte  

 regler om, at den forsøgsansvarlige har pligt til at opbevare dokumentation  

 for den kliniske afprøvning i en bestemt periode.
Ved kliniske afprøvninger, hvor alvorlige bivirkninger er forventelige  

 eller ligefrem er et led i forsøget, forekommer det unødvendigt, at den  

 forsøgsansvarlige løbende skal indberette alle alvorlige bivirkninger til  

 Sundhedsstyrelsen.
I forbindelse med sådanne afprøvninger er det kun ukendte  

 og uforudsete alvorlige bivirkninger, som Sundhedsstyrelsen har interesse i  

 at få indberettet.
Det samme er tilfældet for afprøvninger, hvor der er en forventet stor  

 dødelighed blandt (de alvorligt syge) forsøgsdeltagere, og hvor forsøget  

 netop har til formål at undersøge, om der kan ske en reduktion af  

 dødeligheden ved anvendelse af et givent lægemiddel.
I sådanne tilfælde vil  

 der som oftest være nedsat en uvildig sikkerhedskomite, der løbende vurderer  

 forsøget og de indtrufne dødsfald.
Hvis en sådan sikkerhedskomite ved den  

 løbende vurdering bliver bekendt med ukendte og uforudsete alvorlige  

 hændelser, vil komiteen straks kunne rette henvendelse herom til  

 Sundhedsstyrelsen.
Hvis forsøget forløber normalt, vil det være  

 tilstrækkeligt, at komiteen med jævne mellemrum orienterer Sundhedsstyrelsen  

 om komiteens bedømmelse af forsøget og de indtrufne dødsfald.
 Formålet med den foreslåede ændring af § 24, stk. 6 og 7, er derfor at  

 skabe hjemmel til, at Sundhedsstyrelsen i forbindelse med godkendelsen af  

 forsøget kan undtage alvorlige bivirkninger og hændelser, som  

 Sundhedsstyrelsen på forhånd har en forventning om vil optræde i forsøget,  

 fra pligten til omgående indberetning, således at indberetningen kan foregå  

 på en mere praktisk og hensigtsmæssig måde.
 Det bemærkes i den forbindelse, at Sundhedsstyrelsen fortsat i medfør af  

 den foreslåede § 24, stk. 7, ved forsøgets afslutning skal gøres bekendt med  

 forsøgets resultater, herunder med de indberetninger, som blev undtaget fra  

 pligten til omgående indberetning.
Til § 1, nr. 20 Ifølge den gældende bestemmelse i § 24, stk. 9, er sundhedsministeren  

 bemyndiget til at lade Sundhedsstyrelsen opkræve et gebyr til delvis dækning  

 af Sundhedsstyrelsens udgifter ved behandling af ansøgninger om godkendelse  

 af samt kontrol med kliniske afprøvninger.
 På baggrund af den foreslåede bestemmelse i § 1, nr. 3, hvorefter der ikke  

 uden virksomhedsgodkendelse fra Sundhedsstyrelsen må udføres nærmere angivne  

 toksikologiske og farmakologiske forsøg, finder Regeringen, at hjemlen til  

 opkrævning af gebyr i § 24, stk. 9, bør udvides, således at  

 sundhedsministeren tillige bemyndiges til at lade Sundhedsstyrelsen opkræve  

 et gebyr til hel eller delvis dækning af Sundhedsstyrelsens udgifter ved  

 behandling af ansøgninger om virksomhedsgodkendelse til at foretage de under  

 § 1, stk. 3, nævnte toksikologiske og farmakologiske forsøg.
Til § 1, nr. 21 Ifølge den nugældende lægemiddellovs § 24 må kliniske afprøvninger af  

 lægemidler først påbegyndes, når Sundhedsstyrelsen har meddelt tilladelse  

 hertil.
 Afprøvninger, der skal indgå i en ansøgning om markedsføringstilladelse  

 til et lægemiddel, skal udføres i overensstemmelse med reglerne for god  

 klinisk praksis.
 Sundhedsstyrelsen har ikke adgang til inspektion af kliniske afprøvninger  

 og dermed til kontrol af, at reglerne for god klinisk praksis faktisk  

 overholdes, og at afprøvningerne iøvrigt udføres i overensstemmelse med den  

 protokol, i henhold til hvilken afprøvningen er godkendt.
Forslaget til et nyt stk. 11 i lovens § 24 indeholder hjemmel til, at  

 Sundhedsstyrelsen får adgang til inspektion af virksomheder, sygehuse,  

 praksis o. lign., der udfører eller har udført kliniske afprøvninger af  

 lægemidler.
For at Sundhedsstyrelsen kan have mulighed for at kontrollere, om  

 reglerne for god klinisk praksis overholdes eller har været overholdt,  

 indebærer den foreslåede bestemmelse endvidere en regel om, at  

 Sundhedsstyrelsen kan kræve alle oplysninger, der er nødvendige for  

 kontrolvirksomheden, herunder indsigt i patientjournaler o. lign.  

 Sundhedsstyrelsens adgang til at kontrollere patientjournaler er dog efter  

 forslaget betinget af, at patienten eller forsøgspersonen i forbindelse med  

 deltagelsen i forsøget er skriftligt informeret om Sundhedsstyrelsens  

 journaladgang.
 Adgangen til inspektion påtænkes kun anvendt i forbindelse med  

 afprøvninger, der udføres i henhold til reglerne for god klinisk praksis.
Til § 1, nr. 22 Efter den gældende bestemmelse i § 25, stk. 3, kan Statens Seruminstitut  

 og statens veterinære serumlaboratorier i særlige tilfælde og i begrænset  

 mængde forhandle eller udlevere sera, vacciner, specifikke immunglobuliner og  

 andre immunologiske præparater, der ikke har markedsføringstilladelse.
Begrebet »immunologiske præparater« omfatter ifølge ordlyden  

 samtlige behandlingspræparater, der påvirker immunsystemet, selv om  

 præparaternes primære formål måtte være et helt andet.
Som eksempel på et  

 immunologisk præparat kan nævnes et præparat til behandling af AIDS, hvis  

 primære formål er at bremse udviklingen af AIDS via påvirkning af  

 immunsystemet.
»Immunologiske testpræparater« er en mindre gruppe af præparater  

 inden for gruppen af immunologiske præparater.
Som eksempel på et  

 immunologisk testpræparat kan nævnes tuberkulinprøver, hvormed man kan teste,  

 om en tuberkulosevaccine fortsat er virksom.
 Baggrunden for den foreslåede ændring af § 25, stk. 3, 1. pkt., er et  

 ønske om afklaring af, at den særlige adgang for Statens Seruminstitut og  

 statens veterinære serumlaboratorier til at forhandle og udlevere  

 ikke-godkendte lægemidler kun omfatter immunologiske testpræparater og ikke  

 alle immunologiske præparater.
Til § 1, nr. 23 Ifølge den gældende bestemmelse i § 25, stk. 3, 2. pkt., skal  

 Sundhedsstyrelsen straks underrettes om Statens Seruminstituts og statens  

 veterinære serumlaboratoriums begrænsede udlevering af sera, vacciner,  

 specifikke immunglobuliner og andre immunologiske præparater, der ikke har  

 markedsføringstilladelse.
Der har vist sig behov for at systematisere og effektivisere disse  

 indberetninger.
Med den foreslåede ændrede formulering af bestemmelsen i  

 lovens § 25, stk. 3, 2. pkt., tilvejebringes der hjemmel for  

 Sundhedsstyrelsen til at fastsætte regler om, hvorledes indberetningen skal  

 foretages.
Det er hensigten, at hver enkelt udlevering eller forhandling skal  

 indberettes.
Det har imidlertid vist sig uhensigtsmæssigt, at indberetning  

 sker løbende i forbindelse med den enkelte udlevering eller forhandling.
Det  

 vil derfor i de kommende regler blive fastsat, at de omhandlede tilfælde af  

 forhandling og udlevering skal samles og indberettes samlet for en nærmere  

 fastsat periode, der ikke vil overstige 3 måneder.
Til § 1, nr. 24 I henhold til den gældende bestemmelse i § 25, stk. 1, kan lægemidler  

 sælges eller udleveres til klinisk afprøvning, der er godkendt af  

 Sundhedsstyrelsen.
 Ifølge den gældende bestemmelse i § 25, stk. 2, kan Sundhedsstyrelsen i  

 særlige tilfælde tillade salg eller udlevering i begrænset mængde af  

 lægemidler, som ikke er markedsført i Danmark, til andre formål end kliniske  

 afprøvninger.
 I henhold til den gældende bestemmelse i § 25, stk. 4, kan  

 Sundhedsstyrelsen fastsætte regler om salg eller udlevering i henhold til §  

 25, stk. 1 og 2, og kan stille særlige vilkår for udleveringstilladelser i  

 henhold til stk. 2.
Der har vist sig et praktisk behov for at få en udtrykkelig lovhjemmel til  

 at tilbagekalde udleveringstilladelser i situationer, hvor tilladelsens  

 indehaver ikke overholder vilkår fastsat i medfør af § 25, stk. 2, eller  

 såfremt der optræder alvorlige bivirkninger.
Lægemiddelloven indeholder i §  

 8, stk. 3, § 15, stk. 1, nr. 3, og i § 24, stk. 4, på andre områder en  

 tilsvarende lovhjemmel.
 Formålet med den foreslåede ændring af § 25, stk. 4, er derfor at  

 tilvejebringe en udtrykkelig hjemmel for, at Sundhedsstyrelsen kan  

 tilbagekalde en udleveringstilladelse, hvis tilladelsens adressat ikke  

 overholder de i tilladelsen fastsatte vilkår.
Til § 1, nr. 25 Ombudsmanden har i forbindelse med en konkret sag udtalt, at den gældende  

 bestemmelse i lægemiddellovens § 26, stk. 3, hvorefter sundhedsministeren kan  

 fastsætte nærmere regler om reklame for lægemidler, ikke indeholder  

 tilstrækkelig hjemmel til, at sundhedsministeren kan fastsætte regler for  

 ydelser, der ikke kan betragtes som reklame, men som kan have en tilsvarende  

 virkning.
Det er således ombudsmandens opfattelse, at der i den gældende  

 lovgivning er hjemmel til at forbyde ikke-omkostningsbegrundede rabatter,  

 mens der ikke er hjemmel til at forbyde omkostningsbegrundede rabatter.  

 Ombudsmanden henstillede samtidig, at den pågældende hjemmelsmangel  

 afhjælpes.
 Baggrunden for den gældende bestemmelse i lægemiddellovens § 26, stk. 3,  

 er blandt andet at forhindre, at læger, dyrlæger eller andre  

 medicinalpersoner tilskyndes til at ordinere lægemidler i situationer, hvor  

 ordineringen af de pågældende lægemidler ikke er nødvendig.
Det er endvidere hensigten med bestemmelsen at undgå, at læger, dyrlæger  

 eller andre medicinalpersoner har økonomisk interesse i ordinationen af  

 lægemidler.
Dette gælder både i forbindelse med omfanget af  

 medicinalpersonernes ordinationer, valg af præparat og valg af  

 lægemiddelvirksomhed eller leverandør.
 En sådan uønsket påvirkning af læger, dyrlæger eller andre  

 medicinalpersoner vil der være tale om, hvad enten de pågældende  

 medicinalpersoner modtager omkostningsbegrundede eller  

 ikke-omkostningsbegrundede rabatter.
 Det foreslås derfor, at der i overensstemmelse med Ombudsmandens udtalelse  

 tilvejebringes hjemmel til at forbyde omkostningsbegrundede rabatter til  

 medicinalpersoner, hvilket iøvrigt er i overensstemmelse med artikel 9 i  

 direktiv 92/28 EØF om reklame for humanmedicinske lægemidler.
Til § 1, nr. 26 Der er alene tale om en konsekvensrettelse som følge af, at  

 Detailhandelens Fællesråd har skiftet navn til Dansk Handel & Service.
Til § 1, nr. 27 Det foreslås, at overtrædelse af § 6, stk. 1, hvorefter et lægemiddels  

 navn ikke må være vildledende med hensyn til varens sammensætning, virkning  

 eller egenskaber iøvrigt eller egnet til at fremkalde forveksling med andre  

 lægemidler, strafsanktioneres.
 Det foreslås endvidere, at den foreslåede § 22 a, stk. 1, kan straffes.
 De øvrige forslag til ændringer er konsekvensrettelser som følge af  

 lovforslaget.
Til § 1, nr. 28 De foreslåede ændringer er konsekvensrettelser som følge af lovforslaget.
Til § 2, nr. 1 Der er alene tale om en redaktionel ændring som følge af, at der ikke  

 efter gældende lov stilles krav om godkendelse af oprettelse af  

 sygehusapotek.
Til § 2, nr. 2 Sundhedsstyrelsen kan ifølge den gældende bestemmelse i § 7, stk. 3,  

 »i særlige tilfælde« give påbud om oprettelse, flytning eller  

 nedlæggelse af håndkøbsudsalg.
Af lovbemærkningerne til denne bestemmelse fremgår, at Sundhedsstyrelsen  

 vil kunne pålægge en apoteker at oprette et håndkøbsudsalg eller  

 medicinudleveringssted, hvor hensynet til lægemiddelforsyningen i et bestemt  

 geografisk område tilsiger det.
Sundhedsstyrelsen kan endvidere pålægge en  

 apoteker at nedlægge et håndkøbsudsalg eller et medicinudleveringssted, hvor  

 dette klart er placeret i et andet apoteks »naturlige opland«.
De etablerede håndkøbsudsalg og (medicinudleveringssteder) indebærer, at  

 der reelt eksisterer et meget fintmasket distributionsnet for lægemidler her  

 i landet.
Dette distributionsnet sikrer, at også befolkningen på mere afsides  

 beliggende lokaliteter kan forsynes med lægemidler på en måde, der ikke er  

 unødig omkostningsfordyrende.
 Den afgørende svaghed ved udlevering af lægemidler gennem håndkøbsudsalg  

 og medicinudleveringssteder er, at der ikke samtidig er mulighed for at yde  

 relevant faglig rådgivning i forbindelse med udleveringen, fordi der ikke er  

 ansat faguddannet personale.
Brugen af håndkøbsudsalg og medicinudleveringssteder kan ikke undgås,  

 såfremt befolkningen i mindre lokalsamfund skal kunne forsynes med lægemidler  

 på en rimelig bekvem måde.
Håndkøbsudsalg og medicinudleveringssteder bør  

 alene indgå som et integreret led i apoteksstrukturen i de tilfælde, hvor  

 hensynet til at sikre lokalbefolkningen en rimelig let adgang til medicin  

 taler herfor.
Afstanden til apotek/apoteksfilial samt mulighederne iøvrigt  

 for at opnå forsyning fra en fagbetjent enhed må ved vurderingen heraf  

 tillægges afgørende vægt.
Efter regeringens opfattelse vil der i almindelighed ikke være behov for  

 opretholdelse eller oprettelse af håndkøbsudsalg/medicinudleveringssteder i  

 bysamfund med apotek, på tankstationer eller på jernbanestationer mv.
Med den  

 foreslåede ændrede formulering af bestemmelsen i apotekerlovens § 7, stk. 3,  

 sikres Sundhedsstyrelsen adgang til i videre omfang, end det er muligt efter  

 den gældende lovgivning, at kræve håndkøbsudsalg og medicinudleveringssteder  

 nedlagt i tilfælde, hvor hensynet til at dække forsyningsmæssigt behov gennem  

 udsalgene ikke er til stede.
Til § 2, nr. 3 Der er alene tale om en konsekvensrettelse af bestemmelsen i § 9, stk. 1  

 og 2.
Til § 2, nr. 4-6 Det er et grundlæggende princip i lægemiddellovgivningen, at der kun kan  

 markedsføres lægemidler, såfremt myndighederne har foretaget en vurdering af  

 lægemidlernes kvalitet, sikkerhed og effekt.
Efter lægemiddelloven er der åbnet mulighed for, at apoteket kan  

 fremstille et såkaldt magistrelt lægemiddel, dvs. et lægemiddel, der  

 fremstilles i overensstemmelse med lægens anvisninger til brug for en konkret  

 patient.
Der er endvidere tradition for, at det enkelte sygehus ved visse  

 behandlinger anvender lægemidler, der er specielt fremstillede til det  

 pågældende sygehus.
Der er på det seneste konstateret en betydelig stigning i apotekernes  

 fremstilling af magistrelle lægemidler efter dyrlægerecept til behandling af  

 dyr.
Der er i mange tilfælde tale om lægemidler, hvor der ved behandlingen  

 kunne anvendes et af Sundhedsstyrelsen godkendt industrifremstillet  

 lægemiddel.
På tilsvarende måde findes der eksempler på større samlede  

 fremstillinger af magistrelle lægemidler til mennesker, hvor der ligeledes er  

 mulighed for behandling med industrifremstillede lægemidler.
 Det har ikke været hensigten med adgangen til fremstilling af magistrelle  

 lægemidler efter lægeordination, at der skulle ske en massefremstilling af  

 ikke-godkendte lægemidler, når der samtidig har været industrifremstillede  

 godkendte lægemidler til behandlingen af den pågældende sygdom.
 Det foreslås på denne baggrund præciseret, at apotekere ikke må fremstille  

 og forhandle magistrelle lægemidler, der kan erstattes af lægemidler, for  

 hvilke der af Sundhedsstyrelsen er udstedt en markedsføringstilladelse.
Vurderingen af, hvorvidt et industrielt fremstillet lægemiddel kan  

 erstatte et magistrelt fremstillet lægemiddel, vil ikke alene afhænge af,  

 hvorvidt de to lægemidler er nøjagtigt identiske.
Det afgørende er, at  

 lægemidlerne har samme terapeutiske virkning.
Mindre forskelle i  

 sammensætning, styrke m. v. vil ikke gøre det lovligt at fremstille det  

 pågældende lægemiddel.
Det vil endvidere indgå i vurderingen, hvorvidt det  

 pågældende lægemiddel fremstilles i større mængder.
Det bemærkes endeligt, at det ikke har været hensigten med den foreslåede  

 bestemmelse at bringe sygehusenes traditionsbestemte fremstilling af  

 magistrelle lægemidler til ophør.
Den foreslåede bestemmelse udelukker derfor  

 ikke, at en apoteker som led i en sygehusleverance kan fremstille magistrelle  

 lægemidler til brug på sygehuset i overensstemmelse med sygehuslægernes  

 forskrifter.
Til § 2, nr. 7-8 Der henvises til bemærkningerne til § 1, nr. 5-6.
Det er ikke hensigten med den foreslåede bestemmelse, at den samlede  

 omsætning for det enkelte apotek offentliggøres.
Som nævnt i bemærkningerne  

 til § 1, nr. 5-6, kan der blive tale om blandt andet til brug i det lokale  

 lægemiddelkomite-arbejde at videregive oplysninger om et konkret apoteks  

 omsætning af bestemte lægemidler til den lokale lægemiddelkomite.
Til § 2, nr. 9 Der er alene tale om en konsekvensrettelse som følge af, at begrebet  

 »registrering« er erstattet af begrebet  

 »markedsføringstilladelse« ved lov nr. 380 af 18. maj 1994 om  

 ændring af lov om lægemidler.
Til § 2, nr. 10 Ved en fejl ender den nuværende affattelse af bestemmelsen med et nyt stk.  

 5, som der imidlertid ikke er knyttet nogen lovtekst til.
 Det foreslås derfor, at stk. 5 ophæves.
Til § 2, nr. 11-13 Der henvises til bemærkningerne til § 2, nr. 3.
Til § 2, nr. 14 Bestemmelsen i den gældende lovs § 58 foreslås ændret, således at de  

 statistiske oplysninger om sygehusapotekernes omsætning af lægemidler  

 indsendes til sundhedsministeren eller til en anden myndighed, som  

 sundhedsministeren udpeger, jf. den foreslåede § 58, stk. 4.
 For så vidt angår de foreslåede bestemmelser om offentliggørelse af  

 oplysningerne henvises til bemærkningerne til § 1, nr. 5-6, og § 2, nr. 7-8.
 Den foreslåede affattelse af § 58, stk. 1-3, svarer indholdsmæssigt til  

 den gældende bestemmelse i § 58.
 Det bemærkes i denne forbindelse, at den foreslåede bestemmelse i § 58,  

 stk. 3, ikke er til hinder for, at Sundhedsstyrelsen i bearbejdet og samlet  

 form offentliggør de indberettede oplysninger fra sygehusapotekerne, således  

 som det allerede idag sker for de private apotekers vedkommende i form af  

 Sundhedsstyrelsens årlige publikation »Undersøgelse over Apotekernes  

 Driftsforhold«.
Til § 2, nr. 15 og 18 Der er tale om en rettelse af en trykfejl i lov nr. 451 af 1. juni 1994.
Til § 2, nr. 16-17 Der er tale om en teknisk korrektion af straffebestemmelserne i § 72, stk.  

 1, nr. 1 og 2, idet Regeringen foreslår, at overtrædelse af § 9, stk. 1, og §  

 44 ikke længere kan straffes, og at bestemmelsen i § 12, stk. 2, i stedet kan  

 straffes med bøde.
Til § 3 Det foreslås, at lovændringen træder i kraft den 1. juli 1995.
Efter 2. behandling den 19. maj 1995 § 1 I lov om lægemidler, jf. lovbekendtgørelse nr. 452 af 10. juni 1992, som  

 ændret senest ved lov nr. 380 af 18. maj 1994, foretages følgende ændringer:
 1. I § 5 indsættes efter stk. 2 som nyt stykke:
»Stk. 3. Veterinærdirektoratets repræsentanter har mod  

 behørig dokumentation og uden retskendelse adgang til virksomheder, der har  

 Sundhedsstyrelsens tilladelse efter § 8 til at forhandle foderlægemidler til  

 dyr eller fisk.
Veterinærdirektoratets repræsentanter kan kræve at få  

 fremvist og udleveret kopi af bestillingssedler på foderlægemidler, der er  

 ordineret af en dyrlæge.« 2. § 7, stk. 1, nr. 3, affattes således:
 »3) ikke svarer til det, der angives på etiket og lign.,».
 3. Efter § 7 indsættes:
» § 7 a.
Oplysninger m.v., som Sundhedsstyrelsen får kendskab  

 til eller kommer i besiddelse af i forbindelse med kontrolvirksomhed og  

 godkendelse af lægemidler i henhold til denne lov eller bestemmelser udstedt  

 i medfør af loven, kan anvendes til kontrol med og godkendelse af andre  

 lægemidler, herunder parallelimporterede lægemidler, samt i forbindelse med  

 godkendelse af og kontrol med kliniske afprøvninger af andre  

 lægemidler.« 4. I § 8, stk. 1, indsættes som 2. pkt.:
»Der må ikke uden Sundhedsstyrelsens tilladelse foretages  

 toksikologiske og farmakologiske forsøg (ikkekliniske forsøg) med henblik på  

 at vurdere lægemidlers sikkerhed til brug for anmeldelse af kliniske  

 afprøvninger, ansøgning om markedsføringstilladelse eller vedligeholdelse af  

 markedsføringstilladelse.« 5. § 9, stk. 2, affattes således:
»Stk. 2. Sundhedsstyrelsens repræsentanter har mod behørig  

 legitimation og uden retskendelse adgang til virksomhederne.  

 Sundhedsstyrelsen kan udtage eller kræve udleveret prøver af lægemidler og  

 stoffer, der er anvendt til disses fremstilling.
Den kan kræve alle  

 oplysninger, som er nødvendige for kontrolvirksomheden.« 6. § 9, stk. 3, affattes således:
»Stk. 3. Virksomheder, der fremstiller, indfører, udfører,  

 oplagrer, forhandler, udleverer, fordeler eller emballerer lægemidler, og  

 disse virksomheders foreninger og brancheorganisationer skal efter regler  

 fastsat af sundhedsministeren give sundhedsministeren oplysninger i  

 maskinlæsbar stand om omsætning m.v. af lægemidler.
Sundhedsministeren kan  

 bestemme, at de pågældende oplysninger skal gives til en anden myndighed.  

 Sundhedsministeren eller den myndighed, som sundhedsministeren udpeger til at  

 modtage oplysningerne, kan offentliggøre oplysningerne.« 7. I § 9 indsættes efter stk. 3 som nye stykker:
»Stk. 4. De virksomheder og foreninger m. v., der er nævnt i  

 stk. 3, skal endvidere efter anmodning fra Sundhedsstyrelsen give  

 Sundhedsstyrelsen oplysninger i maskinlæsbar stand om omsætning m.v. af  

 lægemidler.
Sundhedsministeren kan bestemme, at Sundhedsstyrelsen kan  

 offentliggøre oplysningerne.
Stk. 5. Virksomheder, der har tilladelse til fremstilling og  

 udførsel af lægemidler, skal efter anmodning give Sundhedsstyrelsen oplysning  

 om årsagen til, at der ikke er ansøgt om markedsføringstilladelse til et  

 lægemiddel.« Stk. 4 bliver herefter stk. 6.
 8. Efter § 10 indsættes:
»Kapitel 3 a Visse stoffer til veterinær anvendelse«.
 9. I § 12, stk. 1, ændres »der ikke er optaget i  

 Sundhedsstyrelsens specialitetsregister,» til: »der ikke er  

 godkendt til markedsføring her i landet efter § 13,», og  

 »registreret« ændres til: »godkendt«.
 10. I § 12, stk. 2, ændres »registreret« til:  

 »godkendt«.
 11. Efter § 13 indsættes:
» § 13 a.
Sundhedsstyrelsen fører et register over de  

 lægemidler, som ansøges godkendt, og som godkendes ved en  

 markedsføringstilladelse efter reglerne i dette kapitel.« 12. § 20, stk. 1, nr. 4, affattes således:
 »4) specialiteten forhandles, udleveres eller etiketteres i strid med  

 reglerne i §§ 7 og 18 og med regler udstedt i medfør af § 6, stk. 2,».
 13. § 20, stk. 1, nr. 5, affattes således:
 »5) der for specialiteten ikke længere er en repræsentant med bopæl i  

 et land, der har ratificeret eller tiltrådt Aftalen om Det Europæiske  

 Økonomiske Samarbejdsområde, jf. § 14, stk. 2,».
 14. I § 22, stk. 1, indsættes som 3. pkt.:
»Sundhedsministeren kan endvidere fastsætte regler om, at  

 Sundhedsstyrelsen skal underrettes om prisen på visse grupper af  

 farmaceutiske specialiteter, der er undtaget fra apoteksforbehold.« 15. I § 22 indsættes efter stk. 1 som nyt stykke:
»Stk. 2. Sundhedsministeren kan fastsætte regler om, at  

 apotekerne ikke underrettes om priserne på farmaceutiske specialiteter, der  

 ikke kan leveres af indehaveren af en markedsføringstilladelse eller dennes  

 repræsentant, og kan herunder fastsætte pligt for indehaveren af en  

 markedsføringstilladelse eller dennes repræsentant til at underrette  

 Sundhedsstyrelsen, såfremt en farmaceutisk specialitet ikke kan  

 leveres.« Stk. 2 og 3 bliver herefter stk. 3 og 4.
 16. Efter § 22 indsættes:
» § 22 a.
Hver enkelt lægemiddelpakning skal være forsynet med  

 et entydigt varenummer.
 Stk. 2. Sundhedsstyrelsen kan fastsætte nærmere regler om  

 varenumre, herunder regler om undtagelse af visse lægemiddelgrupper fra  

 bestemmelsen i stk. 1.
 Stk. 3. Sundhedsstyrelsen tildeler den enkelte lægemiddelpakning  

 et varenummer efter anmodning fra fremstilleren af lægemidlet eller fra  

 indehaveren af markedsføringstilladelsen til lægemidlet.
Stk. 4. Sundhedsstyrelsen kan for en aftalt periode overlade den  

 opgave, der er nævnt i stk. 3, til en privat institution eller lignende, der  

 påtager sig de af Sundhedsstyrelsen fastsatte vilkår herfor.
Overtrædes  

 vilkår, kan Sundhedsstyrelsen fratage institutionen eller organisationen den  

 tildelte opgave.
 Stk. 5. Sundhedsministeren fastsætter regler om betaling for  

 tildeling af et varenummer efter stk. 3. Den institution eller organisation,  

 der er nævnt i stk. 4, kan opkræve betaling for tildeling af varenumre efter  

 stk. 3.«.
 17. I § 23 a ændres »§§ 13-23« til: »§§  

 13-22«.
 18. I § 24 indsættes efter stk. 2 som nyt stykke:
»Stk. 3. Anmeldere og medanmeldere af kliniske afprøvninger,  

 der ikke har bopæl i et land, der har ratificeret eller tiltrådt aftalen om  

 Det Europæiske Økonomiske Samarbejdsområde, skal have en repræsentant med  

 bopæl her i landet.« Stk. 3-9 bliver herefter stk. 4-10.
 19. § 24, stk. 6, som bliver stk. 7, affattes således:
»Stk. 7. Den forsøgsansvarlige skal omgående underrette  

 Sundhedsstyrelsen, hvis der under afprøvningen optræder 1) alvorlige bivirkninger, medmindre Sundhedsstyrelsen i forbindelse med  

 godkendelsen af afprøvningen i særlige tilfælde bestemmer andet, eller 2) alvorlige hændelser, medmindre Sundhedsstyrelsen i særlige tilfælde  

 bestemmer andet.« 20. § 24, stk. 7, som bliver stk. 8, affattes således:
»Stk. 8. Ved afprøvningens afslutning skal den  

 forsøgsansvarlige indsende resultaterne af afprøvningen til  

 Sundhedsstyrelsen.« 21. § 24, stk. 9, som bliver stk. 10, affattes således:
»Stk. 10. Sundhedsministeren bemyndiges til at lade  

 Sundhedsstyrelsen opkræve et gebyr til hel eller delvis dækning af  

 Sundhedsstyrelsens udgifter ved behandling af ansøgninger om godkendelse af  

 samt kontrol med kliniske afprøvninger og for virksomhedsgodkendelse til  

 udførelse af toksikologiske og farmakologiske forsøg i henhold til § 8, stk.  

 1.« 22. I § 24 indsættes som stk. 11:
»Stk. 11. Sundhedsstyrelsen kan kontrollere enhver, der  

 udfører eller har udført kliniske afprøvninger af lægemidler.  

 Sundhedsstyrelsens repræsentanter har mod behørig legitimation og uden  

 retskendelse adgang til virksomhederne, sygehusene, praksis og lign.  

 Sundhedsstyrelsen kan kræve alle oplysninger, der er nødvendige for  

 kontrolvirksomheden.
Sundhedsstyrelsen har adgang til indsigt i  

 patientjournaler og lign., såfremt patienten eller forsøgspersonen i  

 forbindelse med deltagelsen i forsøget skriftligt er informeret om  

 Sundhedsstyrelsens journaladgang.« 23. I § 25, stk. 3, 1. pkt., ændres »immunologiske  

 præparater« til: »immunologiske testpræparater«.
 24. § 25, stk. 3, 2. pkt., affattes således:
»Hver forhandling eller udlevering skal indberettes til  

 Sundhedsstyrelsen.
Sundhedsstyrelsen fastsætter regler om, hvordan  

 indberetningen skal foretages.
Det kan bestemmes, at indberetningen skal  

 foretages i maskinlæsbar stand.« 25. § 25, stk. 4, affattes således:
»Stk. 4. Sundhedsstyrelsen kan fastsætte regler om  

 distribution i henhold til stk. 1 og 2. Sundhedsstyrelsen kan fastsætte  

 særlige vilkår i medfør af stk. 2 og kan tilbagekalde tilladelser, hvis  

 vilkår ikke overholdes, eller såfremt der optræder alvorlige  

 bivirkninger.« 26. § 26, stk. 3, affattes således:
»Stk. 3. Sundhedsministeren kan fastsætte nærmere regler om  

 reklame m.v. for lægemidler.« 27. I § 41, stk. 2, 3. pkt., ændres »Detailhandelens  

 Fællesråd« til: »Dansk Handel & Service«.
 28. § 44, stk. 1, nr. 1, affattes således:
»1) overtræder § 5, § 6, stk. 1 og 3, § 8, stk. 1, § 10 a, stk. 1-3,  

 § 10 b, stk. 2, § 13, § 19, § 20, stk. 3, § 22 a, stk. 1, § 24, stk. 1 og 4,  

 § 26, stk. 1 og 2, § 27, stk. 1, § 27 a, stk. 1, § 27 b, § 27 c, § 28, stk.  

 1, § 29, stk. 1-3, eller § 31, stk. 1 og 3, eller EF-forordninger om  

 lægemidler og lægemiddelvirksomheder.« 29. § 44, stk. 1, nr. 4, affattes således:
»4) undlader at efterkomme et påbud eller en oplysningspligt, der har  

 hjemmel i § 5, stk. 3, 2. pkt., § 6, stk. 2, § 7, § 9, stk. 2, 3, 4, 5 eller  

 6, § 10 c, stk. 4, § 14, stk. 4, § 19, stk. 1, § 24, stk. 5, 7 eller 8, § 29,  

 stk. 4, eller § 30.« § 2 I lov nr. 279 af 6. juni 1984 om apoteksvirksomhed, som ændret senest ved  

 § 3 i lov nr. 1133 af 21. december 1994, foretages følgende ændringer:
 1. I § 1, stk. 1, nr. 3, ændres »tilladelse til«  

 til: »beslutning om«.
 2. § 7, stk. 3, affattes således:
»Stk. 3. Sundhedsstyrelsen kan give påbud om oprettelse,  

 flytning eller nedlæggelse af et håndkøbsudsalg eller et  

 medicinudleveringssted, hvis strukturmæssige eller  

 lægemiddelforsyningsmæssige hensyn taler derfor.« 3. § 9, stk. 1, ophæves, og i stedet indsættes:
 »Dyrlæger, der har ret til at praktisere her i landet, må udlevere  

 lægemidler, som er indkøbt på et dansk apotek, til brug for dyr, de har under  

 behandling.
Stk. 2. Sundhedsstyrelsen kan fastsætte regler om dyrlægers adgang  

 til at udlevere lægemidler, der er lovligt indkøbt i en af de øvrige stater,  

 som har ratificeret eller tiltrådt Aftalen om Det Europæiske Økonomiske  

 Samarbejdsområde, til brug for dyr, de pågældende dyrlæger har i behandling  

 her i landet.« Stk. 2 bliver herefter stk. 3.
 4. I § 11, nr. 3, ændres »navneangivelse« til:  

 »navneangivelse, jf. dog § 13, stk. 2«.
 5. § 11, nr. 6, affattes således:
»6) Levering af oplysninger i maskinlæsbar stand om omsætning m. v.  

 af lægemidler m. v. efter nærmere af sundhedsministeren fastsatte  

 bestemmelser til den offentlige sygesikring samt til sundhedsministeren eller  

 til en anden myndighed efter sundhedsministerens nærmere bestemmelse.« 6. I § 11 indsættes som stk. 2:
»Stk. 2. Sundhedsministeren eller den myndighed, som  

 sundhedsministeren udpeger til at modtage de oplysninger, der er nævnt i §  

 11, stk. 1, nr. 6, kan offentliggøre oplysningerne.« 7. I § 12, stk. 1, nr. 1, ændres »lægemidler«  

 til: »lægemidler, jf. dog § 13, stk. 2«.
 8. I § 12 indsættes efter stk. 2 som nyt stykke:
»Stk. 3. Sundhedsstyrelsen kan fastsætte regler om, at  

 særlige kategorier af de varer, der er nævnt i § 12, stk. 1, nr. 4, kan  

 fremstilles og videresælges til andre apoteker.« 9. I § 13 indsættes som stk. 2:
»Stk. 2. Apoteker må ikke fremstille og forhandle magistrelle  

 lægemidler, der kan erstattes af lægemidler, for hvilke der er udstedt  

 markedsføringstilladelse.« 10. I § 14 ændres »registreret« til:  

 »markedsføringstilladelse til«.
 11. § 34, stk. 5, ophæves.
 12. I § 56, stk. 1, nr. 4, ændres »registreres«  

 til: »godkendes«.
 13. I § 57, stk. 2, ændres »registreret« til:  

 »godkendt«.
14. I § 57, stk. 3, ændres »registreringen i  

 Sundhedsstyrelsens specialitetsregister« til: »den af  

 Sundhedsstyrelsen meddelte markedsføringstilladelse.« 15. § 58 affattes således:
» § 58. Sygehusapotekerne skal udarbejde regnskabsoplysninger  

 efter regler, der fastsættes af sundhedsministeren.
Sundhedsministeren kan i  

 reglerne fastsætte bestemmelse om sygehusapotekernes indberetning af  

 oplysninger til Sundhedsstyrelsen.
 Stk. 2. Ejere af sygehusapoteker skal efter anmodning give  

 Sundhedsstyrelsen oplysninger vedrørende apotekets forhold.
 Stk. 3. Sundhedsstyrelsen kan videregive de indberettede  

 regnskabsoplysninger nævnt i stk. 1 og oplysningerne nævnt i stk. 2 til  

 sundhedsministeren.
Stk. 4. Sygehusapotekerne skal efter regler fastsat af  

 sundhedsministeren give sundhedsministeren oplysninger i maskinlæsbar stand  

 om omsætning m.v. af lægemidler m.v.
Sundhedsministeren kan bestemme, at de  

 pågældende oplysninger skal gives til en anden myndighed.
Sundhedsministeren  

 eller den myndighed, som sundhedsministeren udpeger til at modtage  

 oplysningerne, kan offentliggøre oplysningerne.« 16. I § 65 indsættes efter stk. 4 som nyt stykke:
»Stk. 5. Veterinærdirektoratets repræsentanter har mod  

 behørig legitimation og uden retskendelse adgang til apoteker.  

 Veterinærdirektoratets repræsentanter kan kræve at få fremvist og udleveret  

 kopi af alle recepter på lægemidler, der er ordineret af en dyrlæge.« 17. Efter § 71 a indsættes:
» § 71 b.
Sundhedsministeren fastsætter regler om apotekers  

 indbetaling af bidrag til dækning af Sundhedsstyrelsens omkostninger ved  

 varetagelsen af myndighedsopgaver efter loven.
De private apotekers bidrag  

 fastsættes som en procentsats af apotekets omsætning.
Sygehusapotekernes  

 bidrag fastsættes til et fast årligt beløb for hvert sygehusapotek og  

 sygehusapoteksfilial.
Stk. 2. Afgifter efter stk. 1, der ikke indbetales rettidigt,  

 tillægges rente på 1,3 pct. månedlig for hver påbegyndt måned fra  

 forfaldsdagen at regne.« 18. § 72, stk. 1, nr. 1, affattes således:
 »1) overtræder §§ 1-3, § 3 a, stk. 1, § 11, § 12, stk. 2, § 13, § 14,  

 § 31, stk. 1, 2 og 3, 1. pkt., eller § 41, stk. 1 og 2,».
19. I § 72, stk. 1, nr. 2, udgår »§ 44,» og  

 »§ 65, stk. 3 og 4« ændres til: »§ 65, stk. 3, 4 og 5, 2.  

 pkt.« 20. § 79 b ophæves.
§ 3 Stk. 1. Loven træder i kraft den 1. juli 1995.
 Stk. 2. Sundhedsministeren kan tillade, at et magistrelt  

 lægemiddel, der fremstilles og forhandles på et apotek på tidspunktet for  

 denne lovs ikrafttræden, og som er omfattet af § 13, stk. 2, i lov om  

 apoteksvirksomhed som affattet ved denne lovs § 2, nr. 9, fortsat kan  

 fremstilles og forhandles i en periode efter den 1. juli 1995, dog ikke  

 længere end til 1. juli 1997.
§ 4 Loven gælder ikke for Færøerne og Grønland.
