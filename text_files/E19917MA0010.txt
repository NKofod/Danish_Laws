 Et selskab har spurgt departementet, om der ved opgørelsen af selskabets  

 delvise fradragsret for moms kan dispenseres fra bestemmelserne i  

 bekendtgørelse nr. 645 af 20. oktober 1988 om delvis fradragsret.
 Selskabet driver dels momspligtig factoringvirksomhed, dels momsfri  

 finansieringsvirksomhed, der er den langt væsentligste omsætningsmæssige  

 aktivitet, men den mindst ressourcekrævende.
 Bekendtgørelsens regler betyder, at selskabet skal opgøre fradragsretten  

 efter omsætningsfordelingen, hvilket giver en fradragsprocent, der er for lav  

 i forhold til selskabets reelle ressourceforbrug vedrørende den momspligtige  

 aktivitet.
Departementet kunne ikke dispensere fra bekendtgørelsens bestemmelser.
Der  

 blev henved henvist til, at skatteministeren i forbindelse med en lignende  

 henvendelse har udtalt, at der ikke kan dispenseres fra bekendtgørelsens  

 regler, idet det ville være forbundet med store ulemper.
Told- og Skattevæsenet ville i så fald være nødt til at foretage en  

 individuel vurdering af et meget stort antal virksomheder med blandet  

 momspligtig og momsfri omsætning med henblik på at få fastsat, hvor stor en  

 del af de "blandede" varer og tjenesteydelser, der ville være  

 momspligtige.
En beregning af fradraget ud fra virksomhedens faktiske  

 omsætning giver i langt de fleste tilfælde det rigtige resultat.
En  

 anvendelse af andre kriterier ville alt taget i betragtning gøre reglerne  

 unødigt komplicerede og vanskelige at administrere.
