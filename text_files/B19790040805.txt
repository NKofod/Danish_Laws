 I henhold til § 36, stk. 7, i lov om boligbyggeri, jfr. lovbekendtgørelse  

 nr. 338 af 16. juli 1979 fastsættes følgende regler for tilskud fra  

 Boligselskabernes Landsbyggefond i medfør af lovens § 36, stk. 2-5:
§ 1.  Boligselskabernes Landsbyggefond kan yde tilskud  

 til almennyttige boligselskaber til delvis finansiering af  

 forbedringsarbejder m. v.
Tilskud ydes af midler fra de bidrag, som  

 almennyttige boligselskaber efter den 1. januar 1980 indbetaler til fonden i  

 medfør af lovens §§ 21 og 22, og som ikke anvendes efter reglerne i lovens  

 kap.
IV.
 § 2.  Et almennyttigt boligselskab har fortrinsret til  

 tilskud fra fonden til forbedringsarbejder i selskabets afdelinger indenfor  

 75 pct. af de indbetalinger, som selskabets byggefond har foretaget til  

 landsbyggefonden efter den 1. januar 1980.
 Stk. 2.  Den del af landsbyggefondens midler fra  

 boligselskabernes indbetalinger, der ikke ydes som tilskud efter  

 fortrinsretten i stk. 1, overføres til en fælles moderniseringsfond, hvis  

 midler efter landsbyggefondens bestemmelse kan anvendes som tilskud til  

 forbedringsarbejder m. v. efter § 3, stk. 2.
 Stk. 3.  Tilskud til forbedringsarbejder i almennyttige  

 boligafdelinger kan ydes, uanset om den pågældende boligafdeling selv har  

 indbetalt bidrag til selskabets byggefond.
§ 3.  Tilskud kan ydes til opførelse, om- og  

 tilbygning og forbedring af boligerne i almennyttige boligafdelinger og  

 forbedring af bebyggelsernes omgivelser samt opførelse, ombygning og  

 forbedring af bygninger med socialt eller kulturelt formål i tilknytning til  

 almennyttigt byggeri.
Tilskud kan navnlig ydes til:
 Stk. 2.  Midler fra den i § 2, stk. 2, nævnte  

 moderniseringsfond kan anvendes til finansiering af de i stk. 1 nævnte  

 forbedringsarbejder, herunder navnlig de arbejder, der er nævnt under a) og  

 b), samt til andre særligt udgiftskrævende forbedringer, der tilsvarende  

 væsentligt forøger ejendommens og boligernes brugsværdi.
 § 4.  Tilskud kan kun ydes til egentlige forbedringer,  

 der hæver bygningens og boligens standard og tilfører ejendommen eller dens  

 omgivelser og dermed boligerne en øget brugsværdi for beboerne.
 Stk. 2.  Der kan ikke ydes tilskud til finansiering af  

 udgifter til vedligeholdelse eller til sådan hovedistandsættelse og fornyelse  

 af tekniske installationer, hvortil der skal foretages årlige henlæggelser i  

 henhold til § 10 i bekendtgørelse nr. 157 af 24. april 1975 om almennyttig  

 boligvirksomhed.
 § 5.  Tilskuddet kan i hvert enkelt tilfælde højst  

 udgøre 2/3 af de af fonden godkendte rimelige udgifter ved arbejdets  

 udførelse.
 Stk. 2.  Der kan ikke ydes tilskud til arbejder, der er  

 iværksat, inden tilsagn om tilskud er meddelt.
Stk. 3.  Tilskud beregnes på grundlag af allerede  

 indbetalte bidrag til landsbyggefonden.
I ganske særlige tilfælde og med  

 forbehold om tilstedeværelsen af de nødvendige midler kan fonden dog tillade,  

 at der til de i § 3, c), nævnte arbejder herudover beregnes tilskud på  

 grundlag af bidrag, som først indbetales til fonden efter arbejdets  

 færdiggørelse, dog ikke udover 2 år fra dette tidspunkt.
§ 6.  Boligselskabets bestyrelse træffer beslutning om  

 de forbedringsarbejder, der skal søges iværksat i selskabets afdelinger med  

 tilskud fra landsbyggefonden.
Beslutningen træffes efter forudgående  

 drøftelse med afdelingsbestyrelserne.
§ 7.  Ansøgning om tilskud til et forbedringsarbejde i  

 en afdeling fremsendes af boligselskabet til landsbyggefonden, bilagt  

 fyldestgørende beskrivelse af det udarbejdede projekt tilligemed overslag  

 over udgifterne ved arbejdets udførelse og oplysning om arbejdets forventede  

 igangssætning og afslutning.
Landsbyggefonden kan indkræve alle nødvendige  

 oplysninger til bedømmelse af projektet m. v.
 Stk. 2.  Når et forbedringsarbejde, hvortil der ydes  

 tilskud, er iværksat, skal det færdiggøres indenfor en rimelig tid og uden  

 unødigt ophold.
 § 8.  Tilsagn om tilskud meddeles, hvis de  

 projekterede forbedringer og de anslåede udgifter ved gennemførelse efter  

 fondens skøn opfylder betingelserne efter §§ 3-5. Fonden kan stille særlige  

 vilkår for ydelse af tilskud.
§ 9.  Når det forbedringsarbejde, hvortil der er ydet  

 tilskud, er afsluttet, indsender boligselskabet til landsbyggefonden en af  

 selskabets revisor attesteret opgørelse over de afholdte udgifter.
Tilskuddet  

 beregnes herefter af landsbyggefonden og udbetales til boligselskabets  

 byggefond, hvorfra det overføres til den boligafdeling, hvor arbejdet er  

 udført.
 Stk. 2.  Overstiger de afholdte udgifter efter  

 landsbyggefondens skøn sædvanlige udgifter ved tilsvarende arbejder,  

 nedsættes det beløb, der lægges til grund ved tilskuddets berigtigelse med  

 forskellen.
 § 10.  Bekendtgørelsen træder i kraft den 1. januar  

 1980.
