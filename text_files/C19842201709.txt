(Til alle amtsråd og  

 kommunalbestyrelser) I medfør af folkeskolelovens § 30 fastsættes efter forhandling med  

 Lærernes Centralorganisation nedenstående regler om løn- og ansættelsesvilkår  

 for timelærere, vakancevikarer og vikarer i folkeskolen.
 Kapitel 1. TIMELÆRERE.
 § 1. Timelærere ansættes i de på skoleplanen normerede stillinger af  

 denne art og varetager undervisning i fast skema for skoleåret.
 Stk. 2. For timelærere gælder de i folkeskolelovens § 27, stk. 1,  

 fastsatte bestemmelser om uddannelse m.v.
 Stk. 3. Ansættelsesområdet for timelærere er skolevæsenet i vedkommende  

 kommune/amtskommune.
 § 2. Timelærere lønnes og optjener lønanciennitet efter samme regler som  

 tjenestemandsansatte lærere/overlærere i folkeskolen.
 Stk. 2. Hvis en timelærers stilling er normeret med et lavere timetal end  

 det for lærere gældende fulde løntimetal, eller vedkommende har nedsat  

 tjenestetid, nedsættes lønnen forholdsmæssigt.
 Stk. 3. Lønnen udbetales månedlig forud.
 § 3. Tjenestetiden beregnes og afspadsering/overbetaling ydes efter de  

 for tjenestemandsansatte lærere gældende regler.
 § 4. Timelærere er - medmindre andet er fastsat - i øvrigt undergivet de  

 for tjenestemænd på prøve i folkeskolen gældende regler.
 Stk. 2. Med hensyn til anvendelsen af reglerne om bedømmelse af  

 tjenestemænd på prøve henvises til cirkulære af 8. august 1978 om  

 ansættelsesvilkår for timelærere, vakancevikarer og faste vikarer i  

 folkeskolen.
 § 5. Timelærere er ikke omfattet af lov om tjenestemandspension.
§ 6. Såfremt en timelærer afgår ved døden under ansættelsen, er den  

 efterlevende ægtefælle berettiget til efterindtægt.
Efterlader timelæreren  

 sig ikke ægtefælle, men børn under 18 år, over for hvilke vedkommende havde  

 forsørgelsespligt, er disse berettigede til efterindtægt.
 Stk. 2. Efterlader timelæreren sig ikke ægtefælle eller børn, som angivet  

 i stk. 1, er boet berettiget til efterindtægt.
 Stk. 3. Efterindtægten udgør for hver måned et beløb svarende til den  

 sidst udbetalte lønningsindtægt.
Stk. 4. Retten til efterindtægt omfatter et tidsrum af 3 måneder.
Såfremt  

 timelæreren er afgået ved døden som umiddelbar følge af tilskadekomst under  

 udførelse af tjenesten, omfatter retten til efterindtægt et tidsrum af 12  

 måneder.
 Kapitel 2. VAKANCEVIKARER (ikke-tjenestemandsansatte  

  børnehaveklasseledere).
 § 7. Vakancevikarer ansættes til varetagelse af skematimer, som ikke kan  

 tillægges tjenestemandsansatte børnehaveklasseledere i henhold til  

 normeringsreglerne.
 Stk. 2. For vakancevikarer gælder de i folkeskolelovens § 28 fastsatte  

 bestemmelser om uddannelse.
 § 8. Vakancevikarer lønnes og optjener lønanciennitet efter samme regler  

 som tjenestemandsansatte børnehaveklasseledere.
 Stk. 2. Er en vakancevikar ansat med et løntimetal, der er lavere end det  

 for børnehaveklasseledere gældende fulde løntimetal, nedsættes lønnen  

 forholdsmæssigt.
 Stk. 3. Lønnen udbetales månedlig forud.
 § 9. Tjenestetiden beregnes og overtimebetaling ydes efter de for  

 tjenestemandsansatte børnehaveklasseledere gældende regler.
 § 10. Vakancevikarer er - medmindre andet er fastsat - undergivet de for  

 tjenestemænd på prøve i folkeskolen gældende regler.
 § 11. Bestemmelserne i § 1, stk. 3, § 4, stk. 2, og §§ 5 og 6 finder  

 tilsvarende anvendelse for vakancevikarer.
 Kapitel 3. FASTE VIKARER MED LÆRERUDDANNELSE.
 § 12. Faste vikarer ansættes i de på skoleplanen normerede stillinger af  

 denne art.
 Stk. 2. For faste vikarer gælder de i folkeskolelovens § 27, stk. 1,  

 fastsatte bestemmelser om uddannelse m.v., jfr. dog nedenfor § 21.
 Stk. 3. Ansættelsesområdet for faste vikarer er skolevæsenet i  

 vedkommende kommune/amtskommune.
 § 13. Faste vikarer med læreruddannelse lønnes og optjener lønanciennitet  

 efter samme regler som tjenestemandsansatte lærere/ overlærere i folkeskolen,  

 jfr. dog stk. 2.
 Stk. 2. Særlige tillæg, bortset fra særligt tillæg til overlærere, jfr.  

 undervisningsministeriets cirkulære af 16. juni 1983, ydes kun ved vikariater  

 i samme klasse og fag af mindst 1 kalenderuges varighed og beregnes kun for  

 hele kalenderuger.
 Stk. 3. Har en fast vikar nedsat tjenestetid i forhold til det for faste  

 vikarer gældende pligtige årlige timetal, nedsættes lønnen forholdsmæssigt.
Stk. 4. Lønnen udbetales månedlig forud.
Ydelse af særligt tillæg, jfr.  

 stk. 2, sker dog bagud.
Betaling for overtimer m.v. sker efter reglerne i §  

 18.
 § 14. Det pligtige årlige timetal er fastsat til 1000. De enkelte  

 undervisningstimer, der regnes som 1 løntime, er af 45 minutters varighed.
 Stk. 2. Det i stk. 1 nævnte timetal er fastsat under hensyn til, at det  

 påhviler faste vikarer - udover at tilrettelægge og forberede undervisningen  

 - at varetage en række opgaver af samme karakter, som er fastsat for  

 folkeskolens tjenestemænd, dog med de afvigelser, der følger af de faste  

 vikarers særlige funktion.
 Stk. 3. Det pligtige årlige timetal nedsættes således:
a.
Som følge af ferieforlængelsen ydes en timereduktion på 22 løntimer  

 årlig, jfr. undervisningsministeriets cirkulæreskrivelse af 10. april 1981.  

 Har en fast vikar nedsat tjenestetid, nedsættes timereduktionen  

 forholdsmæssigt.
b.
Fra begyndelsen af det kalenderår, i hvilket den faste vikar fylder 60  

 år, ydes en timereduktion på 163 timer årlig.
Har en fast vikar nedsat  

 tjenestetid, nedsættes timereduktionen forholdsmæssigt.
 Stk. 4. Der ydes ikke andre timereduktioner til faste vikarer.
§ 15. For hver kalenderuge, i hvilken der indgår skoledage, foretages en  

 opgørelse af løntimetallet.
I opgørelsen indgår de læste undervisningstimer =  

 løntimer.
 Stk. 2. Skoledage, på hvilke en fast vikar er fraværende på grund af  

 sygdom eller andet lovligt forfald, eller hvor vikaren deltager i lejrskoler,  

 hytteture, ekskursioner eller lignende, indgår i opgørelsen på følgende måde:
a.
Hvis vikaren har fået tillagt et skema, medregnes det antal  

 undervisningstimer, som fremgår af skemaet for de pågældende dage.
b.
I andre tilfælde medregnes hver af sådanne dage med 1/200 af det  

 pligtige årlige timetal.
 Stk. 3. Skal vikaren være til rådighed på skolen, medregnes timer, hvor  

 der ikke er tillagt vikaren undervisning, med en halv løntime.
 Stk. 4. For hver skoledag, hvor en fast vikar skal give møde på en skole,  

 medregnes mindst 3 løntimer i opgørelsen for den pågældende dag, incl. de i  

 stk. 3 nævnte rådighedstimer.
Stk. 5. En fast vikar er forpligtet til at deltage i andre læreres  

 undervisningstimer.
Sådanne undervisningstimer medregnes i opgørelsen med et  

 tilsvarende antal løntimer.
 § 16. Såfremt det efter § 15 opgjorte ugentlige undervisningstimetal  

 overstiger 27, indgår timerne udover 27 i opgørelsen med tillæg af 50%.
 Stk. 2. Bestemmelsen i stk. 1 omfatter ikke faste vikarer, der har opnået  

 timereduktion fra det fyldte 60. år.
 § 17. Det årlige løntimetal opgøres ved skoleårets afslutning som summen  

 af de enkelte ugeopgørelser, jfr. §§ 15 og 16 samt timereduktion efter § 14,  

 stk. 3.
Stk. 2. Hvis en vikar ved skoleårets afslutning undtagelsesvis ikke har  

 haft timer, svarende til det for vikaren fastsatte årlige timetal, sker der  

 ingen afkortning i løn, og de manglende timer skal ikke læses i det følgende  

 skoleår.
Samme regler anvendes i de i stk. 3 nævnte tilfælde.
Stk. 3. Ved fratræden eller tiltræden i løbet af et skoleår foretages  

 opgørelse som nævnt i stk. 1 på fratrædelses/tiltrædelsestidspunktet.  

 Timereduktioner efter § 14, stk. 3, medregnes forholdsmæssigt for  

 ansættelsesperioden.
I opgørelsen medregnes hver skoledag i den  

 resterende/forløbne del af skoleåret med 1/200 af det pligtige årlige  

 timetal.
 § 18. Såfremt det efter § 17 opgjorte løntimetal overstiger 1000 timer,  

 vederlægges de fremkomne overtimer med en betaling, der udgør 1/1080 af den  

 faste vikars årsløn på det løntrin, hvor han er indplaceret + 25 %.
 Stk. 2. For faste vikarer, der har nedsat tjenestetid, vederlægges  

 løntimer udover det nedsatte pligtige årlige løntimetal med en timebetaling,  

 der udgør 1/1000 af den faste vikars årsløn på det løntrin, hvor han er  

 indplaceret.
Stk. 3. Udbetaling af vederlag for overtimer og løntimer efter stk. 2  

 sker snarest muligt, senest den 31. juli det pågældende skoleår.
De på  

 udbetalingstidspunktet gældende lønsatser lægges til grund.
 § 19. Faste vikarer med læreruddannelse er - medmindre andet er fastsat -  

 i øvrigt undergivet de for tjenestemænd på prøve i folkeskolen gældende  

 regler.
 § 20. Bestemmelserne i § 4, stk. 2, og §§ 5 og 6 finder tilsvarende  

 anvendelse for faste vikarer med læreruddannelse.
 Kapitel 4. FASTE VIKARER UDEN LÆRERUDDANNELSE.
 § 21. Såfremt stillinger som fast vikar, jfr. foran i kapitel 3, efter  

 sædvanligt opslag ikke har kunnet besættes med lærere, der opfylder  

 uddannelsesbetingelserne i folkeskolelovens § 27, stk. 1, kan stillingerne  

 for det pågældende skoleår varetages af ikke~ læreruddannede, der dog må have  

 en uddannelse, der gør dem egnede til at varetage stillingen.
Stk. 2. Stillinger som fast vikar, der i henhold til stk. 1 varetage s af ikke-læreruddannede, skal - medmindre de ønskes nedlagt ved  

 skoleårets udgang - opslås til besættelse hvert år pr. 1. august, indtil de  

 pågældende stillinger er besat med læreruddannede.
 § 22. Faste vikarer uden læreruddannelse lønnes i lønramme 11/13/21/23 på  

 skalatrinnene 16, 18-22, 26, 29, 31, 33 og 35. Oprykning til lønramme 13  

 (skalatrin 18) sker efter 2 år i lønramme 11 (skalatrin 16). Efter 2 år på  

 sidste trin i lønramme 13 (skalatrin 22) sker oprykning til lønramme 21  

 (skalatrin 26). Efter yderligere 2 år oprykkes vikaren til lønramme 23  

 (skalatrin 29), såfremt de tjenstlige forhold i enhver henseende har været  

 tilfredsstillende.
 Stk. 2. Lønancienniteten fastsættes efter de for tjenestemænd folkeskolen  

 gældende regler, jfr. dog stk. 3.
 Stk. 3. Ved første ansættelse eller genansættelse kan tidligere  

 undervisningsvirksomhed kun medregnes i det omfang, den er udført efter den  

 1. august 1981.
 Stk. 4. Har vikaren nedsat tjenestetid i forhold til det for faste  

 vikarer gældende fulde timetal, nedsættes lønnen forholdsmæssigt.
 Stk. 5. Tildeles der en vikar, der er placeret i lønramme 11 (skalatrin  

 16), samme skema i mindst 3 måneder (90 dage), ydes et tillæg pr. løntime,  

 der udgør 1/1000 af forskellen mellem årslønnen på skalatrin 16 og skalatrin  

 18.
 Stk. 6. Lønnen udbetales månedlig bagud hele året uden hensyn til ferie  

 eller fridage.
 § 23. Bestemmelserne i § 12, stk. 3, og §§ 14-18 finder tilsvarende  

 anvendelse for faste vikarer uden læreruddannelse.
 Kapitel 5. ÅRSVIKARER (FAGLÆRERE).
§ 24. Til varetagelse af timer på undervisningsplanen, der ikke kan  

 betjenes af tjenestemandsansatte lærere eller timelærere, kan ansættes  

 årsvikarer (faglærere). Timerne overtages i fast skema fra den 1. august, 1.  

 september eller 1. oktober og i resten af skoleåret.
Tilsvarende kan der  

 ansættes årsvikarer i børnehaveklasser til varetagelse af timer, der ikke kan  

 varetages af tjenestemandsansatte børnehaveklasseledere eller af  

 vakancevikarer.
 Stk. 2. Årsvikarer (faglærere) må have en uddannelse, der gør dem egnede  

 til at varetage stillingen.
 § 25. Årsvikarer (faglærere) i småbørnslærer- eller lærerstillinger  

 lønnes som tjenestemandsansatte lærere på 1. løntrin i lønramme 13 (skalatrin  

 18).
 Stk. 2. Årsvikarer i stillinger som børnehaveklasseledere lønnes som  

 tjenestemandsansatte børnehaveklasseledere i folkeskolen på 1. løntrin i  

 lønramme 9 (skalatrin 14).
 Stk. 3. Er en årsvikar (faglærer) ansat med et løntimetal, der er lavere  

 end det for tjenestemandsansatte lærere, respektive børnehaveklasseledere,  

 gældende løntimetal, nedsættes lønnen forholdsmæssigt.
 Stk. 4. Lønnen udbetales månedlig bagud hele året uden hensyn til ferie  

 og fridage.
 § 26. Til årsvikarer (faglærere) ydes særligt tillæg i henhold til § 2,  

 stk. 4-8 og stk. 10, i cirkulære af 20. april 1978 om klassificering af  

 tjenestemandsstillinger i folkeskolen, som ændret ved pkt. 2 i  

 cirkulæreskrivelse af 24. september 1980 om ændring i reglerne om  

 klassificering af tjenestemandsstillinger i folkeskolen og cirkulære af 11.  

 oktober 1982 om børnehaveklasseledere, der varetager folkeskolens  

 specialpædagogiske bistand til småbørn.
§ 27. Tjenestetiden beregnes og afspadsering/overtimebetaling ydes efter  

 de for tjenestemandsansatte lærere, respektive børnehaveklasseledere,  

 gældende regler.
Er årsvikaren (faglæreren) ansat med et løntimetal, der er  

 under halvdelen af det gældende fulde timetal, ydes betaling for eventuelle  

 ekstratimer dog efter reglerne i § 32.
 Kapitel 6. MÅNEDSLØNNEDE VIKARER.
 § 28. I vikariater i fast skema af normalt mindst 3 måneders varighed (90  

 dage) kan ansættes månedslønnede vikarer.
Stk. 2. Månedslønnede vikarer ansættes for en bestemt periode fra de n 1. i en måned eller senere - og ansættelsen ophører uden varsel ved  

 periodens udløb.
 Stk. 3. Månedslønnede vikarer må have en uddannelse, der gør dem egnede  

 til at varetage stillingen.
 § 29. Månedslønnede vikarer lønnes efter bestemmelserne i §§ 25 og 26. I  

 dele af kalendermåneder udgør betalingen pr. dag 1/30 af månedslønnen for de  

 hele kalendermåneder, der er omfattet af vikariatet.
 Stk. 2. Bestemmelserne i § 27 finder tilsvarende anvendelse for  

 månedslønnede vikarer, dog bortset fra afspadsering og timereduktion som  

 følge af ferieforlængelsen.
 Kapitel 7. TIMELØNNEDE VIKARER.
 § 30. Timelønnede vikarer kan ansættes til tjeneste under sygdom og andet  

 forfald blandt tjenestemandsansatte lærere og børnehaveklasseledere samt de i  

 dette cirkulære omhandlede personalekategorier.
 Stk. 2. Timelønnede vikarer kan ikke ansættes til varetagelse af  

 vikariater i fast skema, når vikariaterne forud må påregnes at have en  

 varighed af mindst 3 måneder (90 dage).
 Stk. 3. Timelønnede vikarer, der har læst timer i fast skema i 3 måneder  

 (90 dage), skal fra dette tidspunkt ansættes som månedslønnede vikarer for  

 resten af vikariatet.
 Stk. 4. Timelønnede vikarer må have en uddannelse, der gør dem egnede til  

 at varetage stillingen.
 § 31. Timelønnede vikarer lønnes med timeløn for det faktiske antal læste  

 skematimer samt for eventuel timereduktion, der ydes i medfør af stk. 3-8. I  

 timelønnen er includeret betaling for forberedelse, opgaverettelse m.v.
Stk. 2. For hver skoledag, en timelønnet vikar er anmodet om at give møde  

 på en skole, er vikaren berettiget til løn for 3 timer, uanset om timerne  

 bliver læst.
Det er en betingelse, at vikaren møder på skolen og er til  

 rådighed som vikar i 3 timer efter mødetidspunktet.
 Stk. 3. Tildeles der timelønnede vikarer samme skema i samme klasse eller  

 fag i flere dage, anvendes bestemmelserne i undervisningsministeriets  

 cirkulære af 22. februar 1983 om tjenestetiden for folkeskolens tjenestemænd,  

 §§ 3-6, jfr. dog neden for stk. 4-7. Det er en forudsætning for ydelse af  

 timereduktion, at det arbejde, som reduktionen dækker, faktisk udføres.
Stk. 4. Reduktion for hjemkundskab og specialundervisning, jfr. §§ 3 og 4  

 i tjenestetidscirkulæret af 22. februar 1983, skal bl.a. kompensere for den  

 nødvendige forberedelse.
Det vil være en forudsætning for ydelse af  

 timereduktionen, at timerne er tillagt vikaren så betids, at forberedelse har  

 kunnet finde sted.
 Stk. 5. Reduktionen for ikke-kursusdelt undervisning, jfr. § 5 i  

 cirkulære af 22. februar 1983, og for opgaverettelse, jfr. § 6 i cirkulære af  

 22. februar 1983, ydes ved vikariater i samme klasse og fag af mindst 1  

 kalenderuges varighed og beregnes kun for hele kalenderuger.
 Stk. 6. Reduktion for klasselærerens særlige rådgivningsopgaver for  

 7.-lo. klassetrin, jfr. cirkulære af 22. februar 1983, § 6, ydes, når en  

 timelønnet vikar varetager klasselæreropgaverne i samme klasse i mindst 4 på  

 hinanden følgende kalenderuger og beregnes kun for hele kalenderuger.
 Stk. 7. Forestår en timelønnet vikar det daglige arbejde i samme  

 børnehaveklasse i mindst 1 kalenderuge, ydes timereduktion for oprydning m.v.  

 efter de for tjenestemandsansatte børnehaveklasseledere gældende regler.  

 Timereduktionen beregnes for hele kalenderuger.
 § 32. Timelønnen til timelønnede vikarer i småbørnslærer- eller  

 lærerstillinger udgør 1/1650 af årslønnen på 1. løntrin i lønramme 11  

 (skalatrin 16). Såfremt vikaren opfylder betingelserne i folkeskolelovens §  

 27, stk. 1 eller stk. 3, om uddannelse m.v., udgør timelønnen l/1200 af  

 årslønnen på 1. løntrin i lønramme 13 (skalatrin 18).
 Stk. 2. Timelønnen til timelønnede vikarer i stillinger som  

 børnehaveklasseledere udgør 1/1650 af årslønnen på 1. løntrin i lønramme 7  

 (skalatrin 12). Såfremt vikaren opfylder betingelserne i folkeskolelovens §  

 28 om uddannelse m.v., udgør timelønnen 1/133o af årslønnen på 1. løntrin i  

 lønramme 9 (skalatrin 14).
Stk. 3. De beregnede timelønninger afrundes til nærmeste med 10 delelige  

 ørebeløb.
Lønnen udbetales bagud hver uge, hveranden uge eller hver måned.
 Kapitel 8. SÆRREGLER FOR DE I KAPITLERNE 4-7 OMHANDLEDE  PERSONGRUPPER.
 Afskedigelse.
§ 33. Faste vikarer uden læreruddannelse og årsvikarer (faglærere) kan  

 afskediges med 3 måneders varsel til udgangen af en måned.
Dog ophører  

 ansættelsesforholdet ved første ansættelse uden varsel ved skoleårets udløb  

 (31. juli).
 Stk. 2. Faste vikarer uden læreruddannelse og årsvikarer (faglærere) kan  

 forlange sig afskediget med 1 måneds varsel til udgangen af en måned.
 Stk. 3. Månedslønnede vikarer kan uanset bestemmelsen i § 28 afskediges  

 med 1 måneds varsel til udgangen af en måned.
 Stk. 4. Månedslønnede vikarer kan forlange sig afskediget med 14 dages  

 varsel til udgangen af en måned.
Stk. 5. Uanset bestemmelserne i stk. 1-4 kan faste vikarer uden  

 læreruddannelse, årsvikarer (faglærere) og månedslønnede vikarer ved 1.  

 ansættelse ved kommunens skolevæsen inden for de første 3 måneder afskediges  

 og forlange sig afskediget med 14 dages varsel.
Bestemmelsen finder  

 tilsvarende anvendelse, såfremt der er forløbet mere end 2 år siden sidste  

 ansættelse ved kommunens skolevæsen.
 Stk. 6. Timelønnede vikarer kan afskediges og forlange sig afskediget til  

 fratræden den følgende dag.
 Sygdom.
 § 34. Til årsvikarer (faglærere), faste vikarer uden læreruddannelse og  

 månedslønnede vikarer ydes der løn under sygdom.
 Stk. 2. Timelønnede vikarer oppebærer ikke løn under sygdom.
 Graviditet og fødsel.
 § 35. De for tjenestemandsansatte lærere gældende regler om løn under  

 fravær på grund af graviditet og fødsel finder tilsvarende anvendelse på  

 årsvikarer (faglærere) og faste vikarer uden læreruddannelse.
 Stk. 2. Månedslønnede vikarer og timelønnede vikarer oppebærer ikke løn  

 under fravær på grund af graviditet og fødsel.
 Ferie.
 § 36. De for tjenestemandsansatte lærere gældende regler om ferie finder  

 tilsvarende anvendelse på årsvikarer (faglærere) og faste vikarer uden  

 læreruddannelse i ansættelsesperioden.
 Stk. 2. Månedslønnede vikarer og timelønnede vikarer oppebærer  

 godtgørelse efter ferielovens regler.
 Efterindtægt.
 § 37. Afgår en årsvikar (faglærer) eller fast vikar uden læreruddannelse  

 ved døden under ansættelsen, finder § 6, stk. 1-3, tilsvarende anvendelse.
 Stk. 2. Retten til efterindtægt omfatter et tidsrum af 1, 2 eller 3  

 måneder, afhængigt af om vedkommende ved dødsfaldet havde haft ansættelse ved  

 kommunens skolevæsen henholdsvis 1, 2 eller 3 år.
 Kapitel 9. KAPITALPENSION.
 § 38. Efter anmodning fra en timelærer, vakancevikar, fast vikar eller  

 årsvikar (faglærer) kan vedkommende kommune indgå aftale med den pågældende  

 om, at kommunen ved hver lønudbetaling tilbageholder et beløb i den  

 pågældendes løn som indbetaling til kapitalforsikring eller opsparing i  

 pensionsøjemed, der oprettes/ påbegyndes før det fyldte 60. år i henhold til  

 bestemmelserne i lov om beskatning af pensionsordninger m.v., jfr.  

 lovbekendtgørelse nr. 404 af 10. august 1983 med senere ændringer.
Stk. 2. Som indbetaling til kapitalpensionsordning kan, jfr. dog  

 pensionsbeskatningslovens bestemmelser om maksimumsbeløb, højst anvendes 15%  

 - for ansatte, der er fyldt 45 år ved årets begyndelse, dog 20% - af den  

 samlede lønindtægt i indkomståret.
Indbetaling sker efter vedkommendes  

 anvisning til et livs- eller pensionsforsikringsselskab, henholdsvis en bank  

 eller sparekasse.
Indbetaling vedvarer indtil ansættelsens ophør.
 Kapitel 10. IKRAFTTRÆDELSE M.V.
 § 39. Cirkulæret har virkning fra 1. august 1984.
 Stk. 2. Følgende bestemmelser ophæves:
 1. Cirkulære af 15. juni 1981 om timelærere,  

 vakancevikarer og vikarer i folkeskolen.
 2. Cirkulære af 29. december 1982 om ændring af  

 cirkulære af 15. juni 1981 om timelærere, vakancevikarer og vikarer i  

 folkeskolen.
 3. Bestemmelsen i cirkulæreskrivelse af 26. april 1978  

 om ændrede normeringsregler m.v. for folkeskolen, afsnit 5, sidste punktum,  

 om uddannelsesbetingelserne for årsvikarer, der udfører tjeneste under sygdom  

 og andet forfald blandt børnehaveklasseledere og vacancevikarer.
Undervisningsministeriet, den 1. marts  

 1984 P. m. v.
 e. b.
Merete Møller fm.
