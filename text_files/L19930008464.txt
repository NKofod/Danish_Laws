 I tilslutning til Udenrigsministeriets bekendtgørelse nr. 108 af 29.  

 september 1989 meddeles det, at der ved noteveksling i Maputo den 15. oktober  

 1992 og 9. februar 1993 er indgået en overenskomst mellem Danmark og  

 Mozambique, ifølge hvilken den danske regering har forpligtet sig til at yde  

 et beløb på 43,4 mio. kr. til fortsættelse af teknisk bistand til drift af  

 slæbebåde i Mozambique.
 Hovedformålet med projektet er at skabe betingelser for en øget godstrafik  

 gennem Beira havn, der betjener såvel Mozambique som Zimbabwe og andre  

 kystløse stater i regionen.
 Formålet med projektforlængelsen er at opretholde afviklingen af trafikken  

 i Beira havn og sikre søafmærkning på hele Mozambiques kyst samt træning og  

 uddannelse af lokale besætninger.
 Overenskomsten trådte i kraft den 18. februar 1993, og projektet forventes  

 gennemført i perioden 1992-1995.
