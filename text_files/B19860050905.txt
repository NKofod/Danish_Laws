 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 44 af 10. februar 1986, og lodslovens § 8, jfr. lov nr.  

 116 af 21. marts 1979, fastsættes efter samråd med forsvarsministeriet:
 § 1.  For al sejlads i det uddybede og afmærkede løb i  

 Odense Fjord og Odense Kanal, dvs. strækningen mellem Gabet og Odense Havn  

 gælder de i bekendtgørelse nr. 430 af 24. august 1976 med senere ændringer om  

 særlige regler for sejlads m.m. i visse danske farvande fastsatte  

 bestemmelser med nedenstående tilføjelser:
a.
I Kanalen må maskindrevne skibe og både ikke sejle med en hastighed,  

 der overstiger 6 knob.
b.
Skibe og fartøjer, som ligger fortøjet eller ligger stoppet, og pramme  

 og flåder, hvad enten de ligger stille eller gør fart, skal af maskindrevne  

 skibe passeres med særlig forsigtighed og om fornødent med stoppet maskine.
c.
Det er i sejlløbet mellem Espenøre Hage og Odense Havn og i dettes  

 nærhed forbudt at udføre arbejder, som kan medføre fare for, at sejlløbet  

 forurenes af derved løsnet materiale.
d.
Bjærgning af skib eller fartøj ved hjælp af bjærgningsbåd eller  

 bugserbåd skal straks anmeldes til havnekaptajnen i Odense, hvis anvisninger  

 skal følges.
e.
Under isforhold skal førerne af skibe og fartøjer nøje følge de af  

 havnekaptajnen i Odense givne anvisninger for sejladsen i Fjorden og Kanalen  

 samt de i »Efterretninger for Søfarende« offentliggjorte  

 bestemmelser.
f.
Det er forbudt at bade i Kanalen.
 § 2.  For at sikre skibes passage af hinanden skal  

 skibe på 100 tons dødvægt og derover, som er udstyret med VHF, under sejlads  

 på den i § 1 nævnte strækning etablere lyttevagt på VHF, kanal 12, og deltage  

 i et meldesystem efter følgende regler:
 1. Senest 30 minutter før afgang fra Odense Havn eller  

 ved passage af linien Agernæs-Fyens Hoved for indgående skal afgives melding  

 til Odense lodsstation ved Gabet om tidspunktet for påbegyndelse af sejlads  

 på den i § 1 nævnte strækning.
2. Lodsstationen vil herefter meddele skibet, om  

 sejladsen kan finde sted som ønsket, eller om skibet skal vente for at undgå  

 møde med andre skibe i den gravede rende.
Tidspunktet for fortsættelse eller  

 påbegyndelse af sejladsen aftales mellem skibet og lodsstationen.
 § 3.  På strækningen mellem Gabet og Odense Havn skal  

 følgende skibe have lods ombord:
1. Alle tankskibe, der er lastet med olie, gas eller  

 et farligt flydende kemikalie, som omfattet af IMO's kemikaliekode  

 (International Maritime Organization's »Code for the Construction and  

 Equipment of Ships Carrying Dangerous Chemicals in Bulk«), eller som har  

 urensede tanke, der ikke er sikret med inaktiv gas, 2. øvrige skibe på 1500 tons dødvægt eller derover, og 3. skibe på 100 tons dødvægt eller derover, der ikke  

 er udstyret med VHF.
Stk. 2.  Bestemmelsen finder ikke anvendelse på  

 tankskibe under 1500 tons dødvægt, hvis fører mindst 5 gange inden for de  

 sidste 3 måneder har anløbet Odense med det pågældende skib.
Det er dog  

 herved forudsat, at skibet er udstyret med brugbar VHF.
 Stk. 3.  Under forhaling inden for Odense Havns område,  

 skal ethvert skib, der er let, deltage i det i § 2 omhandlede meldesystem.  

 Skibe på 2500 tons dødvægt eller derover, skal desuden have lods om bord  

 under forhalingen.
 § 4.  Overtrædelse af denne bekendtgørelse straffes  

 med bøde.
 § 5.  Bekendtgørelsen træder i kraft den 1. september  

 1986.
 Stk. 2.  Industriministeriets bekendtgørelse nr. 592 af  

 19. november 1982 om sejlads m.v. på Odense Fjord og Kanal ophæves.
