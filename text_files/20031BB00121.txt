Fremsat den 6. februar 2004 af Bodil Kornbek (KD),  

 Mogens Nørgård Pedersen (KD), Jann Sjursen (KD) og  

  

 Tove Videbæk (KD) Forslag til folketingsbeslutning om forbedring af levevilkårene for asylansøgere Folketinget pålægger regeringen inden den 1. januar 2005 at  

 fremsætte lovforslag og foretage de nødvendige ændringer i administrative  

 forskrifter, der forbedrer asylansøgeres levevilkår efter følgende  

 retningslinjer:
  

 	  

    

 at de kontante ydelser  

 til asylansøgere genoprettes til niveauet fra før den 1. juli 2003,   

 	  

    

 at den såkaldte  

 madkasseordning for asylansøgere afskaffes,   

 	  

    

 at afviste  

 asylansøgere, der samarbejder om deres udsendelse, gives tilbud om  

 aktivering,  

 der kan forbedre deres beskæftigelsesmuligheder, når de kommer hjem,   

 	  

    

 at alle udlændinge  

 over 17 år, som har opholdt sig mere end 3 måneder i Danmark, gives mulighed  

 for at tage lønnet beskæftigelse i landet.
Bemærkninger til forslaget I 2003 vedtog et flertal i Folketinget at nedsætte de  

 kontante ydelser til asylansøgere, jf. lov nr. 292 af 30. april 2003  

 (lovforslag nr.
L 157, folketingsåret 2002-03, forhandlingerne side 4720,  

 7797  

 og 7934, tillæg A side 3948 og 4010, tillæg B side 838 samt tillæg C side  

 342).  

 Personer i den indledende asylfase eller personer, der har fået endeligt  

 afslag  

 på asyl, modtager efter denne lov et stærkt reduceret beløb til tøj og  

 lommepenge på 6,79 kr. om dagen (2003-priser). Den såkaldte madkasseordning  

 blev også strammet op, så asylansøgere med børn ned til 7 år foruden logi og  

 visse sundhedsmæssige ydelser kun får de mest nødvendige varer til kost og  

 personlig hygiejne, mens de får frataget lommepenge og penge til tøj.
Forslagsstillerne finder det uværdigt, at Folketingets  

 flertal har nedsat ydelserne til asylansøgere, der hører til blandt de  

 økonomisk svageste grupper i Danmark.
Besparelsen er begrænset for staten,  

 men  

 rammer den enkelte asylansøger hårdt.
Forslagsstillerne mener, at  

 asylansøgerne  

 skal tilbydes rimelige og værdige forhold, mens de er i Danmark.
Regeringen begrundede nedsættelsen af ydelserne med, at de  

 skal afstemmes med niveauet for starthjælpen.
Til forskel fra personer på  

 starthjælp har asylansøgere ingen muligheder for at arbejde.
En sænkning af  

 ydelserne har derfor ikke nogen effekt på asylansøgernes incitament til at  

 tage  

 et arbejde.
 Forslagsstillerne kan kun se nedsættelsen af ydelserne som  

 udtryk for, at regeringen ønsker at forringe de økonomiske vilkår for  

 asylansøgerne så meget, at verdens flygtninge rejser uden om Danmark.
Forslagsstillerne finder det i særlig grad forkasteligt, at  

 personer i den indledende asylfase eller personer, der har fået endeligt  

 afslag  

 på asyl, modtager et stærkt reduceret beløb til tøj og lommepenge.
Uanset  

 hvilken fase asylansøgerne er i, eller uanset om de har fået endeligt afslag  

 på  

 asyl, er deres udgifter de samme.
 Forslagsstillerne ønsker i øvrigt madkasseordningen  

 afskaffet, fordi det er nedværdigende for asylansøgerne og påvirker deres  

 personlige frihed at blive frataget retten til selv at bestemme, hvad de vil  

 købe, og at være afhængige af naturalieydelser.
Desuden ønsker forslagsstillerne, at afviste asylansøgere,  

 der samarbejder om deres udsendelse, skal have tilbud om aktivering, der kan  

 forbedre deres beskæftigelsesmuligheder, når de kommer tilbage til  

 hjemlandet.  

 I dag ophører aktiveringen, når asylansøgeren har fået afslag på asyl.  

 Kristendemokraterne mener, at et tilbud om aktivering i højere grad end de  

 nuværende, tvangsmæssige foranstaltninger vil tilskynde de afviste  

 asylansøgere  

 til at samarbejde om deres udsendelse, fordi de får håb om en fremtid, efter  

 at  

 de er sendt ud af Danmark.
Derudover mener forslagsstillerne, at indførelse  

 af  

 aktivering vil betyde, at de afviste asylansøgere får en bedre tilværelse i  

 ventetiden.
I dag må en del af de afviste asylansøgere vente lang tid på at  

 komme hjem, fordi det land, de skal sendes hjem til, ikke er sikkert, eller  

 fordi hjemsendelse i øvrigt er kompliceret.
Denne ventetid uden aktiviteter  

 er  

 stærkt nedbrydende for deres psyke.
Endelig finder forslagsstillerne, at det skal gøres lettere  

 for asylansøgere at søge beskæftigelse på det danske arbejdsmarked.
Efter den  

 gældende lovgivning må asylansøgere ikke påtage sig lønnet arbejde.
Det er  

 dog  

 muligt for asylansøgere med særlige kvalifikationer inden for fag, hvor der  

 er  

 behov for arbejdskraft, herunder it-specialister, ingeniører, læger og  

 sygeplejersker, at få en arbejdstilladelse, såfremt de har et konkret  

 jobtilbud.
Det er ikke intentionen, at beslutningsforslaget skal ændre denne  

 ordning.
Det er stærkt nedbrydende for asylansøgere at være uden  

 beskæftigelse i en længere periode.
Det er også spild af samfundets  

 ressourcer,  

 at asylansøgere med gode kvalifikationer ikke får mulighed for at arbejde.  

 Senere skal samfundet bruge unødvendige ressourcer på at genopbygge  

 flygtningens kvalifikationer.
Forslagsstillerne mener, at det må være muligt  

 for udlændingemyndighederne inden for 3 måneder at få afklaret, om  

 asylsansøgeren er berettiget til asyl, og herefter give vedkommende mulighed  

 for at arbejde.
Ydelse pr. måned for forskellige asylansøgere  

 (2003-priser) Før 1/7 2003 Nu Nedgang i indtægt 1. Enlig asylansøger over 18 år  betaler selv kost.
2.494,80 1.933,80 561,00 2. Enlig asylansøger over 18 år  betaler selv kost og  

 er i den indledende asylfase.
2.246,70 1.425,00 821,70 3. Par med to børn under 13 år  betaler selv kost.
8.004,00 7.226,40 777,60 4. Par med to børn under 13 år  betaler selv kost og er  

 i den indledende asylfase 7.011,60 5.191,20 1.820,40 Beregninger foretaget på baggrund af tal fra lovforslag nr.  

 L 157, folketingsåret 2002-03, og finansloven for 2003 Anm: Det forudsættes, at asylansøgerne i eksempel 1 og 3  

 har været i Danmark mere end 150 dage og derfor ville være berettigede til  

 tøjpenge efter de tidligere regler.
Økonomiske effekter Det fremgår af bemærkningerne til lovforslag nr.
L 157 fra  

 folketingsåret 2002-03, at besparelsen på de kontante ydelser skønnes at  

 blive  

 26,5 mio. kr. i 2003 og 53 mio. kr. fra 2004.
 Der forventes ikke nævneværdige økonomiske konsekvenser af  

 at afskaffe madkasseordningen.
 Forslaget om at give asylansøgere mulighed for lønnet  

 beskæftigelse vil give flere skatteindtægter i statskassen, men er ikke  

 indregnet, da størrelsen af effekten er usikker.
 Samlet udgift ved at gennemføre beslutningsforslaget er 53  

 mio. kr. i 2005.
Skriftlig fremsættelse Bodil Kornbek  

  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbedring af levevilkårene for asylansøgere.
(Beslutningsforslag nr.
B 121).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
