Nr LSF 206 Forslag til Lov om ændring af lov om tilskud til vikarordninger inden for  

 jordbruget Fremsat af Erling Christensen (S) Svend Andersen (S) Jytte Hilden (S)  

 Henning Nielsen (S) Trøjborg (S) Bjørn Westh (S) den 16. marts 1990 Vedtaget ved tredjebehandling den 26. april 1990 Lov nr. 276 af 02/05/1990 § 1 I lov om tilskud til vikarordninger inden for jordbruget, jf.  

 lovbekendtgørelse nr. 674 af 26. oktober 1988, foretages følgende ændringer:
 1. I § 1 ændres »1990« til: »1991«.
 2. I § 2 ændres »1990« til: »1991«.
§ 2 Loven træder i kraft den 1. januar 1991.
Oprindeligt fremsat forslag § 1 I lov om tilskud til vikarordninger inden for jordbruget, jf.  

 lovbekendtgørelse nr. 674 af 26. oktober 1988, foretages følgende ændringer:
 1. I § 1 ændres »1990« til: »1991«.
 2. I § 2 ændres »1990« til: »1991«.
§ 2 Loven træder i kraft den 1. januar 1991.
Bemærkninger til lovforslaget Lov om tilskud til vikarordninger inden for jordbruget blev vedtaget i  

 Folketinget den 30. april 1981, jf.
Folketingstidende 1980-81, tillæg C, sp.  

 477.
 I loven blev det fastsat, at ordningen skulle gælde til udgangen af 1990.
Med dette lovforslag ønsker forslagsstillerne at forlænge den gældende lov  

 med eet år.
Ordningen har imødekommet et stort behov.
Den er på kort tid  

 blevet landsdækkende, og den bidrager til at skabe større tryghed ved  

 arbejdssituationen i store dele af det primære jordbrug, ligesom den har en  

 række positive samfundsøkonomiske virkninger.
Ordningen er med til at lette og aflaste landmandsfamilierne i det danske  

 familiebrug ved sygdom og videreuddannelse, da 85 ud af 100  

 landbrugsbedrifter er uden fast medhjælper.
Udviklingen af ordningen viser  

 også det store behov for vikardækning.
I 1982 blev der brugt 65 timer af hver  

 af de 8.000 vikarbrugere, i alt 510.000 afløsningstimer.
I 1990 vil 16.000  

 vikarbrugere hver bruge 130 timer eller i alt 2.100.000 afløsningstimer.
Hele landet er dækket af 46 vikarordninger med et vikarkorps på 1.800  

 afløsere, som gennemsnitsbrugeren anvender 2-3 uger pr. år.
Omsætningen er på  

 ca. 250 mio. kr. pr. år.
Heraf kommer de 100 mio. kr. fra statstilskuddet, og  

 de øvrige 150 mio. kr. kommer fra landmændenes direkte betaling for  

 afløsningen.
 Forslagsstillerne ønsker, at hovedprincipperne og støtteelementerne  

 fortsat skal være:
1) sygdomsafløsning, hvor sammenhængen mellem de modtagne sygedagpenge og  

 landmandens højeste betaling for afløsning fastholdes, og 2) uændret støtte til efter- og videreuddannelse for både landmændene og  

 ordningens ansatte.
 Ved at fremsætte lovforslaget i indeværende folketingssamling ønsker  

 forslagsstillerne at undgå tidspres, økonomisk usikkerhed og utryghed hos de  

 sygdomsramte landmænd og de 1.800 afløsere.
