Betænkning afgivet af Miljø- og  

 Planlægningsudvalget den 23. maj 2001 Betænkning over Forslag til folketingsbeslutning om  

 ratifikation af Kyotoprotokollen til De Forenede Nationers rammekonvention om  

 klimaændringer [af  

 miljø- og energiministeren (Svend Auken)] 1. Udvalgsarbejdet Beslutningsforslaget blev fremsat den 25. april 2001 og  

 var til 1. behandling den 3. maj 2001. Beslutningsforslaget blev efter 1.  

 behandling henvist til behandling i Miljø- og  

 Planlægningsudvalget.
Møder Udvalget har behandlet beslutningsforslaget i 3  

 møder.
Spørgsmål Udvalget har stillet 43 spørgsmål til  

 miljø- og energiministeren til skriftlig besvarelse, som denne har  

 besvaret.
Nogle af udvalgets spørgsmål og miljø- og  

 energiministerens svar herpå er optrykt i bilag 2 til  

 betænkningen.
2. Indstillinger og politiske bemærkninger Et flertal i udvalget (S, SF, CD, RV og KRF)  

 indstiller beslutningsforslaget til vedtagelse uændret.
 Et mindretal i udvalget (V) vil redegøre for  

 sin stilling til beslutningsforslaget ved 2. behandling.
 Et andet mindretal i udvalget (KF) vil  

 redegøre for sin stilling til beslutningsforslaget ved 2.  

 behandling.
 Et tredje mindretal i udvalget (DF) indstiller  

 beslutningsforslaget til forkastelse.
 Dansk Folkepartis medlem af udvalget udtaler, at Dansk  

 Folkeparti som udgangspunkt er enig i, at der skal gøres en indsats  

 for at undgå skadelige menneskelige aktiviteter, der kan  

 ødelægge det globale miljø.
 Siden Riokonferencen tilbage i 1992, som mundede ud i FN s  

 klimakonvention, har man haft som mål at stabilisere atmosfærens  

 indhold af drivhusgasser, som antages at være hovedårsagen til  

 menneskeskabte klimaændringer.
De fleste er enige om, at det globale klima i disse  

 år er under forandring.
Men det er langt fra alle, der er enige om  

 årsagerne hertil.
Dansk Folkeparti finder det relevant at sætte  

 spørgsmålstegn ved, om klimaændringerne har baggrund i  

 menneskeskabte aktiviteter, der voldsomt opvarmer jorden, eller om  

 temperaturstigningerne og afsmeltningen af iskapperne ved polerne er udtryk  

 for et helt naturligt udsving i klodens cyklus.
Det ved ingen i virkeligheden  

 ret meget om.
Det er værd at bemærke, at flere danske  

 klimaforskere har påpeget, at der kan være en større  

 overensstemmelse mellem klimaforandringer på jorden og aktiviteter  

 på solen.
Forskerne har udviklet teorier om, at solpletter og  

 skydække på jorden påvirker temperaturen meget mere end  

 udslip af drivhusgasser som følge af menneskelig aktivitet, og at der  

 er en ganske god historisk overensstemmelse mellem aktiviteter på solen  

 og temperaturstigningen på jorden.
 Dansk Folkeparti finder det på den baggrund relevant  

 at sætte spørgsmålstegn ved hele det grundlag, som  

 Riokonferencen og Kyotoaftalen bygger på, og indstiller derfor  

 beslutningsforslaget til forkastelse.
 Et fjerde mindretal i udvalget (EL) vil ved 2.  

 behandling stemme hverken for eller imod beslutningsforslaget.
Enhedslistens medlem af udvalget udtaler, at Enhedslisten  

 hverken vil stemme for eller imod beslutningsforslaget.
Det skyldes, at  

 forslaget ikke indebærer en ratifikation af Kyotoprotokollen, men alene  

 er en betinget ratifikation, hvor regeringen indfører betingelser for  

 den danske ratifikation.
Dermed vil regeringen   også en kommende ny  

 regering   kunne benytte afstemningsresultatet til at afvise en dansk  

 ratifikation af Kyotoprotokollen, og henvise til, at der er en massiv  

 opbakning i det danske Folketing til at undlade ratifikation.
 Enhedslisten vil ikke risikere at blive taget til  

 indtægt herfor.
 Der eksisterer en ikke ubetydelig risiko for, at de  

 øvrige EU-lande ikke vil acceptere det danske synspunkt om, at det  

 danske tilsagn om 21 pct.s reduktion skal ske i forhold til en korrigeret  

 udledning af CO2 i 1990, idet det indebærer, at andre  

 EU-lande skal påtage sig den manko på 5 mio. t CO2,  

 der som følge af det danske forbehold kommer til at mangle på EU  

 s samlede reduktions-konto.
Miljø- og energiministeren har afvist at  

 påtage sig den fulde byrde, såfremt det ikke lykkes at få  

 EU til at acceptere det danske synspunkt, og selv om ministeren mener, at det  

 danske forbehold ikke »nødvendiggør  

 en egentlig genforhandling af byrdefordelingsaftalen«, kan det let risikere at blive resultatet af dette  

 beslutningsforslag.
Der henvises til svar på spørgsmål 38  

 og 40.
Det forekommer underligt, at det er så vigtigt for  

 den danske regering ikke at acceptere den fulde byrde på 21 pct. i  

 lyset af, at regeringen i øvrigt er indstillet på at  

 påtage sig nye byrder ud over Kyotoprotokollen.
Der henvises til svar  

 på spørgsmål  41.
Endelig hersker der usikkerhed om, hvor meget den danske  

 regering reelt har påtaget sig at gennemføre af nationale tiltag  

 for at sikre, at den danske andel af byrdefordelingen nås.
Danmark har  

 i en erklæring taget det yderligere forbehold, at vi nationalt alene  

 påtager os de 17 af de 21 pct., og at resten forventes opnået via  

 EU-tiltag.
Regeringen har afvist at tilslutte sig en erklæring om, at  

 hele puljen på de 21 pct. skal opnås via nationale initiativer.  

 Dermed giver beslutningsforslaget fortsat mulighed for, at også en ny  

 kommende regering med henvisning til vedtagelsen heraf kan nedsætte den  

 nationale forpligtelse til 17 pct.
Dette vil Enhedslisten ikke medvirke  

 til.
Enhedslisten anser behovet for nationale tiltag i  

 kombination med internationale tiltag for overordentlig vigtige for at  

 få stoppet den globale opvarmning.
Men så længe der  

 eksisterer næsten uanede muligheder for, at vi fortsat nationalt kan  

 begrænse udledningerne af klimagasser betydeligt mere, end vi er bundet  

 til via Kyotoaftalen, er der ingen undskyldning for ikke at gå efter et  

 betydeligt mere ambitiøst mål, end det vi har forpligtet os til  

 via byrdefordelingsaftalen i EU.
Derfor er det usselt, at  

 spørgsmålet om et korrigeret eller ikke korrigeret udgangspunkt  

 for den danske indsats har afgørende betydning for regeringens  

 tilslutning til Kyotoprotokollen.
Afslutningsvis skal Enhedslisten minde om, at  

 Kyotoprotokollen   i det omfang den overhovedet opfyldes med sine mange  

 snydemekanismer, der gør, at den kan ende med slet ikke af have nogen  

 reel effekt   kun giver en yderst beskeden reduktion i udledningen af  

 drivhusgasser.
Hertil kommer, at den på slutlinjen i bedste fald alene  

 medfører, at den globale temperaturstigning forøges en anelse  

 langsommere end ellers   eller sagt på en anden måde, at kursen  

 hen mod afgrunden ligger fast, men hastigheden i bedste fald nedsættes  

 fra 100 km/t til 95 km/t.
Derfor savner Enhedslisten en langt mere dybtgående  

 indsats for at begrænse udledningen af drivhusgasser.
En indsats, hvor  

 Danmark kan spille en betydelig større rolle ved at påbegynde  

 konkrete tiltag, der kan vise omverdenen og dennes mange  

 miljøbevægelser, at det er muligt at omstille et højt  

 udviklet samfund til en energistruktur, hvor vi ikke bidrager til  

 temperaturstigningen.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Martin Glerup (S)  

  Pernille Blach Hansen (S)  Inger Bierbaum (S)  

  Lis Greibe (S)  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Eva Møller (KF)  Svend Aage Fauerholdt (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 194 Bilagsnr.
Titel 1 Høringsnotat og kopi af høringssvar, fra miljø- og  

 energiministeren 2 Spm. 1 om datoen for fremsendelse af den danske erklæring  

 vedrørende basisåret 1990, til miljø- og energiministeren Spm. 2 om, i hvilket omfang EU-landende overfører en del af deres  

 procentforpligtelse til fælles EU-tiltag, til miljø- og  

 energiministeren Spm. 3, om Danmark har påtaget sig at støtte EU-tiltag, som  

 baserer sig på anvendelse af atomkraft, til miljø- og  

 energiministeren Spm. 4 om, hvor mange tons CO2 EU opgør den danske  

 forpligtelse til, til miljø- og energiministeren 3 Spm. 5, om byrdefordelingen er på plads ved den endelige  

 implementering i Danmark, til miljø- og energiministeren 4 Spm. 6 om, hvorfor Færøerne ikke skal overholde Kyotoaftalen,  

 til miljø- og energiministeren Spm. 7 om, i hvilket omfang Færøernes og Grønlands  

 CO2-emission indgår i Danmarks CO2-regnskab, til  

 miljø- og energiministeren Spm. 8 om betydningen af det danske CO2-udslip, hvis  

 Færøerne og Grønland ønsker at stå uden for  

 Kyotoaftalen, til miljø- og energiministeren Spm. 9 om Færøernes og Grønlands forhold til EU, til  

 miljø- og energiministeren Spm. 10, om Færøerne og Grønland ikke er forpligtet af  

 de udenrigspolitiske aftaler, Danmark indgår, til miljø- og  

 energiministeren Spm. 11, om ministeren mener, at Grønland skal friholdes for  

 Kyotoaftalen, til miljø- og energiministeren Spm. 12 om risiko for, at andre lande fremsætter ønske om, at  

 øer eller særlige regioner af deres lande også skal kunne  

 fritages for Kyotoaftalen, til miljø- og energiministeren Spm. 13 om den marginale omkostning ved CO2-reduktion i  

 Danmark, til miljø- og energiministeren Spm. 14 om kommentar til artikel fra Børsen den 17/4-01: »Dansk CO2-reduktion bliver umådelig  

 dyr«, til miljø- og energiministeren Spm. 15 om den gennemsnitlige pris pr. ton fortrængt CO2  

 i EU-landene, til miljø- og energiministeren Spm. 16 om, hvad prisen er for 1 t fortrængt CO2 i  

 Holland, til miljø- og energiministeren Spm. 17, om der i Baltikum er gennemført projekter med  

 CO2-reduktion, til miljø- og energiministeren Spm. 18 om ministerens mening om Verdensbankens projekt »Prototype Carbon Fund (PCF)«, til miljø- og energiministeren Spm. 19 om, hvilke ønsker USA har til ændringer i  

 Kyotoaftalen, til miljø- og energiministeren Spm. 20 om Danmark vil støtte, hvis USA vil styrke indsatsen for  

 Clean Development Mechanism, til miljø- og energiministeren Spm. 21, om det er vigtigst at få USA med i aftalen om  

 gennemførelsen af Kyotoaftalen, til miljø- og energiministeren Spm. 22, om en justeret Kyotoaftale med USA som aktiv deltager vil  

 være bedre for det globale miljø, til miljø- og  

 energiministeren Spm. 23 om, hvad der gøres for at finde en  

 forhandlingsløsning med USA, til miljø- og energiministeren Spm. 24, om ændringer i solens aktivitet ikke har nogen  

 påvirkning på jordens klima, til miljø- og  

 energiministeren Spm. 25 om, at der i de seneste år på verdensplan er nedlagt  

 omkring 3.000 af de målestationer, der anvendes til at måle  

 temperatur, til miljø- og energiministeren Spm. 26 om placeringen af målestationer, til miljø- og  

 energiministeren Spm. 27, om det er muligt at foretage målinger af oceanernes  

 temperatursvingninger fra satellit, til miljø- og energiministeren Spm. 28, om den globale temperatur vil stige, da reduktionerne i  

 CO2 er for små, til miljø- og energiministeren Spm. 29 om den globale opvarmning, til miljø- og energiministeren Spm. 30 om ressourcer til at hjælpe landområder og mennesker,  

 som vil blive ramt af f.eks. stigende vandstande, til miljø- og  

 energiministeren Spm. 31 om kommentar til artikel fra Weekendavisen af 20/4-01: »Hockey-staven«, til  

 miljø- og energiministeren Spm. 32 om, hvad den samlede regning bliver i 2001 for, at Danmark  

 overholder aftalen om at reducere vores CO2-udledning, til  

 miljø- og energiministeren Spm. 33 om, hvad det vil koste de europæiske OECD-lande, hvis al  

 a-kraft afvikles, til miljø- og energiministeren 5 Redegørelse om bredden i Folketingets tilslutning til de danske  

 forpligtelser i forhold til byrdefordelingen mellem EU s medlemsstater, fra  

 miljø- og energiministeren 6 Svar på spm. 1 om datoen for fremsendelse af den danske  

 erklæring vedrørende basisåret 1990, fra miljø- og  

 energiministeren Svar på spm. 2 om, i hvilket omfang EU-landene overfører en  

 del af deres procentforpligtelse til fælles EU-tiltag, fra  

 miljø- og energiministeren Svar på spm. 3, om Danmark har påtaget sig at støtte  

 EU-tiltag, som baserer sig på anvendelse af atomkraft, fra  

 miljø- og energiministeren Svar på spm. 4 om, hvor mange tons CO2 EU opgør  

 den danske forpligtelse til, fra miljø- og energiministeren Svar på spm. 5, om byrdefordelingen er på plads ved den  

 endelige implementering i Danmark, fra miljø- og energiministeren Svar på spm. 6 om, hvorfor Færøerne ikke skal overholde  

 Kyotoaftalen, fra miljø- og energiministeren Svar på spm. 7 om, i hvilket omfang Færøernes og  

 Grønlands CO2-emission indgår i Danmarks  

 CO2-regnskab, fra miljø- og energiministeren Svar på spm. 8 om betydningen af det danske CO2-udslip,  

 hvis Færøerne og Grønland ønsker at stå uden  

 for Kyotoaftalen, fra miljø- og energiministeren Svar på spm. 9 om Færøernes og Grønlands forhold  

 til EU, fra miljø- og energiministeren Svar på spm. 10, om Færøerne og Grønland ikke er  

 forpligtet af de udenrigspolitiske aftaler, Danmark indgår, fra  

 miljø- og energiministeren Svar på spm. 11, om ministeren mener, at Grønland skal  

 friholdes for Kyotoaftalen, fra miljø- og energiministeren Svar på spm. 12 om risiko for, at andre lande fremsætter  

 ønske om, at øer eller særlige regioner af deres lande  

 også skal kunne fritages for Kyotoaftalen, fra miljø- og  

 energiministeren Svar på spm. 13 om den marginale omkostning ved  

 CO2-reduktion i Danmark, fra miljø- og energiministeren Svar på spm. 16 om, hvad prisen er for 1 t fortrængt  

 CO2 i Holland, fra miljø- og energiministeren Svar på spm. 17, om der i Baltikum er gennemført projekter  

 med CO2-reduktion, fra miljø- og energiministeren Svar på spm. 18 om ministerens mening om Verdensbankens projekt  

»Prototype Carbon Fund (PCF)«, fra miljø- og energiministeren Svar på spm. 19 om, hvilke ønsker USA har til ændringer  

 i Kyotoaftalen, fra miljø- og energiministeren Svar på spm. 20, om Danmark vil støtte, hvis USA vil styrke  

 indsatsen for Clean Development Mechanism, fra miljø- og  

 energiministeren Svar på spm. 21, om det er vigtigst at få USA med i aftalen om  

 gennemførelsen af Kyotoaftalen, fra miljø- og energiministeren Svar på spm. 22, om en justeret Kyotoaftale med USA som aktiv  

 deltager vil være bedre for det globale miljø, fra miljø-  

 og energiministeren Svar på spm. 23 om, hvad der gøres for at finde en  

 forhandlingsløsning med USA, fra miljø- og energiministeren Svar på spm. 24, om ændringer i solens aktivitet ikke har  

 nogen påvirkning på jordens klima, fra miljø- og  

 energiministeren Svar på spm. 25 om, at der i de seneste år på  

 verdensplan er nedlagt omkring 3.000 af de målestationer, der anvendes  

 til at måle temperatur, fra miljø- og energiministeren Svar på spm. 26 om placeringen af målestationer, fra  

 miljø- og energiministeren Svar på spm. 27, om det er muligt at foretage målinger af  

 oceanernes temperatursvingninger fra satellit, fra miljø- og  

 energiministeren Svar på spm. 28, om den globale temperatur vil stige, da  

 reduktionerne i CO2 er for små, fra miljø- og  

 energiministeren Svar på spm. 29 om den globale opvarmning, fra miljø- og  

 energiministeren Svar på spm. 30 om ressourcer til at hjælpe landområder  

 og mennesker, som vil blive ramt af f.eks. stigende vandstande, fra  

 miljø- og energiministeren Svar på spm. 31 om kommentar til artikel fra Weekendavisen af  

 20/4-01: »Hockey-staven«, fra miljø- og energiministeren Svar på spm. 33 om, hvad det vil koste de europæiske  

 OECD-lande, hvis al a-kraft afvikles, fra miljø- og energiministeren 7 Svar på spm. 14 om kommentar til artikel fra Børsen den  

 17/4-01: »Dansk CO2-reduktion bliver  

 umådelig dyr«, fra miljø- og  

 energiministeren Svar på spm. 15 om den gennemsnitlige pris pr. ton fortrængt  

 CO2 i EU-landene, fra miljø- og energiministeren Svar på spm. 32 om, hvad den samlede regning bliver i 2001 for, at  

 Danmark overholder aftalen om at reducere vores CO2-udledning, fra  

 miljø- og energiministeren 8 Svar på spørgsmål S 2693 om, hvornår  

 Europaudvalget har taget stilling til Kyotoaftalen eller forpligtelser med  

 udgangspunkt i denne 9 Spm. 34 om den aftalte byrdefordeling, vedtagelsen samt den afgivne  

 erklæring, hvor Danmark tager forbehold for referenceåret, til  

 miljø- og energiministeren Spm. 35 om, med hvilke argumenter EU-Kommissionen fastholder 1990 som  

 basisår for Danmark, til miljø- og energiministeren Spm. 36 om, hvornår den danske forpligtelse om 21 pct.s reduktion er  

 juridisk forpligtende, til miljø- og energiministeren Spm. 37, om det er regeringens holdning, at de 21 pct.
Skal opnås  

 via nationale initiativer, til miljø- og energiministeren Spm. 38 om EU s godkendelse af den danske ratificering, til miljø-  

 og energiministeren Spm. 39 om, hvilken international politisk værdi vedtagelsen af  

 beslutningsforslaget har, til miljø- og energiministeren Spm. 40, om den danske regering vil trække sit forbehold om  

 EU-godkendelse tilbage, hvis forbeholdet udløser genforhandling af  

 byrdefordelingen, til miljø- og energiministeren Spm. 41, om den danske regering vil være indstillet på at  

 påtage sig yderligere forpligtelser til CO2-reduktioner, til  

 miljø- og energiministeren 10 Svar på spm. 34 om den aftalte byrdefordeling, vedtagelsen samt den  

 afgivne erklæring, hvor Danmark tager forbehold for  

 referenceåret, fra miljø- og energiministeren Svar på spm. 35 om, med hvilke argumenter EU-Kommissionen fastholder  

 1990 som basisår for Danmark, fra miljø- og energiministeren Svar på spm. 36 om, hvornår den danske forpligtelse om 21  

 pct.s reduktion er juridisk forpligtende, fra miljø- og  

 energiministeren Svar på spm. 37, om det er regeringens holdning, at de 21 pct.
Skal  

 opnås via nationale initiativer, fra miljø- og energiministeren Svar på spm. 38 om EU s godkendelse af den danske ratificering, fra  

 miljø- og energiministeren Svar på spm. 39 om, hvilken international politisk værdi  

 vedtagelsen af beslutningsforslaget har, fra miljø- og  

 energiministeren Svar på spm. 40, om den danske regering vil trække sit  

 forbehold om EU-godkendelse tilbage, hvis forbeholdet udløser  

 genforhandling af byrdefordelingen, fra miljø- og energiministeren Svar på spm. 41, om den danske regering vil være indstillet  

 på at påtage sig yderligere forpligtelser til  

 CO2-reduktioner, fra miljø- og energiministeren 11 Spm. 42 om, hvordan regeringen vil sikre sig, at de øvrige EU-lande  

 accepterer, at det er de korrigerede 1990-tal, der skal gælde, til  

 miljø- og energiministeren 12 Svar på spm. 42 om, hvordan regeringen vil sikre sig, at de  

 øvrige EU-lande accepterer, at det er de korrigerede 1990-tal, der  

 skal gælde, fra miljø- og energiministeren 13 1. udkast til betænkning 14 Spm. 43, om Danmarks reduktionstal hedder ca. 14 pct. i forhold til det  

 ukorrigerede 1990-tal, til miljø- og energiministeren 15 Svar på spm. 43, om Danmarks reduktionstal hedder ca. 14 pct. i  

 forhold til det ukorrigerede 1990-tal, fra miljø- og energiministeren Bilag 2 Nogle af udvalgets spørgsmål til miljø-  

 og energiministeren og dennes svar herpå Spørgsmålene og miljø- og  

 energiministerens svar herpå er optrykt efter ønske fra EL.
 Spørgsmål 1:
 Ministeren bedes oplyse datoen for fremsendelse af den  

 danske erklæring vedrørende basisåret 1990 (vedlagt  

 forslaget som bilag II) til EU.
 Svar:
 Den danske erklæring om basisåret er optrykt i  

 bilag II til Miljøministerrådets konklusioner af 16. og 17. juni  

 1998 og er afgivet samtidig med vedtagelsen af rådskonklusionerne.
 Spørgsmål 2:
 Ministeren bedes oplyse, i hvilket omfang andre EU-lande  

 på linje med Danmark overfører en del af deres  

 procentforpligtelse (jf. tillæg I) til fælles EU-tiltag og i  

 givet fald med hvor stor en andel i forhold til deres samlede forpligtelse.  

 Spørgsmålet skal ses i lyset af den danske erklæring  

 (tillæg II) om, at Danmark via indenlandske og tidligere EU-tiltag  

 påtager sig 17 pct. ud af de 21 pct., mens de resterende 4 pct.  

 henvises til at skulle opnås via EU-tiltag, som Danmark forpligter sig  

 til at støtte.
 Svar:
 Som det fremgår af bemærkningerne til  

 beslutningsforslaget om Danmarks ratifikation af Kyotoprotokollen, har  

 Danmark afgivet en erklæring til EU s byrdefordelingsaftale (jf. side  

 53 i bemærkningerne samt corrigendum af den fejlagtige danske  

 oversættelse af erklæringen side 47). Af erklæringen  

 fremgår det, at Danmark i forbindelse med at påtage sig en  

 forpligtelse på 21 pct. antager, at der sker en videreudvikling  

 og vedtagelse af fælles EU virkemidler, der dækker forskellen  

 mellem målet på 21 pct. og en mulig opfyldelse på 17 pct.  

 på baggrund af nationale og eksisterende EU virkemidler.
Danmark har således ikke ved at påtage sig 21  

 pct.s-forpligtelsen direkte forudsat, at 4 pct. opnås via  

 fælles EU virkemidler.
Andre EU-lande har heller ikke fastlagt lignende  

 forudsætninger i forbindelse med deres reduktionsforpligtelser.
Erklæringen fra 1998 tog udgangspunkt i  

 daværende beregninger om Danmarks fremtidige udledninger af  

 drivhusgasser på baggrund af de politikker og virkemidler, der på  

 det tidspunkt var etableret, nationalt såvel som internationalt.  

 På baggrund af den seneste fremskrivning omtalt i beslutningsforslagets  

 bemærkninger, vurderer regeringen nu samlet, at der er etableret og vil  

 kunne etableres virkemidler, der sikrer, at 21 pct.s-målsætningen  

 nås.
Som fremskrivningen viser, er der tale om fremtidige nationale  

 virkemidler.
Hensigten med den danske erklæring var i høj  

 grad at lægge politisk pres på EU-systemet for at sætte  

 initiativer og virkemidler i gang.
Siden juni 1998 er der sket en  

 videreudvikling og vedtagelse af både fælles EU virkemidler og  

 danske virkemidler, herunder elreformen og kvoteloven.
Erklæringen  

 bør i dag ses i lyset af denne udvikling.
Men det er fortsat  

 særdeles vigtigt, at der sker en udvikling af fælles EU  

 virkemidler.
Som angivet i beslutningsforslagets bemærkninger  

 under afsnit 8 har EU s miljøministre i ministerrådet senest i  

 oktober 2000 vedtaget rådskonklusioner om fælles politikker og  

 virkemidler i EU.
Ministerrådet opfordrede heri Kommissionen til i  

 forbindelse med Kommissionens forberedelse af det såkaldte  

 europæiske klimaændringsprogram (ECCP) at fremlægge  

 konkrete initiativer, specielt inden for områderne transport, energi og  

 industri samt vedrørende Kyotomekanismerne.
Kommissionen forventes at  

 fremlægge den endelige rapport i slutningen af 2001.
 Jeg vil i forbindelse med Folketingets behandling af  

 retsakten vedrørende EU s ratifikation, jf. afsnit 8 i  

 bemærkningerne til beslutningsforslaget, fremlægge en status for  

 det europæiske klimaændringsprogram og vedtagelsen af  

 fælles EU virkemidler.
 Spørgsmål 3:
Betyder erklæringen (tillæg II) om at  

 støtte EU-tiltag, at Danmark har påtaget sig at støtte  

 EU-tiltag, som baserer sig på anvendelse af atomkraft, eller kan  

 Danmark fastholde sin modstand mod, at brugen af atomkraft skal bruges for  

 samlet at opnå EU s samlede måltal for  

 CO2-reduktion? Svar:
 Som anført under svaret på  

 spørgsmål nr. 2 har Danmark ikke påtaget sig at  

 støtte udviklingen af EU-tiltag (jf. corrigendum til erklæringen  

 side 47).
Danmark har på ingen måde forpligtet sig til  

 at støtte udviklingen af atomkraft, hvorfor Danmark kan og vil  

 fastholde sin modstand mod brugen af atomkraft generelt i EU.
Det  

 gælder også i relation til opfyldelsen af EU s samlede  

 reduktionsforpligtelse inden for Kyotoprotokollen.
 Spørgsmål 4:
Ministeren bedes oplyse, hvor mange tons CO2 EU  

 opgør den danske forpligtelse til, samt oplyse, hvor mange tons  

 CO2 Danmark   med erklæringen i bilag II   påtager sig  

 at opnå via indenlandske og tidligere EU-tiltag, og hvor stor en andel  

 heraf der forventes opnået via de tidligere EU-tiltag? Svar:
EU s miljøagentur opgør i sine årlige  

 rapporter de danske reduktioner både i forhold til udledningen i 1990  

 korrigeret for elimport og i forhold til de faktiske tal.
EU s 8 pct.s  

 reduktion ses i forhold til de samlede faktiske udledninger i EU i 1990. I  

 sammenlægningen af, hvor langt EU samlet er nået i forhold til  

 forpligtelsen på 8 pct., indregner agenturet således Danmark med  

 det faktiske tal for 1990.
Danmark har givet tilsagn om at reducere med 21 pct. af  

 1990-tallet korrigeret for elimport, dvs. en reduktion fra 76,4 mio. t til  

 60,4 mio. t, jf. tabel 2, side 8 i bemærkningerne.
Det er dette  

 tilsagn, der skal konfirmeres i forbindelse med, at byrdefordelingen i EU  

 gøres juridisk forpligtende.
 En opgørelse af de 21 pct. af Danmarks faktiske  

 udledninger i 1990 giver ca. 15 mio. t og ville indebære en  

 reduktionsforpligtelse for Danmark ned til ca. 55 mio. t.
 I øvrigt henvises til besvarelsen af  

 spørgsmål nr. 2.
 Spørgsmål 34:
 I forlængelse af besvarelsen af  

 spørgsmål 2 bedes ministeren redegøre præcist for  

 det kronologiske forløb omkring den aftalte byrdefordeling,  

 vedtagelsen heraf samt den afgivne erklæring, hvor Danmark tager  

 forbehold for referenceåret.
 Svar:
I forbindelse med miljørådsmødet den  

 3. marts 1997 blev det bl.a. aftalt, at EU på den tredje  

 partskonference (COP3) skulle foreslå en reduktion på 15 pct. i  

 2010, og der var i den forbindelse enighed om en foreløbig intern  

 byrdefordeling for de 10 pct.s vedkommende.
Danmark ville i denne kontekst  

 bidrage med en reduktion på 25 pct.
Forhandlingerne i Kyoto endte med, at EU påtog sig  

 en samlet reduktionsforpligtelse i 2008-2012 på 8 pct.
På  

 rådsmødet den 16.-17. juni 1998 blev der på denne baggrund  

 aftalt en ny intern byrdefordeling.
Danmark indgik i denne fordeling med en  

 reduktionsforpligtelse på 21 pct., og Danmark afgav samtidig den  

 pågældende erklæring til rådskonklusionerne, hvor  

 forpligtelsen relateres til referenceåret 1990 korrigeret for  

 elimport.
 I øvrigt kan jeg henvise til redegørelsen om  

 Folketingets tilslutning til de danske forpligtelser vedlagt mit brev til  

 udvalget af 10. maj 2001.
 Spørgsmål 35:
 Endvidere bedes nærmere forklaret   når  

 erklæringen ifølge besvarelsen af spørgsmål 2 er  

 afgivet samtidig med vedtagelsen af rådskonklusionerne   hvorfor og med  

 hvilke argumenter de øvrige EU-lande/EU-Kommissionen fastholder, at  

 Danmark har påtaget sig en forpligtelse med udgangspunkt i den faktiske  

 udledning i år 1990 som basis.
 Svar:
Ifølge Kyotoprotokollens artikel 4 kan lande, der  

 deltager i regionale sammenslutninger, som f.eks.
EU, aftale at opfylde deres  

 forpligtelser i fællesskab.
Protokollen kræver i den forbindelse,  

 at betingelserne for aftalen og de enkelte medlemslandes respektive  

 forpligtelser notificeres samtidig med ratifikationen.
EU s samlede  

 reduktionsforpligtelse på 8 pct. måles, som det også  

 fremgår af besvarelsen af spørgsmål 4, i relation til det  

 faktiske samlede udslip i EU i 1990, herunder det faktiske danske udslip.  

 Tilsvarende indregner EU s miljøagentur de faktiske tal for 1990 i sin  

 løbende sammenlægning af, hvor langt EU samlet er nået,  

 også for Danmarks vedkommende.
Men agenturet angiver samtidig tal for,  

 hvor langt Danmark er nået både i relation til det faktiske  

 udslip i 1990 og, i overensstemmelse med den danske forudsætning, i  

 forhold til et korrigeret referenceår.
Som det fremgår af bemærkningerne til  

 beslutningsforslaget, vil der i EU-regi ikke blive taget stilling til  

 spørgsmålet om referenceåret før Europa-Kommissonen  

 fremlægger sit forslag til EU s samlede ratifikation.
Som det  

 yderligere også fremgår af besvarelsen på  

 spørgsmål 5, forventes Kommissionen at fremlægge et  

 sådant forslag til efteråret.
Da EU-retsakten endnu ikke har været forelagt  

 miljøministerrådet har spørgsmålet om indpasningen  

 af den danske forudsætning i EU-retsakten om ratifikation heller ikke  

 været på miljøministrenes dagsorden.
De andre EU-lande og  

 Kommissionen har derfor heller ikke formelt taget stilling til dette  

 spørgsmål.
 Spørgsmål 36:
 Hvornår er den danske forpligtelse om 21 pct.s  

 reduktion juridisk forpligtende? Spørgsmålet skyldes, at der i  

 corrigendum til referatet (s. 47 i bemærkningerne til forslaget)  

 antydes, at forpligtelsen allerede er juridisk bindende, hvorimod der i  

 besvarelsen af spørgsmål 5 anføres, at forpligtelsen  

 først bliver juridisk bindende i løbet af perioden 2008-12.
 Svar:
EU s byrdefordeling, og dermed Danmarks 21  

 pct.s-forpligtelse, er aftalt i form af rådskonklusioner, der ikke er  

 juridisk, men politisk forpligtende.
Som det fremgår af afsnit 8 i  

 bemærkningerne til beslutningsforslaget, skal byrdefordelingsaftalen  

 gives en juridisk bindende form i forbindelse med EU s stillingtagen til  

 ratifikationen.
Forpligtelsen vil således være juridisk bindende  

 for Danmark, når det juridiske instrument internt i EU er på  

 plads og når EU og medlemsstaterne har ratificeret protokollen.  

 Erklæringen skal forstås i overensstemmelse hermed.
 Spørgsmål 37:
Vil ministeren i et betænkningsbidrag  

 præcisere, at det er regeringens holdning, at de 21 pct. skal  

 opnås fuldt og helt via nationale initiativer til trods for den afgivne  

 danske erklæring om, at det alene er de 17 pct., Danmark påtager  

 sig at reducere med? Svar:
 Danmark har påtaget sig en forpligtelse på 21  

 pct.s reduktion i 2008-12 i forhold til det korrigerede niveau i 1990, og det  

 er naturligvis regeringens holdning, at denne reduktion skal opnås.
Som nærmere redegjort for i besvarelsen af  

 spørgsmål 2 har Danmark i den omtalte erklæring antaget,  

 at der sker en videreudvikling og vedtagelse af fælles EU virkemidler,  

 men ikke fremsat et eksplicit krav om vedtagelse af fælles EU  

 virkemidler, som dækker forskellen mellem 21 pct. og 17 pct.
Hensigten  

 med den danske erklæring var således i høj grad at  

 lægge politisk pres på EU-systemet for at sætte initiativer  

 og virkemidler i gang.
Erklæringen fra 1998 tog udgangspunkt i  

 daværende beregninger om Danmarks fremtidige udledninger af  

 drivhusgasser på baggrund af de politikker og virkemidler, der på  

 det tidspunkt var etableret, nationalt såvel som internationalt.
Der er  

 siden 1998 sket en udvikling både nationalt og i EU, som i dag navnlig  

 tager afsæt i arbejdet med det europæiske  

 klimaændringsprogram (ECCP). Regeringen presser stadig på for  

 vedtagelsen af fælles EU virkemidler, og jeg vil i forbindelse med  

 Folketingets behandling af retsakten vedrørende EU s ratifikation, jf.  

 afsnit 8 i bemærkningerne til beslutningsforslaget, fremlægge en  

 status for det europæiske klimaændringsprogram og vedtagelsen af  

 fælles EU virkemidler.
På baggrund af den seneste fremskrivning omtalt i  

 beslutningsforslagets bemærkninger, vurderer regeringen samlet, at der  

 er etableret og vil kunne etableres virkemidler, der sikrer, at 21  

 pct.s-målsætningen nås.
Allerede vedtagne og  

 gennemførte EU-virkemidler er indregnet heri, og som det fremgår  

 af bemærkningernes afsnit 4.1, vil internationale og herunder  

 EU-virkemidler kunne supplere og understøtte de nationale initiativer.  

 Jeg vil på EU-niveau bl.a. arbejde for fælles standarder for  

 elektriske apparater, minimumsbestemmelser for energiafgifter og  

 fastsættelse af CO2-kvoter.
 Spørgsmål 38:
Skal beslutningsforslaget forstås således, at  

 den danske ratificering ikke træder i kraft, før EU har  

 godkendt, at det er den korrigerede CO2-udledning, der  

 udgør basisåret for Danmark, og hvornår forventes det i  

 givet fald tidligst og senest at blive afgjort? Svar:
Det er en forudsætning for Danmarks ratifikation af  

 Kyotoprotokollen, at den danske position med hensyn til  

 spørgsmålet om referenceåret tilgodeses i den retsakt, der  

 danner grundlag for EU s ratifikation.
Som angivet i svaret på  

 spørgsmål 4 indebærer den danske forpligtelse en reduktion  

 fra 76,4 mio. t CO2-ækvivalenter til gennemsnitlig 60,4 mio.  

 t CO2-ækvivalenter i perioden 2008-12. Det er dette tilsagn,  

 der skal konfirmeres i forbindelse med, at byrdefordelingen i EU gøres  

 juridisk forpligtende.
EU og medlemslandene skal ratificere samtidig, og  

 dette kan i sagens natur ikke ske, før der er enighed om  

 retsgrundlaget herfor.
Som angivet i svaret på spørgsmål 35,  

 forventes Europa-Kommissionen at fremlægge de nødvendige forslag  

 med henblik på EU s ratifikation i efteråret 2001. Som det  

 fremgår af bemærkningernes afsnit 8 må det på  

 baggrund af de foreløbige oplysninger forventes, at  

 ratifikationsproceduren i medlemsstaterne vil kunne tage op til halvandet  

 år fra det tidspunkt, hvor der ligger en international politisk aftale,  

 der udmønter protokollen.
Regeringen vil ikke kunne ratificere  

 før de øvrige EU-lande, men Danmark kan ved hurtigst muligt at  

 færdiggøre den nationale proces lægge et politisk pres  

 på Europa-Kommissionen og de øvrige medlemslande for at  

 fremskynde processen.
 Som det fremgår af bemærkningernes afsnit 1  

 har EU s miljøministre senest i marts 2001 bekræftet målet  

 om ikrafttrædelse af protokollen i 2002 samt understreget, at  

 Europa-Kommissionens og medlemsstaternes forberedelser skal intensiveres, for  

 at der kan handles hurtigt efter genoptagelsen af den sjette partskonference  

 (COP6), der vil finde sted den 16.-27. juli i år i Bonn, Tyskland.
 Spørgsmål 39:
Hvilken international politisk værdi har vedtagelsen  

 af beslutningsforslaget, såfremt ratificeringen først sker,  

 når EU har godkendt, at det er den korrigerede  

 CO2-udledning, der udgør basisåret for Danmark? Svar:
 Formålet med beslutningsforslaget er at indhente  

 Folketingets samtykke i henhold til grundlovens §19.
 Kyotoprotokollen er et første begrænset, men  

 vigtigt skridt i en længere proces, der sigter mod at nå  

 klimakonventionens overordnede mål om at stabilisere atmosfærens  

 indhold af drivhusgasser på et niveau, der forhindrer farlige  

 menneskeskabte klimaændringer.
Folketingets samtykke til, at Danmark på regeringens  

 vegne kan ratificere Kyotoprotokollen er ikke mindst i den nuværende  

 forhandlingssituation et markant signal om, at Danmark bakker op om  

 protokollen og den videre globale forhandlingsproces, der skal udmønte  

 protokollens bestemmelser.
Ved at sende dette signal kan Folketinget bidrage  

 til at fremskynde ratifikationsprocessen både inden for og uden for EU.  

 Efter min opfattelse skal betydningen heraf bestemt ikke undervurderes.  

 Kyotoprotokollen er det eneste realistiske bud på, hvordan vi kommer  

 videre.
Det vil gøre indtryk, at Danmark tror på, at protokollen  

 kan gennemføres.
 Spørgsmål 40:
Vil ministeren i et betænkningsbidrag  

 præcisere, at den danske regering vil trække sit forbehold om  

 EU-godkendelse af et korrigeret basisår tilbage, såfremt  

 forbeholdet udløser behov for en genforhandling af den interne  

 byrdefordeling mellem EU-landene? Svar:
 Danmarks forpligtelse i forbindelse med EU s interne  

 byrdefordeling er en reduktion af udledningen af drivhusgasser med 21 pct. i  

 2008-12 i forhold til niveauet i 1990. Danmarks reduktionsforpligtelse er et  

 tilsagn om at reducere den årlige udledning af drivhusgasser til  

 gennemsnitligt niveau på 60,4 mio. t CO2-ækvivalenter  

 i perioden 2008-2012. Reduktionen skal ses i forhold til et korrigeret niveau  

 i 1990 på 76,4 mio. t CO2 -ækvivalenter.
 Danmark har i forbindelse med forhandlingerne om  

 byrdefordelingsaftalen på EU s miljørådsmøde den  

 16. og 17. juni 1998 afgivet en erklæring om, at forpligtelsen må  

 ses i forhold til det korrigerede niveau i 1990. Den danske regering har  

 efterfølgende ved flere lejligheder, såvel mundtligt som  

 skriftligt, orienteret de øvrige EU-lande om det korrigerede danske  

 referenceår.
 Dette er også nævnt i aftalen om elreformen af  

 3. marts 1999, og regeringen har ved flere lejligheder underrettet  

 Folketinget om sagen.
 Som det fremgår af afsnit 1 i bemærkningerne  

 til beslutningsforslaget, vil det være en forudsætning for  

 Danmarks ratifikation af Kyotoprotokollen, at den danske position tilgodeses  

 i retsgrundlaget for EU s ratifikation.
 Det er på nuværende tidspunkt ikke muligt  

 præcist at beskrive, hvorledes dette kan ske, da Europa-Kommissionen  

 endnu ikke har fremlagt forslag til retsakt om EU s ratifikation.
EU s samlede ratifikation vil ske på et  

 EU-miljørådsmøde på baggrund af en  

 rådsbeslutning, der  også fastlægger, hvordan kompetencen  

 er fordelt internt i EU.
Ratifikationen vil derefter ske samlet for EU s  

 medlemslande og EU.
 Jeg mener i øvrigt ikke, at Danmarks  

 erklæring nødvendiggør en egentlig genforhandling af  

 byrdefordelingsaftalen, da erklæringen har været en politisk  

 forudsætning for aftalens indgåelse.
 Spørgsmål 41:
Vil den danske regering være indstillet på at  

 påtage sig yderligere forpligtelser til CO2-reduktioner ud  

 over de 21 pct. inden år 2008-12, såfremt der opstår  

 international politisk mulighed for aftaler herom, og vil regeringen arbejde  

 aktivt herfor? Svar:
Den danske regering støtter en proces, som sigter  

 mod en snarlig udmøntning og ikrafttrædelse af Kyotoprotokollen  

 og dermed de reduktionsforpligtelser, der fremgår af protokollens Annex  

 B og af EU s interne byrdefordelingsaftale.
Det er regeringens opfattelse, at  

 Danmark ved at forberede ratifikationen fastholder sin rolle som aktiv  

 bidragsyder til globalt lederskab på miljøområdet.
 Regeringen er samtidig opmærksom på, som  

 beskrevet i bemærkningernes afsnit 5, at opfyldelse af  

 klimakonventionens overordnede målsætning om »at forhindre farlig menneskeskabt indvirkning på  

 klimasystemet« på sigt  

 nødvendiggør yderligere markante begrænsninger i Annex  

 I-landenes emissioner.
 Som det fremgår af bemærkningernes afsnit 1  

 skal forhandlinger om forpligtelser i den anden forpligtelsesperiode efter  

 2012 begynde i 2005. Regeringen vil arbejde for, at der vedtages  

 forpligtelser, som yderligere bidrager til opfyldelsen af klimakonventionens  

 overordnede målsætning.
