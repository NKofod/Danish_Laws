Klage over fysioterapeutisk behandling af  

 lænden hos en patient med myoser i nakken Patientklagenævnet fandt, at det var korrekt af fysioterapeuten  

 også at undersøge i lænde-, bækkenområdet i  

 patientens tilfælde, idet nævnet oplyste, at gener omkring hals-  

 og brysthvirvelsøjle i nogle tilfælde kan stamme fra  

 skævheder omkring lændehvirvelsøjle eller korsben.
Videre fandt nævnet, at fysioterapeuten ikke kunne kritiseres for  

 behandlingen, idet fysioterapeuten udelukkende udførte  

 udspænding af ledbånd og ikke som anført i klagen en  

 manipulation i led.
Det var nævnets opfattelse, at det ikke var  

 sandsynligt, at denne udspænding kunne forårsage skade i forhold  

 til den foretagne operation.
Efterfølgende CT-skanning viste da  

 også, at der ikke var tegn på fissurer.
Nævnet fandt dog, at det havde været hensigtsmæssigt, om  

 fysioterapeuten havde kontaktet henvisende læge for at drøfte de  

 fund, han havde gjort omkring bækkenets ledbånd, inden  

 igangsættelse af behandling i dette område, idet fysioterapeuten  

 fra henvisningen var vidende om, at patienten 3 måneder tidligere var  

 blevet opereret i lændedelen.
Endvidere var der på henvisningen  

 fra den 5. januar 1999 under lægens oplysninger til fysioterapeuten  

 anført, at hun efter rygoperation ikke måtte lade sig  

 transportere i bil.
Endelig var hun henvist for nakkemyoser.
