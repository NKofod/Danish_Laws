 Det er i de senere år i en række tilfælde konstateret, at udlændinge -  

 herunder især udlændinge med visumpligt - under ulovligt ophold i Danmark har  

 indgået ægteskab med vesteuropæiske, navnlig med vesttyske men også med  

 danske statsborgere, hvorefter de på grundlag af ægteskabet har opnået  

 opholdstilladelse i den anden ægtefælles vesteuropæiske hjemland.
Da det efter ægteskabslovgivningens regler er en naturlig forudsætning for  

 prøvelse af ægteskabsbetingelserne samt for foretagelse af vielse, at  

 parterne har lovligt ophold her i landet, har justitsministeriet fundet  

 anledning til at præcisere dette forhold ved indføjelse af et nyt stk. 2 i §  

 22 i justitsministeriets bekendtgørelse om ægteskabs indgåelse,  

 bekendtgørelse nr. 658 af 15. december 1982. Der er herved endvidere skabt  

 udtrykkelig hjemmel for, at prøvelsesmyndigheden kan kræve, at den pågældende  

 godtgør at have lovligt ophold i Danmark.
Hvis der herefter i forbindelse med  

 prøvelsen af ægteskabsbetingelserne opstår tvivl om en parts eventuelle  

 lovlige ophold her i landet, skal man anmode prøvelsesmyndigheden om at  

 foranledige, at den pågældende godtgør opholdets lovlighed.
 Opholdet kan som udgangspunkt anses som lovligt i følgende tilfælde:
 1. EF-statsborgere:
 Forevisning af gyldigt EF-opholdsbevis eller gyldig rejselegitimation  

 (Personalausweiss, identitetskort ect.) er tilstrækkeligt.
 2. Andre udlændinge:
 Hvis det efter forevisning af den ovennævnte dokumentation fortsat  

 forekommer tvivlsomt, om udlændingen opholder sig lovligt i Danmark, kan  

 prøvelsesmyndigheden henvise udlændingen til at skaffe sig dokumentation for  

 opholdets lovlighed fra politiet, ligesom politiet på begæring vil være  

 villig til at bistå prøvelsesmyndigheden i tvivlsspørgsmål.
 Det bemærkes, at udlændingen efter udlændingelovgivningen til stadighed  

 skal medføre deres pas, rejselegitimation eller opholdstilladelse under  

 ophold her i landet.
 Der vedlægges en oversigt over, hvilke udlændingen der er fritaget for  

 visum, og hvilke rejsedokumenter der kan ligestilles med pas. (* 1).
 Justitministeriet, den 21. dec. 1982.
 P.M.V.
 E.B.
M.
Levy Til prøvelsesmyndighederne og politiet.
