Klage  

 over at bopælspligten ikke betragtes som opfyldt Direktoratet for FødevareErhvervs  

 skrivelse af 4. juli 2006  

  

 , j.nr. 3101-080-05-2914.
»--- Ved brev af 17. oktober 2005 har De for K klaget over, at  

 Jordbrugskommissionen for Nordjyllands Amt den 26. september 2005 har  

 meddelt,  

 at han ikke opfylder bopælspligten på landbrugsejendommen E,-på 43, 8 ha.
Direktoratets afgørelse Direktoratet for FødevareErhverv ophæver hermed  

 jordbrugskommissionens afgørelse og hjemviser sagen til fornyet behandling i  

 kommissionen, da det er en retlig fejl, at kommissionen i sin afgørelse  

 henviser til, at begge ægtefæller ikke har bopæl på landbrugsejendommen.  

 Oplysning om at kun den ene ægtefælle (erhververen) bor på ejendommen, kan  

 indgå som et moment i kommissionens samlede vurdering af, hvorvidt  

 bopælspligten er opfyldt, men der er ikke hjemmel i landbrugsloven til at  

 stille krav om, at andre end erhververen skal have bopæl på ejendommen, jf.  

 nedenfor.
Det tilføjes, at hjemvisningen af sagen betyder, at kommissionen  

 efterfølgende skal foretage en ny skønsudøvelse på det retlige grundlag, der  

 er  

 fastlagt i klageafgørelsen.
Kommissionen kan herved enten fastholde  

 afgørelsen  

 med en uddybende begrundelse eller ændre afgørelsen.
 Direktoratets afgørelse kan efter § 16, stk. 3, i bekendtgørelse  

 nr. 863 af 19. august 2004 om regionale jordbrugskommissioner mv. ikke  

 påklages  

 til anden administrativ myndighed.
Redegørelse for sagen K erhvervede i 2001 sammen med 2 søskende landbrugsejendommen  

 E,- på 43,8 ha efter faderen, og der blev givet dispensation fra  

 bopælspligten,  

 så længe faderen havde fast bopæl på ejendommen.
Faderen flyttede fra  

 ejendommen i juli 2003, og der blev givet K og hans søskende dispensation fra  

 bopælspligten frem til 1. april 2005.
Ifølge folkeregistret flyttede K's voksne datter ind på  

 ejendommen den 3. marts 2005. Da jordbrugskommissionen besigtigede ejendommen  

 den 29. juni 2005, forklarede datteren, at hendes far også boede på  

 ejendommen,  

 hvilket ikke fremgik af folkeregistret.
Ifølge jordbrugskommissionen var der  

 heller ikke fysiske tegn på, at K boede på ejendommen.
 Nyere folkeregisteroplysninger har vist, at K har flyttet sin  

 adresse til ejendommen pr. 1. juli 2005. Hans ægtefælle bor stadig på den  

 hidtidige fælles adresse i A,-.
 Jordbrugskommissionen har den 8. juli 2005 anmodet K om  

 bemærkninger til, hvorfor bopælspligten endnu ikke er opfyldt.
 Jordbrugskommissionen modtog den 16. august 2005 et skriftligt  

 svar fra K, hvori han oplyser, at hans ægtefælle ikke er flyttet med ud på  

 ejendommen, fordi ægtefællerne ønsker at sælge huset i A,- , men først skal  

 bruge ca. et halvt år på at få huset sat i stand før salg, og at der også er  

 andre grunde til, at de bor hver for sig, da de har behov for at finde ud af,  

 hvad de vil i den 3. alder.
 Jordbrugskommissionen har den 26. september 2005 meddelt, at den  

 ikke betragter bopælspligten som værende opfyldt i forhold til reglerne i lov  

 om landbrugsejendomme, blandt andet fordi hele familien (K samt ægtefælle)  

 ikke  

 begge har bopæl på ejendommen.
 Afgørelsen er truffet på baggrund af, at bopælspligten ikke har  

 været opfyldt siden juli 2003, samt at der ikke er specielle forhold, der kan  

 begrunde en yderligere dispensation.
 I forlængelse heraf har jordbrugskommissionen meddelt K og hans  

 søskende påbud om at afhænde ejendommen inden den 1. april 2006.
 I brev af 17. oktober 2005 har De for K klaget over afgørelsen.
De anfører, at Deres klient rent faktisk er flyttet ind på  

 ejendommen i foråret 2005, og at der ikke er noget formelt krav om, at en  

 ejers  

 ægtefælle har pligt til at tage bopæl på en landbrugsejendom.
De bestrider,  

 at  

 det har betydning i denne sag, at hele familien p.t. ikke har fast bopæl på  

 ejendommen.
 De bestrider, at der ikke var fysiske tegn på, at Deres klient  

 bor på ejendommen, idet jordbrugskommissionen under besigtigelsen på  

 ejendommen  

 den 29. juni 2005 traf Deres klients datter, som oplyste, at Deres klient  

 også  

 boede på ejendommen.
 De påpeger, at stuehuset ikke blev besigtiget indvendigt,  

 hvorved det kunne være konstateret, at stuehuset er fuldt beboet med møbler,  

 mad i køleskabet osv.
 De henviser til, at Deres klient var på arbejde som  

 lastbilchauffør på det tidspunkt, hvor besøget fandt sted, og at han tager af  

 sted meget tidligt om morgenen og ofte er sent hjemme om aftenen.
 Jordbrugskommissionen har den 28. november 2005 fremsendt klagen  

 hertil, idet kommissionen fastholder afgørelsen.
Jordbrugskommissionen henviser til, at der ved besigtigelsen den  

 29. juni 2005 ikke var synlige tegn som f.eks. navneskilt eller postkasse på  

 ejendommen, som angav, hvem der boede på ejendommen.
K var heller ikke på  

 besigtigelsestidspunktet tilmeldt folkeregisteret på adressen, og familien,  

 her  

 ægtefællerne, boede ikke sammen på ejendommen.
Jordbrugskommissionen anser  

 ikke  

 bopælspligten for opfyldt, når kun den ene ægtefælle tager ophold på en  

 landbrugsejendom.
For så vidt angår eventuel istandsættelse af huset i A,-  

 med  

 henblik på salg, havde der været rigeligt tid hertil.
Jordbrugskommissionen  

 har  

 ikke fundet, at der er grundlag for at betragte bopælspligten som opfyldt,  

 blot  

 fordi K angiveligt flytter ind på ejendommen.
At K's ægtefælle ikke kan  

 flytte  

 med ud på landbrugsejendommen, fordi boligen i A,- skal sættes i stand før  

 salg, anses ikke for at være et forhold af midlertidig karakter, der kan  

 begrunde en fravigelse af kommissionens sædvanlige krav om at begge  

 ægtefæller  

 skal bo på samme landbrugsejendom for at bopælspligten kan anses for opfyldt.
Redegørelse for direktoratets afgørelse Erhvervelse af en landbrugsejendom ved familiehandel kan efter §  

 15 i landbrugsloven (lov nr. 435 af 9. juni 2004 om landbrugsejendomme) ske  

 efter betydeligt mere lempelige regler om erhvervelse i fri handel.
Der  

 gælder  

 således en længere frist (2 år) for opfyldelse af bopælskravet end ved  

 erhvervelse i fri handel efter § 12 (6 måneder).
Herudover gælder der ifølge § 17, stk. 1, en mulighed for  

 dispensation fra bestemmelserne i lovens §§ 12-16, når særlige forhold taler  

 for det.
Der kan herunder dispenseres fra bopælskravet efter § 17, stk. 2, i  

 særlige tilfælde.
Spørgsmålet om, hvornår bopælskravet anses for opfyldt, fremgår  

 af lovens § 8, stk. 3, som fastslår, at den, der skal opfylde pligten, skal  

 have fast og varig bopæl på landbrugsejendommen, og boligen skal tjene som  

 hovedbopæl i skattemæssig forstand.
Der skal foretages en konkret vurdering  

 af  

 de foreliggende omstændigheder, herunder om ejeren reelt benytter ejendommen  

 som sin faste bopæl, om ejeren er tilmeldt folkeregisteret som boende på  

 ejendommen, om ejeren har rådighed over en bolig, der kan anvendes til  

 helårsbolig for en familie med sædvanlig husførelse, om en eventuel familie  

 bor  

 på ejendommen, om den pågældende har alt bohave på ejendommen, og om der  

 føres  

 normal husholdning, jf. § 19, stk. 1, i cirkulære nr. 36 af 3. juni 2005 om  

 lov  

 om landbrugsejendomme.
Jordbrugskommissionen har givet K og hans søskende dispensation  

 til den 1. april 2005. Ved besigtigelse den 29. juni 2005 var  

 jordbrugskommissionen i tvivl, om K havde opfyldt bopælspligten.
Oplysninger  

 fra folkeregisteret har vist, at K har været tilmeldt adressen siden 1. juli  

 2005. Jordbrugskommissionen vurderer dog fortsat, at bopælspligten ikke er  

 opfyldt, idet der ikke kan ses bort fra, at ikke hele familien bor på  

 ejendommen.
Vurderingen af om bopælspligten anses for opfyldt beror, inden  

 for de givne rammer, på et skøn, der udøves af jordbrugskommissionen.
Efter  

 reglerne i § 16, stk. 1, i bekendtgørelsen om regionale jordbrugskommissioner  

 mv. kan direktoratet kun tage stilling til klager over retlige spørgsmål.  

 Jordbrugskommissionens afgørelse af skønsmæssige spørgsmål kan der derimod  

 ikke  

 klages over.
Ifølge landbrugslovscirkulærets § 19, stk. 1, indebærer  

 bopælspligten alene, at erhververen skal tage fast bopæl på ejendommen.
Hvis  

 der er tvivl herom, skal der foretages en konkret vurdering af de  

 foreliggende  

 omstændigheder, og her kan spørgsmålet, om en eventuel familie bor på  

 ejendommen,  

 indgå som et moment i den samlede vurdering.
Der kan derimod ikke i medfør af  

 landbrugsloven stilles krav, om at begge ægtefæller absolut skal bo på samme  

 landbrugsejendom, for at bopælspligten anses for opfyldt.
Det er derfor en retlig fejl, når kommissionen i sin afgørelse  

 henviser til, at begge ægtefæller ikke har bopæl på landbrugsejendommen.
Det  

 er  

 i den forbindelse ikke tilstrækkeligt at indlede begrundelsen med »blandt  

 andet«.
Det fremgår endvidere af kommissionens fremsendelsesskrivelse af  

 klagen  

 til direktoratet, at kommissionen generelt ikke anser bopælspligten for  

 opfyldt, når kun den ene ægtefælle tager ophold på en landbrugsejendom, og  

 der  

 henvises til kommissionens sædvanlige krav, om at begge ægtefæller skal bo på  

 samme landbrugsejendom.
Direktoratet har derfor ophævet jordbrugskommissionens afgørelse  

 og hjemvist sagen til fornyet behandling i kommissionen.
Det tilføjes i den  

 forbindelse, at hjemvisningen af sagen betyder, at jordbrugskommissionen  

 efterfølgende skal foretage en ny skønsudøvelse på det retlige grundlag, der  

 er  

 fastlagt i klageafgørelsen.
Jordbrugskommissionen kan herved enten fastholde  

 afgørelsen med en uddybende begrundelse eller ændre afgørelsen.
 Direktoratet skal i øvrigt afslutningsvis gøre opmærksom på, at  

 når en klage angår en bebyrdende afgørelse, hvor jordbrugskommissionen har  

 meddelt et påbud af indgribende betydning for klageren såsom et påbud om  

 afhændelse af en landbrugsejendom, skulle jordbrugskommissionen ved  

 videresendelsen  

 af klagen til direktoratet have givet oplysning om, at påbuddet om afhændelse  

 af ejendommen stilles i bero, indtil direktoratet har truffet afgørelse i  

 sagen, jf. § 81, stk. 5, i landbrugslovscirkulæret.
Endelig skal direktoratet henlede opmærksomheden på, at  

 spørgsmålet om bopælspligtens forenelighed med EU-retten i øjeblikket er  

 genstand for en prøvelse ved EF-Domstolen.
Indtil udfaldet af prøvelsen ved  

 EF-Domstolen foreligger, vil sager blive behandlet i overensstemmelse med  

 gældende  

 dansk lovgivning.
Eventuelle retssager om manglende opfyldelse af  

 bopælspligten  

 efter landbrugsloven vil dog ikke blive afsluttet, før udfaldet af prøvelsen  

 ved  

 EF-Domstolen foreligger.
