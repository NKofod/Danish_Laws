 Vejledningens baggrund.
Reproduktionsfremmende behandling sker som al anden lægelig behandling i  

 Danmark under den enkelte læges ansvar efter lægeloven, særligt lægelovens  

 §6, hvorefter en læge skal udvise omhu og samvittighedsfuldhed ved sin  

 behandling, og indhente patientens informerede samtykke.
I medfør af  

 lægeloven er en læge endvidere undergivet tilsyn af Sundhedsstyrelsen, som  

 kan afkræve lægen de fornødne oplysninger om dennes virke.
Sundhedsstyrelsen  

 kan, hvor det anses at være formålstjenligt, vejlede lægerne om, hvorledes  

 lægelovens krav om at udvise omhu må fortolkes i relation til konkrete  

 behandlingssituationer mv., samt vedrørende fortolkning af øvrige gældende  

 bestemmelser for området.
 Regeringen har tilkendegivet, at kunstig befrugtning som behandlingsform  

 rejser etiske spørgsmål, som nødvendiggør, at der ved vejledning fra  

 Sundhedsstyrelsen fastsættes rammer for udførelsen af disse behandlinger, og  

 har anmodet Sundhedsstyrelsen om at vejlede lægerne vedrørende antallet af  

 æg, der opsættes i kvinden ved en in vitro befrugtning, om kvindens alder ved  

 in vitro befrugtning, om god lægeskik ved hormonstimulation, og om  

 donorinsemination.
 Regeringen har endvidere ønsket, at det i tilknytning til vejledningen  

 skal tilrådes, at der ikke tilbydes behandling for ufrivillig barnløshed af  

 kvinder, der er over 45 år, samt at befrugtning under alle omstændigheder bør  

 tilbydes op til kvindens 40.år.
Indledning Den reproduktionsfremmende behandlings særlige karakter, sammen med det  

 politiske ønske om, at der fastsættes rammer for behandlingen, er  

 udgangspunktet for vejledningen.
Endvidere har vejledningens udformning været  

 bestemt af følgende:
 - a) Der findes forskellige løsninger på problemet ufrivillig  

 barnløshed, hvilket bør afspejle sig i lægens information til kvinden/parret.
- b ) Hormonal induktion af ovulation, samt in vitro  

 befrugtning mv., hvor der som led i behandlingen benyttes hormonal induktion,  

 har de senere år fået stigende udbredelse i behandling af ufrivillig  

 barnløshed.
Som følge heraf er forekomsten af flerfold svangerskab og  

 overstimulationssyndrom - med deraf følgende risiko for svangerskabets  

 bevarelse og i nogle tilfælde tillige for kvindens helbred - øget.
På  

 baggrund af de kliniske erfaringer og i overensstemmelse med den igangværende  

 udvikling på området er det ønskeligt at præcisere, hvorledes risikoen for  

 komplikationer må afvejes over for hensynet til at tilgodese ønsket om  

 opnåelse af graviditet.
 - c) Moderne reproduktionsfremmende behandling gør det muligt at  

 etablere graviditet også hos kvinder i en aldersgruppe, hvor naturligt  

 etableret svangerskab og fødsel er sjældent, eller hvor menopause evt. er  

 indtrådt.
 - d) Behovet for at tydeliggøre reglerne om donation af æg til  

 IVF-behandling, særl. §§5-6 i Sundhedsministeriets bekendtgørelse nr. 650 af  

 22. juli 1992 om nedfrysning og donation af menneskelige æg.
 - e) En ajourføring af Sundhedsstyrelsens Retningslinjer for  

 anvendelse af sæd ved insemination for at undgå HIV smitteoverførsel af 1.  

 juni 1988, ligesom den nu indførte adgang til donation af æg gør det relevant  

 at overveje evt. hermed forbundne smittemuligheder.
 - f) Den hurtige metodeudvikling inden for reproduktionsfremmende  

 behandling gør det ønskeligt at forklare retstilstanden omkring lægers  

 ændring af behandling eller ibrugtagning af helt nye behandlingsmetoder.
 Det er Sundhedsstyrelsens vurdering, at nedenstående retningslinjer  

 vidtgående afspejler allerede etableret, god praksis på området herhjemme.  

 Sundhedsstyrelsen er endvidere opmærksom på, at der kan forekomme  

 enkelttilfælde, hvor afvigelser fra disse retningslinjer kan være fagligt  

 velbegrundede.
I.
Information og samtykke 1. En læges informationspligt er fastslået i  

 lægelovens §6, stk. 2. I Sundhedsstyrelsens cirkulære af 22. september 1992  

 om information og samtykke - lægers pligt og patienters ret, understreges  

 bl.a., at patienten har ret til fuld information i det omfang, det ønskes, at  

 informationen skal være forståelig og gives løbende, samt at risiko for  

 eventuelle bivirkninger og komplikationer skal indgå i informationen.
 2. Informationspligten efter §3 i Sundhedsstyrelsens  

 cirkulære af 22. september 1992 indebærer bl.a., at lægen også skal informere  

 om muligheden af andre løsninger, herunder muligheden for adoption.
3. Frekvens af levendefødsel af mindst eet  

 barn, beregnet per påbegyndt behandlingscyklus, per ægudtagning og per  

 ægoplægning, og opgivet som en procentdel, er - hvor disse mål kan finde  

 anvendelse - de for patienten mest relevante mål for udsigten til, at det  

 ønskede resultat kan opnås.
Lægen bør tilrettelægge sin information herefter.  

 Såvidt muligt bør fertilitetscentret lægge egne opnåede behandlingsresultater  

 til grund for informationen.
II.
Minimering af risiko for overstimulation, flerfold graviditet og  

 smitteoverførsel mv.
IVÆRKSÆTTELSE AF BEHANDLING 1. Normalt vil behandling af ufrivillig barnløshed  

 ikke blive indledt før tilstanden har bestået i mere end 12 måneder.
Det vil  

 ofte være begrundet at tilråde kvinden/parret at afvente længere, end dette,  

 før behandling indledes.
Hvor der kan påvises en tilstand, som væsentligt  

 nedsætter en af parternes fertilitet, bortfalder hensynet til varighed,  

 ligesom kvindens alder i sig selv kan tale imod afventen.
2. Inden reproduktionsfremmende behandling indledes,  

 bør der være foretaget undersøgelser, som i fornødent omfang belyser årsagen  

 til konceptionsvanskeligheden.
Disse bør som hovedregel omfatte gynækologisk  

 undersøgelse incl. ultralydscanning, hormonal status, sædanalyse og  

 hysterosalpingografi, eller andre undersøgelser, som ækvivalerer dette  

 omfang.
BEHANDLINGSFORMER Heterolog insemination 3. Lægen skal i fornødent omfang sikre sig, at sæd  

 anvendt til heterolog insemination er tilvejebragt ved en procedure, der som  

 minimum opfylder nedenstående krav:
a.
Mindskning af smitterisiko ved udvælgelse af prospektive donorer:
En prospektiv donor, hvis sæd er fundet egnet til inseminationsbehandling,  

 herunder egnet til nedfrysning, skal indkaldes til samtale med en læge, som  

 vejleder om smitterisiko, herunder særligt risiko for HIV-smitte hos donoren.  

 Lægen bør gennem udspørgen af den prospektive donor sikre sig, at denne ikke  

 har haft en adfærd, der indebærer risiko for at være HIV-smittet, samt at den  

 prospektive donor har forstået den givne information.
Lægen udspørger desuden  

 for tegn og symptomer, som kunne være forårsaget af HIV-infektion.
 Personer, som opfylder et eller flere af følgende adfærdskriterier, skal  

 under alle omstændigheder udelukkes fra at donere:
- Mænd, som har haft kønsligt samkvem med en anden mand - Mænd, som har anvendt eller modtaget intramuskulær, intravenøs eller  

 subkutan injektion af farmakologiske stoffer bortset fra som led i lægelig  

 behandling - Mænd med blødersygdom eller koagulationsforstyrrelser, som er behandlet  

 med blod eller blodprodukter - Mænd, som har haft samleje med andre som led i prostitution - Mænd, som inden for de seneste 12 måneder har haft samleje med personer  

 omfattet af et eller flere af ovenstående kriterier, eller med en person, som  

 vides eller formodes at have HIV-infektion - Mænd, som har haft samleje med en mand eller kvinde fra geografiske  

 områder, hvor HIV forekommer særligt udbredt i befolkningen, f.eks. områder i  

 Afrika syd for Sahara, og - Mænd, som har fået diagnosticeret syfilis, eller som har haft en reaktiv  

 screeningstest for syfilis uden negativ konfirmatorisk test.
 Såfremt donor akcepteres, underskriver denne en erklæring om, at han har  

 modtaget og forstået information vedrørende smittemåder for HIV og om  

 betydningen af hensigtsmæssig sundhedsadfærd i hele den periode, hvor han  

 afgiver sædportioner til donation, samt bekræfter, at han ikke har været i  

 kontakt med de kendte risikogrupper, og er indstillet på at underkaste sig de  

 undersøgelser, som angives i følgende retningslinjer.
b.
Anvendelse af frossen eller frisk sæd:
Hos donorer, hvor der ikke er oplysning om risikoadfærd, og hvor  

 HIV-antistof ikke kan påvises på donationstidspunktet, er risikoen for  

 HIV-smitte yderst ringe, men dog tilstede.
Cryopræservering af sæd ødelægger  

ikke HIV, eller andre seksuelt overførbare smitstoffer, men ved  

 passende valgt karenstid før sædens anvendelse, kan HIV-risiko per  

 behandlingsforsøg som følge af sen serokonversion yderligere nedsættes.
Der  

 må påregnes nedsat konceptionseffektivitet og på grund heraf behov for flere  

 behandlinger.
Ved nye metoder til cryo-præservering synes det i stigende grad  

 muligt at bevare sædens konceptionseffektivitet bedre: specielt ved in  

 vitro fertilisering er frossen sæd nu omtrent lige så effektivt som frisk  

 sæd, ligesom der ikke foreligger meddelelse om ændret kønsrate eller  

 kromosomskader som følge af frysningen.
På denne baggrund finder  

 Sundhedsstyrelsen, at brug af frisk sæd bør ophøre.
Fra 1. juli 1994 - hvor  

 lagerkapaciteten af frossen sæd kan forventes at være tilstrækkelig - bør  

 frisk sæd til heterolog insemination derfor ikke længere anvendes.
c.
Undersøgelser for at påvise HIV Når donor er fundet egnet og har underskrevet erklæring om modtaget  

 information mv, udtages blodprøve til HIV-antistofbestemmelse.
Undersøgelse for antistoffer med HIV-1 og HIV-2 skal ske ved en anerkendt  

 metode.
Hvis undersøgelse viser reaktion for antistoffer, udføres to  

 uafhængige kontrolundersøgelser på samme blodprøve.
Viser blot een af disse  

 undersøgelser ikke sikkert negativ reaktion, kan sæd fra den pågældende donor  

 ikke anvendes.
Forinden donor informeres om fund af HIV-antistof konfirmeres  

 resultatet ved undersøgelse for HIV-1 antistof med Western Blot.
FROSSEN SÆD.
Undersøgelse af ny blodprøve fra donor for antistoffer mod  

 HIV-1 og HIV-2 skal udføres ved udløbet af karensperiode (6 måneder) for den  

 nedfrosne sæd på samme måde som ved undersøgelse af den første blodprøve.
Kun  

 såfremt der ved denne undersøgelse fortsat findes negativt screeningresultat,  

 kan sæden anvendes ved insemination.
FRISK SÆD.
Frisk sæd til heterolog insemination må, indtil brug heraf  

 ophører per 1. juli 1994, ikke anvendes, før der foreligger en  

 HIV-antistofnegativ blodprøve fra donor: desuden skal donor herefter  

 undersøges mindst hver 3.måned for antistof mod HIV.
d.
Undersøgelser for andre smitstoffer Følgende sygdomme skal søges udelukket: Syfilis (WR), gonore  

 (bakteriologisk dyrkning af sæd, hvert ejakulat), klamydiainfektion (dyrkning  

 fra sæd, evt. antigentest, udføres på første ejakulat og gentages, hvor der  

 findes tegn på leukocytose ved mikroskopi af sæden), Hepatitis B (HBsAg),  

 Hepatitis C (anti-HCV).
e.
Information til kvinder, der insemineres.
Kvinderne skal forud for inseminationsbehandlingen orienteres af den for  

 behandlingen ansvarlige læge om risikoen for overførsel af smitte, særligt  

 HIV.
Informationen til kvinder, der insemineres med dybfrossen sæd, skal  

 mindst omfatte følgende:
»AIDS er en meget alvorlig, smitsom sygdom, der ødelægger kroppens  

 forsvar mod infektionssygdomme og visse kræftsvulster.
Sygdommen skyldes et  

 virus, som kan forekomme i blandt andet sæd.
Man har i videst muligt omfang  

 sikret sig, at donorerne ikke har haft en adfærd, der indebærer risiko for at  

 være smittet med HIV.
Herudover undersøges donorerne med blodprøver for  

 HIV-infektion før godkendelse.
Sæden anvendes først, når den har været  

 nedfrosset i mindst 6 måneder, og der påny er udført blodprøve af donor for  

 HIV-infektion for at udelukke, at donor i denne periode har udviklet  

 antistoffer mod HIV.Til trods for disse sikkerhedsforanstaltninger kan en  

 helt minimal risiko for overførsel af HIV ved insemination ikke  

 udelukkes.« Den ansvarlige læge skal i journalen anføre, at ovenstående information er  

 givet.
 Til kvinder, som jvf. ovenstående indtil 1. juli 1994 modtager  

 inseminationsbehandling med frisk sæd, gives en information, der som minimum  

 omfatter følgende:
»AIDS er en meget alvorlig, smitsom sygdom, der ødelægger kroppens  

 forsvar mod infektionssygdomme og visse kræftsvulster.
Sygdommen skyldes et  

 virus, som kan forekomme i blandt andet sæd.
Man har, så vidt det har været  

 muligt, sikret sig, at donorerne ikke har haft en adfærd, der indebærer  

 risiko for at være smittet med HIV.
Donorerne undersøges løbende med  

 blodprøver for HIV-infektion, men til trods for disse  

 sikkerhedsforanstaltninger, er der en minimal risiko for overførsel af  

 smitte.
Risikoen for smitteoverførsel af HIV med frisk sæd er en  

 ubetydelighed større end med dybfrossen sæd.« Den ansvarlige læge skal i patientens journal anføre, at ovenstående  

 information er givet.
f.
Risiko for videregivelse af arvelige sygdomme m.v.
 Risiko for videregivelse af arvelige sygdomme bør søges begrænset ved  

 udspørgen af prospektive donorer og relevant kromosomundersøgelse.
 Det bør så vidt muligt tilstræbes, at antallet af graviditeter etableret  

 med sæd fra een donor ikke overstiger 25-30, idet det også forudsættes, at  

 der tilstræbes geografisk spredning.
g.
Vedrørende sikring af fremtoningspræg Lægen bør ved valg af donorsæd kun lægge vægt på oplysninger, som er  

 saglige i henseende til at tilgodese et ønske vedrørende det prospektive  

 barns fremtoningspræg - f.eks. hudfarve, øjenfarve, hårfarve og højde.
Hormonal induktion af ovulation 4. Ved hormonal induktion af ægløsning med injektioner  

 indeholdende gonadotrope hormoner bør æggestokkenes reaktion altid  

 kontrolleres ved ultralydscanning, førend injektion af hormon med  

 luteiniserende virkning gives.
 5. Injektion af hormon med luteiniserende virkning ved  

 afslutning af den follikelstimulerende behandling, og hvor behandlingen ikke  

 sker som led i IVF-behandling o.lign., bør som hovedregel ikke gives, hvis  

 der er mere end tre follikler med en diameter på 17 mm eller mere: der bør  

 højst akcepteres fem follikler, selv hvor der foreligger flere  

 fertilitetsnedsættende faktorer.
 6. Hvor der foreligger mistanke om, at  

 hormonbehandlingen vil være vanskeligere at styre (f.eks. polycystiske  

 ovarier), bør der udvises særlig forsigtighed ved valg af dosis og  

 kontrolhyppighed.
 7. Behandling med gonadotrope hormoner, bortset fra  

 syntetiske ovariestimulerende stoffer med ringe risiko for overstimulation,  

 bør kun udføres af læger med særlig erfaring med denne behandling.
 8. I tilfælde, hvor der er etableret svangerskab med  

 mere end tre fostre in utero , og hvor der skønnes at være nærliggende  

 risiko for kvindens gennemførelse af det samlede svangerskab - og dermed alle  

 fostrenes liv - eller efter omstændighederne risiko for kvindens helbred ved  

 gennemførelse af flerfold svangerskab, må lægen søge denne risiko afværget i  

 det omfang, dette er muligt.
Behandling, hvor der transfereres æg (IVF-behandling m.v.) 9. Antallet af ubefrugtede æg eller befrugtede, delte  

 æg (embryoner), som transfereres i een behandlingscyklus, bør ikke overstige  

 tre.
 10. Hos recipienter, hvor chancen for implantation  

 vurderes at være øget, bør højst to embryoner oplægges i een  

 behandlingscyklus.
 11. Hvor et velfungerende fryseprogram er etableret,  

 og der er udtaget et tilstrækkeligt stort antal befrugtede, egnede æg fra  

 kvinden, kan det anbefales, at det i hvert enkelt tilfælde overvejes at  

 oplægge højst to æg i een behandlingscyklus.
12. HIV lejres ikke intracellulært i ægceller eller  

 sædceller, og modsat heterolog insemination overføres ved oplægning af  

 ubefrugtede eller befrugtede æg ikke et leukocytholdigt sekret, hvori HIV kan  

 findes.
Heller ikke i praksis kendes eksempler på overførsel af HIV smitte  

 ved ægdonation.
Risikoen må i det hele anses for ekstremt ringe, og  

 smitteoverførsel må anses som helt usandsynlig, hvor risikoadfærd hos den  

 donerende kvinde ikke foreligger.
Dog anbefales det at udføre HIV-test.
Kirurgisk behandling 13. Indikationsområdet for kirurgisk  

 reproduktionsfremmende behandling ændrer sig løbende bl.a. på baggrund af  

 udvikling i kirurgisk teknik og erfaringerne med andre former for  

 reproduktionsfremmende behandling: information om de forskellige  

 behandlingsmuligheder, herunder vedrørende udsigt til et vellykket  

 behandlingsresultat, samt vedrørende mulige risici, er en væsenlig  

 forudsætning for kvindens stillingtagen, og skal altid gives.
ALDERSBETINGET RISIKO 14. Den mediane alder for menopausens indtræden er ca.  

 52 år, men kun et mindre antal kvinder over ca. 45 års alder føder idag efter  

naturlig  konception.
De kliniske erfaringer med graviditet og fødsel  

 efter  reproduktionsfremmende behandling hos førstegangsfødende, som  

 er ældre end ca. 50 år, er kun sparsomme, og det påhviler lægen at vurdere  

 risikoen for komplikationer, som vil være større, jo ældre kvinden er.
15. Risiko for svangerskabskomplikationer og  

 fødselskomplikationer stiger med alder for gruppen af kvinder som helhed,  

 hvilket bl.a. afspejler øget forekomst af hjertekarsygdom, hypertension,  

 diabetes mellitus, fibromer i livmoderen, mv.
Dog synes hyppighed af  

 fostermisdannelser eller abort mere at bero på æggets end på kvindens alder,  

 såfremt der foreligger ægdonation.
16. Lægen skal - i tilfælde, hvor en aldersbetinget  

 risiko kan formodes at gøre sig gældende - foretage en nøje helbredsvurdering  

 hos kvinder, som ønsker at blive gravide, samt på baggrund heraf informere en  

 kvinde om den risiko, der i det konkrete tilfælde må antages at være  

 forbundet med svangerskab og fødsel.
Hvor det vurderes, at der foreligger en  

 øget helbredsmæssig risiko, bør lægen fraråde etablering af graviditet uanset  

 konceptionsmåden og afslå at medvirke til reproduktionsfremmende  

 behandling.
III.
Særlige former for assisteret reproduktion Donation af både sæd og æg 1. Sundhedsministeriets bekendtgørelse nr. 650 om  

 nedfrysning og donation af menneskelige æg af 22. juli 1992, som ændret ved  

 bekendtgørelse nr. 852 af 28. oktober 1993, og medtaget som BILAG til denne  

 vejledning, fastsætter regler for nedfrysning og donation af menneskelige æg.  

 Bekendtgørelsen åbner ikke mulighed for dispensation i særlige tilfælde.
2. Betingelsen for at transferere et befrugtet æg til  

 en kvinde er, at  mindst enten den ægcelle, eller den sædcelle, som  

 har dannet det befrugtede æg, biologisk set skal hidrøre fra kvinden,  

 respektive manden i parret, som modtager den reproduktionsfremmende  

 behandling.
Dette fremgår af §5 i Sundhedsministeriets bekendtgørelse nr. 650  

 af 22.juli 1992 om nedfrysning og donation af menneskelige æg og af  

 forarbejderne til Lov nr. 503 om et videnskabsetisk komitesystem og  

 behandling af biomedicinske forskningsprojekter af 24.juni 1992.
IV.
Indførelse af ny behandling 1. Hvor en læge tager en ny reproduktionsfremmende  

 behandling i brug (herunder væsentligt ændrer sin behandlingsmetode), handler  

 lægen under ansvar efter lægelovens bestemmelse om omhu og  

 samvittighedsfuldhed.
Behandlingen må ikke kunne antages at være forbundet  

 med væsentlig helbredsrisiko for kvinden eller for misdannelse/skade hos  

 fostret.
Det er derfor en forudsætning, at en ny behandling hviler på et  

 sådant erfaringsmæssigt eller videnskabeligt rationale, at mulige fordele og  

 ulemper ved behandlingen kan vurderes med fornøden sikkerhed.
Det påhviler  

 endvidere lægen at iværksætte den efter de konkrete omstændigheder fornødne  

 kontrol af tilstanden under og efter behandlingen.
2. Hvor ny behandling afprøves efter en videnskabelig  

 protokol, og efter forudgående godkendelse i det videnskabsetiske  

 komitesystem, fritager dette ikke lægen, i dennes forhold til den enkelte  

 patient, for det konkrete behandlingsansvar, som følger af lægeloven (jvf.  

 pkt.
IV.1).
3. Hvor ny behandling iværksættes, omfatter  

 informationspligten også oplysning herom, som en væsentlig forudsætning for  

 patientens stillingtagen.
Der foreligger efter omstændighederne en skærpelse  

 af informationspligten, særligt hvad angår mulige risici.
4. Det fremgår af §15 i Lov nr. 503 af 24. juni 1992,  

 samt lovens forarbejder, at en læge ikke må udføre forsøg, hvor formålet er  

 at muliggøre graviditet og fødsel af flere arvemæssigt identiske individer,  

 eller hvor genetisk hybridisering er et led, eller hvor artsfremmed  

 rugemoderskab indgår.
Det er derfor Sundhedsstyrelsens opfattelse, at det vil  

 være i modstrid med lovgivningens intentioner, at en læge - uanset om dette  

 er teknisk muligt - iværksætter behandling med de samme formål for øje, som  

 loven forbyder i forbindelse med forsøg.
V.
Opbevaring af nedfrosne æg og af nedfrossen sæd Opbevaring af nedfrosne æg 1. Det påhviler den for nedfrysning og opbevaring  

 ansvarlige læge, at der føres kronologisk ordnede optegnelser over  

 nedfrysningsaktiviteten (Opbevaringsprotokol), baseret på cpr.nr. og dato.
 2. Hvert »strå« skal mærkes med cpr.nr. for  

 den kvinde, fra hvem de udtagne æg stammer, samt dato for nedfrysningen.
3. Den for nedfrysning og opbevaring ansvarlige læge  

 skal i forbindelse med optagning af nedfrosne æg drage omsorg for, at dette  

 registreres i opbevaringsprotokollen.
Såfremt optagning sker mhp. anden  

 anvendelse end tilbagelægning til den kvinde, fra hvem æggene er udtaget  

 (donation, forskning) skal dette fremgå af protokollen.
4. Den for nedfrysning og opbevaring ansvarlige læge  

 skal drage omsorg for, at destruktion sker ved udløb af den lovfastsatte  

 opbevaringstid.
Optegnelse heraf skal finde sted i opbevaringsprotokollen.
Opbevaring af nedfrossen sæd 2. Hvert »strå« skal mærkes med cpr.nr. for  

 den kvinde, fra hvem de udtagne æg stammer, samt dato for nedfrysningen.
3. Den for nedfrysning og opbevaring ansvarlige læge  

 skal i forbindelse med optagning af nedfrosne æg drage omsorg for, at dette  

 registreres i opbevaringsprotokollen.
Såfremt optagning sker mhp. anden  

 anvendelse end tilbagelægning til den kvinde, fra hvem æggene er udtaget  

 (donation, forskning) skal dette fremgå af protokollen.
4. Den for nedfrysning og opbevaring ansvarlige læge  

 skal drage omsorg for, at destruktion sker ved udløb af den lovfastsatte  

 opbevaringstid.
Optegnelse heraf skal finde sted i opbevaringsprotokollen.
Opbevaring af nedfrossen sæd 5. Den for en sædbank ansvarlige læge skal  

 foranledige, at der føres ordnede optegnelser over de nedfrosne sædportioner.
 6. Den for en sædbank ansvarlige læge skal drage  

 omsorg for, at donorsæd opbevares og mærkes efter sådanne retningslinjer, at  

 der er fornøden sikkerhed mod såvel forbytning af sædportioner som mod  

 uvedkommendes adgang til anvendelse eller identifikation af sædportioner,  

 ligesom opbevaringsforholdene skal være betryggende m.h.t. bevaring af sædens  

 biologiske egenskaber.
 7. Den ansvarlige læge skal endvidere drage omsorg  

 for, at der i sædbanken er fastlagt retningslinjer for kontrol af at sæd  

 destrueres i tilfælde, hvor der hos donor påvises antistoffer mod HIV.
 8. Ved deponering af sæd i forbindelse med behandling  

 af en mand for ondartet sygdom m.v. bør der på forhånd træffes klare aftaler  

 om vilkår for anvendelse og for sædens destruktion, herunder for destruktion  

 af sæd ved donors død (homolog insemination).
VI.
Indberetning af behandling, journalføring m.v.
1. Sundhedsstyrelsen indfører med virkning fra 1.  

 januar 1994, at læger skal indberette oplysninger om behandling, hvor der  

 udtages eller forsøges udtaget æg fra en kvinde med henblik på tilbagelægning  

 i ubefrugtet eller befrugtet tilstand hos kvinden (IVF-behandling mv.), samt  

 hvor der oplægges eller forsøges oplagt donerede æg, ubefrugtede eller  

 befrugtede.
Ligeledes med virkning fra 1. januar 1994 fastsættes det, at den  

 for en sædbank ansvarlige læge årligt skal indberette antallet af anvendte  

 donorer i året, antal nedfrosne »strå«, samt antallet af udleverede  

 »strå« fordelt på modtagende afdeling/praksis m.v.
Der henvises  

 vedrørende de ovennævnte indberetninger til Sundhedsstyrelsens Cirkulære om  

 indberetning af IVF-behandling m.v. af 22. december 1993.
 2. Det påhviler endvidere en læge at føre optegnelser  

 om den til patienten givne information, samt vedrørende behandlingen iøvrigt,  

 herunder også optegnelser som er relevante i forhold til Sundhedsstyrelsens  

 vejledning.
3. Med virkning fra 1. januar 1994 er en revision af  

 klassifikationskoder trådt i kraft, hvorefter flerfold svangerskab samt  

 komplikationer hertil, samt kunstig befrugtning, herunder komplikationer til  

 kunstig befrugtning, bl.a. hyperstimulatio ovarii, registreres særskilt.  

 Opmærksomheden henledes særligt på kap.
XIV, XV, og XXI i Sundhedsstyrelsens  

 Klassifikation af sygdomme.
VII. Øvrigt Sundhedsstyrelsens Retningslinjer for anvendelse af sæd ved insemination  

 for at undgå HIV smitteoverførsel af 1. juni 1988 bortfalder.
