Direktoratet har i medfør af bestemmelserne i § 6, stk. 2, 1), i lov om  

 tilsyn med skibe, jfr. lovbekendtgørelse nr. 336 af 31. august 1965, på  

 grundlag af stedfundne belastningsprøver med et for nedennævnte motortyper  

 repræsentativt udsnit meddelt tilladelse til, at de af General Motors Power  

 Products-Europa, Borgmester Christiansens Gade 40, 2450 København SV.,  

 fremstillede Detroit dieselmotorer, typerne: 6 V-71 8 V-71 12 V-71 16 V-71 12 V-149 16 V-149 installeres i danske skibe over 20 tons, uanset bestemmelserne i § 49, a,  

 b, c og d, i handelsministeriets bekendtgørelse nr. 387 af 7. juli 1969 om  

 forskrifter for maskinanlæg m.v. i skibe ikke er opfyldt, under forudsætning  

 af, at ovennævnte motortyper er udstyret med een for de respektive typer  

 passende tvungen trukket standard ferskvandspumpe, samt at maskinanlægget er  

 forsynet med kølkøling.
Såfremt maskinanlægget ikke er forsynet med  

 kølkøling, skal bestemmelserne i ovennævnte paragraf opfyldes med undtagelse  

 af litra d, idet både reserveferskvandspumpe og reserveforbindelse til  

 ferskvandssystemet fra saltvandssystemet kan udelades.
 Direktoratet har samtidig meddelt, at man i medfør af den ovenfor anførte  

 hjemmel indtil videre kan tillade, at omhandlede motortyper med ydelser på  

 500 hk og derover installeres, uanset bestemmelsen i § 51, b.1. i ovennævnte  

 bekendtgørelse ikke er opfyldt hvad angår kravet om reservesmøreoliepumpe.
 Det forudsættes dog, at selskabet underretter direktoratet, såfremt  

 omhandlede motorers smøreoliesystem - herunder smøreoliepumpen - undgår  

 væsentlige konstruktionsændringer, eller såfremt selskabet eller autoriserede  

 GM-værksteder konstaterer eller bliver underrettet om motorhaverier, hvor  

 årsagen kan henføres til svigt af smøreoliepumper.
 Direktoratet har endvidere meddelt, at man i medfør af  

 ækvivalensbestemmelserne i § 4 i ovennævnte bekendtgørelse kan tillade, at  

 smøreoliefiltrene til omhandlede motortyper ikke kan renses under gang,  

 uanset dette er foreskrevet i § 14. c. i samme bekendtgørelse, på vilkår, at  

 filtrene er forsynet med en i filterhusene indbygget omløbsventil, som sikrer  

 oliegennemstrømning ved tilstopning af filter.
 Hvad angår fleksible rørforbindelser i oliesystemerne har direktoratet i  

 medfør af bestemmelserne i § 17, j, i ovennævnte bekendtgørelse meddelt  

 godkendelse af nedennævnte slanger:
 Aeroquip type FC 107, Aeroquip Corporation, Jackson, USA.
 Stratoflex type S 1116, Stratoflex, Texas, USA.
 til anvendelse på de ovenfor anførte motortyper.
 Såfremt et maskinanlæg udstyres med kølkøling, kan kølespiralerne monteres  

 i henhold til følgende retningslinier:
Spiralerne skal udføres af kobberrør med standarddimensionerne 45,5 mm i  

 indvendig diameter og 50,8 mm i udvendig diameter.
Spiralendestykker samt  

 skroggennemføringer skal være udført af bronze.
 Spiralerne skal monteres solidt, og de skal være beskyttet mod ydre  

 overlast.
 Der skal installeres forskriftsmæssige søventiler på såvel tilgang som  

 afgang, jfr. § 9, i nævnte bekendtgørelse.
 Den samlede udenbords rørlængde skal være som følger:
For motortyperne 6 V-71 og 8 V-71: 12 m For motortyperne 12 V-71 og 16 V-71: 24 m For motortyperne 12 V-149 og 16 V-149: 48 m.
