 Ved kgl. resolution af 8. april 1952 har Danmark ratificeret følgende den  

 7. marts 1952 i Oslo undertegnede overenskomst:
OVERENSKOMST angående foranstaltninger til beskyttelse af bestanden af  

 dybvandsrejer (Pandalus borealis), hummer (Homarus vulgaris), dybvandshummer  

 (Nephrops norvegicus) og krabber (Cancer pagurus).
 Regeringerne i Danmark, Norge og Sverige, der ønsker at indgå en  

 overenskomst til beskyttelse af bestanden af dybvandsrejser (Pandalus  

 borealis), hummer (Homarus vulgaris), dybvandshummer (Nephrops norvegicus) og  

 krabber (Cancer pagurus), er enige om følgende:
 Artikel 1.
 Det område, der omfattes af nærværende overenskomst, er alle farvande, i  

 vest begrænset af en linie fra Lindenæs fyr til Hanstholmen fyr og i øst af  

 meridianen 13 grader øst (Greenwich).
 Artikel 2.
 Intet fartøj må anvende eller have ombord rejetrawl, som ikke er i  

 overensstemmelse med bestemmelserne i artikel 3 i nærværende overenskomst.
 Artikel 3.
Den mindste maskestørrelse i rejetrawlen skal være således, at et fladt  

 metalstykke, 30 mm bredt og 2 mm tykt, let kan føres gennem maskerne, når  

 garnet er vådt og strakt i længderetningen Artikel 4.
 Intet fartøj må ombord beholde dybvandshummer (Nephrops norvegicus), der  

 er mindre en 15 cm målt fra spidsen af pandehornet til den bageste faste kant  

 af midterste del af haleviften.
 Artikel 5.
 Bestemmelserne i nærværende overenskomst gælder ikke for  

 fiskeriundersøgelser, der foretages af det offentlige eller med samtykke af  

 det offentlige.
 Artikel 6.
 De kontraherende regeringer påtager sig at træffe de nødvendige  

 foranstaltninger og udfærdige de nødvendige lovbestemmelser til gennemførelse  

 af bestemmelserne i nærværende overenskomst, herunder bestemmelser, hvorved  

 det forbydes at ilandbringe eller på deres territorier omsætte dybvandshummer  

 under det fastsatte mindstemål.
 Artikel 7.
Der nedsættes en kommission med to repræsentanter (en repræsentant for de  

 videnskabelige fiskeriundersøgelser og en repræsentant for fiskerierhvervet)  

 fra hvert af de kontraherende lande.
Kommissionen har til opgave at søge at  

 koordinere de enkelte landes videnskabelige og praktiske undersøgelser,  

 forsåvidt angår bestanden af rejer, hummer, dybvandshummer og krabber i  

 aftaleområdet.
Endvidere skal kommissionen på grundlag af indhentet materiale  

 overveje, om der er anledning til at ændre gældende bestemmelser til  

 beskyttelse af bestanden af de nævnte skaldyr eller træffe andre  

 foranstaltninger, og kommissionen skal i så fald fremkomme med forslag herom  

 til de kontraherende regeringer.
Kommissionen bestemmer selv mødetid og  

 forretningsorden.
Det første møde i kommissionen indkaldes af den norske  

 regering.
 Artikel 8.
 Nærværende overenskomst skal ratificeres og træde i kraft 2 måneder efter,  

 at ratifikationsinstrumenterne er deponeret hos den norske regering, der vil  

 underrette de kontraherende regeringer om de deponerede ratifikationer samt  

 om datoen for overenskomstens ikrafttræden.
 Artikel 9.
Når der er gået 3 år, efter at nærværende overenskomst er trådt i kraft,  

 kan den opsiges ved en skriftlig meddelelse rettet til den norske regering.  

 Opsigelsen får virkning for vedkommende regering 6 måneder efter, at den er  

 modtaget.
Den norske regering skal underrette alle kontraherende parter om  

 opsigelsen.
Udfærdiget i Oslo den 7. marts 1952 i eet eksemplar, som skal deponeres  

 hos den norske regering.
Denne skal sende bekræftede genparter til den danske  

 og til den svenske regering.
 For den danske regering:
(sign.) M.
A.
Wassard.
 For den norske regering:
 (sign.) Halvard Lange.
 For den svenske regering:
(sign.) H.
W:son Ahlmann.
Danmarks, Norges og Sveriges ratifikationsinstrumenter er den 26. november  

 1952 blevet deponeret i det norske udenrigsdepartement.
Overenskomsten vil  

 herefter i medfør af artikel 8 træde i kraft den 26. januar 1953.
 Udenrigsministeriet, den 17. december  

 1952.
 Erik Eriksen.
