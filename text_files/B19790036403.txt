 VI MARGRETHE DEN ANDEN, af Guds Nåde Danmarks Dronning gør  

 vitterligt:
 § 1.  I henhold til § 2 i lov af 25. juni 1870 om  

 udgivelsen af en Lovtidende og en Ministerialtidende, som ændret ved lov nr.  

 467 af 14. december 1923 og lov nr. 279 af 18. juni 1951, fastsættes herved,  

 at de af ministeriet for offentlige arbejder i medfør af § 15 i lov nr. 250  

 af 8. juni 1978 om gasinstallationer og installationer i forbindelse med  

 vand- og afløbsledninger fastsatte forskrifter for udførelse af  

 gasinstallationer (gasreglementet) og for gasledningsanlæg samt senere  

 ændringer i og tilføjelser til disse forskrifter ikke indføres i Lovtidende.
§ 2.  Ministeriet for offentlige arbejder vil i en i  

 Lovtidende indrykket bekendtgørelse meddele, hvorledes oplysning om indholdet af gasreglementet og af forskrifter for gasledningsanlæg vil kunne fås.
§ 3.  Anordning nr. 182 af 8. april 1969 om, at  

 forskrifter for udførelse af gasinstallationer og prøvning af gasmateriel ikke indføres i Lovtidende, ophæves.
