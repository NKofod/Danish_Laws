 Den 15. december 1992 undertegnedes i Jakarta en overenskomst mellem  

 Danmark og Indonesien, ifølge hvilken den danske regering yder støtte inden  

 for et beløb af 7,4 millioner kr. til 2. fase af projektet for  

 produktionstræningscentre i Indonesien.
 Hovedformålet med projektet er gennem udbygning af arbejderuddannelsen  

 indenfor møbelindustrien på produktionstræningscentrene af højne  

 kvalitetsniveauet for produktionen af rattan- og træindustri i Indonesien,  

 således at produkterne kan konkurrere på verdensmarkedet.
 Overenskomsten trådte i kraft den 15. december 1992, og projektet  

 forventes gennemført i perioden 1992-93.
