(Indkaldelsesbekendtgørelse) I medfør af § 37, stk. 3, og § 38 i lov om en værdipapircentral, jfr.  

 lovbekendtgørelse nr. 165 af 27. april 1983, fastsættes:
§ 1.  Værdipapircentralen indkalder ved bekendtgørelse  

 i Statstidende de på Københavns Fondsbørs noterede danske konvertible  

 gældsbreve til registrering i centralen.
Indkaldelsen kan tidligst  

 bekendtgøres 6 måneder før og skal bekendtgøres senest 1 måned før  

 tidspunktet, hvor de nævnte værdipapirer kan registreres i centralen  

 (konverteringstidspunktet).
 Stk. 2.  Værdipapircentralen drager omsorg for, at der  

 gennem dagblade og lignende sker en passende annoncering om den i stk. 1  

 nævnte indkaldelse.
 § 2.  Den i § 1, stk. 1, 1. pkt., nævnte  

 bekendtgørelse skal angive:
1. hvilke konvertible gældsbreve der indkaldes med  

 angivelse af udsteder samt de yderligere oplysninger, der er nødvendige for  

 at identificere værdipapirerne, 2. konverteringstidspunktet, jfr. § 1, stk. 1, 2.  

 pkt., 3. hvilken andelsstørrelse, jfr. § 5, stk. 2,  

 fondsaktivet efter konverteringstidspunktet vil blive registreret i, 4. de i lovens § 37, stk. 4, angivne virkninger af  

 manglende registrering samt det tidspunkt, fra hvilket disse virkninger  

 indtræder, 5. hvor indlevering til registrering kan finde sted,  

 og 6. at depot- eller indskrivningskunder hos  

 indskrivningsstedet kan rekvirere en kontoudskrift, som viser, hvad der på  

 konverteringstidspunktet er deponeret eller indskrevet, jfr. § 4.
§ 3.  Indlevering til registrering i  

 Værdipapircentralen kan kun ske til et kontoførende institut, som har indgået  

 tilslutningsaftale med Værdipapircentralen vedrørende det pågældende  

 fondsaktiv.
Det kontoførende institut udsteder kvittering for modtagelsen af  

 konvertible gældsbreve.
Stk. 2.  Et kontoførende institut, som har indgået  

 tilslutningsaftale med Værdipapircentralen, skal forud for  

 konverteringstidspunktet meddele de kunder, der i instituttet har indlagt  

 konvertible gældsbreve, der administreres under dets depot- eller  

 indskrivningssystem, at disse konvertible gældsbreve ved dets foranstaltning  

 vil blive registreret i Værdipapircentralen.
Det samme gælder konvertible  

 gældsbreve, der efter konverteringstidspunktet indleveres til dets depot-  

 eller indskrivningssystem.
§ 4.  Depot- og indskrivningssteder skal opbevare kopi  

 af magnetbånd eller lignende, som anvendes ved konverteringen, i 2 år fra  

 indkaldelsestidspunktet.
Det samme gælder det materiale, der har været  

 anvendt ved forvaltningen af de deponerede eller indskrevne konvertible  

 gældsbreve.
Depot- eller indskrivningsstedet skal i dette tidsrum på begæring  

 fra kontohaveren udstede en kontoudskrift, som viser, hvad der på  

 konverteringstidspunktet var deponeret eller indskrevet.
 § 5.  Konvertible gældsbreve konverteres til  

 fondsaktiver i den andelsstørrelse, der er fastsat for den pågældende  

 aktividentifikation af udstederen i samråd med Værdipapircentralen.
 Stk. 2.  Det enkelte konvertible gældsbrev skal opdeles  

 i andele med samme nominelle beløb inden for samme serie eller lignende og på  

 en sådan måde, at enhver besiddelse af konvertible gældsbreve kan registreres  

 heri, eventuelt ved opdeling i flere aktividentifikationer.
 Stk. 3.  Ved konvertering af et konvertibelt gældsbrev  

 til et fondsaktiv bortfalder litra- og løbenummerbetegnelse, gruppenummer  

 eller lignende individualiserende identifikation.
§ 6.  Senest 3 måneder efter konvertering af  

 konvertible gældsbreve, som beror i de kontoførende institutters depot- og  

 indskrivningssystemer, udsendes en udskrift af kontoen i Værdipapircentralen  

 til kontohaver og eventuelle andre rettighedshavere.
Udskriften skal være i  

 overensstemmelse med § 44 i bekendtgørelse om registrering m.v. af  

 fondsaktiver i Værdipapircentralen.
Det fastsættes i tilslutningsaftalen, om  

 udsendelsen af konverteringsmeddelelsen foretages af det kontoførende  

 institut eller af Værdipapircentralen.
 Stk. 2.  Bestemmelsen i stk. 1 er ikke til hinder for,  

 at kontohaver eller en rettighedshaver efter begæring til det kontoførende  

 institut kan få en udskrift af kontoen.
 Stk. 3.  Ved registrering i Værdipapircentralen af  

 konvertible gældsbreve gennem et kontoførende institut gives meddelelse om  

 registreringen efter § 32, stk. 1, i bekendtgørelse om registrering m.v. af  

 fondsaktiver i Værdipapircentralen.
 § 7.  Bekendtgørelsen træder i kraft dagen efter  

 offentliggørelsen i Lovtidende.
