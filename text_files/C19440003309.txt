Ifølge § 5, Stk. 6, i Lov Nr. 94 af 15. Marts 1939 om Voldgift i  

 Tvistigheder angaaende Handel med Husdyr skal Forlig, forgæves Mægling og  

 Kendelser m. v. indføres i en af den udmeldende Myndighed autoriseret  

 Voldgiftsbog, som opbevares hos Voldgiftsformanden.
Af indgaaet Forlig eller  

 afsagt Kendelse samt - paa Begæring - af forgæves Mægling meddeler  

 Voldgiftsformanden straks hver af Parterne en bekræftet Udskrift.
Begæres der  

 yderligere Udskrifter, betales disse med 1 Kr.
Stykket, hvilket Beløb  

 tilfalder Voldgiftsformanden.
For Udskrifter af det Voldgiftsbogen tilførte  

 angaaende Forhandlingerne samt af fremlagte Dokumenter o. l. tilkommer der  

 Voldgiftsformanden Betaling i Overensstemmelse med Retsafgiftslovens Regler.
 Justitsministeriet har modtaget adskillige Besværinger over, at  

 Udfærdigelsen af Udskrifter i disse Sager tager for lang Tid, hvilket kan  

 volde Vanskeligheder for Ekspedition af Paaanke af afsagte Kendelser inden  

 for den i Lovens § 8 fastsatte Ankefrist.
 Under Henvisning hertil skal man henstille, at der i hver enkelt  

 Voldgiftskreds efter Forhandling mellem Dommeren og Voldgiftsformanden  

 fastsættes følgende Ordning, som det efter Justitsministeriets Opfattelse  

 ikke ved fornævnte Lovbestemmelse er udlukket at indføre, naar Dommeren og  

 Voldgiftsformanden er enige heri:
Der autoriseres dels en eller flere Voldgiftsbøger til Brug for  

 Voldgiftsformanden og alene bestemt til Protokollationer vedrørende  

 Forligsforhandlinger og de for ham indgaaede Forlig, dels en eller flere  

 Voldgiftsbøger, der benyttes, naar Dommeren er tiltraadt som Voldgiftsrettens  

 Formand, og som føres af Dommeren.
Den af Voldgiftsformanden førte  

 Voldgiftsbog maa opbevares hos denne, medens den af Dommeren førte  

 Voldgiftsbog og fremlagte Dokumenter, som ikke tilbageleveres Parterne,  

 opbevares paa Dommerkontoret.
 Voldgiftsformanden meddeler Udskrifter af den af ham førte Voldgiftsbog;  

 Udskrifter af den af Dommeren førte Voldgiftsbog samt af fremlagte Dokumenter  

 m. v. udfærdiges derimod af Dommerkontoret, og Udskrifternes Rigtighed  

 bekræftes af Dommeren.
I de Tilfælde, hvor Udskrifter efter Lovens ovenfor angivne Regler  

 udfærdiges mod Betaling, tilfalder denne, hvor Udfærdigelsen sker gennem  

 Dommerkontoret, den Kontormedhjælper, som har udført Arbejdet.
For  

 Udskrifter, der udfærdiges af Voldgiftsformanden, tilfalder Betalingen ham.
 Det tilføjes, at der efter Justitsministeriets Formening ikke vil kunne  

 kræves Vederlag for Udskrifter, der rekvireres af Amt eller Overvoldgiftsret  

 til Brug ved disse Myndigheders Behandling af Sagen.
 Et Eksemplar af dette Cirkulære bedes tilstillet den for Voldgiftskredsen  

 beskikkede Voldgiftsformand.
 Justitsministeriet, den 16. Februar  

 1944.
P.
M.
V.
Aage Svendsen /Berning.
