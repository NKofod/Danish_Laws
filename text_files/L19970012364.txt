 luftfartsoverenskomst mellem Danmark og Macau.
 Overenskomstens ordlyd er som følger:
Oversættelse OVERENSKOMST VEDRØRENDE LUFTTRAFIK MELLEM KONGERIGET DANMARKS REGERING OG MACAUS REGERING, SIDSTNÆVNTE BEHØRIGT BEMYNDIGET AF DEN KOMPETENTE SUVERÆNE INSTITUTION I REPUBLIKKEN PORTUGAL, OG MED SAMTYKKE FRA FOLKEREPUBLIKKEN KINAS REGERING, som nærer ønske om at afslutte en overenskomst med det formål at etablere  

 regelmæssig lufttrafik mellem og hinsides deres respektive områder; er kommet overens om følgende:
Artikel 1 Definitioner I denne Overenskomst skal Artikel 2 Chicago-konventionens bestemmelser gældende for international lufttrafik Ved implementering af denne overenskomst skal de kontraherende parter  

 handle i overensstemmelse med bestemmelserne i Konventionen om International  

 Civil Luftfart, åbnet for undertegnelse i Chicago den 7. december 1944,  

 indbefattet de relevante tillæg og enhver relevant ændring af konventionen  

 eller af dens relevante tillæg for så vidt som disse bestemmelser er gældende  

 for international lufttrafik.
Artikel 3 Trafikrettigheder 1. Hver kontraherende part tilstår den anden  

 kontraherende part de følgende rettigheder med henblik på udførelse af  

 international lufttrafik af luftfartsselskaber udpeget af den anden  

 kontraherende part:
 2. Intet i denne artikels stk. 1 skal anses for at  

 give en kontraherende parts luftfartsselskab ret til på den anden  

 kontraherende parts område at optage passagerer, fragt og post, som befordres  

 mod betaling eller vederlag, og som er bestemt for en anden plads på denne  

 kontraherende parts område.
 3. Hver kontraherende parts luftfartsselskaber, udover  

 de som er udpeget i henhold til denne overenskomsts artikel 4, skal også nyde  

 de rettigheder, som er beskrevet i denne artikels stk. 1 (a) og (b).
Artikel 4 Udpegning af luftfartsselskab 1. Hver kontraherende part har ret til skriftligt over  

 for den anden kontraherende part at udpege et eller flere luftfartsselskaber  

 til at drive lufttrafik på den aftalte trafik på de specificerede ruter, og  

 til at tilbagekalde eller ændre en sådan udpegning.
 2. Ved modtagelse af en sådan udpegning skal den anden  

 kontraherende part under forbehold af denne artikels stk. 3 og 4, uden ophold  

 give det udpegede luftfartsselskab den behørige driftstilladelse.
 3. En kontraherende parts luftfartsmyndigheder kan  

 pålægge et af den anden kontraherende part udpeget luftfartsselskab at  

 godtgøre over for dem, at det er i stand til at opfylde de vilkår, som  

 foreskrives i henhold til de love og bestemmelser, som normalt og med  

 rimelighed anvendes af sådanne myndigheder på driften af international  

 lufttrafik i overensstemmelse med bestemmelserne i konventionen.
 4. Hver kontraherende part skal være berettiget til at  

 nægte at give den driftstilladelse, som omtales i denne artikels stk. 2,  

 eller til at opstille sådanne betingelser som den måtte anse for påkrævet for  

 et udpeget luftfartsselskabs udøvelse af de rettigheder, der er angivet i  

 artikel 3, i ethvert tilfælde hvor den ikke finder det godtgjort, at  

 luftfartsselskabet er selskabsregistreret og har sit primære forretningssted  

 på det nævnte område.
 5. Når et luftfartsselskab er blevet således udpeget  

 og bemyndiget, kan det begynde at udføre den aftalte trafik, forudsat at  

 luftfartsselskabet opfylder alle denne overenskomsts gældende bestemmelser,  

 indbefattet dem som vedrører takster.
Artikel 5 Tilbagekaldelse, suspension, samt pålæggelse af betingelser 1. Hver kontraherende part er berettiget til at  

 tilbageholde eller tilbagekalde en driftstilladelse, eller til at suspendere  

 udøvelsen af rettighederne specificeret i denne overenskomsts artikel 3 til  

 et luftfartsselskab, som er udpeget af den anden kontraherende part, eller  

 til at foreskrive sådanne betingelser som den måtte anse for påkrævet for  

 udøvelsen af disse rettigheder:
 2. Medmindre øjeblikkelig tilbagekaldelse eller  

 suspension af den driftstilladelse, som er omhandlet i denne Artikels stk. 1,  

 eller påførelse af de betingelser som deri er nævnt, er nødvendig for at  

 forebygge yderligere overtrædelser af love og bestemmelser, skal denne ret  

 kun udøves efter konsultationer med den anden kontraherende part.
 I et sådant tilfælde skal konsultationer holdes inden for tredive (30)  

 dage fra den dag, hvor den anden kontraherende part modtager en sådan  

 anmodning i skriftlig form.
Artikel 6 Benyttelse af lufthavne og faciliteter 1. En kontraherende part må ikke påligne den anden  

 kontraherende part udpegede luftfartsselskaber højere brugerafgifter end dem,  

 som pålignes dens egne luftfartsselskaber, som udfører drift mellem de  

 kontraherende parters territorier.
 Enhver afgift for luftnavigationsfacilteter, som pålignes international  

 trafik udført af luftfartsselskaber, som har licens i et af de kontraherende  

 parter, skal stå i rimelig relation til omkostningen for den service, som er  

 blevet ydet til det pågældende luftfartsselskab, og opkræves i  

 overensstemmelse med de relevante retningslinier udstedt af Den  

 Internationale Organisation for Civil Luftfart (ICAO).
 2. Ved udførelse af driften af den aftalte trafik skal  

 de samme ensartede vilkår være gældende for begge kontraherende parters  

 luftfartsselskabers anvendelse af lufthavne, såvel som alle andre faciliteter  

 under deres kontrol.
3. Hver kontraherende part skal opmuntre til  

 konsultationer vedrørende brugerafgifter mellem dens kompetente opkrævende  

 myndigheder og de luftfartsselskaber, som benytter de serviceydelser og  

 faciliteter, som er tilvejebragt af disse opkrævende myndigheder, hvor det er  

 praktisk muligt gennem disse luftfartsselskabers repræsenterende  

 organisationer.
Rimeligt varsel om nogen forslag til ændringer i sådanne  

 afgifter bør gives til sådanne brugere, for at sætte dem i stand til at  

 udtrykke deres mening derom før ændringerne træder i kraft.
Hver  

 kontraherende part skal desuden opmuntre dens kompetente opkrævende  

 myndigheder og sådanne brugere til at udveksle passende information  

 vedrørende sådanne afgifter.
Artikel 7 Toldafgifter 1. Luftfartøjer, der benyttes i international  

 lufttrafik af et af de udpegede luftfartsselskaber af en af de kontraherende  

 parter, såvel som deres almindelige udstyr, beholdninger af brændstof og  

 smøreolie og luftfartøjsforråd (herunder levnedsmidler, drikkevarer og tobak)  

 om bord i sådanne luftfartøjer, skal være fritaget for samtlige toldafgifter,  

 undersøgelsesgebyrer og andre afgifter eller skatter ved ankomsten til den  

 anden kontraherende parts område, forudsat at sådant udstyr og sådanne  

 forsyninger forbliver om bord i luftfartøjet, indtil de genudføres.
 2. Med undtagelse af afgifter baseret på ydet  

 tjeneste, er det følgende også fritaget for de skatter, gebyrer og afgifter,  

 som er refereret til i denne artikels stk. 1:
 3. Udstyr og forråd angivet i denne artikels stk. 1 og  

 2 kan forlanges opbevaret under opsyn eller kontrol af de relevante  

 myndigheder.
 4. Fritagelserne i medfør af denne artikels  

 bestemmelser skal også finde anvendelse i situationer, hvor en kontraherende  

 parts udpegede luftfartsselskaber har indgået ordninger med et andet  

 luftfartsselskab eller luftfartsselskaber om lån eller overførsel på den  

 anden kontraherende parts område, af de ting som er specificeret i denne  

 artikels stk. 1 og 2, forudsat at et sådant andet luftfartsselskab eller  

 luftfartsselskaber på samme vis nyder sådanne fritagelser fra den anden  

 kontraherende part.
Artikel 8 Opbevaring af luftfartøjsudstyr og forsyninger Det sædvanlige luftfartøjsudstyr såvel som de materialer og forsyninger,  

 der beholdes om bord på luftfartøjer fra en kontraherende part, må kun  

 udlosses på den anden kontraherende parts område efter tilladelse fra dette  

 områdes toldmyndigheder.
I så fald kan de undergives nævnte myndigheders  

 opsyn, indtil de genudføres eller på anden måde afhændes i overensstemmelse  

 med toldbestemmelserne.
Artikel 9 Forskrifter for klarering ved indrejse 1. Passagerer på gennemrejse via en kontraherende  

 parts område skal kun underkastes en meget simpel told og indrejsekontrol.  

 Bagage og fragt i direkte transit skal være fritaget for toldafgifter og  

 andre lignende skatter.
 2. En kontraherende parts love og forskrifter  

 vedrørende indrejse, klarering, gennemrejse, immigration, pas, told og  

 karantæne skal opfyldes af den anden kontraherende parts udpegede  

 luftfartsselskaber, og af eller på vegne af disses besætninger, passagerer,  

 fragt og post, ved gennemrejse af, indrejse på, afrejse fra og under ophold  

 på denne kontraherende parts område.
Artikel 10 Bestemmelser vedrørende kapacitet 1. Der skal være rimelig og lige mulighed for begge  

 kontraherende parters designerede luftfartsselskaber til at drive lufttrafik  

 på enhver rute specificeret i denne overenskomsts tillæg.
 2. I driften af den aftalte lufttrafik på ruterne, som  

 er specificeret i denne overenskomsts tillæg, skal hver kontraherende parts  

 udpegede luftfartsselskaber tage hensyn til de interesser, som den anden  

 kontraherende parts udpegede luftfartsselskaber har, således at den  

 lufttrafik, som sidstnævnte luftfartsselskaber driver, ikke påvirkes på en  

 utilbørlig måde.
 3. Den aftalte trafik, som udføres af et udpeget  

 luftfartsselskab, skal bibeholde som sit primære formål tilvejebringelsen af  

 kapacitet, som er tilstrækkelig til at opfylde de nuværende og med rimelighed  

 forventede behov for befordring af passagerer, post og fragt, som kommer fra,  

 eller har som bestemmelsessted i området tilhørende den kontraherende part,  

 som har udpeget luftfartsselskabet.
Artikel 11 Udveksling af statistisk materiale Hver af de kontraherende parters luftfartsmyndigheder skal på anmodning  

 tilstå den anden kontraherende parts luftfartsmyndigheder sådant periodisk  

 eller andet statistisk materiale, som med rimelighed kan forlanges, med  

 henblik på at gennemgå den kapacitet som tilvejebringes af den første  

 kontraherende parts udpegede luftfartsselskaber i den aftalte trafik.
 Sådant materiale skal indbefatte al den information, som er påkrævet for  

 at fastslå den trafikmængde, som befordres af luftfartsselskaberne i den  

 aftalte trafik.
Artikel 12 Takster 1. De takster, som anvendes af et af en kontraherende  

 parts udpeget luftfartsselskab for befordring til og fra den anden  

 kontraherende parts område, skal være dem, som er godkendt af begge  

 kontraherende parters luftfartsmyndigheder, og skal være fastsat på rimelige  

 niveauer under behørig hensyntagen til alle relevante forhold, herunder  

 driftsomkostninger, brugernes interesser, rimelig fortjeneste samt de  

 takster, som anvendes af andre luftfartsselskaber, der driver lufttrafik på  

 hele eller dele af den samme rute.
2. De takster, som der refereres til i denne artikels  

 stk. 1, kan der indgås enighed om mellem de af de kontraherende parters  

 udpegede luftfartsselskaber, som søger om godkendelse af disse takster.
Det  

 er også tilladt disse at konsultere andre luftfartsselskaber, som driver  

 lufttrafik på hele eller dele af denne rute, før de fremlægger sådanne  

 takster.
Imidlertid er et udpeget luftfartsselskab ikke udelukket fra at  

 fremlægge, eller de kontraherende parters luftfartsmyndigheder fra at  

 godkende nogen takst, hvis dette luftfartsselskab ikke har opnået de andre  

 udpegede luftfartsselskabers samtykke til sådanne takster, eller hvis intet  

 andet udpeget luftfartsselskab driver lufttrafik på den samme rute.
 3. Enhver takst, foreslået af et af en kontraherende  

 parts udpeget luftfartsselskab for befordring til og fra den anden  

 kontraherende parts område, skal fremlægges hos de kontraherende parters  

 luftfartsmyndigheder af det udpegede luftfartsselskab, som søger godkendelse  

 af taksten, i en sådan form som luftfartsmyndighederne særskilt måtte kræve  

 for at give de oplysninger, som er omtalt i artikel 1(g). Taksten skal  

 fremlægges ikke senere end 60 dage før dens foreslåede ikrafttrædelsesdato  

 (eller sådan kortere periode som de kontraherende parters  

 luftfartsmyndigheder måtte blive enige om). Den foreslåede takst skal  

 behandles som værende fremlagt hos en kontraherende parts  

 luftfartsmyndigheder på den dato, hvor disse luftfartsmyndigheder har  

 modtaget den.
 4. Enhver foreslået takst kan godkendes af en  

 kontraherende parts luftfartsmyndigheder til enhver tid, og, forudsat at den  

 er fremlagt i overensstemmelse med denne artikels stk. 3, skal den anses som  

 værende godkendt af denne kontraherende parts luftfartsmyndigheder, medmindre  

 en af de kontraherende parters luftfartsmyndigheder inden for 30 dage (eller  

 sådan kortere periode som de kontraherende parters luftfartsmyndigheder måtte  

 blive enige om) fra modtagelse af fremlæggelsen, har fremsendt skriftlig  

 meddelelse om misbilligelse af den foreslåede takst til den anden  

 kontraherende parts luftfartsmyndigheder.
5. Hvis meddelelse om misbilligelse gives i  

 overensstemmelse med bestemmelserne i denne artikels stk. 4, kan de  

 kontraherende parters luftfartsmyndigheder sammen fastsætte taksten.
Med  

 henblik derpå kan en kontraherende part inden for 30 dage fra fremsendelse af  

 meddelelse om misbilligelse anmode om konsultationer mellem de kontraherende  

 parters luftfartsmyndigheder, som skal afholdes inden for 30 dage, regnet fra  

 den dag den anden kontraherende part modtager en sådan anmodning i skriftlig  

 form.
6. Ved godkendelse af en takst kan en kontraherende  

 parts luftfartsmyndigheder knytte til deres godkendelse sådanne udløbsdatoer,  

 som de måtte finde passende.
I tilfælde, hvor en takst har en udløbsdato,  

 skal den forblive i kraft indtil udløbsdatoen, medmindre den trækkes tilbage  

 af det pågældende luftfartsselskab eller luftfartsselskaber med billigelse af  

 begge kontraherende parters luftfartsmyndigheder, eller medmindre en  

 erstattende takst bliver forelagt og godkendt forud for udløbsdatoen.
I tilfælde hvor en takst er blevet godkendt uden udløbsdato, og hvor ingen  

 ny takst er blevet fremlagt og godkendt, skal denne takst forblive i kraft  

 indtil en af de kontraherende parter giver meddelelse om ophør af dens  

 godkendelse.
Sådan meddelelse skal gives mindst 90 dage forud for takstens  

 tiltænkte ophør.
Den anden kontraherende parts luftfartsmyndigheder kan,  

 inden for 30 dage fra modtagelse af den nævnte meddelelse, anmode om  

 konsultationer mellem de kontraherende parters luftfartsmyndigheder med  

 henblik på i fællesskab at fastsætte en erstattende takst.
Sådanne  

 konsultationer skal afholdes inden for 30 dage fra den dag, den anden  

 kontraherende part modtager en sådan anmodning i skriftlig form.
 7. Hvis en takst er blevet afvist af en kontraherende  

 parts luftfartsmyndigheder i overensstemmelse med denne artikels stk. 4, og  

 hvis de kontraherende parters luftfartsmyndigheder ikke har været i stand til  

 i fællesskab at fastsætte en takst i overensstemmelse med denne artikels stk.  

 5 og 6, kan tvisten bilægges i overensstemmelse med bestemmelserne i denne  

 overenskomsts artikel 17.
 8. De udpegede luftfartsselskaber har ret til at  

 matche (d.v.s. hvad angår prisniveau, betingelser og udløbsdato) enhver af en  

 kontraherende part udpeget luftfartsselskabs behørigt godkendt og anvendt  

 takst, som anvendes for rejse mellem det samme by-par på en rute mellem de  

 kontraherende parter.
Artikel 13 Overførsel af indtjening Hvert udpeget luftfartsselskab har ret til på anmodning at omveksle og  

 overføre driftsoverskud til sit område.
Omveksling og overførsel er tilladt  

 uden restriktioner til den valutakurs, som er gældende for almindelige  

 transaktioner, på det tidspunkt sådanne indtægter fremlægges til omveksling  

 og overførsel og er ikke underlagt nogen afgifter udover dem, som normalt  

 opkræves af banker for udførelse af sådan omveksling og overførsel.
Artikel 14 Luftfartsselskabernes repræsentation 1. Hver kontraherende part tilstår den anden  

 kontraherende parts udpegede luftfartsselskaber, på grundlag af gensidighed,  

 ret til på sit område at opretholde deres repræsentanter, indbefattet sådant  

 kontor-, administrativt, forretningsmæssigt og teknisk personale, der måtte  

 være fornødent til at opfylde de pågældende udpegede luftfartsselskabers  

 behov i overensstemmelse med den kontraherende parts, hvis område  

 repræsentanterne opretholdes på, love og regler.
2. Begge kontraherende parters udpegede  

 luftfartsselskaber har ret til at foretage salg af luftbefordring på den  

 anden kontraherende parts område, enten direkte eller gennem agenter.
De  

 kontraherende parter må ikke begrænse den anden kontraherende parts udpegede  

 luftfartsselskabers ret til at sælge og nogen person til at købe sådan  

 befordring i den lokale eller nogen anden frit vekselbar valuta.
Artikel 15 Godkendelse af fartplaner 1. De af en kontraherende part udpegede  

 luftfartsselskaber skal forelægge deres trafikprogram til godkendelse hos den  

 anden kontraherende parts luftfartsmyndigheder mindst femogfyrre (45) dage  

 forud for påbegyndelsen af driften.
Programmet skal især indeholde  

 tidstabellerne, trafikfrekvensen og de typer luftfartøjer, som vil blive  

 anvendt.
 2. Enhver ændring foretaget i et godkendt  

 trafikprogram på et senere tidspunkt skal også forelægges til godkendelse.
Artikel 16 Luftfartssikkerhed 1. Hver kontraherende part bekræfter, at dens  

 forpligtelse over for den anden kontraherende part til at beskytte den civile  

 luftfarts sikkerhed mod ulovlig forstyrrelse udgør en integreret del af denne  

 overenskomst.
 Hver kontraherende part skal især handle i overensstemmelse med  

 luftfartssikkerhedsbestemmelserne i »Konventionen angående  

 Lovovertrædelser og visse andre Handlinger begået om bord i  

 Luftfartøjer«, undertegnet i Tokyo den 14. september 1963,  

 »Konventionen om Bekæmpelse af Ulovlig Bemægtigelse af  

 Luftfartøjer«, undertegnet i Haag den 16. december 1970, og  

 »Konventionen til Bekæmpelse af Ulovlige Handlinger mod den Civile  

 Luftfarts Sikkerhed«, undertegnet i Montreal den 23. september 1971.
 2. Hver kontraherende part skal efter anmodning tilstå  

 hinanden al nødvendig bistand for at hindre ulovlig bemægtigelse af civile  

 luftfartøjer og andre ulovlige handlinger rettet mod sådanne luftfartøjers  

 sikkerhed, disses passagerer og besætning, lufthavne og luftnavigationsanlæg,  

 og enhver anden trussel mod den civile luftfarts sikkerhed.
 3. De kontraherende parter skal i deres gensidige  

 relationer handle i overensstemmelse med de gældende bestemmelser om  

 luftfartssikkerhed, som er fastsat af den Internationale Civile  

 Luftfartsorganisation, og som er indføjet som tillæg til »Konventionen  

 om International Civil Luftfart«, som blev åbnet for undertegnelse i  

 Chicago den 7. december 1944.
 Hver kontraherende part skal forlange, at de, som driver  

 luftfartsvirksomhed med luftfartøjer registreret i pågældende kontraherende  

 part, eller de, som driver lufttransport med luftfartøjer, og som har deres  

 primære forretningssted eller fast bopæl på partens område, og de, som driver  

 lufthavne på dens område, handler i overensstemmelse med sådanne bestemmelser  

 om luftfartssikkerhed.
4. Hver kontraherende part anerkender, at  

 luftfartsoperatører kan blive pålagt at overholde de  

 luftfartssikkerhedsbestemmelser, som omhandles i denne artikels stk. 3, som  

 er fastlagt af den anden kontraherende part for indflyvning på, udflyvning  

 fra, eller inden for den anden kontraherende parts område.
Hver kontraherende  

 part skal sikre, at der inden for dens område er anvendt passende  

 forholdsregler for effektivt at beskytte luftfartøjet, og til at undersøge  

 passagerer, besætning, håndbagage, bagage, fragt, post og luftfartøjsforråd,  

 forud for samt under ombordstigning eller lastning.
Hver kontraherende part  

 skal også positivt overveje enhver anmodning fra den anden kontraherende part  

 om rimelige særlige sikkerhedsforanstaltninger til imødekommelse af en  

 særskilt trussel.
 5. Ved ulovlig bemægtigelse af civile luftfartøjer,  

 eller trussel herom, eller andre ulovlige handlinger rettet mod sikkerheden  

 af sådanne luftfartøjer, disses passagerer og besætning, lufthavne eller  

 luftnavigationsanlæg, skal de kontraherende parter bistå hinanden ved at  

 lette udvekslingen af oplysninger og ved andre passende forholdsregler med  

 henblik på hurtig og sikker afslutning på en sådan hændelse eller trussel  

 herom.
Artikel 17 Konsultationer Hver kontraherende part kan til enhver tid anmode om konsultation  

 vedrørende implementering, udførelse, fortolkning eller ændring af denne  

 overenskomst eller overholdelse af overenskomsten.
Sådanne konsultationer,  

 som kan finde sted mellem luftfartsmyndigheder, skal begynde inden for en  

 periode på tres (60) dage regnet fra den dato den anden kontraherende part  

 modtager en sådan skriftlig anmodning, medmindre de kontraherende parter  

 bliver enige om noget andet.
Artikel 18 Ændringer 1. Hvis en af de kontraherende parter anser det for  

 ønskeligt at modificere en af denne overenskomsts bestemmelser, kan den  

 anmode om konsultation med den anden kontraherende part; sådanne  

 konsultationer, som kan være mellem luftfartsmyndigheder, og som kan være i  

 form af samtale eller korrespondance, skal begynde inden for en periode af  

 tres (60) dage fra modtagelse af anmodningen, medmindre de kontraherende  

 parter bliver enige om noget andet.
Enhver modifikation, man bliver enige om,  

 skal træde i kraft, når den er blevet godkendt i overensstemmelse med begge  

 kontraherende parters nødvendige krav og blevet bekræftet skriftligt.
 2. Ændringer i denne overenskomsts tillæg kan  

 foretages efter direkte aftale mellem de kontraherende parters kompetente  

 luftfartsmyndigheder.
Artikel 19 Bilæggelse af tvister 1. Såfremt der mellem de kontraherende parter opstår  

 nogen tvist angående fortolkningen eller anvendelsen af denne overenskomst,  

 skal de kontraherende parter først søge at bilægge den ved forhandling.
2. Dersom det ikke lykkes de kontraherende parter at  

 bilægge tvisten ved forhandling kan de enes om at henvise tvisten til  

 afgørelse hos en voldgiftsmand, eller tvisten kan, efter anmodning fra en af  

 de kontraherende parter, indbringes til afgørelse for en voldgiftsdomstol  

 bestående af tre voldgiftsmænd, hvoraf hver kontraherende part udpeger en, og  

 den tredje vælges af de to således udpegede.
Hver af de kontraherende parter  

 skal udpege en voldgiftsmand inden for et tidsrum af tres (60) dage fra den  

 dato, hvor den ene kontraherende part ad diplomatisk vej har modtaget en  

 anmodning fra den anden part om tvistens afgørelse ved en sådan  

 voldgiftsdomstol, og den tredje voldgiftsmand skal udpeges inden for et  

 tidsrum af yderligere tres (60) dage.
Hvis en af de kontraherende parter  

 undlader at udpege en voldgiftsmand inden for det angivne tidsrum, eller hvis  

 den tredje voldgiftsmand ikke udpeges inden for det angivne tidsrum, kan en  

 af de kontraherende parter anmode præsidenten for Rådet i Organisationen for  

 International Civil Luftfart om at udpege en eller flere voldgiftsmænd, alt  

 efter hvad tilfældet påkræver.
I alle tilfælde skal den tredje voldgiftsmand  

 være statsborger i et tredje land, som kan betragtes som neutralt i forhold  

 til tvisten, skal fungere som formand for voldgiftsdomstolen og skal bestemme  

 stedet, hvor voldgiftssagen skal afholdes.
Hvis præsidenten finder, at han er  

 statsborger i en stat, som ikke kan betragtes som neutral i relation til  

 tvisten, skal den længst siddende vicepræsident, som ikke på dette område er  

 diskvalificeret, foretage udnævnelsen.
Voldgiftsdomstolen skal nå sin  

 afgørelse ved stemmeflerhed.
 3. Voldgiftsdomstolens udgifter skal deles ligeligt  

 mellem de kontraherende parter.
 4. De kontraherende parter forpligter sig til at  

 efterkomme enhver kendelse afsagt i medfør af denne artikels stk. 2.
 5. Hvis og så længe som en af de kontraherende parter  

 undlader at efterkomme en afgørelse under denne artikels stk. 2, kan den  

 anden kontraherende part begrænse, tilbageholde eller tilbagekalde enhver  

 rettighed eller privilegium, som den har tilstået i medfør af denne  

 overenskomst til den kontraherende part, som er i misligholdelse eller til et  

 udpeget luftfartsselskab, som er i misligholdelse.
Artikel 20 Registreringer Denne overenskomst og dens tillæg, og enhver senere ændring heri, skal  

 registreres i Organisationen for International Civil Luftfart.
Artikel 21 Opsigelse Denne overenskomst forbliver i kraft i en ubegrænset tidsperiode.
Hver kontraherende part kan imidlertid når som helst give skriftlig  

 meddelelse til den anden kontraherende part om sit ønske om at bringe denne  

 overenskomst til ophør; sådan meddelelse skal samtidigt videregives til  

 Organisationen for International Civil Luftfart.
I så fald ophører  

 overenskomsten tolv (12) måneder efter datoen for den anden kontraherende  

 parts modtagelse af meddelelsen, medmindre opsigelsen efter aftale er trukket  

 tilbage inden udløbet af denne tidsfrist.
Såfremt den anden kontraherende  

 part undlader at anerkende modtagelsen, skal opsigelsen anses for modtaget  

 fjorten (14) dage efter, at Organisationen for International Civil Luftfart  

 har modtaget meddelelsen.
Artikel 22 Ikrafttræden Denne Overenskomst træder i kraft fra undertegnelsesdagen.
Til bekræftelse heraf har undertegnede, som af deres respektive regeringer  

 er behørigt bemyndiget dertil, undertegnet denne overenskomst Udfærdiget i Oslo den 12. december 1996, i to eksemplarer på engelsk.
For Kongeriget Danmarks Regering Ib R.
Andreasen Ambassadør For Macaus Regering Vasco Roeha Vieira Guvernør Tillæg til Overenskomst om Lufttransport mellem Kongeriget Danmarks Regering, og Macaus Regering Sektion 1 Ruter, som kan drives af det af Kongeriget Danmarks regering udpegede  

 luftfartsselskab eller luftfartsselskaber, i begge retninger:
 Fra pladser i Danmark via mellemliggende pladser til Macau og pladser  

 hinsides.
 Dette indbefatter imidlertid ikke retten til at yde lufttransport mellem  

 Macau og Hong Kong, pladser i Taiwan og det kinesiske fastland.
Sektion 2 Ruter, som kan drives af det af Macau udpegede luftfartsselskab eller  

 luftfartsselskaber:
Fra Macau via mellemliggende pladser til pladser i Danmark og pladser  

 hinsides*) Sektion 3 Hver kontraherende parts udpegede luftfartsselskaber kan på en hvilken som  

 helst eller alle flyvninger undlade at gøre ophold på hvilken som helst af de  

 mellemliggende og/eller hinsides pladser anført ovenfor, forudsat at disse  

 flyvninger udgår fra eller slutter på området, som tilhører den kontraherende  

 part, der har udpeget det pågældende luftfartsselskab.
Sektion 4 Mellemliggende og hinsides pladser, indbefattende udøvelse af  

 femtefrihedsrettigheder, vil blive fastsat i fællesskab af de kontraherende  

 parters luftfartsmyndigheder.
Osloe, 12. december 1997 Hans Excellence Vasco Roeha Vieira Marcaus guvernør Deres Excellence, Under henvisning til den i dag undertegnede Overenskomst om Lufttrafik  

 mellem Kongeriget Danmarks regering og Macaus regering, har jeg den ære at  

 underrette Dem om, at Kongeriget Danmarks regering, i overensstemmelse med  

 overenskomstens artikel 4, udpeger Det Danske Luftfartselskab A/S (DDL) til  

 at beflyve de ruter, som er angivet i det til overenskomsten knyttede tillæg.
 I denne forbindelse har jeg den ære at bekræfte, på vegne af min regering,  

 den følgende aftale:
1. Uagtet bestemmelserne i overenskomstens artikel 4  

 og 5 kan Det Danske Luftfartselskab A/S (DDL), der samarbejder med Det Norske  

 Luftfartselskap A/S (DNL) og AB Aerotransport (ABA) under betegnelsen  

 Scandinavian Airlines System (SAS), beflyve de ruter som det i medfør af  

 overenskomsten er udpeget til, med luftfartøjer, besætninger og udstyr  

 tilhørende det ene eller begge af de to luftfartsselskaber.
Under udførelse  

 af driften af trafikken under betegnelsen SAS, må trafikken ikke udføres af  

 DDL som et særskilt firma.
 2. I det omfang Det Danske Luftfartselskab A/S (DDL)  

 benytter luftfartøjer, besætninger og udstyr tilhørende de andre  

 luftfartsselskaber, som deltager i Scandinavian Airlines System (SAS), skal  

 overenskomstens bestemmelser finde anvendelse på sådanne luftfartøjer,  

 besætninger og udstyr på samme måde, som hvis de var luftfartøjer,  

 besætninger og udstyr tilhørende Det Danske Luftfartselskab A/S (DDL), og de  

 kompetente danske myndigheder og Det Danske Luftfartselskab A/S (DDL) påtager  

 sig i henhold til overenskomsten det fulde ansvar herfor.
 Hvis Macaus regering accepterer disse ordninger, har jeg den ære at  

 foreslå, at dette brev og Deres Excellences svar derpå bør betragtes som  

 optegnelse af vore to regeringers aftale vedrørende denne sag.
 Modtag, Deres Excellence, forsikringen om min mest udmærkede højagtelse.
Ib R.
Andreasen Ambassadør Oslo, 12. december 1997 Deres Excellence, Jeg har den ære at underrette Dem om, at de ordninger, som er fremsat i  

 Deres brev, er acceptable for Macaus regering, samt at bekræfte, at Deres  

 brev og mit svar derpå vil blive anset for optegnelse af aftalen mellem vore  

 to regeringer vedrørende denne sag.
 Modtag, Deres Excellence, forsikringen om min mest udmærkede højagtelse.
Vasco Roeha Vieira Guvernør Overenskomsten trådte i kraft den 12. december 1996.
