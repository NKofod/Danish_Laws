 I medfør af § 122, stk. 2, § 123, stk. 1, og § 260, stk. 4, i lov om  

 forsikringsvirksomhed, jf. lovbekendtgørelse nr. 963 af 29. november 1994,  

 fastsættes:
Anvendelsesområde og definitioner § 1.  Forsikringsselskaber, der driver direkte  

 livsforsikringsvirksomhed, samt pensionskasser omfattet af lov om  

 forsikringsvirksomhed, skal udarbejde årsregnskaber efter reglerne i denne  

 bekendtgørelse.
 Stk. 2.  Pensionskasser skal i deres årsregnskaber  

 anvende de i bilag 3 anførte begreber i stedet for de begreber, der er anført  

 i bekendtgørelsens tekst.
 § 2.  I denne bekendtgørelse forstås ved:
 Stk. 2.  Ved opgørelse af stemmerettigheder og  

 rettigheder til at udnævne eller afsætte medlemmer af ledelsesorganer, jf.  

 stk. 1, nr. 2 og 3, medregnes både rettigheder, der besiddes af selskabet og  

 dets dattervirksomheder.
 Stk. 3.  Ved opgørelse af stemmerettigheder i en  

 dattervirksomhed eller en associeret virksomhed, jf. stk. 1, nr. 2 og 3, ses  

 der bort fra stemmerettigheder, som knytter sig til kapitalandele, der  

 besiddes af virksomheden selv eller dennes dattervirksomheder.
Bestemmelser om opstilling af balance og  

 resultatopgørelse § 3.  Balance og resultatopgørelse skal opstilles i  

 skematisk form i overensstemmelse med bilag 1 og 2.
 Stk. 2.  Opstilling af balance og resultatopgørelse må  

 kun ændres fra det ene år til det andet, hvis særlige forhold tilsiger dette.  

 Ændringen skal anføres i noterne og behørigt begrundes.
§ 4.  De i skemaerne i bilag 1 og 2 angivne poster  

 skal anføres særskilt og i den angivne rækkefølge.
Under forudsætning af at  

 opstillingsskemaernes struktur opretholdes, kan der foretages en mere  

 detaljeret opdeling, og der kan tilføjes nye poster, når disses indhold ikke  

 er dækket af en eksisterende post.
Stk. 2.  Poster, der kun indeholder ubetydelige beløb,  

 kan sammendrages med andre poster.
Denne sammendragsmulighed finder ikke  

 anvendelse på underposter til post 1. Præmier , post 4.  

 Forsikringsydelser og post 5. Ændring i  

 livsforsikringshensættelser i resultatopgørelsen samt på poster under  

III.
Forsikringsmæssige hensættelser på balancens passivside.
§ 5.  Ved hver post i balance og resultatopgørelse  

 anføres de tilsvarende beløb for det foregående regnskabsår.
Hvis beløbene  

 ikke er sammenlignelige, skal der så vidt muligt foretages en tilpasning af  

 beløbene.
Manglende sammenlignelighed eller foretaget tilpasning skal angives  

 og behørigt begrundes i noterne.
 Stk. 2.  Poster i balance og resultatopgørelse, som ikke  

 indeholder noget beløb, skal kun medtages, hvis det foregående årsregnskab  

 indeholder en sådan post.
 § 6.  Modregning mellem aktiv- og passivposter eller  

 mellem udgifts- og indtægtsposter er ikke tilladt, medmindre andet fremgår af  

 denne bekendtgørelse.
 § 7.  Hvis et aktiv eller passiv henhører under flere  

 poster i opstillingsskemaet, skal dets forbindelse med andre poster angives  

 enten under den post, hvor det er opført, eller i noterne, hvis denne  

 angivelse er nødvendig for forståelsen af årsregnskabet.
 § 8.  Balancens poster opstilles efter indarbejdning  

 af den af bestyrelsen foreslåede fordeling af årets overskud eller dækning af  

 årets underskud.
Særlige bestemmelser for enkelte poster i  

 resultatopgørelsen § 9.  Under underpost 1.1. Bruttopræmier  

 opføres beløb for direkte og indirekte forsikringer, der er forfaldet i  

 regnskabsåret.
Bruttopræmier opføres med fradrag af ristornerede præmiebeløb  

 og eksklusive afgifter opkrævet sammen med præmierne til offentlige  

 myndigheder.
I forbindelse med coassurance indgår den andel af den samlede  

 præmie, der vedrører selskabet.
 Stk. 2.  Under underpost 1.2. Afgivne  

 forsikringspræmier opføres beløb forsikringsselskabet i regnskabsåret har  

 betalt til eller er blevet genforsikringsselskaber skyldige for  

 genforsikringsdækning.
 Stk. 3.  Under hovedposten 1. Præmier f.e.r.  

 opføres resultatet af underposterne 1.1.-1.2.
 § 10.  Under underpost 2.1. Indtægter fra  

 tilknyttede virksomheder  opføres den til kapitalandelene svarende andel  

 i dattervirksomhedernes resultater, jf. § 37, stk. 4, samt udbytter fra og  

 værdiregulering af øvrige kapitalandele i tilknyttede virksomheder.
 Stk. 2.  Under underpost 2.2. Indtægter fra  

 associerede virksomheder  opføres den til kapitalandelene i associerede  

 virksomheder svarende andel af resultaterne i virksomhederne, jf. § 37, stk.  

 5.
Stk. 3.  Under underpost 2.3. Indtægter af grunde og  

 bygninger  opføres overskud eller underskud ved drift af selskabets  

 grunde og bygninger inklusive en beregnet lejeindtægt af grunde og bygninger,  

 som selskabet ejer og benytter i sin drift.
Beløbet opføres efter fradrag af  

 udgifter til ejendomsadministration, men før fradrag af prioritetsrenter, der  

 opføres under post 8.2. Renteudgifter . Regulering af grunde og  

 bygningers værdi opføres ikke under post 2.3., men under post 3 eller post 9.
Stk. 4.  Under underpost 2.4. Renter og udbytter  

 m.v. opføres renter og rentelignende indtægter af obligationer, andre  

 værdipapirer, udlån, indlån og tilgodehavender, herunder indeksregulering af  

 indeksobligationer, værdiregulering af fastforrentede lån og værdipapirer,  

 jf. § 36, stk. 1, kursgevinster ved afdrag og indfrielse samt kursgevinster  

 ved salg af udtrukne obligationer.
Endvidere opføres under denne post  

 udbytter af kapitalandele, med mindre beløbene henhører under underposterne  

 2.1. og 2.2.
Stk. 5.  Under underpost 2.5. Realiserede gevinster  

 på investeringsaktiver  opføres en nettogevinst ved salg af aktiver, der  

 henhører under gruppen af investeringsaktiver i balancen, medmindre gevinsten  

 henhører under en anden post, jf. § 18. Gevinsten opgøres som forskellen  

 mellem salgsprisen og aktivets værdi i henhold til primobalancen eller, hvis  

 aktivet er erhvervet i regnskabsåret, anskaffelsesprisen.
For fastforrentede  

 lån og værdipapirer, der værdireguleres efter § 36, stk. 1, opgøres gevinsten  

 som forskellen mellem salgsprisen og den frem til afhændelsesdagen regulerede  

 værdi.
 § 11.  Under post 3. Urealiserede gevinster på  

 investeringsaktiver  opføres en positiv nettoforskel mellem  

 ultimobalanceværdien og primobalanceværdien af aktiver, der henhører under  

 gruppen af investeringsaktiver i balancen, medmindre forskelsbeløbet henhører  

 under en anden post, jf. § 10, stk. 1, 2 og 4, § 18 og § 37, stk. 4 og 5. Er  

 aktivet erhvervet i regnskabsåret anvendes anskaffelsesprisen i stedet for  

 primobalanceværdien.
 § 12.  Under underpost 4.1. Udbetalte ydelser  

 opføres de beløb, der for selskabets direkte forsikringer i regnskabsåret er  

 betalt til:
 samt ydelser betalt til cedenter for selskabets indirekte forsikringer.
Stk. 2.  Underpost 4.1. Udbetalte ydelser  

 specificeres i en note i overensstemmelse med stk. 1 med angivelse af de  

 tilsvarende beløb for det foregående regnskabsår.
Stk. 1, nr. 7, skal omfatte  

 forsikringspræmier, som selskabet har betalt til andre forsikringsselskaber  

 for forsikringsdækning for forsikringstagere.
Ud over de under stk. 1 nævnte  

 beløb kan der under post 4.1. opføres udgifter til revalidering og  

 sygebehandling af forsikrede, når udgifterne er afholdt med det formål at  

 afværge en invaliditetsydelse i det konkrete tilfælde.
 Stk. 3.  Under underpost 4.2. Modtaget  

 genforsikringsdækning opføres modtagne eller tilgodehavende beløb fra  

 selskabets genforsikrere til dækning af forsikringsydelser i overensstemmelse  

 med genforsikringskontrakter.
 Stk. 4.  Under underpost 4.4. Ændring i  

 genforsikringsandel af erstatningshensættelser opføres forskellen mellem  

 den andel af bruttoerstatningshensættelserne, der kan henføres til  

 genforsikringsdækningen ved regnskabsårets slutning og ved regnskabsårets  

 begyndelse.
 Stk. 5.  Under hovedposten 4. Forsikringsydelser  

 f.e.r. opføres resultatet af underposterne 4.1.-4.4.
§ 13.  Under underpost 5.1. Ændring i  

 bruttolivsforsikringshensættelser  opføres forskellen mellem værdien af  

 bruttolivsforsikringshensættelserne ved regnskabsårets begyndelse og slutning  

 før det i henhold til § 52, stk. 2, foretagne fradrag.
I selskaber, der ikke  

 anvender § 14, stk. 2, opføres underpost 5.1. tillige med fradrag af den del  

 af ændringen, der er årets tilskrevne bonus.
 § 14.  Under underpost 6.1. Årets tilskrevne  

 bonus opføres den bonus vedrørende året, der er fordelt til  

 forsikringstagerne ved forhøjelse af livsforsikringshensættelserne.
 Stk. 2.  Selskaber, der løbende tilskriver bonus efter  

 en forud for regnskabsåret fastsat sats, kan undlade at benytte underpost  

 6.1. I så fald benævnes post 6. Ændring i bonusudjævningshensættelser  

  uden underopdeling.
 § 15.  Under hovedpost 7. Forsikringsmæssige  

 driftsomkostninger  opføres de omkostninger, som er forbundet med at  

 erhverve og administrere selskabets forsikringsbestand, herunder den hertil  

 svarende andel af personaleomkostninger, provisioner,  

 markedsføringsomkostninger, husleje, udgifter til kontorartikler og  

 kontorhold samt afskrivninger på aktiver opført under aktivpost 10.
 Stk. 2.  Den andel af de forsikringsmæssige  

 driftsomkostninger, der kan henføres til erhvervelse og fornyelse af  

 forsikringsbestanden opføres under underpost 7.1.  

 Erhvervelsesomkostninger . Beløbet reguleres for ændringen i det i  

 henhold til § 52, stk. 2, foretagne fradrag i  

 bruttolivsforsikringshensættelserne.
 Stk. 3.  Har selskabet udført erhvervelses- og/eller  

 administrative opgaver for tilknyttede virksomheder, som afregnes på  

 omkostningsdækkende basis, kan det modtagne vederlag opføres som et fradrag i  

 hovedpost 7. Fradraget kan enten opføres under en særskilt underpost benævnt  

Refusion fra tilknyttede virksomheder  eller foretages i en af eller i  

 begge underposterne 7.1. eller 7.2. og specificeres da i en note.
 § 16.  Under underpost 8.1.  

 Administrationsomkostninger i forbindelse med investeringsvirksomhed  

 opføres de omkostninger, der kan henføres til handel med og administration af  

 selskabets investeringsaktiver, jf. dog § 10, stk. 3.
Stk. 2.  Under underpost 8.3. Realiserede tab på  

 investeringsaktiver  opføres et nettotab ved salg af aktiver, der  

 henhører under gruppen af investeringsaktiver i balancen, medmindre beløbet  

 henhører under en anden post, jf. § 18. Tabet opgøres som forskellen mellem  

 salgsprisen og aktivets værdi i henhold til primobalancen eller, hvis aktivet  

 er erhvervet i regnskabsåret, anskaffelsesprisen.
For fastforrentede lån og  

 værdipapirer, der værdireguleres efter § 36, stk. 1, opgøres tabet som  

 forskellen mellem salgsprisen og den frem til afhændelsesdagen regulerede  

 værdi.
 § 17.  Under post 9. Urealiserede tab på  

 investeringsaktiver opføres en negativ nettoforskel mellem  

 ultimobalanceværdien og primobalanceværdien af aktiver, der henhører under  

 gruppen af investeringsaktiver i balancen, medmindre forskelsbeløbet henhører  

 under en anden post, jf. § 10, stk. 1, 2 og 4, § 18 og § 37, stk. 4 og 5. Er  

 aktivet erhvervet i regnskabsåret anvendes anskaffelsesprisen i stedet for  

 primobalanceværdien.
 § 18.  Under post 10. Valutakursregulering  

 opføres den del af samtlige posters værdiregulering samt salgsgevinster eller  

 -tab, der kan henføres til valutakursforskelle ved omregning til danske  

 kroner, herunder vedrørende primoregulering af datter- og associerede  

 virksomheders indre værdi.
 § 19.  Under post 11. Realrenteafgift opføres  

 den realrenteafgift, der hviler på det afkast, der indgår i  

 resultatopgørelsen, uanset om afgiften er aktuel eller først skal betales i  

 senere perioder.
 § 20.  Under post 12. Overført  

 investeringsafkast(-) og post 13. Overført investeringsafkast(+)  

 opføres årets resultat af investeringsvirksomhed multipliceret med forholdet  

 mellem den gennemsnitlige størrelse af egenkapitalen i året og summen af den  

 gennemsnitlige størrelse af egenkapitalen og den gennemsnitlige størrelse af  

 de samlede forsikringsmæssige hensættelser f.e.r. Årets resultat af  

 investeringsvirksomhed opgøres som summen af følgende  

 resultatopgørelsesposter: 2. Indtægter af investeringsaktiver, i alt, 3.  

 Urealiserede gevinster på investeringsaktiver, 8. Udgifter i tilknytning til  

 investeringsaktiver, i alt, 9. Urealiserede tab på investeringsaktiver, 10.  

 Valutakursregulering og 11. Realrenteafgift.
 § 21.  Under posterne 14. og 15. Ordinære  

 indtægter/udgifter opføres indtægter og udgifter i forbindelse med  

 agenturvirksomhed, anden accesorisk virksomhed, administration for andre  

 selskaber samt andre sædvanligt forekommende indtægter og udgifter, der ikke  

 kan henføres til selskabets forsikringsbestand eller investeringsaktiver.  

 Indtægter og udgifter i forbindelse med administration for tilknyttede  

 virksomheder kan dog opføres under post 7, jf. § 15, stk. 3. Er beløbene  

 under post 14 eller 15 af væsentlig betydning skal de forklares i en note.
§ 22.  Under posterne 16. og 17. Ekstraordinære  

 indtægter/udgifter  opføres indtægter og udgifter, der efter deres  

 karakter er usædvanlige for selskabet.
Er beløbene under post 16 eller 17 af  

 væsentlig betydning, skal de forklares i en note.
§ 23.  Under post 18. Skat opføres den skat,  

 der påhviler årets resultat, uanset om en del heraf først beskattes i senere  

 regnskabsperioder.
Skat, der ikke er aktuel på grund af en tidsmæssig forskel  

 mellem årets resultat og årets skattepligtige indkomst, overføres til  

 passivpost 10. Hensættelser til skatter .
Særlige bestemmelser for enkelte poster i  

 balancen § 24.  Under aktivposterne 2.2. Udlån til  

 tilknyttede virksomheder  og 2.4. Udlån til associerede  

 virksomheder opføres ansvarlig lånekapital og andre langfristede lån til  

 de pågældende virksomheder. Øvrige tilgodehavender hos de pågældende  

 virksomheder opføres under aktivpost 7 eller aktivpost 8 eller under en anden  

 post, hvorunder tilgodehavendet efter sin art henhører.
Indgår der blandt  

 aktiverne placeringer i tilknyttede eller associerede virksomheder, som ikke  

 er opført under posterne 2, 7 eller 8, skal dette oplyses i en note med  

 beløbsangivelse.
§ 25.  Aktivpost 4. Genforsikringsdepoter  

 anvendes af selskaber, der driver indirekte forsikring, og anvendes til  

 skyldige beløb som i henhold til genforsikringskontrakter tilbageholdes af  

 cedenter.
Under posten må ikke opføres aktiver, som ejes af  

 genforsikringsselskabet og er lagt til sikkerhed for cedenters krav.
§ 26.  Under passivpost II.
Efterstillede  

 kapitalindskud opføres gældsforpligtelser (evt. stiftet ved udstedelse af  

 værdipapirer), om hvilke det gælder, at kreditors krav træder tilbage for  

 alle øvrige kreditorkrav.
 § 27.  Under passivpost 5.1.  

 Bruttolivsforsikringshensættelser  opføres den samlede værdi af  

 selskabets forsikringsaftaler inklusive bonus, der er fordelt til  

 forsikringstagerne, herunder bonus, der er tilskrevet eller tilskrives  

 forsikringstagerne for regnskabsåret, jf. § 52.
§ 28.  Under passivpost 6.1.  

 Bruttoerstatningshensættelser opføres ubetalte, forfaldne  

 forsikringsydelser.
Beløbet skal indbefatte et skøn over forsikringsydelser  

 for endnu ikke anmeldte forsikringsbegivenheder, der ville være forfaldne i  

 regnskabsåret, hvis sagen havde været anmeldt og færdigbehandlet.
 § 29.  Under passivpost 7.  

 Bonusudjævningshensættelser opføres beløb, der er hensat til udjævning af  

 bonusudlodninger over en flerårig periode.
 § 30.  Genforsikringsandelene af de forsikringsmæssige  

 hensættelser, passivposterne 5.2. og 6.2., skal indeholde de beløb, som i  

 henhold til de af selskabet indgåede genforsikringskontrakter kan forventes  

 modtaget fra genforsikrere.
§ 31.  Udgifter, der er afholdt før  

 balancetidspunktet, men som vedrører de efterfølgende år, skal opføres under  

 periodeafgrænsningsposterne i aktiverne.
Indtægter, som er indgået før  

 balancetidspunktet, men som vedrører de efterfølgende år, skal opføres under  

 periodeafgrænsningsposterne i passiverne.
Stk. 2.  Udgifter, dog ikke forsikringsydelser, som  

 vedrører regnskabsåret, men som først vil blive betalt i de efterfølgende år,  

 skal opføres under gæld.
Indtægter, der vedrører regnskabsåret, men som først  

 betales efter balancetidspunktet, skal opføres under tilgodehavender.  

 Påløbne, uforfaldne renter samt optjent, uforfalden lejeindtægt opføres dog  

 under aktivpost 14. Tilgodehavende renter samt optjent leje .
 Stk. 3.  Hvis de udgifter eller indtægter, der er nævnt  

 i stk. 1 og 2, er af væsentlig betydning, skal de forklares i noterne.
§ 32.  Under passivpost IV.
Hensættelser til andre  

 risici og omkostninger må ikke opføres forpligtelser i henhold til de af  

 selskabet udstedte forsikringer og kun beløb, som har til formål at dække  

 bestemte tab, forpligtelser eller omkostninger, som kan henføres til samme  

 eller tidligere regnskabsår, og som på balancetidspunktet er sandsynlige  

 eller sikre, men som er uvisse med hensyn til deres størrelse eller  

 tidspunktet for deres afholdelse.
Hvis beløbene er af væsentlig betydning,  

 skal de forklares i noterne.
 Stk. 2.  Hensættelser til andre risici og omkostninger  

 må ikke anvendes til regulering af aktivernes værdi og må endvidere ikke  

 overstige det beløb, som er nødvendigt.
§ 33.  Passivpost V.
Genforsikringsdepoter  

 anvendes af cedenter til skyldige beløb, som selskabet har tilbageholdt eller  

 modtaget fra genforsikrere i henhold til genforsikringskontrakter.
Under  

 posten må ikke opføres aktiver, som ejes af genforsikrere og er lagt til  

 sikkerhed for selskabets krav.
Bestemmelser om femårsoversigten § 34.  I femårsoversigten angives i skematisk form  

 hovedtal for regnskabsåret samt tilsvarende tal for de forudgående 4  

 regnskabsår.
 Stk. 2.  Femårsoversigten skal mindst indeholde følgende  

 hovedtal:
 Stk. 3.  Hvis tallene i femårsoversigten ikke er  

 sammenlignelige, skal der så vidt muligt foretages en tilpasning af tallene.  

 Manglende sammenlignelighed eller foretaget tilpasning skal angives og  

 behørigt begrundes.
 Stk. 4.  Femårsoversigten kan efter tilladelse fra  

 Finanstilsynet udelades eller dække en kortere periode, hvis der i særlige  

 tilfælde ikke vil kunne udarbejdes sammenlignelige beløb.
Bestemmelser om værdiansættelse § 35.  Ud over de almindelige principper i § 122, stk.  

 1 og 3, i lov om forsikringsvirksomhed anvendes de i §§ 36-53 anførte regler  

 for værdiansættelse.
 § 36.  Fastforrentede lån og værdipapirer ansættes til  

 anskaffelsesprisen reguleret for den ændring, der ved konstant effektiv rente  

 fremkommer som følge af forkortelsen af restløbetiden.
 Stk. 2.  Aktiver omfattet af stk. 1 nedskrives til en  

 skønnet værdi, hvis det vurderes, at debitor ikke vil kunne opfylde sin  

 betalingspligt.
 § 37.  Kapitalandele i dattervirksomheder og  

 associerede virksomheder værdiansættes til disses regnskabsmæssige indre  

 værdi ifølge dattervirksomhedens eller den associerede virksomheds seneste  

 årsregnskab.
 Stk. 2.  Hvis en dattervirksomheds aktiver og passiver  

 er værdiansat efter metoder, der afviger fra moderselskabets, skal disse  

 aktiver og passiver værdiansættes på ny efter moderselskabets metoder til  

 brug for ansættelsen til indre værdi efter stk. 1 og for opgørelsen af  

 dattervirksomhedens resultater efter stk. 4, medmindre indvirkningen af denne  

 nye værdiansættelse er af uvæsentlig betydning i forhold til formålet i §  

 120, stk. 2, i lov om forsikringsvirksomhed.
 Stk. 3.  Stk. 2 kan undlades anvendt på datterselskaber,  

 der driver forsikringsvirksomhed og på datterselskaber omfattet af § 6 a,  

 stk. 3, i lov om forsikringsvirksomhed.
 Stk. 4.  Summen af de til kapitalandelene svarende  

 andele i dattervirksomhedernes resultater samt eventuelle andre  

 kapitalandelene tilfaldende andele i bevægelser i den regnskabsmæssige indre  

 værdi, der ikke indgår i virksomhedernes resultater, opføres under  

 resultatopgørelsens post  2.1. Indtægter fra tilknyttede virksomheder  

 , jf. dog § 18.
 Stk. 5.  Summen af de til kapitalandelene svarende  

 andele i associerede virksomheders resultater samt eventuelle andre  

 kapitalandelene tilfaldende andele i bevægelser i den regnskabsmæssige indre  

 værdi, der ikke indgår i virksomhedernes resultater, opføres under  

 resultatopgørelsens post 2.2. Indtægter fra associerede virksomheder ,  

 jf. dog § 18.
§ 38.  Værdipapirer, der ikke omfattes af § 36 eller §  

 37 og som er genstand for offentlig kursnotering, ansættes til den på  

 balancetidspunktet senest noterede officielle kurs, der udtrykker den daglige  

 gennemsnitskurs, hvortil værdipapiret er handlet.
Forefindes ikke en officiel  

 kurs, der udtrykker den daglige gennemsnitskurs, anvendes en anden egnet  

 officiel kurs.
 Stk. 2.  Er værdien af et aktiv lavere end den værdi,  

 hvortil det kan opføres efter stk. 1 af årsager, som ikke kan antages at være  

 forbigående, skal det pågældende aktiv nedskrives til den lavere værdi.
 Stk. 3.  Er et aktiv nedskrevet efter stk. 2, skal  

 årsagen hertil oplyses i en note.
 Stk. 4.  Ansættelse til den i stk. 2 nævnte lavere værdi  

 kan ikke opretholdes, når begrundelsen for nedskrivningen ikke længere  

 består.
 § 39.  Kapitalandele, der ikke er omfattet af §§ 37  

 eller 38, ansættes til en skønnet markedsværdi med udgangspunkt i det senest  

 foreliggende årsregnskab for den pågældende virksomhed.
 § 40.  Andre værdipapirer samt udlån ansættes til en  

 skønnet markedsværdi.
 § 41.  Værdipapirer omfattet af §§ 38, 39 eller 40,  

 kan værdiansættes til deres anskaffelsespris eller den efter stk. 4 opgjorte  

 højere værdi.
 Stk. 2.  Anvendes stk. 1 og er værdien opgjort efter §§  

 38, 39 eller 40 lavere end anskaffelsesprisen, skal værdipapiret nedskrives  

 til denne lavere værdi.
 Stk. 3.  Ansættelse til den i stk. 2 nævnte lavere værdi  

 kan ikke opretholdes, når begrundelsen for nedskrivningen ikke længere  

 består.
 Stk. 4.  Selskaber, der anvender stk. 1, kan opskrive  

 værdien af de pågældende værdipapirer til en højere værdi end  

 anskaffelsesprisen, når værdien opgjort efter §§ 38, 39 eller 40 er væsentlig  

 højere end anskaffelsesprisen eller den værdi, hvortil værdipapiret er  

 optaget i balancen for det foregående regnskabsår, hvis værdiforøgelsen må  

 antages at være af varig karakter.
Stk. 5.  Hvis stk. 1 anvendes, skal bestemmelsen  

 anvendes på alle aktiver under samme aktivpost i balancen.
Opskrivninger  

 efter stk. 4 skal foretages efter et ensartet princip, der systematisk skal  

 finde anvendelse år efter år.
 § 42.  Terminsforretninger, købe- og salgsretter  

 ansættes til den markedsværdi kontrakterne har på balancetidspunktet.
§ 43.  Grunde og bygninger ansættes til markedsværdi,  

 hvorved forstås den pris, hvortil de skønnes at kunne sælges på  

 balancetidspunktet ved privat aftale mellem en salgsinteresseret ejer og en  

 uafhængig køber, idet det forudsættes, at ejendommen er udbudt til offentligt  

 salg, at handelen kan finde sted under normale markedsvilkår, og at der under  

 hensyn til ejendommens karakter er normal tid til salgsforhandlinger Stk. 2.  Grundes og bygningers markedsværdi efter stk. 1  

 fastlægges efter Finanstilsynets nærmere retningslinjer herom.
 § 44.  Grunde og bygninger kan uanset § 43  

 værdiansættes til deres anskaffelsespris eller den efter stk. 4 opgjorte  

 højere værdi.
 Stk. 2.  Anvendes stk. 1 og er værdien opgjort efter §  

 43 lavere end anskaffelsesprisen af årsager, som ikke kan antages at være  

 forbigående, skal grunden eller bygningen nedskrives til denne lavere værdi.
 Stk. 3.  Ansættelse til den i stk. 2 nævnte lavere værdi  

 kan ikke opretholdes, når begrundelsen for nedskrivningen ikke længere  

 består.
 Stk. 4.  Selskaber, der anvender stk. 1, kan opskrive  

 værdien af grunde og bygninger til en højere værdi end anskaffelsesprisen,  

 når værdien opgjort efter § 43 er væsentlig højere end anskaffelsesprisen  

 eller den værdi, hvortil grunden eller bygningen er optaget i balancen for  

 det foregående regnskabsår, hvis værdiforøgelsen må antages at være af varig  

 karakter.
Stk. 5.  Hvis stk. 1 anvendes, skal bestemmelsen  

 anvendes på alle selskabets grunde og bygninger.
Opskrivninger efter stk. 4  

 skal foretages efter et ensartet princip, der systematisk skal finde  

 anvendelse år efter år.
 § 45.  Aktiver opført under aktivpost 10. Inventar,  

 edb-anlæg, biler m.v. , ansættes til disses anskaffelsespris formindsket  

 ved afskrivninger, der tilsigter en systematisk afskrivning af aktiverne over  

 deres brugstid.
 Stk. 2.  Anskaffelsesprisen fås ved til købsprisen at  

 lægge de omkostninger, der er foranlediget af anskaffelsen.
 § 46.  Poster i balancen i fremmed mønt omregnes til  

 danske kroner efter den ved regnskabsårets slutning noterede valutakurs.
 § 47.  Af- og nedskrivninger samt opskrivninger skal  

 indgå i resultatopgørelsen.
 § 48.  Stiftelsesomkostninger,  

 organisationsomkostninger eller omkostninger ved forhøjelse af  

 selskabskapitalen må ikke opføres som aktiv.
§ 49.  Et eventuelt forskelsbeløb (goodwill) på  

 erhvervelsestidspunktet mellem anskaffelsesprisen og den værdi, de erhvervede  

 aktiver eller passiver kan ansættes til efter reglerne i denne  

 bekendtgørelse, kan efter tilladelse fra Finanstilsynet opføres som aktiv  

 under post I.
Immaterielle aktiver . Finanstilsynet foreskriver  

 samtidig afskrivningsperioden.
 Stk. 2.  Udgifter til andre immaterielle aktiver,  

 herunder udgifter til indretning af lejede lokaler, skal afskrives  

 systematisk over en periode på højst 5 år, hvis de ikke udgiftsføres straks.  

 Anvendelse af en længere afskrivningsperiode kræver Finanstilsynets  

 tilladelse.
 § 50.  Hvis egne aktier optages som aktiv i balancen  

 med en værdi, skal et tilsvarende beløb opføres under passivpost 3.3.  

 Reserve for egne aktier .
 § 51.  De forsikringsmæssige hensættelser skal opgøres  

 således, at de under hensyntagen til, hvad der med rimelighed kan forudses,  

 er tilstrækkelige til at dække samtlige selskabets forsikringsmæssige  

 forpligtelser.
 § 52.  Bruttolivsforsikringshensættelserne opgøres af  

 selskabets ansvarshavende aktuar i overensstemmelse med det eller de til  

 Finanstilsynet anmeldte tekniske grundlag og skal mindst svare til summen af  

 en for hver enkelt forsikring beregnet kapitalværdi af de af selskabet  

 garanterede ydelser inklusive fordelt bonus samt kapitalværdien af forventede  

 udgifter til fremtidig administration med fradrag af kapitalværdien af de  

 præmier forsikringstageren skal betale i fremtiden.  

 Bruttolivsforsikringshensættelserne skal inbefatte det skønnede beløb, der ud  

 over det beløb, der indgår i passivpost 6.1.  

 Bruttoerstatningshensættelser i medfør af § 28, 2. pkt., er nødvendigt  

 for at dække fremtidige forsikringsydelser foranlediget af indtrufne,  

 uanmeldte forsikringsbegivenheder.
Stk. 2.  Bruttolivsforsikringshensættelserne kan opføres  

 efter fradrag for afholdte erhvervelsesomkostninger, der i henhold til det  

 tekniske grundlag dækkes af fremtidige præmier.
Fradraget må ikke overstige 5  

 pct. af kapitalværdien af de præmier forsikringstageren skal betale i  

 fremtiden.
Forøgelsen af fradraget må ikke overstige de i årets løb afholdte  

 erhvervelsesomkostninger.
Fradragets størrelse oplyses i en note.
 Stk. 3.  Bruttolivsforsikringshensættelserne skal mindst  

 svare til summen af de garanterede tilbagekøbsværdier.
 § 53.  Genforsikringsandelene af de forsikringsmæssige  

 hensættelser opgøres på grundlag af selskabets genforsikringskontrakter efter  

 samme metoder som finder anvendelse for bruttohensættelser.
Andre bestemmelser om årsregnskabets  

 indhold, herunder om indholdet § 54.  Ud over de oplysninger, der kræves i andre  

 bestemmelser, skal årsregnskabet give de særlige oplysninger, der er nævnt i  

 §§ 55-81. Oplysninger, der er knyttet til regnskabsposter, gives i form af en  

 note til den pågældende regnskabspost.
§ 55.  Årsregnskabet skal indeholde et særskilt afsnit  

 benævnt »Anvendt regnskabspraksis«, hvori der som minimum skal  

 gives oplysning om de værdiansættelsesmetoder, der anvendes for de  

 forskellige poster i årsregnskabet, samt om de ved af-, ned- og opskrivninger  

 benyttede beregningsmetoder.
Hvis beløbet i en post er fremkommet ved  

 omregning fra fremmed valuta skal omregningsmetoden anføres.
Stk. 2.  Hvis beløbet i en post i årsregnskabet er  

 fremkommet ved en fordelingsberegning, skal der gives oplysning om  

 beregningsmetoden.
Er beregningsmetoden ændret i forhold til det foregående  

 regnskabsår skal dette oplyses med angivelse af ændringens betydning for  

 årsregnskabets enkelte poster og sammenligneligheden med det tilsvarende  

 beløb for det foregående regnskabsår, jf. § 5, stk. 1.
§ 56.  Navn og hjemsted for dattervirksomheder og  

 associerede virksomheder skal oplyses med angivelse af den pågældende  

 virksomheds aktivitet.
For hver virksomhed skal angives, hvor stor en andel  

 der ejes, samt størrelsen af virksomhedens egenkapital og resultat ifølge det  

 senest foreliggende årsregnskab.
Oplysningerne kan gives i form af et  

 koncerndiagram.
 Stk. 2.  De i stk. 1 nævnte oplysninger kan efter  

 tilladelse fra Finanstilsynet udelades, hvis de kan volde betydelig skade for  

 den pågældende virksomhed.
 Stk. 3.  Når en dattervirksomhed er moderselskab i en  

 koncern, finder oplysningskravet i stk. 1 ikke anvendelse på  

 dattervirksomhedens dattervirksomheder og associerede virksomheder.
§ 57.  Navn og hjemsted for andre virksomheder, hvori  

 forsikringsselskabet direkte eller indirekte besidder mere end 5 pct. af  

 sel-skabsskapitalen eller stemmerettighederne, skal oplyses.
For hver  

 virksomhed skal angives, hvor stor en andel der ejes, samt størrelsen af  

 virksomhedens egenkapital ifølge det senest foreliggende årsregnskab.
 Stk. 2.  De i stk. 1 nævnte oplysninger kan efter  

 tilladelse fra Finanstilsynet udelades, hvis de kan volde betydelig skade for  

 den pågældende virksomhed.
 § 58.  Der skal oplyses om karakteren, omfanget samt  

 den anvendte prisfastsættelsesmetode i forbindelse med transaktioner og  

 aftaler af større betydning mellem selskabet og de virksomheder, som er  

 direkte eller indirekte forbundne med selskabet, dvs. dets  

 dattervirksomheder, associerede virksomheder, moderselskaber, uanset om disse  

 er forsikringsselskaber eller ej, og moderselskabers dattervirksomheder og  

 associerede virksomheder.
§ 59.  For aktieselskaber skal angives aktiernes antal  

 og pålydende værdi.
Består aktiekapitalen af flere klasser, skal disse  

 specificeres, og antallet af aktier og deres pålydende værdi skal angives for  

 hver klasse.
 § 60.  Hvis selskabet har optaget lån mod udstedelse  

 af konvertible gældsbreve, skal for hvert sådant lån oplyses det beløb, som  

 udestår, ombytningskursen og den fastsatte frist for ombytning til aktier.  

 Tilsvarende gælder for udstedte tegningsretter (warrants). Er der optaget lån  

 mod obligationer eller mod andre gældsbreve med ret til rente, hvis størrelse  

 helt eller delvis er afhængig af det udbytte, som selskabets aktier afkaster,  

 eller af årets overskud, skal for hvert lån angives det udestående lånebeløb  

 samt den aftalte forrentning.
 § 61.  For hver gældspost i balancen skal der gives  

 oplysning om den del, der forfalder mere end 5 år efter balancetidspunktet.
Stk. 2.  Hvis selskabet har stillet pant eller anden  

 sikkerhed i aktiver, skal dette oplyses med angivelse af omfanget af  

 pantsætningen og de pantsatte aktivers bogførte værdi, specificeret for de  

 enkelte poster.
Den samlede sikkerhedsstillelse for dattervirksomheder og den  

 samlede sikkerhedsstillelse for øvrige virksomheder inden for koncernen skal  

 opføres særskilt.
Stk. 3.  Der skal gives oplysning om den samlede  

 størrelse af henholdsvis pensions-, kautions- og garantiforpligtelser og  

 andre økonomiske forpligtelser, som ikke er opført i balancen, for så vidt  

 angivelsen heraf er af betydning for bedømmelsen af den økonomiske stilling.  

 Dette gælder dog ikke forpligtelser i henhold til selskabets  

 forsikringsaftaler.
Har selskabet indgået leje- eller leasingkontrakter af  

 væsentlig betydning for selskabets drift, skal forpligtelserne i henhold til  

 kontrakterne særskilt angives.
Forpligtelser over for et moderselskab og dets  

 dattervirksomheder skal opføres særskilt.
 § 62.  Størrelsen af lån til samt pant, kaution eller  

 garanti stillet for medlemmer af selskabets, eller dets moderselskabers  

 direktion, bestyrelse eller repræsentantskab skal angives for hver kategori  

 med oplysning om de væsentligste vilkår, herunder rentefod, og de beløb, der  

 er tilbagebetalt i året.
 Stk. 2.  Bestemmelsen i stk. 1 gælder dog ikke lån til  

 og sikkerhedsstillelse for erhvervelse af aktier i selskabet af eller til  

 medarbejdere i selskabet eller dets dattervirksomheder.
 Stk. 3.  Bestemmelsen i stk. 1 gælder også  

 tilgodehavender hos og sikkerhedsstillelse for personer, der står de i stk. 1  

 nævnte personer nær, jf. aktieselskabslovens § 115, stk. 1.
 Stk. 4.  I særlige tilfælde, hvor et selskabs  

 repræsentantskab ikke er et snævert ledelsesorgan, kan oplysningerne efter  

 stk. 1 og 3 efter Finanstilsynets tilladelse udelades.
§ 63.  For hver af aktivposterne I.
Immaterielle  

 aktiver , 1. Grunde og bygninger , 2.1. Kapitalandele i  

 tilknyttede virksomheder  og 2.3. Kapitalandele i associerede  

 virksomheder skal oplyses: 1) Anskaffelses- eller kostprisen ved det  

 foregående regnskabsårs slutning. 2) Nyanskaffelser, herunder forbedringer i  

 årets løb. 3) Afgang i årets løb, angivet til anskaffelses- eller kostpriser.  

 4) Eventuelle overførsler i årets løb til andre poster. 5) Årets  

 opskrivninger. 6) De samlede opskrivninger indtil balancetidspunktet. 7)  

 Årets af- og nedskrivninger. 8) Korrektioner af tidligere års af- og  

 nedskrivninger, herunder af- og nedskrivninger på aktiver, der er afhændet  

 eller udgået af driften. 9) De samlede af- og nedskrivninger indtil  

 balancetidspunktet, herunder de, der er anført under nr. 7 og 8.
 § 64.  Selskaber, der værdiansætter grunde og  

 bygninger efter § 44, skal oplyse værdien af grunde og bygninger opgjort  

 efter § 43.
§ 65.  For grunde og bygninger oplyses det vægtede  

 gennemsnit af de afkastprocenter, der er lagt til grund ved fastsættelsen af  

 de enkelte ejendommes markedsværdi.
Herudover oplyses den højeste og den  

 laveste af de afkastprocenter, der er lagt til grund.
 Stk. 2.  De afkastprocenter, der er oplyst i medfør af  

 stk. 1, oplyses tilsvarende for det foregående regnskabsår.
Stk. 3.  For grunde og bygninger oplyses ejendomsværdi  

 ifølge den senest foretagne offentlige vurdering.
Hvis selskabet besidder  

 grunde og bygninger, for hvilke der ikke foreligger en offentlig vurdering,  

 oplyses balanceværdien af disse grunde og bygninger særskilt tillige med  

 værdien af væsentlige forbedringer, som ikke er medtaget ved den offentlige  

 vurdering.
§ 66.  Den andel af aktivpost 1. Grunde og  

 bygninger , der vedrører ejendomme, som selskabet benytter i sin drift,  

 skal oplyses.
Benyttes en ejendom delvis af selskabet, opgøres den benyttede  

 andel forholdsmæssigt af ejendommens værdi svarende til den benyttede del.
 § 67.  For hver underpost til aktivpost 3. Andre  

 finansielle investeringsaktiver , der er værdiansat efter § 36, oplyses  

 den samlede markedsværdi samt de tilsvarende beløb ved det foregående  

 regnskabsårs slutning. Ændringen i markedsværdien fra regnskabsårets  

 begyndelse til regnskabsårets slutning fordeles på nettoinvesteringer og  

 kursværdiændringer.
 Stk. 2.  Stk. 1 finder tilsvarende anvendelse på  

 finansielle aktiver, der efter § 41 er værdiansat til en anden værdi end  

 markedsværdien.
 Stk. 3.  For hver underpost til aktivpost 3. Andre  

 finansielle investeringsaktiver , der er værdiansat til markedsværdi  

 eller opskrevet efter § 41, stk. 4, oplyses den samlede anskaffelsespris samt  

 de tilsvarende beløb ved det foregående regnskabsårs slutning.
 Stk. 4.  Værdipapirer der er succesivt erhvervet  

 fradrages i forbindelse med afhændelse i den samlede anskaffelsespris til en  

 vægtet gennemsnitlig anskaffelsespris.
§ 68.  Det samlede nettobeløb for kursgevinster og  

 -tab m.v. oplyses fordelt på hver underpost til aktivpost 3. Andre  

 finansielle investeringsaktiver , aktivpost 1. Grunde og bygninger  

 samt eventuelle øvrige poster.
Det samlede nettobeløb for kursgevinster og  

 -tab består af summen af de beløb, der er opført under følgende  

 resultatopgørelsesposter:
 § 69.  Den andel af selskabets investeringsaktiver,  

 hvoraf afkastet indgår i afgiftsgrundlaget efter lov om realrenteafgift §§  

 3-3b skal oplyses.
 Stk. 2.  Den andel (friholdelsesbrøken), af det ellers  

 afgiftsbelagte afkast, som er friholdt for realrenteafgift efter lov om  

 realrenteafgift § 8, skal oplyses.
 Stk. 3.  Oplysningerne efter stk. 1 og 2 skal gives  

 tilsvarende for det foregående regnskabsår.
§ 70.  Indgår selskabet i en koncern, i hvis  

 koncernregnskab selskabets aktiver, livsforsikringshensættelser og  

 bonusudjævningshensættelser indgår til en værdi, der er omvurderet i medfør  

 af § 17, stk. 2 og 3, i Finanstilsynets bekendtgørelse om  

 forsikringsselskabers og pensionskassers koncernregnskaber, skal den  

 beløbsmæssige indvirkning af omvurderingen på selskabets resultatopgørelse og  

 balance oplyses fordelt på hovedposter, herunder oplysning om med hvilke  

 beløb årsresultat, investeringsaktiver, egenkapital,  

 livsforsikringshensættelser og bonusudjævningshensættelser indgår i  

 koncernregnskabet.
De metoder, der er anvendt, og de forudsætninger, der er  

 lagt til grund, ved omvurderingen af aktiver, livsforsikringshensættelser og  

 bonusudjævningshensættelser, skal beskrives.
 § 71.  Forskellen mellem  

 bruttolivsforsikringshensættelserne ved regnskabsårets slutning og  

 regnskabsårets begyndelse specificeres ved angivelse af:
Stk. 2.  Forskellen mellem  

 bruttolivsforsikringshensættelserne for indirekte forsikring ved  

 regnskabsårets slutning og regnskabsårets begyndelse anføres.
Specifikation  

 heraf som angivet i stk. 1 er ikke påkrævet.
§ 72.  Bruttopræmiernes fordeling på direkte og på  

 indirekte forsikringer skal oplyses.
For selskabets direkte forsikringer skal  

 bruttopræmierne fordeles på henholdsvis:
 Stk. 2.  Resultat af afgiven forretning skal oplyses.  

 Resultat af afgiven forretning skal omfatte afgivne genforsikringspræmier,  

 modtaget genforsikringsdækning, ændring i genforsikringsandel af  

 forsikringsmæssige hensættelser, provisioner og gevinstandele fra  

 genforsikringsselskaber samt rente på genforsikringsdepoter.
 Stk. 3.  Bruttopræmierne for direkte forsikringer skal  

 fordeles efter forsikringstagers bopæl i henholdsvis:
 Stk. 4.  De beløb, der er oplyst i medfør af stk. 1, 2  

 og 3 oplyses tilsvarende for det foregående regnskabsår.
 § 73.  Det samlede beløb af de skatter, der er betalt  

 i regnskabsåret, skal oplyses.
 Stk. 2.  Der skal gives oplysning om, i hvilket omfang  

 skat af årets resultat er påvirket af ekstraordinære skattemæssige indkomster  

 eller tab.
 Stk. 3.  Hvis en realisation af selskabets aktiver til  

 den værdi, der er angivet i balancen vil udløse en beskatning ud over de  

 beløb, der er opført under passivpost 10. Hensættelser til skatter ,  

 skal dette oplyses.
 Stk. 4.  Af oplysningerne efter stk. 3 skal fremgå,  

 hvilke aktivtyper skattebyrden påhviler.
 § 74.  Det skal oplyses, i hvilket omfang en eventuel  

 sikkerhedsfond er henlagt af ubeskattede midler, samt til hvilket formål  

 sikkerhedsfonden efter selskabets vedtægter er bundet.
§ 75.  Der skal gives oplysning om det gennemsnitlige  

 antal heltidsbeskæftigede i regnskabsåret.
Personaleudgifterne skal oplyses  

 og specificeres på henholdsvis løn, pension, andre udgifter til social  

 sikring og afgifter beregnet på grundlag af personaleantallet eller  

 lønsummen.
Stk. 2.  Det samlede beløb til lønninger og vederlag  

 m.v. til medlemmer af repræsentantskab, bestyrelse og direktion for deres  

 funktion i selskabet skal oplyses fordelt på hver kategori.
Det samme gælder  

 forpligtelser til at yde pension til de nævnte.
Tantieme til bestyrelsen skal  

 særskilt oplyses.
 § 76.  Der skal gives oplysning om de i året afholdte  

 udgifter til provisioner for selskabets direkte forsikringer.
 § 77.  Der skal gives oplysning om det samlede honorar  

 for det forløbne regnskabsår til den revisionsvirksomhed, der udfører den  

 lovpligtige revision, samt til revisionsvirksomhedens dattervirksomheder.  

 Endvidere skal oplyses, hvor stor en del af dette honorar der angår andre  

 ydelser end revision.
 § 78.  Vedrørende selskabets beholdning af egne aktier  

 skal oplyses:
 Stk. 2.  De i stk. 1 opregnede oplysninger skal gives  

 for aktier, der er erhvervet til eje eller pant, hver for sig.
 Stk. 3.  Oplysningerne efter stk. 1 og stk. 2 skal  

 tilsvarende gives for aktier i selskabet, der indgår i dattervirksomhedernes  

 beholdninger eller er erhvervet eller afhændet af dattervirksomhederne i  

 regnskabsåret.
 § 79.  Ændringer i egenkapitalens størrelse og  

 fordeling i forhold til sidste regnskabsår skal specificeres.
§ 80.  Selskabets solvensmargen og basiskapital ved  

 regnskabsårets udgang skal oplyses.
En eventuel forskel mellem basiskapitalen  

 og egenkapitalen ifølge balancen skal forklares.
 § 81.  Selskabet skal oplyse navn og hjemsted for de  

 modervirksomheder, herunder udenlandske modervirksomheder, der udarbejder  

 koncernregnskab for henholdsvis den største og mindste koncern, hvori  

 selskabet indgår som dattervirksomhed, samt hvor de udenlandske  

 modervirksomheders koncernregnskaber m.v. kan rekvireres.
Straffebestemmelser § 82.  Forsætlig eller groft uagtsom overtrædelse af §  

 2, stk. 1, nr. 6, §§ 3-34 eller §§ 36-81 straffes med bøde.
Ikrafttrædelses- og overgangsbestemmelser § 83.  Bekendtgørelsen træder i kraft den 1. januar  

 1995 og finder anvendelse på regnskabsår, der begynder 1. januar 1995 eller  

 senere.
 Stk. 2.  Samtidig ophæves bekendtgørelse nr. 724 af 27.  

 november 1989 om livsforsikringsselskabers og pensionskassers årsregnskaber.  

 Bekendtgørelsens regler finder dog anvendelse på regnskabsår, der påbegyndes  

 før 1. januar 1995.
 § 84.  Fastforrentede obligationer i fremmed valuta og  

 indeksobligationer i danske kroner, der er i selskabets besiddelse ved  

 begyndelsen af det regnskabsår, hvorpå denne bekendtgørelse første gang  

 finder anvendelse, kan værdireguleres efter § 36, stk. 1, med udgangspunkt i  

 den værdi, hvortil obligationerne var ansat i balancen ved udgangen af det  

 regnskabsår, hvorpå bekendtgørelse nr. 724 af 27. november 1989 sidste gang  

 fandt anvendelse.
§ 85.  Pensionskasser kan til og med regnskabsåret  

 1996 undlade at opdele bonus i rente-, risiko- og omkostningsbonus, såfremt  

 pensionskassen endnu ikke kan foretage denne opdeling.
Specifikationen efter  

 § 71, stk. 1, foretages i så fald således, at omkostningstillæg efter  

 tilskrivning af omkostningsbonus sættes lig med de faktiske omkostninger og  

 risikogevinst efter tilskrivning af risikobonus sættes lig 0.
Finanstilsynet, den 16. december 1994 Eigil Mølgaard /Flemming Petersen BILAG 1.
 BILAG 2.
BILAG 3 Begreberne i kolonne 2 anvendes af pensionskasser i stedet for de overfor  

 i kolonne 1 anførte begreber fra bekendtgørelsens tekst, jf. § 1, stk. 2.
 (* 1) Bekendtgørelsen indeholder bestemmelser, der gennemfører dele af  

 Rådets direktiv 91/674 om forsikringsselskabers årsregnskaber og  

 konsoliderede regnskaber, EF-Tidende L 374, s. 7.
