Nr LSF 124 Forslag til Lov om trafikhavne m.v.
Fremsat af trafikministeren (Knud Østergaard) den 17. januar 1990 Vedtaget ved tredjebehandling den 10. maj 1990 Lov nr. 316 af 16/05/1990 Kapitel 1 Almindelige regler § 1. Bestemmelserne i kapitel 1 og 2 gælder for havne, der anvendes til  

 erhvervsmæssig ekspedition af gods, køretøjer og personer (trafikhavne),  

 bortset fra havneanlæg, der udelukkende anvendes som fiskerihavne.
 § 2. Anvendelsen af en havn som trafikhavn kræver tilladelse fra  

 trafikministeren.
 Stk. 2. Trafikministeren kan begrænse en tilladelse efter stk. 1 til en  

 nærmere fastsat anvendelse.
 § 3. Trafikministeren kan, når særlig grund foreligger, tillade anlæg af  

 en ny trafikhavn.
 Stk. 2. Trafikministeren kan tillade udvidelse af en bestående trafikhavn.
 Stk. 3. Etablering af faste anlæg og opfyldning på søterritoriet inden for  

 en trafikhavns dækkende værker kan udføres uden tilladelse i henhold til stk.  

 2.
 § 4. Trafikministeren kan generelt eller for en eller flere trafikhavne  

 bestemme, at afgift for anløb af en trafikhavn, for ekspedition af gods,  

 køretøjer og personer, for anvendelse af havnens arealer, bygninger og  

 materiel samt for en havns tjenesteydelser ikke må overstige beløb, som  

 ministeren fastsætter.
 Stk. 2. Hvis en trafikhavn fastsætter en så lav afgift, at der derved  

 påføres en anden trafikhavn en urimelig konkurrence, kan trafikministeren  

 efter klage fra en trafikhavn give havnebestyrelsen pålæg om, at den skal  

 forhøje en eller flere af havnens afgiftssatser til et af ministeren fastsat  

 beløb.
 Stk. 3. Trafikministeren kan fastsætte regler, hvorefter der ydes  

 fritagelse for betaling af skibsafgifter.
 § 5. De private trafikhavne styres af havneejerne i overensstemmelse med  

 de vilkår, der er fastsat i tilladelserne til havnenes oprettelse.
 § 6. Klage over forvaltningen af en trafikhavn kan indgives til  

 trafikministeren.
Kapitel 2 Kommunalt styrede trafikhavne § 7. Bestemmelserne i dette kapitel gælder for de kommunalt styrede  

 trafikhavne, der er angivet i bilaget til loven.
§ 8. De kommunalt styrede trafikhavne styres af kommunalbestyrelsen.
Den  

 umiddelbare forvaltning varetages af havneudvalget, jf. § 19, stk. 2, i lov  

 om kommunernes styrelse.
Kommunalbestyrelse og havneudvalg skal ved udøvelse  

 af denne kompetence varetage havnens interesser.
 Stk. 2. Havnen i Struer styres af et af Struer og Holstebro  

 Kommunalbestyrelser nedsat fællesudvalg.
 § 9. En kommunalt styret trafikhavn er en selvstændig virksomhed, hvis  

 midler skal være regnskabsmæssigt adskilt fra kommunens.
 Stk. 2. Havnens midler kan kun anvendes til formål, der særligt tjener  

 havnens interesser.
 § 10. Havnen skal styres med sigte på, at dens indtægter mindst dækker  

 dens udgifter.
Stk. 2. En kommune må ikke uden trafikministerens godkendelse yde en havn  

 tilskud eller lån til nyanlæg eller anskaffelser, der indebærer en  

 kapacitetudvidelse.
Sådan godkendelse kan kun gives, hvis samfundsøkonomiske  

 hensyn tilsiger det.
§ 11. Kommunalbestyrelsen indsender havnens regnskab til trafikministeren  

 inden en af denne fastsat frist.
Ministeren kan fastsætte regler om  

 regnskabets form, specifikation og revision.
Ministeren kan afkræve  

 kommunalbestyrelsen alle oplysninger til belysning af regnskabet.
§ 12. Har kommunalbestyrelsen eller havneudvalget truffet en beslutning,  

 der strider mod nogen bestemmelse i dette kapitel, kan trafikministeren sætte  

 beslutningen ud af kraft.
Under sagens behandling kan ministeren midlertidigt  

 suspendere den omtvistede beslutning.
 Stk. 2. Hvis kommunalbestyrelsen eller havneudvalget har handlet i strid  

 med nogen bestemmelse i dette kapitel, kan trafikministeren ved domstolene  

 gøre erstatningsansvar gældende mod de medlemmer, som har deltaget i  

 beslutningen.
 § 13. Trafikministeren kan bestemme, at en havn, der er omfattet af  

 bestemmelserne i dette kapitel, fremtidig skal undtages fra bestemmelserne,  

 således at ejendomsretten til havnen overgår til kommunen.
 Stk. 2. Hvis en havns formue væsentligt overstiger det beløb, som havnen  

 må forventes at få anvendelse for i overskuelig fremtid, kan trafikministeren  

 tillade, at en del af formuen anvendes til fremme af lokale tiltag,  

 fortrinsvis med tilknytning til havnen og dens virksomheder.
Kapitel 3 Bestemmelser for alle havne § 14. Trafikministeren kan efter forhandling med vedkommende  

 havnebestyrelse udfærdige et ordensreglement for en havn.
 Stk. 2. Ved overtrædelse af bestemmelserne i et ordensreglement, der er  

 udstedt i henhold til stk. 1, kan havnen tilkendegive den pågældende, at  

 sagen kan afgøres uden retslig forfølgning, såfremt han erkender sig skyldig  

 i overtrædelsen og erklærer sig rede til inden for en nærmere angiven frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 3. Med hensyn til den i stk. 2 nævnte tilkendegivelse finder  

 retsplejelovens bestemmelser om indholdet af anklageskrifter i politisager  

 tilsvarende anvendelse.
 Stk. 4. Betales bøden i rette tid, eller bliver den efter stedfunden  

 vedtagelse inddrevet eller afsonet, bortfalder videre forfølgning.
 Stk. 5. Hvis bøden inddrives efter bestemmelserne i stk. 2-4, tilfalder  

 den havnekassen.
§ 15. Såfremt flere havne beliggende ved samme fjord eller sejlløb i  

 forening skal udføre arbejder til sikring af den nødvendige vanddybde i fjord  

 og sejlløb eller i forening skal foretage afmærkning og isbrydning, kan  

 trafikministeren bestemme, i hvilket forhold udgifterne hertil skal fordeles  

 mellem havnene.
Ministeren kan endvidere træffe bestemmelse om, at en havn  

 skal deltage i udgifterne til et arbejde af den nævnte art, som udføres af en  

 eller flere havne ved samme fjord eller sejlløb.
 § 16. Trafikministeren kan give en havns bestyrelse påbud om forsvarlig  

 istandsættelse af havnens værker eller i givet fald fjernelse af disse.
Kapitel 4 Statshavne § 17. I havne, som ejes af staten og styres af trafikministeren, kan denne  

 nedsætte havneråd til varetagelse af den daglige forvaltning.
Hvis havneråd  

 nedsættes, vælger kommunalbestyrelsen i den kommune, hvori havnen er  

 beliggende, 2 indbyggere i kommunen til medlemmer.
 Stk. 2. Trafikministeren fastsætter afgifter for benyttelse af statens  

 havne.
Kapitel 5 Straf, ikrafttræden m.v.
§ 18. Med bøde straffes den, der 1) anvender en havn i strid med § 2, stk. 1, og § 5, 2) opkræver afgift i strid med § 4, 3) undlader at afgive de af trafikministeren i medfør af § 11 krævede  

 oplysninger eller at indsende regnskab inden den af ministeren fastsatte  

 frist, 4) undlader at efterkomme en afgørelse i henhold til § 15 eller 5) undlader at efterkomme et påbud meddelt i medfør af § 16.
 Stk. 2. Endvidere straffes med bøde overtrædelse af § 10, stk. 2.
 Stk. 3. I forskrifter, der udstedes i henhold til loven, kan der  

 fastsættes straf af bøde for overtrædelse af bestemmelser i forskrifterne.
Stk. 4. For overtrædelser, der begås af aktieselskaber, andelsselskaber,  

 anpartsselskaber eller lignende, kan der pålægges selskabet som sådant  

 bødeansvar.
Er overtrædelsen begået af en kommunalt styret havn, en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges havnen, kommunen eller det kommunale fællesskab bødeansvar.
 § 19. Loven træder i kraft den 1. januar 1991.
 Stk. 2. Lov nr. 239 af 12. maj 1976 om trafikhavne ophæves.
 § 20. De hidtil gældende forvaltningsreglementer og ordensreglementer  

 forbliver i kraft, indtil nye reglementer måtte blive udfærdiget.
 Stk. 2. En havn, der hidtil lovligt har været anvendt som trafikhavn, kan  

 fortsat anvendes i samme omfang som hidtil uden tilladelse i henhold til § 2.
Stk. 3. For kalenderårene 1991, 1992, 1993 og 1994 fastsætter  

 trafikministeren skibs- og vareafgifter i trafikhavnene.
Den enkelte havn kan  

 reducere eller forøge disse afgifter med indtil 20 pct.
 § 21. Loven gælder ikke for Færøerne og Grønland.
Oprindeligt fremsat forslag Kapitel 1 Almindelige regler § 1. Bestemmelserne i kapitel 1 og 2 gælder for havne, der anvendes til  

 erhvervsmæssig ekspedition af gods, køretøjer og personer (trafikhavne),  

 bortset fra havneanlæg, der udelukkende anvendes som fiskerihavne.
 § 2. Anvendelsen af en havn som trafikhavn kræver tilladelse fra  

 trafikministeren.
 Stk. 2. Trafikministeren kan begrænse en tilladelse efter stk. 1 til en  

 nærmere fastsat anvendelse.
 § 3. Trafikministeren kan, når særlig grund foreligger, tillade anlæg af  

 en ny trafikhavn.
 Stk. 2. Trafikministeren kan tillade udvidelse af en bestående trafikhavn.
 Stk. 3. Etablering af faste anlæg og opfyldning på søterritoriet inden for  

 en trafikhavns dækkende værker kan udføres uden tilladelse i henhold til stk.  

 2.
 § 4. Trafikministeren kan generelt eller for en eller flere trafikhavne  

 bestemme, at afgift for anløb af en trafikhavn, for ekspedition af gods,  

 køretøjer og personer, for anvendelse af havnens arealer, bygninger og  

 materiel samt for en havns tjenesteydelser ikke må overstige beløb, som  

 ministeren fastsætter.
 Stk. 2. Hvis en trafikhavn fastsætter en så lav afgift, at der derved  

 påføres en anden trafikhavn en urimelig konkurrence, kan trafikministeren  

 efter klage fra en trafikhavn give havnebestyrelsen pålæg om, at den skal  

 forhøje en eller flere af havnens afgiftssatser til et af ministeren fastsat  

 beløb.
 Stk. 3. Trafikministeren kan fastsætte regler, hvorefter der ydes  

 fritagelse for betaling af skibsafgifter.
 § 5. De private trafikhavne styres af havneejerne i overensstemmelse med  

 de vilkår, der er fastsat i tilladelserne til havnenes oprettelse.
 § 6. Klage over forvaltningen af en trafikhavn kan indgives til  

 trafikministeren.
Kapitel 2 Kommunalt styrede trafikhavne § 7. Bestemmelserne i dette kapitel gælder for de kommunalt styrede  

 trafikhavne, der er angivet i bilaget til loven.
§ 8. De kommunalt styrede trafikhavne styres af kommunalbestyrelsen.
Den  

 umiddelbare forvaltning varetages af havneudvalget, jf. § 19, stk. 2, i lov  

 om kommunernes styrelse.
Kommunalbestyrelse og havneudvalg skal ved udøvelse  

 af denne kompetence varetage havnens interesser.
 Stk. 2. Havnen i Struer styres af et af Struer og Holstebro  

 kommunalbestyrelser nedsat fællesudvalg.
 § 9. En kommunalt styret trafikhavn er en selvstændig virksomhed, hvis  

 midler skal være regnskabsmæssigt adskilt fra kommunens.
 Stk. 2. Havnens midler kan kun anvendes til formål, der særligt tjener  

 havnens interesser.
 § 10. Havnen skal styres med sigte på, at dens indtægter mindst dækker  

 dens udgifter.
Stk. 2. En kommune må ikke uden trafikministerens godkendelse yde en havn  

 tilskud eller lån til nyanlæg eller anskaffelser, der indebærer en  

 kapacitetudvidelse.
Sådan godkendelse kan kun gives, hvis samfundsøkonomiske  

 hensyn tilsiger det.
§ 11. Kommunalbestyrelsen indsender havnens regnskab til trafikministeren  

 inden en af denne fastsat frist.
Ministeren kan fastsætte regler om  

 regnskabets form, specifikation og revision.
Ministeren kan afkræve  

 kommunalbestyrelsen alle oplysninger til belysning af regnskabet.
§ 12. Har kommunalbestyrelsen eller havneudvalget truffet en beslutning,  

 der strider mod nogen bestemmelse i dette kapitel, kan trafikministeren sætte  

 beslutningen ud af kraft.
Under sagens behandling kan ministeren midlertidigt  

 suspendere den omtvistede beslutning.
 Stk. 2. Hvis kommunalbestyrelsen eller havneudvalget har handlet i strid  

 med nogen bestemmelse i dette kapitel, kan trafikministeren ved domstolene  

 gøre erstatningsansvar gældende mod de medlemmer, som har deltaget i  

 beslutningen.
 § 13. Trafikministeren kan bestemme, at en havn, der er omfattet af  

 bestemmelserne i dette kapitel, fremtidigt skal undtages fra bestemmelserne  

 således, at ejendomsretten til havnen overgår til kommunen.
 Stk. 2. Hvis en havns formue væsentligt overstiger det beløb, som havnen  

 må forventes at få anvendelse for i overskuelig fremtid, kan trafikministeren  

 tillade, at en del af formuen anvendes til fremme af lokale tiltag,  

 fortrinsvis med tilknytning til havnen og dens virksomheder.
Kapitel 3 Bestemmelser for alle havne § 14. Trafikministeren kan efter forhandling med vedkommende  

 havnebestyrelse udfærdige et ordensreglement for en havn.
 Stk. 2. Ved overtrædelse af bestemmelserne i et ordensreglement, der er  

 udstedt i henhold til stk. 1, kan havnen tilkendegive den pågældende, at  

 sagen kan afgøres uden retslig forfølgning, såfremt han erkender sig skyldig  

 i overtrædelsen og erklærer sig rede til inden for en nærmere angiven frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 3. Med hensyn til den i stk. 2 nævnte tilkendegivelse finder  

 retsplejelovens bestemmelser om indholdet af anklageskrifter i politisager  

 tilsvarende anvendelse.
 Stk. 4. Betales bøden i rette tid, eller bliver den efter stedfunden  

 vedtagelse inddrevet eller afsonet, bortfalder videre forfølgning.
 Stk. 5. Hvis bøden inddrives efter bestemmelserne i stk. 2-4, tilfalder  

 den havnekassen.
§ 15. Såfremt flere havne beliggende ved samme fjord eller sejlløb i  

 forening skal udføre arbejder til sikring af den nødvendige vanddybde i fjord  

 og sejlløb eller i forening skal foretage afmærkning og isbrydning, kan  

 trafikministeren bestemme, i hvilket forhold udgifterne hertil skal fordeles  

 mellem havnene.
Ministeren kan endvidere træffe bestemmelse om, at en havn  

 skal deltage i udgifterne til et arbejde af den nævnte art, som udføres af en  

 eller flere havne ved samme fjord eller sejlløb.
 § 16. Trafikministeren kan give en havns bestyrelse påbud om forsvarlig  

 istandsættelse af havnens værker eller i givet fald fjernelse af disse.
Kapitel 4 Statshavne § 17. I havne, som ejes af staten og styres af trafikministeren, kan denne  

 nedsætte havneråd til varetagelse af den daglige forvaltning.
Hvis havneråd  

 nedsættes, vælger kommunalbestyrelsen i den kommune, hvori havnen er  

 beliggende, 2 indbyggere i kommunen til medlemmer.
 Stk. 2. Trafikministeren fastsætter afgifter for benyttelse af statens  

 havne.
Kapitel 5 Straf, ikrafttræden m.v.
§ 18. Med bøde straffes den, der 1) anvender en havn i strid med § 2, stk. 1, og § 5, 2) opkræver afgift i strid med § 4, 3) undlader at afgive de af trafikministeren i medfør af § 11 krævede  

 oplysninger eller at indsende regnskab inden den af ministeren fastsatte  

 frist, 4) undlader at efterkomme en afgørelse i henhold til § 15 eller 5) undlader at efterkomme et påbud meddelt i medfør af § 16.
 Stk. 2. Endvidere straffes med bøde overtrædelse af § 10, stk. 2.
 Stk. 3. I forskrifter, der udstedes i henhold til loven, kan der  

 fastsættes straf af bøde for overtrædelse af bestemmelser i forskrifterne.
Stk. 4. For overtrædelser, der begås af aktieselskaber, andelsselskaber,  

 anpartsselskaber eller lignende, kan der pålægges selskabet som sådant  

 bødeansvar.
Er overtrædelsen begået af en kommunalt styret havn, en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges havnen, kommunen eller det kommunale fællesskab bødeansvar.
 § 19. Loven træder i kraft den 1. januar 1991.
 Stk. 2. Lov nr. 239 af 12. maj 1976 om trafikhavne ophæves.
 § 20. De hidtil gældende forvaltningsreglementer og ordensreglementer  

 forbliver i kraft, indtil nye reglementer måtte blive udfærdiget.
 Stk. 2. En havn, der hidtil lovligt har været anvendt som trafikhavn, kan  

 fortsat anvendes i samme omfang som hidtil uden tilladelse i henhold til § 2.
Stk. 3. For kalenderårene 1991, 1992, 1993 og 1994 fastsætter  

 trafikministeren skibs- og vareafgifter i trafikhavnene.
Den enkelte havn kan  

 reducere eller forøge disse afgifter med indtil 20 pct.
 § 21. Loven gælder ikke for Færøerne og Grønland.
Bemærkninger til lovforslaget Almindelige bemærkninger Baggrund for lovforslaget I regeringens handlingsplan for afbureaukratisering er det anført, at der  

 er igangsat et arbejde med henblik på at fremme konkurrencen på  

 trafikhavneområdet.
Sigtet er en afskaffelse eller væsentlig indskrænkning af  

 den centrale takstfastsættelse og den gældende takstuniformering samt af den  

 centrale investeringskontrol på området.
 Dette lovforslag tjener til opfyldelse af dette punkt i handlingsplanen.
Som bekendt findes der her i landet et stort antal havne til afvikling af  

 den søværts gods- og persontrafik.
Havnene er af meget vekslende størrelse og  

 karakter, og de har undergået væsentlige ændringer i tidernes løb, ligesom  

 deres betydning har vekslet.
 Bebyggelsen har udviklet sig uden om havnen, der nu ofte har en central  

 placering i et bysamfund.
Med udgangspunkt i den struktur, som rent faktisk har udviklet sig uden en  

 samlet plan for landets havnedækning, har den hidtidige havnepolitik gået ud  

 på at give disse byhavne en lovmæssig beskyttelse dels mod indbyrdes  

 konkurrence, dels mod konkurrence fra nytilkommende havne.
Denne politik har  

 været i samklang med, hvad i hvert fald flertallet af disse havne har ønsket.  

 En helt nødvendig konsekvens af denne beskyttelsespolitik har været, at der  

 eksisterer en central kontrol med skibs- og vareafgifter samt investeringer i  

 trafikhavnene.
 Også med havnenes lånoptagelse, arealudlejning og arealsalg føres en  

 ministeriel kontrol.
Regeringens hensigt med at tage trafikhavnenes forhold op til behandling i  

 handlingsplanen for afbureaukratisering og dermed også med dette lovforslag  

 er at bryde radikalt med den hidtil førte politik på området.
Sigtet er at  

 begrænse Trafikministeriets kontrolopgaver mest muligt og skabe basis for  

 udvikling af en egentlig konkurrencesituation på trafikhavneområdet.
Trafikhavnenes funktion er sekundær i den forstand, at de skal løse en  

 serviceopgave for erhvervslivet som sådant, og det er regeringens opfattelse,  

 at denne opgave for fremtiden løses bedst og billigst, hvis der på området  

 banes vej for en konkurrence havnene imellem.
Da Trafikministeriets  

 tilsynsfunktioner er udført med en meget begrænset indsats af personale, er  

 der ikke besparelser for statskassen af nogen betydning ved nyordningen.
 Landets trafikhavne kan inddeles i følgende kategorier:
 1. Havne i de tidligere købstæder, som styres af vedkommende  

 kommunalbestyrelse, jf. lov om kommunernes styrelse § 19, stk. 2, og § 67,  

 stk. 1.
 2. Københavns Havn, der er en selvejende institution, jf. lov nr. 109 af  

 29. april 1913 om bestyrelsen af Københavns Havnevæsen med senere ændringer.
 3. Statshavne, der henhører under Trafikministeriet.
 4. Private havne.
De mest betydningsfulde af disse er anlagt af en bestemt  

 erhvervsvirksomhed, f.eks. elværker, raffinaderier, cementfabrikker.
Disse  

 havne må imidlertid kun benyttes til formål, der vedrører virksomhedens anlæg  

 og drift, idet den almindelige godsomsætning er forbeholdt de offentligt  

 styrede havne, som den førte havnepolitik som foran anført har ønsket at  

 beskytte.
 Nogle enkelte private havne har dog fra tidligere tid haft adgang til at  

 deltage i den almindelige, erhvervsmæssige skibstrafiks havnebetjening.
 5. Kommunaltejede havne.
Med hjemmel i den gældende lov om trafikhavne § 1, stk. 3, har  

 trafikministeren undtaget nogle små købstadkommunale havne, der har en meget  

 beskeden godsomsætning, fra de almindeligt gældende regler for de under  

 foranstående punkt 1 angivne havne.
Disse havne har imidlertid bevaret  

 adgangen til at fungere som almindelig trafikhavn.
 Adgangen til fortsat at undtage sådanne havne fra det almindelige  

 styrelsessystem i lovforslagets kapitel 2 bevares ved bestemmelsen i  

 lovforslagets § 13, stk. 1.
Omkring 65 pct. af godsomsætningen afvikles over de offentligt styrede  

 havne, omkring 35 pct. over private havne.
Det er navnlig ud- og indskibning  

 af fast og flydende brændsel, der vejer for de private havnes vedkommmende.
 Af de kommunalt styrede trafikhavne har 28 havne tilsammen under 5 pct. af  

 landets søværts godsomsætning.
En selvstændig og samlet lovgivning for området blev gennemført ved lov  

 nr. 239 af 12. maj 1976 om trafikhavne.
Nogle hovedpunkter i denne lov er:
 a) Den foran nævnte beskyttelse af de offentligt styrede havne for at  

 sikre disse den almindelige godsomsætning blev opretholdt.
 b) Den tidligere gældende centrale kontrol med skibs- og vareafgifter blev  

 opretholdt.
 c) Følgelig opretholdtes også den centrale investeringskontrol.
 Formen for udøvelsen af denne blev standardiseret gennem udarbejdelse af  

 årlige investeringsplaner for alle trafikhavne med henblik på en samlet og  

 koordineret behandling af disse.
d) Der blev oprettet et Landshavneråd med repræsentation for bl.a.  

 trafikhavnene og erhvervslivet.
Rådet har navnlig til opgave at vurdere  

 investeringsplanerne, men er i øvrigt rådgivende for trafikministeren i  

 væsentlige trafikhavnsspørgsmål.
 e) Som også gældende forud for loven er en kommunalt styret trafikhavn en  

 selvstændig virksomhed, hvis midler kun må anvendes til formål, der særligt  

 tjener havnens interesser.
 f) Loven fortsatte en tidligere lagt linie i lovgivningen med sigte på at  

 begrænse det centrale tilsyn med de kommunalt styrede trafikhavne.
Trafikhavnenes betydning i det samlede trafikmønster har ændret sig.  

 Beskyttelsespolitikken, der har medvirket til opretholdelse af en ret stor  

 spredning i landets dækning med trafikhavne, har dermed ikke samme  

 begrundelse som tidligere.
De krav, der stilles til trafikhavnene med hensyn  

 til en hurtig og effektiv betjening af skibene og ekspedition af godset, er  

 større end tidligere.
Indførelse af en konkurrencesituation på området er en  

 naturlig konsekvens af denne udvikling.
På denne baggrund skal forslaget ses.
 Nogle væsentlige punkter i det foreliggende lovforslag er følgelig:
a) Den centrale fastsættelse af skibs- og vareafgifter bortfalder efter en  

 overgangsperiode.
Der vil følgelig ikke for fremtiden være sikkerhed for  

 ensartede skibs- og vareafgifter i provinsens trafikhavne og dermed for, at  

 de fastsatte takster sikrer havnene et bestemt provenu.
b) Den hidtidige investeringskontrol ophæves.
Under en lovmæssig ordning,  

 der begrænser konkurrencen havnene imellem, er formålet med  

 investeringskontrollen at værne mod investering i overkapacitet.
Dette værn  

 må for fremtiden skabes gennem havnenes indbyrdes konkurrence.
c) Det følger af det under b) netop sagte, at der må skabes sikkerhed for,  

 at kommunerne ikke gennem en økonomisk subsidiering forrykker  

 konkurrenceforholdet havnene imellem.
Der må følgelig fastsættes lovregler om  

 dette forhold.
 d) Landshavnerådet afskaffes.
e) Ministeriets hidtidige, løbende tilsyn med de kommunalt styrede  

 trafikhavnes lånoptagelse, arealsalg og arealudlejning bortfalder.
Disse  

 havne skal ikke længere forelægge deres budget for Trafikministeriet, der  

 heller ikke længere skal godkende forvaltningsreglement for disse havne.
 Sammenslutningen af Danske Havne, der repræsenterer de kommunalt styrede  

 havne med undtagelse af Aalborg Havn og Århus Havn, har også ønsket en  

 ændring i den gældende lovgivning, således at de kommunalt styrede havne  

 gives fri adgang til at investere, idet Havnesammenslutningens synspunkt er,  

 at vedkommende kommunalbestyrelse bedst kan vurdere, hvad der tjener  

 lokalsamfundet.
Havnesammenslutningen har imidlertid ønsket, at der i hvert fald i en  

 kortere overgangsperiode skulle bevares en vis takstkontrol, idet  

 Havnesammenslutningen har udtrykt principiel betænkelighed ved pludseligt at  

 forlade et system med centralt fastlagte og ens takster til fordel for en fri  

 takstfastsættelse.
Dette ønske er imødekommet i lovforslaget.  

 Overgangsperioden er i lovforslagets § 20, stk. 3, fastsat til 4 år.
Bemærkninger til de enkelte bestemmelser Til § 1 Bestemmelsen indeholder en angivelse af de havne, der er omfattet af  

 bestemmelserne i lovforslagets kapitel 1 og 2. Det ses, at færgehavne  

 omfattes, men at fiskerihavne ikke falder ind under disse bestemmelser.
 Det vil kunne forekomme, at kun en del af en havn betragtes som  

 »trafikhavn«.
Til §§ 2 og 3 Den almindelige baggrund for bestemmelserne i §§ 2 og 3 er den, at der  

 ikke må etableres faste anlæg eller foretages opfyldning på søterritoriet  

 uden særlig tilladelse.
Dette følger af statens højhedsret over  

 søterritoriet, jf. straffelovens § 295 og § 20, stk. 2, i lov om  

 kystbeskyttelse.
En konsekvens af denne retstilstand er, at Trafikministeriet ved  

 udstedelse af tilladelse til et havneanlæg også kan regulere den brug, der må  

 gøres af anlægget.
Som det fremgår af de almindelige bemærkninger, har de  

 offentligt styrede havne hidtil været beskyttet mod konkurrence fra  

 nytilkommende havne på den måde, at den almindelige godsomsætning er  

 forbeholdt den førstnævnte gruppe.
Tilladelse til anlæg af en havn ved  

 elværker, raffinaderier og visse andre erhvervsvirksomheder er følgelig  

 blevet betinget af, at anlægget kun benyttes til formål, der vedrører  

 virksomhedens anlæg og drift.
Det anses for rigtigt, at der bibeholdes en offentlig styring af, hvilke  

 havneanlæg der må anvendes som trafikhavne, og i hvilket omfang de må  

 udnyttes som sådanne.
Dette er baggrunden for bestemmelserne i §§ 2 og 3. En  

 eksisterende trafikhavn kan uden tilladelse efter den nye lov fortsat  

 anvendes som trafikhavn i samme omfang som hidtil.
Det bestemmes i forslagets  

 § 20, stk. 2. En udvidet anvendelse af en bestående trafikhavn kan ministeren  

 tillade med hjemmel i forslagets § 2, stk. 1.
 En fysisk udvidelse af en bestående trafikhavn kan tillades i henhold til  

 forslagets § 3, stk. 2.
 Ved behandlingen af tilladelser til anlæg af ny trafikhavn eller udvidelse  

 af en bestående trafikhavn vil trafikministeren indhente oplysninger fra  

 kommunerne om, hvorvidt anlægget er i overensstemmelse med den kommunale  

 planlægning.
Der vil imidlertid ikke i fremtiden være grund til at være ligeså  

 restriktiv som under den bestående ordning med hensyn til, i hvilket omfang  

 en erhvervsvirksomheds havn kan anvendes til andre formål end betjening af  

 virksomheden selv.
Under den liberale trafikhavnepolitik, som lovforslaget  

 bygger på, kan det eksempelvis være velbegrundet at tillade, at et elværks  

 eller et raffinaderis havn anvendes til ud- og indskibning af fast og  

 flydende brændsel i almindelighed, selvom den konkrete ladning ikke har  

 berøring med virksomhedens anlæg og drift.
Dette synspunkt er  

 Havnesammenslutningen og de store havne ikke enig i, og der er b1.a. peget  

 på, at den landværts infrastruktur kan tale imod en sådan udvidet anvendelse.
Denne indvending kan imidlertid kun føre til, at der foretages en konkret  

 vurdering af det hensigtsmæssige i at tillade en udvidet anvendelse af et  

 bestående havneanlæg.
De planlægningsmæssige hensyn, der bør tages, kan  

 tilgodeses fuldt ud ved lovforslagets bestemmelser.
Imidlertid er det ikke hensigten at give de private havne fri adgang til  

 at afvikle almindelig godstrafik.
Lovforslaget forudsætter, at tilladelse til  

 en udvidet anvendelse af sådanne havne sker efter en konkret overvejelse for  

 den enkelte havn.
Det bliver Trafikministeriets opgave at fastlægge en praksis, der ikke  

 fjerner eksistensgrundlaget for eksisterende, offentligt styrede havneanlæg.  

 Imidlertid må de offentligt styrede havne, inden investering i nye anlæg  

 besluttes, tage hensyn til, om den øgede trafik, der skal afvikles,  

 hensigtsmæssigt ville kunne afvikles over et eksisterende privat havneanlæg.  

 I sådanne tilfælde kan det ud fra en samfundsøkonomisk helhedsbetragtning  

 være hensigtsmæssigt i stedet for at tillade en udvidet anvendelse af den  

 private havn.
En privat havn, der opnår tilladelse til at afvikle trafik af  

 anden art end til betjening af en bestemt virksomhed, er undergivet  

 bestemmelserne om takstkontrol i § 4.
Bestemmelsen i § 3, stk. 3, er begrundet i praktiske  

 rationaliseringshensyn.
Den er en undtagelse fra den almindeligt gældende  

 retstilstand, hvorefter etablering af faste anlæg og opfyldning på  

 søterritoriet kræver tilladelse.
Da Trafikministeriet hidtil har skullet godkende alle større investeringer  

 i trafikhavnene og gennem indsendte investeringsplaner er blevet bekendt med  

 alle øvrige investeringer, har ministeriet også på en enkel måde kunnet følge  

 nye foranstaltninger på havnenes vandområde, der er en del af søterritoriet,  

 og fornøden tilladelse har ofte kunnet gives i forbindelse med godkendelse af  

 investeringsplanen.
Da ministeriet efter lovforslaget ikke længere skal  

 godkende investeringer i trafikhavnene, og da det vil være en administrativ  

 komplikation, hvis der alligevel skal indhentes tilladelse, fordi der er tale  

 om en disposition over søterritoriet, foreslås det, at tilladelse ikke skal  

 indhentes, hvis foranstaltningen foretages inden for en havns dækkende  

 værker.
Det er imidlertid væsentligt at understrege, at en trafikhavn ikke kan  

 forvente at få tilladelse til udvidelse og opfyldning uden for de dækkende  

 værker alene med begrundelse i den måde, hvorpå man har disponeret over de  

 hidtidige havnebassiner.
Havnen må ved sådanne dispositioner tage i  

 betragtning, at ministeriet ved en senere ansøgning om tilladelse til  

 dispositioner uden for de dækkende værker vil vurdere det formålstjenlige i  

 tidligere dispositioner inden for de dækkende værker.
Da bestemmelsen er begrundet i rent praktiske rationaliseringshensyn,  

 bestemmer trafikministeren, hvad der i tvivlstilfælde forstås ved  

 »dækkende værker«.
Er en havn ikke sikker, må den spørge.
Det understreges, at undtagelsesbestemmelsen i stk. 3 kun gælder  

 trafikhavne.
Andre havne som f.eks. fiskerihavne og lystbådehavne skal som  

 hidtil have tilladelse til at disponere over søterritoriet.
Situationen på trafikhavneområdet er den, at landet snarere har for mange  

 trafikhavne end for få.
Såvel en rationel udnyttelse af de eksisterende havne  

 som andre hensyn tilsiger, at der føres en restriktiv politik med hensyn til  

 anlæg af nye trafikhavne.
Bestemmelsen i den gældende lovs § 10, stk. 2,  

 opretholdes derfor ved lovforslagets § 3, stk. 1.
Til § 4 For benyttelsen af de offentlige trafikhavne betales afgifter.
 For anløb og for ud- og indskibning af gods, køretøjer og personer betales  

 skibs- og vareafgifter.
 Særlige afgifter opkræves for brug af kraner, pakhuse, pladser (pladsleje  

 for kortvarig arealbeslaglæggelse) m.v.
 For udleje af arealer til opførelse af bygninger eller af egentlige  

 lagerpladser betales areallejeafgift.
Skibs- og vareafgifter fastsættes af trafikministeren, jf. lov om  

 trafikhavne § 11, stk. 1. Disse afgifter udgør ca. 65 pct. af trafikhavnenes  

 indtægter.
De har med nogle særligt begrundede undtagelser været ens i  

 provinsens trafikhavne og har altså afskåret konkurrence på dette felt.
 Taksterne er udmålt med sigte på, at der gennem disse skal skaffes dækning  

 for udgifter til drift og vedligeholdelse samt til en rimelig grad af  

 selvfinansiering af nødvendige udvidelser og moderniseringer.  

 Takstberegninger er foretaget på grundlag af de økonomiske vilkår i de  

 trafikalt bedømt 22 mest betydende provinstrafikhavne.
Det er en konsekvens af de ensartede takster, at indtægten fra skibs- og  

 vareafgifter i visse havne giver en større dækning end nødvendigt, i andre  

 havne mindre dækning.
Hvis en havn er ønsket opretholdt trods underskud, har  

 vedkommende kommune måttet inddække underskuddet.
 Som anført i de almindelige bemærkninger, skal trafikministeren efter  

 lovforslaget ikke længere fastsætte skibs- og vareafgifter, idet  

 investeringskontrollen ophæves, hvorfor havnene ikke kan bevare en ordning,  

 der sikrer dem bestemte takster og en deraf følgende bestemt indtægt.  

 Investeringskontrollen må erstattes af en i princippet fri konkurrence, først  

 og fremmest på takstfastsættelsen.
 Imidlertid er det den almindelige opfattelse, at ophævelse af en ordning  

 med centralt fastsatte, uniforme takster næppe vil medføre væsentlige  

 ændringer i den samlede godsomsætning og dennes fordeling på havne.
Alligevel ønsker Havnesammenslutningen i hvert fald i en overgangsperiode  

 at bibeholde en takstkontrol.
Havnesammenslutningen har foreslået indført et  

 såkaldt »gaffeltarifsystem«.
 Systemet går nærmere ud på, at ministeriet fortsat skal fastsætte skibs-  

 og vareafgifter efter forhandling med de interesserede parter.
 Den enkelte havn skal til forskel fra den gældende ordning have adgang til  

 at opkræve en lavere eller højere takst inden for en fastsat udsvingsmargin,  

 der er foreslået fastsat til 20 pct. i hver retning.
 Ministeriet har ment at kunne gå ind for, at en sådan ordning praktiseres  

 i en overgangsperiode på 4 år, jf. § 20, stk. 3. Derefter vil der gælde en i  

 princippet fri adgang for den enkelte havn til at fastsætte sine takster.
Ved overgangen til en i princippet fri takstfastsættelse er det imidlertid  

 nødvendigt at erkende den faktiske position, som den hidtil førte  

 trafikhavnepolitik har bragt enkelte trafikhavne i.
Det gælder både den  

 hidtidige beskyttelse mod konkurrence fra private havneanlæg og mod  

 takstmæssig konkurrence havnene imellem.
Der vil derfor kunne forekomme situationer, hvor en havn vil kunne have en  

 sådan faktisk monopolstilling på en given omsætning, at det ville være  

 urimeligt, om den skulle have adgang til helt frit at fastsætte skibs- og  

 vareafgifter.
Bestemmelsen i lovforslagets § 4, stk. 1, giver derfor  

 ministeren adgang til i sådanne situationer at fastsætte maksimaltakster.
 Tilsvarende vil en havn med en meget stærk økonomi kunne indføre takster,  

 der er så lave, at der kan tales om dumpingpriser, det vil i denne  

 forbindelse sige takster, der ikke giver sædvanlig omkostningsdækning.  

 Bestemmelsen i lovforslagets § 4, stk. 2, giver derfor ministeren adgang til  

 efter klage fra en anden havns bestyrelse at fastsætte minimumstakster.
 Bestemmelserne er udformet således, at de ikke alene gælder skibs- og  

 vareafgifter, men alle de afgifter, som en trafikhavn kan opkræve.  

 Efterhånden som den service, der ydes på en trafikhavn med hensyn til losse-  

 og lastefaciliteter, lagerplads i pakhus m.v., er blevet af stadig større  

 betydning, kan det være lige så væsentligt for konkurrencen, hvilken takst  

 der fastsættes for sådanne ydelser, som størrelsen af skibs- og vareafgifter.
 Medens anvendelse af »dumpingbestemmelsen« i stk. 2 forudsætter  

 klage fra en konkurrerende trafikhavn, kan bestemmelsen i stk. 1 anvendes  

 uden særskilt henvendelse udefra, men bestemmelsens anvendelse vil typisk  

 blive aktiveret med udgangspunkt i en klage fra en havnebruger.
I trafikhavnene har bestemmelser om fritagelse for betaling af skibsafgift  

 hidtil været ens.
Bestemmelsen i stk. 3 er begrundet i, at det bør være  

 muligt at bevare denne ordning i samme omfang som hidtil.
Til § 5 Bestemmelsen svarer til § 4 i den gældende lov.
Til § 6 I kraft af det hidtil praktiserede indgående tilsyn med trafikhavnene har  

 der bestået en vid adgang til at klage over administrationen af en trafikhavn  

 til trafikministeren.
En sådan klageadgang opretholdes ved bestemmelsen i §  

 6.
 En kommunalbestyrelses eller et havneudvalgs forvaltning af trafikhavnen  

 er således ikke omfattet af det almindelige kommunale tilsyn.
 For så vidt angår adgangen til at påkende klager over en havns  

 takstfastsættelse, er ministeren bundet af den ramme, som sættes af  

 bestemmelserne i lovforslagets § 4.
Til § 7 De havne, som bestemmelserne i kapitel 2 gælder for, opregnes i bilaget  

 til loven.
 Der er tale om trafikhavne i de tidligere købstæder, der ved lovens  

 ikrafttræden er omfattet af bestemmelserne i lov nr. 239 af 12. maj 1976 om  

 trafikhavne kapitel 6, jf. bekendtgørelse nr. 604 af 16. december 1985 om,  

 hvilke havne der er omfattet af lov om trafikhavne.
Afgørende for, om der er tale om en gammel »købstadhavn«, er  

 hvilken kommunalbestyrelse, der er styrende.
Selvom et havneafsnit faktisk  

 ligger uden for kommunalbestyrelsens kommunale kompetenceområde, er det den  

 kompetente kommunalbestyrelse, der er afgørende for, om trafikhavnen  

 (trafikhavnsafsnittet) er omfattet af bestemmelserne i dette kapitel.
 De tidligere købstadkommunale havne, der før den nye lovs ikrafttræden er  

 undtaget fra bestemmelserne i lov nr. 239 af 12. maj 1976 om trafikhavne,  

 betragtes herefter som ejet af vedkommende kommune i traditionel forstand og  

 er altså at betragte som en almindelig kommunal virksomhed.
Til § 8 Bestemmelserne i stk. 1, 1. og 2. pkt., er i overensstemmelse med § 19,  

 stk. 2, i lov om kommunernes styrelse.
For kommunalt styrede trafikhavne er  

 det endvidere i sidstnævnte lovs § 67, stk. 1, bestemt, at løn- og  

 ansættelsesvilkår for de kommunalt styrede havnes personale skal godkendes af  

 det kommunale lønningsnævn.
I betragtning af, at det centrale tilsyn begrænses meget kraftigt,  

 præciseres det i lovteksten, at kommunalbestyrelsen og havneudvalget skal  

 varetage havnens interesser ved udøvelsen af deres kompetence.
Det gælder  

 eksempelvis i forhold til arealdispositioner.
 Ifølge lov om trafikhavne § 13, stk. 1, må de kommunalt styrede havne ikke  

 afhænde arealer uden Trafikministeriets tilladelse.
 For langvarige areallejemål skal en standardkontrakt følges, medmindre  

 ministeren tillader afvigelser, jf. lovens § 13, stk. 2.
 Disse bestemmelser foreslås ophævede.
 Imidlertid opretholdes det udgangspunkt, at en kommunalt styret havns  

 midler kun må anvendes til formål, der særligt tjener havnens interesser, jf.  

 lovforslagets § 9, stk. 2.
Det påhviler dermed kommunalbestyrelsen i sine arealdispositioner at  

 varetage havnens interesser.
Sælger eller udlejer en havn til underpris, det  

 være sig til kommunen eller til tredjemand, har kommunalbestyrelsen handlet  

 mod loven, og der kan med hjemmel i lovforslagets § 12, stk. 2, gøres  

 personligt erstatningsansvar gældende mod kommunalbestyrelsens medlemmer.
Er  

 den begunstigede kommunen, kan beslutningen omgøres, jf. lovforslagets § 12,  

 stk. 1.
 Bestemmelsen i § 8, stk. 2, svarer til bestemmelsen i § 3, 2. pkt., i den  

 gældende lov.
Til § 9 Bestemmelsen i stk. 1 svarer til bestemmelsen i § 12, stk. 2, i den  

 gældende lov.
 Bestemmelsen i stk. 2 svarer til bestemmelsen i § 12, stk. 3, i den  

 gældende lov.
Til § 10 Som tidligere sagt, er det grundlæggende udgangspunkt for lovforslaget, at  

 den hidtidige centrale styring af investeringer og takster afløses af en i  

 princippet fri konkurrence.
Det følger heraf, at havnene økonomisk skal kunne  

 klare sig selv, hvilket b1.a. vil sige, at indtægterne mindst skal svare til  

 udgifterne, herunder til forrentning og afskrivning.
Derfor bestemmes det i §  

 10, stk. 1, at havnene skal styres med sigte på, at deres indtægter mindst  

 dækker deres udgifter, herunder til forrentning og afskrivning.
Bestemmelsen  

 afskærer ikke en havn fra at opnå et overskud, men lovforslagets § 4, stk. 1,  

 sikrer mod en uberettiget overdækning.
Det må fremdeles haves for øje, at de  

 kommunalt styrede havne er selvstændige forvaltningssubjekter, hvis midler,  

 jf. § 9, stk. 2, principielt skal anvendes til havneformål.
 Heraf følger, at en gunstig økonomisk stilling for en havn naturligt bør  

 komme havnens brugere til gode gennem lavere takster.
 En konsekvens af konkurrenceprincippet er, at subventionering af  

 trafikhavnene fra kommunekasserne, det vil sige på de kommunale skatteyderes  

 bekostning, principielt bør udelukkes.
 For opretholdelse af en tilfredsstillende trafikhavnedækning vil det kun i  

 særlige situationer være nødvendigt at yde tilskud fra det offentlige.
 Imidlertid gælder det for en snes kommunale havne, at de traditionelt  

 giver underskud, og at dette hidtil er inddækket af vedkommende kommune som  

 tilskud eller lån (på ubestemt tid og uden forrentning).
Den betydning, som en trafikhavn har for lokalsamfundet, herunder for de  

 virksomheder, der har etableret sig i tillid til eksistensen af en havn,  

 tilsiger, at der ikke ved en lovændring sker en pludselig ændring i denne  

 tingenes tilstand.
En række mindre havne, der i landstrafikal sammenhæng er  

 af begrænset betydning, bør derfor i hvert fald i en periode fortsat kunne  

 eksistere trods et underskud.
Men hovedsigtet må naturligvis fastholdes,  

 nemlig at en havn ikke bør have adgang til at indgå i en aktiv konkurrence om  

 godset i kraft af tilskud fra kommunen.
Til § 11 Trafikministeriets tilsyn med de kommunalt styrede havne vil, som det er  

 fremgået, blive endog meget begrænset i forhold til den gældende ordning.
En  

 række regler om forudgående godkendelse af dispositioner bortfalder.
Herefter  

 vil ministeriets mulighed for at følge havnens økonomi skulle baseres på en  

 efterfølgende regnskabsgennemgang.
Bestemmelsen i § 11 svarer omtrent til §  

 15 i den gældende lov.
Til § 12 Bestemmelserne i § 12 er af samme karakter som bestemmelserne i § 61, stk.  

 1 og stk. 2, i lov om kommunernes styrelse, jf. også § 6, stk. 2, i den  

 gældende lov om trafikhavne.
En ulovlig beslutning kan annulleres.
Er  

 beslutningen bragt til udførelse, giver bestemmelsen mulighed for at forlange  

 genoprettelse.
Hvis en kommunalbestyrelse f.eks. i strid med bestemmelserne i  

 lovforslagets § 8, stk. 1, 3. pkt., og § 9, stk. 2, har begunstiget kommunen  

 på havnens bekostning, er der ingen grund til at undlade en genoprettelse,  

 selvom beslutningen er bragt til udførelse.
 Bestemmelserne i § 12 er udtømmende i den forstand, at sanktionsreglerne i  

 lov om kommunernes styrelse ikke kan bringes i anvendelse, når en  

 kommunalbestyrelse har handlet i egenskab af havnebestyrelse.
Til § 13 En tilsvarende adgang som foreslået i § 13, stk. 1, til at undtage en  

 kommunalt styret trafikhavn fra de for en sådan almindeligt gældende regler,  

 findes i den gældende lov om trafikhavne § 1, stk. 3. I henhold til denne  

 bestemmelse har ministeriet tilladt, at visse små havne med ringe  

 godsomsætning er ophørt som selvstændige forvaltningssubjekter, og at  

 havneanlægget og havnens øvrige formue er henlagt under vedkommende kommune  

 som dennes ejendom.
 Det vil i enkelte tilfælde kunne forekomme, at en havn vil kunne oparbejde  

 en formue, som ikke på en samfundsøkonomisk hensigtsmæssig måde kan anvendes  

 til egentlige havneformål således, som fastsat i lovforslagets § 9, stk. 2.  

 Det kan således tænkes, at en havn har haft en særlig stor omsætning af en  

 bestemt art på grund af særlige forhold, og det kan tænkes, at centralt  

 beliggende havneafsnit afvikles og flyttes ud fra de centrale byområder,  

 hvorved en betydelig kapitalgevinst opnås.
I videst muligt omfang må havnens midler nyttiggøres for havnens brugere,  

 f.eks. gennem takstnedsættelse.
Men i særlige tilfælde vil det mest  

 hensigtsmæssige være at nyttiggøre en del af havnens formue på anden vis.  

 Bestemmelsen i stk. 2 tager sigte på sådanne tilfælde.
Bestemmelsen  

 forudsættes kun anvendt i meget begrænset omfang, navnlig for at imødegå en  

 ubillig konkurrence fra en økonomisk særligt begunstiget havn.
Som det fremgår af bestemmelsen, skal den udloddede formue anvendes til  

 lokale tiltag, fortrinsvis med tilknytning til havnen og dens virksomheder.  

 Som eksempel på, hvad udlodningen kan anvendes til, kan nævnes  

 tilvejebringelse af en forbedret vejadgang til havnen uden for havnens  

 område.
De tiltag, der kan støttes, skal være af en sådan karakter, at  

 dispositionen ligger inden for de grænser, som kommunalfuldmagten afstikker  

 for kommunalbestyrelsens handlefrihed.
Til § 14 Der har i de hidtil gældende ordensreglementer været hjemmel til, at  

 vedkommende havnebestyrelse har kunnet idømme bøder.
Dette er i praksis et  

 vigtigt redskab til styring af ordnede forhold i havnen.
Hensynet til at  

 aflaste det almindelige retssystem for sådanne sager taler for ordningens  

 bibeholdelse.
 Bestemmelsen i stk. 5 om, hvilken kasse bøden tilfalder, er udformet ud  

 fra praktiske hensyn.
Til § 15 Bestemmelsen svarer til § 18, stk. 1, i den gældende lov.
Til § 18 Hvis en kommunalbestyrelse undlader at indsende regnskab i henhold til §  

 11, eller hvis en kommunalbestyrelse eller et havneudvalg i øvrigt ikke  

 efterlever de bestemmelser og krav, der udfærdiges i medfør af bestemmelsen,  

 vil strafansvaret i henhold til § 18, stk. 3, skulle pålægges havnen som  

 sådan, ikke de enkelte kommunalbestyrelses- eller havneudvalgsmedlemmer.
Til § 20 Om bestemmelsen i stk. 2 henvises til bemærkningerne til §§ 2 og 3. Om  

 bestemmelsen i stk. 3 henvises til bemærkningerne til § 4.
Bilag Kommunalt styrede trafikhavne, der er omfattet af lov om trafikhavne.
 De kommunalt styrede trafikhavne i:
Assens Nyborg Bogense Nykøbing F.
Fåborg Næstved Fredericia Odense Frederikssund Randers Grenå Ringkøbing Haderslev Rønne Hasle Sakskøbing Hobro Skive Holbæk Skælskør Horsens Struer Kalundborg Stubbekøbing Kerteminde Svaneke Kolding Svendborg Korsør Sønderborg Køge Thisted Lemvig Vejle Mariager (Kongsdal) Vordingborg Marstal Ærøskøbing Middelfart Åbenrå Nakskov Ålborg Nexø Århus Bilag 1 Lov nr. 239 af 12. maj 1976.
