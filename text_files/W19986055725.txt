Konsulentarbejde i udlandet Reference:
 LL § 9, stk. 5, § 9 B, § 9 C og § 9 E.
 A klagede for indkomstårene 1992, 1993 og 1994 over, at  

 skatteankenævnet havde anset udbetaling af rejse- og  

 befordringsgodtgørelse, kørselsfradrag samt  

 eksportmedarbejderfradrag for skattepligtig indkomst.
Rejsegodtgørelse og fradrag for rejseudgifter Det fremgik af sagen, at klageren havde været ansat i B A/S, som  

 han havde været medejer af indtil den 1. januar 1994. Det var oplyst,  

 at virksomheden drev konsulentvirksomhed inden for konfektionsindustrien, og  

 at den havde til formål at etablere sådanne virksomheder i  

 udlandet og erhverve andele i disse.
Der var ydet konsulentbistand omkring  

 produktionsstyring, ligesom man havde oplært de lokale medarbejdere.  

 Det havde været hensigten, at virksomhederne efterfølgende  

 skulle ledes af lokale medarbejdere.
I 1989 havde selskabet påbegyndt  

 opstart af en polsk konfektionsfabrik.
Der var mellem det polske firma og  

 selskabet indgået en kontrakt af 30. september 1989, hvorefter  

 selskabet havde forpligtet sig til at yde konsulentbistand til det polske  

 firma i produktionsprocessen.
Konsulentbistanden var aftalt til at vare  

 indtil den 31. december 1991. Det var oplyst, at man ansatte en polsk  

 produktionschef, der skulle fungere som virksomhedens daglige leder.
Som  

 følge af at samarbejdet med den polske leder ikke fungerede  

 tilfredsstillende, fratrådte denne sin stilling ved udgangen af 1990,  

 hvorefter klageren tiltrådte som daglig leder.
Klageren havde i  

 begyndelsen af opholdet i Polen boet på hotel og efterfølgende i  

 en lejlighed, som han selv havde betalt for.
 Klageren havde endvidere været ansat i C ApS.
Klageren havde pr. 1. januar 1994 solgt sine aktier i B A/S til D A/S, og  

 pr. 1. januar 1994 var han startet som den daglige leder af det polske  

 selskab.
B A/S var stiftet i 1989, og samme år var den polske  

 konfektionsfabrik startet.
A A/S ejede nu 65 pct. af den polske fabrik,  

 medens resten af aktierne var ejet af klagerens ægtefælle, en  

 hollænder og en polak.
I 1992 var der etableret en fabrik i Litauen.
B A/S ejede 55 pct. af denne  

 fabrik, medens resten af aktierne ejedes af klagerens ægtefælle  

 og et litauisk selskab.
I forbindelse med at arbejdsgiverkontrollen havde foretaget en  

 nærmere undersøgelse af de skattefri ydelser til de ansatte i B  

 A/S i årene 1989 til 1993/94, blev selskabet med tilbagevirkende kraft  

 fra den 1. januar 1994 pålagt at indeholde A-skat i udbetalte  

 godtgørelser til dækning af kørsel, kost og logi ved  

 arbejde i udlandet, idet regionen havde været af den opfattelse, at  

 klagerens faste arbejdssted var i Polen.
Dette havde medført, at  

 klageren ikke i indkomståret 1994 havde modtaget skattefri rejse- og  

 befordringsgodtgørelse.
 Regionen havde i lighed med klagerens daværende bopælskommune  

 fundet, at klageren måtte anses for at have fast arbejdssted i Polen i  

 årene 1989-1993 inkl.
I indkomståret 1992 havde klageren arbejdet 179 dage i Polen og 86  

 dage i Litauen.
I indkomståret 1993 havde klageren arbejdet 199 dage i  

 Polen og 71 dage i Litauen, medens han i 1994 havde arbejdet 68 dage i Polen  

 og 166 dage i Litauen.
Skatteankenævnet havde anset den af det danske selskab udbetalte  

 rejsegodtgørelse for indkomstårene 1992 og 1993 for  

 skattepligtig, idet klageren var fundet at være udstationeret samme  

 sted i så lang en periode, at udstationeringsstedet i Polen havde  

 antaget karakter af fast arbejdssted.
Nævnet havde henvist til, at  

 Told- og Skattestyrelsens fortolkning, hvorefter udførelse af en  

 arbejdsopgave på et bygge- og anlægsarbejde måtte anses for  

 arbejde på et fast arbejdssted, når arbejdet blev udført i  

 det samme område i en periode af 12 måneder.
Det var endvidere  

 anført, at da der var udført konsulentarbejde på den  

 polske virksomhed siden 1989, havde arbejdet allerede i 1992 antaget karakter  

 af fast arbejdssted.
Endelig havde skatteankenævnet bemærket, at  

 Vestre Landsrets dom af 27. juni 1995, nu stadfæstet ved  

 Højesterets dom af 30. august 1996 (Storebælt), ikke var  

 anvendelig i nærværende sag, idet retten ikke tog stilling til,  

 hvornår en arbejdsopgave måtte anses for arbejde på et fast  

 arbejdssted.
Skatteankenævnet havde for indkomstårene 1992 og 1993 til  

 gengæld godkendt fradrag for udgifter til ophold og fortæring.  

 Nævnet havde i denne forbindelse anført, at selv om der var tale  

 om fast arbejdssted, kunne der godkendes fradrag for udgifter til ophold og  

 fortæring som et ligningsmæssigt fradrag, idet der var tale om  

 arbejde i udlandet.
Det var yderligere anført, at ophold i Danmark  

 ikke afbrød de 28 dage, da det ikke var dokumenteret, at opholdet i  

 Danmark var begrundet i arbejde i mindst 5 dage.
Nævnet havde henvist  

 til Ligningsvejledningen afsnit D.B.2. Fradragene var for indkomståret  

 1992 beregnet til 77.289 kr. for rejser til Polen og 40.162 kr. for rejser  

 til Litauen.
For indkomståret 1993 var fradragene beregnet til 64.200  

 kr. for rejser til Polen og 15.123 kr. for rejser til Litauen.
 For indkomståret 1994 havde skatteankenævnet godkendt fradrag  

 for rejseudgifter til kost og logi med 68 dage i Polen a 536 kr. eller 36.448  

 kr. og med 130 dage i Litauen a 267 kr. eller 34.710 kr. samt endelig med 36  

 dage a 200 kr. eller 7.200 kr., i alt 78.358 kr.
Klagerens revisor havde for så vidt angik indkomstårene 1992  

 og 1993 principalt nedlagt påstand om, at den udbetalte  

 rejsegodtgørelse ansås for skattefri, idet han havde gjort  

 gældende, at arbejdet i Polen havde været af midlertidig  

 karakter.
Han havde anført, at klageren forventede, at  

 indkøringen af virksomheden ville vare 2 - 3 måneder og havde  

 henvist til, at det i kontrakten med den polske virksomhed alene var aftalt,  

 at der skulle ydes service, og at det ikke var én bestemt, der skulle  

 yde denne service.
Han havde yderligere henvist til, at aftalen var baseret  

 på timebetaling.
Om årsagen til at klageren tiltrådte som  

 daglig leder på virksomheden havde revisoren anført, at efter  

 den fungerende leders fratræden, havde virksomheden ingen daglig leder,  

 hvormed en ny situation var opstået.
Han havde anført, at  

 klageren samtidig hermed arbejdede med andre projekter i Polen.
Revisoren havde endvidere gjort gældende, at klageren ikke havde  

 arbejdet fast i Polen, idet han i 1992 og 1993 havde opholdt sig 86 dage  

 henholdsvis 71 dage i Litauen, ligesom han havde været i Danmark 30 -  

 40 dage om året.
Det havde aldrig været hensigten for klageren,  

 at han skulle have fast arbejdssted i Polen.
Revisoren havde endelig henvist til Højesterets dom af 30. august  

 1996 (Storebælt) og havde gjort gældende, at dommen opererede med  

 ophold på op til 12 måneder i et stræk for personer inden  

 for byggebranchen.
Han havde anført, at klageren netop ikke havde haft  

 et fast arbejdssted i Polen, idet han i vidt omfang også havde  

 været i Litauen og Danmark.
 Revisoren havde subsidiært nedlagt påstand om, at der  

 godkendtes fradrag for udgifter til ophold og fortæring i udlandet.
Revisoren havde for så vidt angik fradrag for rejseudgifter for  

 indkomståret 1994 gjort gældende, at der ikke hvad angik opholdet  

 i Litauen var grundlag for at reducere fradraget for 36 dage efter 28 dages  

 reglen, jf.
TS-cirkulære 1992-18, idet skattemyndigheden ikke havde  

 reduceret fradraget efter 28 dages reglen for ophold i Danmark.
Klageren var  

 ikke på daværende tidspunkt medlem af direktionen eller  

 bestyrelsen for D ApS.
 De stedlige skattemyndigheder havde under sagens behandling i  

 Landsskatteretten henvist til, at arbejdsgiverkontrollen havde  

 udfærdiget en kontrolrapport vedrørende D ApS for perioden fra  

 den 1. januar 1995 til den 31. august 1997, hvor klagerens revisor var  

 refereret for på et møde den 22. oktober 1997 bl.a. at have  

 oplyst, at klageren og ægtefællen ejede boliger i både  

 Polen og Litauen, og at de ved ophold i Polen og Litauen overnattede i deres  

 egne lejligheder.
 Revisoren havde i den forbindelse telefonisk anført, at det ikke  

 var korrekt, at klageren og ægtefællen ejede boliger i Polen og  

 Litauen.
 Landsskatteretten bemærkede:
 Efter ligningslovens § 9, stk. 5, skulle godtgørelser, der  

 udbetaltes af arbejdsgiveren for udgifter, som en lønmodtager  

 påførtes som følge af arbejdet, medregnes ved  

 indkomstopgørelsen.
Dette gjaldt dog ikke godtgørelse for rejse- og  

 befordringsudgifter, såfremt godtgørelsen ikke oversteg satser,  

 der var fastsat af Ligningsrådet.
Godtgørelsen var i så  

 fald skattefri.
Det fremgik af punkt 4.2.2. i Told- og Skattestyrelsens cirkulære  

 1992-3 og 1992-18, der var udstedt i medfør af ovennævnte  

 bestemmelse, at der ved rejser i udlandet med overnatning kunne udbetales  

 godtgørelse for logi med et beløb svarende til de dokumenterede  

 udgifter, eller med 1/3 af det af staten fastsatte  

 hoteldispositionsbeløb.
Godtgørelsen kunne ikke udbetales, hvis  

 arbejdsgiveren stillede logi til rådighed helt eller delvis  

 vederlagsfrit.
Ifølge cirkulærets punkt 4.2.2.2. kunne der  

 udbetales skattefri godtgørelse til fortæring med statens  

 satser.
Landsskatteretten fandt, at klageren ved sit arbejde i Polen ikke kunne  

 anses for omfattet af de nævnte regler, idet han i de  

 pågældende indkomstår havde haft sit faste arbejdssted i  

 Polen.
Retten havde lagt vægt på, at klageren havde arbejdet i  

 Polen siden 1989, at det i kontrakten med den polske virksomhed havde  

 været aftalt, at konsulentbistanden skulle vare frem til december 1991,  

 at han havde indtaget en ledende stilling på den polske virksomhed og  

 endelig, at han havde indgået lejemål af en lejlighed i  

 Polen.
 Da det ikke var godtgjort, at der havde været grundlag for  

 udbetaling af skattefri rejsegodtgørelse i forbindelse med opholdene i  

 Litauen, kunne disse godtgørelser ikke anses for skattefri, og de  

 påklagede ansættelser blev derfor også på dette punkt  

 stadfæstet.
Landsskatteretten fandt, at klageren for indkomstårene 1992-1994  

 inkl. var berettiget til fradrag for arbejde i Polen og Litauen, beregnet  

 på grundlag af reglerne i Told- og Skattestyrelsens cirkulærer  

 1992-3, 1992-18 og 1993-23. Retten var enig med de stedlige skattemyndigheder  

 i, at fradragene skulle nedsættes efter 28 dages reglen.
Retten fandt  

 således, at klageren ikke havde dokumenteret, at 28 dages reglen var  

 blevet afbrudt.
Kørselsgodtgørelse Det fremgik af sagen, at klageren for befordring mellem Polen og  

 Danmark i indkomstårene 1992 og 1993 havde fået udbetalt  

 skattefri kørselsgodtgørelse fra selskabet.
Det var oplyst, at  

 klageren dels havde benyttet en bil, der havde været ejet af ham, men  

 som af tekniske grunde havde været indregistreret i den polske  

 virksomheds navn, dels en bil, der havde været såvel ejet som  

 indregistreret i klagerens eget navn.
Skatteankenævnet havde som begrundelse for ikke at anse den  

 udbetalte befordringsgodtgørelse for skattefri anført, at  

 transporten mellem Danmark og Polen ikke var omfattet af reglerne i  

 ligningslovens § 9 B, idet klageren ikke ansås for at have haft  

 skiftende arbejdssteder i den forstand, som forudsattes i ligningslovens § 9  

 B.
Nævnet havde derimod anset klagerens befordring for omfattet af  

 ligningslovens § 9 C om befordring mellem hjem og arbejde, idet nævnet  

 havde anset klagerens arbejdssted i Polen for at have antaget karakter af  

 fast arbejdssted.
Nævnet havde endvidere anført, at klageren  

 ikke kunne anses for at have anvendt egen bil, idet den benyttede bil var  

 polsk indregistreret.
 Skatteankenævnet havde i stedet for godkendt befordringsfradrag  

 efter ligningslovens § 9 C, stk. 1-3.
Klagerens revisor havde principalt nedlagt påstand om, at den  

 udbetalte befordringsgodtgørelse ansås for skattefri, idet han  

 havde gjort gældende, at arbejdsstederne i Polen og Litauen var  

 skiftende i henhold til ligningslovens § 9 B, da klageren havde haft mere end  

 2 arbejdssteder uden for bopælen.
Han havde endvidere anført, at  

 selskabets kontor i Danmark også var et arbejdssted.
Klagerens revisor havde subsidiært nedlagt påstand om, at der  

 godkendtes befordringsfradrag efter ligningslovens § 9 B med 75.753 kr. i  

 1992 og 81.703 kr. i 1993, idet klageren havde haft kørsel til  

 skiftende arbejdssteder.
Revisoren havde endvidere gjort gældende, at  

 klageren var berettiget til at opgøre fradraget efter  

 Ligningsrådets satser og havde i denne forbindelse anført, at  

 kørslen ikke udelukkende var sket i den polsk indregistrerede bil, men  

 at klageren tillige havde benyttet de dansk indregistrerede biler, som han  

 havde stået som ejer af.
Revisoren havde endvidere anført, at  

 der ikke sås at være noget lovmæssigt grundlag for ikke at  

 sidestille den polsk indregistrerede bil med de dansk registrerede biler, som  

 han havde stået som direkte ejer af.
 Landsskatteretten bemærkede:
 Efter ligningslovens § 9, stk. 5, skulle godtgørelser, der  

 udbetaltes af arbejdsgiveren for udgifter, som en lønmodtager blev  

 påført som følge af arbejdet, medregnes ved  

 indkomstopgørelsen.
 Dette gjaldt dog ikke godtgørelse for befordringsudgifter,  

 såfremt godtgørelsen ikke oversteg de satser, der fastsattes af  

 Ligningsrådet.
 Det var alene kørsel, der var omfattet af ligningslovens § 9 B, der  

 berettigede til udbetaling af skattefri befordringsgodtgørelse.
 Reglerne om fradrag for befordring til skiftende arbejdssteder for de  

 omhandlede indkomstår fremgik af ligningslovens § 9 B, der havde  

 følgende ordlyd:
"Befordringsudgifter, der er nødvendiggjort ved skiftende  

 arbejdssted eller flere samtidige arbejdssteder, kan fradrages ved  

 opgørelsen af den skattepligtige indkomst, såfremt den  

 skattepligtige har haft 2 eller flere arbejdssteder uden for sin bopæl  

 eller dennes umiddelbare nærhed." Da arbejdsstedet i Polen havde antaget karakter af at være fast,  

 fandtes klageren ikke at have haft skiftende arbejdssteder, hvorfor den  

 udbetalte befordringsgodtgørelse var skattepligtig.
De påklagede  

 ansættelser blev stadfæstet.
Befordringsfradrag Det var oplyst, at klageren ved befordring mellem Danmark og Polen  

 havde kørt i en bil af mærket Citroën, der var  

 indregistreret i Polen i firmaets navn.
Klagerens revisor havde anført, at klagerens lejlighed i Polen blot  

 var et midlertidigt opholdssted for klageren, som kun opholdt sig der efter  

 behov.
Hvad angik spørgsmålet om, hvorvidt kørslen var  

 foregået i den polsk registrerede bil, der tilhørte virksomheden  

 i Polen eller i klagerens dansk registrerede bil, havde revisoren henvist til  

 klagerens kørselsregnskab.
 Klageren havde ved indkomstopgørelserne for indkomstårene  

 1992 og 1993 ikke selvangivet fradrag for befordring efter ligningslovens § 9  

 B, da han havde modtaget kørselsgodtgørelse.
Hvad angik indkomståret 1994 havde klageren selvangivet fradrag for  

 befordring med 63.051 kr. opgjort efter principperne for skattefri  

 godtgørelse.
Klageren havde i 1994 kørt knap 50.000 km til  

 skiftende arbejdssteder.
 De stedlige skattemyndigheder havde ikke godkendt det selvangivne  

 befordringsfradrag under henvisning til, at der for indkomståret 1994  

 alene kunne godkendes fradrag for befordring efter ligningslovens § 9 C.  

 Skatteankenævnet havde herefter godkendt fradrag for befordring efter  

 ligningslovens § 9 C med 18.283 kr.
 Landsskatteretten udtalte:
 Da klageren ikke havde haft skiftende arbejdssteder, var han for  

 indkomstårene 1992 og 1993 ikke berettiget til fradrag for befordring  

 efter ligningslovens § 9 B.
 Dagældende bestemmelse i ligningslovens § 9 C, stk. 4, havde  

 følgende ordlyd:
 "Anvender den skattepligtige egen bil til befordringen, og overstiger den  

 daglige befordring 54 km, kan fradrag for befordring udover 20 km pr.  

 arbejdsdag foretages med den kilometertakst, Ligningsrådet  

 fastsætter for 1994. Dette gælder dog kun, såfremt  

 offentlig befordring ikke kan anvendes".
 Efter praksis skulle egen bil også forstås som en bil, der var  

 stillet til rådighed af arbejdsgiveren, samt ægtefælles  

 eller samlevers bil, når der var tale om fælles  

 økonomi.
Efter praksis skulle skatteyderen dokumentere eller sandsynliggøre,  

 at egen bil faktisk blev anvendt.
Dette kunne eksempelvis ske ved  

 fremlæggelse af et fyldestgørende kørselsregnskab,  

 brændstofkvitteringer, registreringsattest, forsikringsbevis m.v.
 Da klageren ikke havde godtgjort, at han havde benyttet egen bil, var han  

 ikke berettiget til fradrag for befordring efter særreglen i  

 ligningslovens § 9 C, stk. 4, men alene efter normalreglen i ligningslovens §  

 9 C, stk. 1 - 3. De påklagede ansættelser blev stadfæstet  

 på dette punkt.
Hvad angik ansættelsen af fradrag for befordring for  

 indkomståret 1994 var klageren alene berettiget til fradrag efter  

 ligningslovens § 9 C.
Da der ikke i sagens oplysninger var grundlag for at  

 godkende fradrag for kørsel ud over den kørsel, der var lagt  

 til grund ved ansættelsen, blev den påklagede ansættelse  

 stadfæstet.
Eksportmedarbejderfradrag Klageren havde ved indkomstopgørelsen for indkomstårene 1993  

 og 1994 foretaget fradrag efter reglerne for eksportmedarbejdere i  

 ligningslovens § 9 E med henholdsvis 37.940 kr. og 32.760 kr.
Skatteankenævnet havde ikke godkendt det selvangivne fradrag og  

 havde i den forbindelse anført, at klagerens arbejde havde  

 bestået af konsulentarbejde i forbindelse med produktionsstyring af en  

 konfektionsfabrik i Polen.
Aftalen mellem det danske selskab og det polske  

 selskab havde vedrørt levering af tjenesteydelser og ikke herudover et  

 egentligt salg af varer.
Klageren havde således ikke været  

 eksportmedarbejder.
 Skatteankenævnet havde derfor under henvisning til Told- og  

 Skattestyrelsens ligningsvejledning for 1992, afsnit D.B 2.2 og 1993 samt  

 TfS. 1992.97 og 1993.351 ikke anset klageren for omfattet af reglerne om  

 eksportmedarbejderfradrag, da der havde været tale om levering af  

 tjenesteydelser og ikke salg af varer.
 Landsskatteretten udtalte:
 Efter ligningslovens § 9 E, stk. 1, kunne eksportmedarbejdere, der i  

 indkomståret havde haft 2 måneders uafbrudt ophold i udlandet  

 eller i løbet af indkomståret samlet havde haft ophold i  

 udlandet mindst 100 dage, berettiget til at foretage fradrag for merudgifter  

 i forbindelse med rejser og ophold i udlandet uden dokumentation af  

 udgifterne.
 Som eksportmedarbejdere ansås, jf. bestemmelsens stk. 2,  

 lønmodtagere, der for en dansk arbejdsgiver udførte arbejde i  

 udlandet med sigt på at opnå salg af arbejdsgiverens varer og  

 tjenesteydelser eller at opfylde sådanne aftaler.
 Udlandsfradraget dækkede alle udgifter i forbindelse med arbejdet i  

 udlandet bortset fra udgifter til fortæring og logi samt fagligt  

 kontingent, arbejdsløshedsforsikring og befordringen mellem  

 bopælen i Danmark og arbejdsstedet i udlandet.
Bygningshåndværkere kunne efter praksis være berettiget  

 til standardfradraget, såfremt arbejdet var udført i forbindelse  

 med salg af varer, der også kunne være opførelse af en  

 bygning for arbejdsgiverens regning.
Efter praksis var arbejde, som alene  

 vedrørte opfyldelse af tjenesteydelser, eksempelvis arbejdsudleje,  

 entrepriser/reparationsarbejder, hvor aftalen udelukkende eller hovedsageligt  

 bestod i levering af arbejdskraft, ikke omfattet af  

 eksportmedarbejderdefinitionen.
 Landsskatteretten fandt, at klageren herefter ikke var berettiget til  

 eksportmedarbejderfradrag, da arbejdet ikke havde været udført i  

 forbindelse med salg af varer.
