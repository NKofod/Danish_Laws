Skrivelse  

 om fastsættelse af forventet fødselstidspunkt ved udbetaling af  

 barseldagpenge  

 i 4 uger før forventet fødsel Ankestyrelsen har til brug  

 for sin afgørelse I en konkret sag, der er offentliggjort som SM D-10-07,  

 indhentet en udtalelse fra Sundhedsstyrelsen.
 Det fremgår af SM D-10-07, at  

 praksis vedrørende fastsættelse af forventet fødselstidspunkt er ændret i  

 forhold til det beskrevne i Familiestyrelsens vejledning nr. 9496 af 1. juli  

 2006 om ret til orlov og dagpenge ved barsel.
 Familiestyrelsen har i den  

 anledning taget kontakt til Sundhedsstyrelsen, og skal på baggrund af  

 Sundhedsstyrelsens svar henstille til, at der ved fastsættelse af forventet  

 fødselstidspunkt i stedet for det beskrevne i vejledningens pkt. 2.1.1. tages  

 udgangspunkt  

 i følgende:
4 uger før  

 forventet fødsel Efter barsellovens § 6, stk.  

 1, har en kvindelig lønmodtager ret til fravær fra arbejdet på grund af  

 graviditet fra det tidspunkt, hvor der skønnes at være 4 uger til fødslen.  

 Lønmodtagere og selvstændige, der opfylder beskæftigelseskravet i barselloven  

   

 jf. vejledningens kapitel 5  har under orlov i denne periode ret til  

 barseldagpenge efter lovens § 20, stk. 1.
Som udgangspunkt for, hvordan  

 4-ugers perioden fastlægges, anvendes den praktiserende læges vurdering af  

 det  

 forventede tidspunkt for fødslen.
Hvis det fremgår af kvindens vandrejournal,  

 at der ved en ultralydsscanning foretaget mellem uge 12 og uge 20 er fastsat  

 et  

 andet tidspunkt for forventet fødsel, anvendes dette tidspunkt i stedet, hvis  

 det ikke af vandrejournalen fremgår, at en samlet lægelig vurdering peger på  

 et  

 andet tidspunkt, som i så fald skal anvendes.
 En beslutning om, at fødslen  

 skal ske ved kejsersnit på en nærmere fastsat dato, der afviger fra det  

 tidligere forventede tidspunkt, betyder, at datoen for kejsersnit lægges til  

 grund ved afgørelse af, hvornår 4-ugers perioden begynder.
 Hvis fødslen sker før det  

 forventede tidspunkt, forlænges retten til orlov med barseldagpenge efter  

 fødslen ikke tilsvarende.
 Sker fødslen efter det  

 forventede tidspunkt, har kvinden ret til orlov med barseldagpenge indtil  

 fødslen, og perioden med ret til barseldagpenge efter fødslen forkortes ikke.
 For så vidt angår nedsatte  

 ugentlige barseldagpenge under delvist fravær i 4-ugers perioden før fødslen  

 henvises til kapitel 7.
