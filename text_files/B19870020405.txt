 I henhold til § 7 i lov nr. 419 af 13. juni 1973 om en Landscentral for  

 undervisningsmidler fastsættes herved følgende bestemmelser:
 § 1.  Til at forestå Landscentralens virksomhed vælges  

 et repræsentantskab og en styrelse.
Repræsentantskabet § 2.  Medlemmerne af repræsentantskabet skal  

 repræsentere de forskellige forbrugere af undervisningsmidler.
 Stk. 2.  Repræsentantskabets medlemmer beskikkes af  

 undervisningsministeren efter indstilling fra:
de til enhver tid bestående organisationer af lærere m.v. og af elever og  

 studerende, folkebibliotekerne, skolebibliotekerne, de regionale centraler for undervisningsmidler, Landsforeningen Skole og Samfund, arbejdsmarkedets organisationer, oplysningsforbundene, Rektorkollegiet, Danmarks Lærerhøjskole, Danmarks pædagogiske Bibliotek, Danmarks pædagogiske Institut, de kommunale organisationer samt Københavns og Frederiksberg kommuner, Undervisningsministeriets forskellige uddannelsesområder samt øvrige ministerier, som administrerer uddannelser.
Stk. 3.  Medlemmerne beskikkes for perioder af 2 år.  

 Genbeskikkelse kan finde sted.
Opløses de eksisterende organisationer m.v.,  

 eller opstår der organisationer eller lignende, som må ligestilles med de  

 repræsenterede, afgør undervisningsministeren, hvorledes der skal forholdes  

 ved valget af de pågældende medlemmer af repræsentantskabet.
Stk. 4.  Undervisningsministeren offentliggør, hvilke  

 organisationer m.v. som til enhver tid har indstillingsret til  

 repræsentantskabet.
Som hovedregel kan der kun beskikkes een repræsentant for  

 hver organisation m.v.
 Som bilag til denne bekendtgørelse er optaget en fortegnelse over de  

 organisationer m.v., som for tiden har indstillingsret til  

 repræsentantskabet.
 § 3.  Repræsentantskabet vælger selv sin formand og  

 fastsætter selv sin forretningsorden.
 Stk. 2.  Repræsentantskabet udpeger 5 af sine medlemmer  

 til at indtræde i styrelsen og udpeger suppleanter for disse medlemmer.  

 Repræsentantskabet skal herved påse, at såvel kommunale som pædagogiske  

 repræsentanter for de største undervisningsområder får sæde i styrelsen.
Stk. 3.  Repræsentantskabet indkaldes af styrelsen til  

 møde mindst een gang årligt.
På dette møde forelægger styrelsen  

 Landscentralens budget til udtalelse, og styrelsen aflægger beretning for  

 Landscentralens virksomhed.
 § 4.  Repræsentantskabet afgiver udtalelse om alle  

 spørgsmål, som forelægges det af styrelsen.
 Stk. 2.  Repræsentantskabet kan endvidere på eget  

 initiativ stille forslag og afgive udtalelser til styrelsen og  

 Undervisningsministeret om alle spørgsmål, som vedrører Landscentralens  

 virksomhed.
Styrelsen § 5.  Styrelsen består af 9 medlemmer. 5 af disse  

 vælges af repræsentantskabet blandt dets medlemmer.
Undervisningsministeren  

 udpeger de resterende 4 medlemmer, som skal repræsentere  

 Undervisningsministeriets forskellige uddannelsesområder.
Stk. 2.  Medlemmerne beskikkes af  

 undervisningsministeren for perioder af 2 år.
Genbeskikkelse kan finde sted.
 Stk. 3.  Undervisningsministeren udpeger formanden, som  

 skal være en af Undervisningsministeriets repræsentanter i styrelsen.  

 Undervisningsministeren fastsætter styrelsens forretningsorden.
 § 6.  Styrelsen har den overordnede ledelse af  

 Landscentralens virksomhed.
 Stk. 2.  Styrelsen indhenter repræsentantskabets  

 udtalelse om det årlige budget for Landscentralen og om alle andre spørgsmål  

 af væsentlig betydning for Landscentralens virksomhed.
 Stk. 3.  Styrelsen afgiver indstilling til  

 undervisningsministeren om indgåelse af aftaler med Danmarks Radio, Statens  

 Filmcentral eller andre producenter om fremskaffelse af programmateriale til  

 undervisningsformål samt om i særlige tilfælde at forestå eller støtte  

 fremstillingen af andre undervisningsmaterialer.
 § 7.  Styrelsen kan nedsætte stående udvalg med  

 repræsentanter for de institutioner, som Landscentralen skal have fast  

 samarbejde med.
Sekretariatet § 8.  Den daglige administration af Landscentralen  

 varetages af et sekretariat, hvis leder repræsenterer institutionen udadtil.
Stk. 2.  Lederen orienterer regelmæssigt styrelsen om  

 alle forhold af betydning for Landscentralens virksomhed.
Lederen skal udtale  

 sig om alle spørgsmål, som forelægges ham af Undervisningsministeriet, af  

 styrelsen eller af repræsentantskabet.
 Stk. 3.  Lederen udarbejder budgetforslag til styrelsen  

 og har ansvaret for budgetmidlernes anvendelse.
 Stk. 4.  Lederen tilrettelægger repræsentantskabsmøderne  

 efter samråd med styrelsen og deltager som tilforordnet i møderne.
 Stk. 5.  Lederen deltager uden stemmeret i styrelsens  

 møder.
 § 9.  Bekendtgørelsen træder i kraft den 1. maj 1987.
 Stk. 2.  Bekendtgørelse nr. 184 af 26. marts 1974  

 ophæves.
Undervisningsministeriet, den 10. april  

 1987 P. m. v.
HELGE THOMSEN /Erik Metz Bilag Organisationer, institutioner m.v. med indstillingsret til  

 repræsentantskabet.
