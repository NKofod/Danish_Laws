 Folketinget vedtog ved tredjebehandlingen den 30. maj 1997 en række  

 ændringer af færdselsloven. Ændringerne fremgår af lov nr. 467 og lov nr.  

 468, begge af 10. juni 1997. De ændringer, der omtales nedenfor er trådt i  

 kraft den 1. juli 1997.
 1. Skærpet straf for spiritus- og promillekørsel i  

 brugsstjålet køretøj.
 Efter færdselslovens § 117, stk. 4 (nyt stykke) straffes spiritus- og  

 promillekørsel med brugsstjålet motordrevet køretøj med bøde, hæfte eller  

 fængsel indtil 1 år.
 I bemærkningerne til lovforslaget er det anført:
"Den generelle risiko, der kan være forbundet med, at spiritus-  

 eller promillekørsel foregår i et brugsstjålet køretøj, bør modvirkes ved et  

 strafferetligt værn i form af forhøjet straf, og forslaget lægger derfor op  

 til, at der i disse tilfælde skal ske en skærpelse af straffen (men  

 ikke af frakendelsestiden) for spiritus- og promillekørsel til næste  

 strafposition.
I tilfælde, hvor normalstraffen er bøde (svarende til en  

 nettomånedsløn) skal den således stige til en skærpet bøde eller til  

 frihedsstraf.
Er normalstraffen frihedsstraf, skal denne være længere." I lovforslaget er der i skematisk form gengivet det strafniveau, som i de  

 typiske tilfælde vil kunne komme i anvendelse:
 Foruden fastsættelse af straf efter færdselsloven for spiritus- eller  

 promillekørsel samt endvidere for kørsel uden at have erhvervet eller  

 generhvervet førerret, skal det indgå i strafudmålingen, at der tillige skal  

 fastsættes en straf efter straffelovens § 293, stk. 1, for brugstyveri.
 Ved pådømmelse af spiritus- eller promillekørsel i en brugsstjålet bil  

 skal der således efter straffelovens § 88 udmåles en fællesstraf.
 Straffens størrelse vil bero på en konkret bedømmelse i hvert enkelt  

 tilfælde af blandt andet den tiltaltes forstraffe og personlige forhold.
 2. Skærpet straf for kørsel uden at have erhvervet  

 eller generhvervet kørekort.
 Af færdselslovens § 117, stk. 5, 2. pkt. (nyt pkt.) fremgår, at "ved  

 udmålingen af bøde for overtrædelse af færdselslovens § 56, stk. 1 og § 63 a  

 tages særligt hensyn til størrelsen af en opnået eller tilsigtet økonomisk  

 fordel".
 I bemærkningerne til lovforslaget er det anført:
 "Ved forslaget lægges der op til, at bødestraffen for  

 overtrædelse af færdselslovens § 56, stk. 1, skærpes, således at bødens  

 størrelse i højere grad end i dag kommer til at stå i forhold til de  

 udgifter, der er forbundet med at erhverve eller generhverve  

 kørekort".
 På den baggrund er der i lovforslaget anført følgende strafpositioner:
De i forarbejderne foreslåede bødetakster medfører, at bødetaksterne i  

 bødekatalogets afsnit 5a.10.-2 og -3 vedrørende overtrædelse af  

 færdselslovens § 56, stk. 1, 1.pkt., ikke længere er gældende.
Bødekatalogets  

 bødetakster for manglende medbringelse af kørekort og lignende berøres ikke  

 af ændringerne.
 For så vidt angår overtrædelser af færdselslovens § 56, stk. 1, i  

 sammenstød med brugstyveri og eventuel spiritus- eller promillekørsel, skal  

 der udmåles en fællesstraf efter straffelovens § 88. Der henvises til det  

 under pkt. 1 anførte.
 Der er ikke i lovforarbejderne taget stilling til, om det fortsat skal  

 anses for en formildende omstændighed, at pågældende har modtaget et ikke  

 uvæsentligt antal undervisningstimer, eller at pågældende har erhvervet  

 kørekort til et andet motorkøretøj end det, som han aktuelt er fører af, og i  

 bekræftende fald med hvilken faktor bøden skal reduceres.
 Da bødens størrelse som udgangspunkt skal stå i forhold til de udgifter,  

 der er forbundet med at erhverve eller generhverve kørekort, må det antages,  

 at den omstændighed, at pågældende har modtaget et ikke uvæsentligt antal  

 undervisningstimer, eller at pågældende har erhvervet kørekort til et andet  

 motorkøretøj end det, som han aktuelt er fører af, fortsat vil kunne medføre  

 en nedsættelse af normalbøden.
 I de førstegangstilfælde, hvor der således foreligger formildende  

 omstændigheder, kan bøden fastsættes til 3.000 kr.
 3. Skærpet bøde for hastighedsovertrædelser på både  

 motorveje og på det øvrige vejnet for alle køretøjstyper, for hvilke der er  

 fastsat en køretøjsbestemt hastighed.
 Færdselslovens § 118, stk. 3, 3. pkt. har følgende ordlyd:
 "Ved hastighedsovertrædelser begået ved kørsel med lastbiler, hvis  

 tilladte totalvægt overstiger 3.500 kg, vogntog bestående af sådanne  

 lastbiler og registreringspligtige påhængskøretøjer, busser, hvis tilladte  

 totalvægt overstiger 3.500 kg, ledbusser eller biler med tilladt totalvægt på  

 ikke over 3.500 kg med tilkoblet påhængsvogn, sættevogn eller  

 registreringspligtigt påhængsredskab, herunder campingvogn, udmåles ligeledes  

 en skærpet bøde".
Efter bestemmelsen skal der nu for alle køretøjstyper, for hvilke der er  

 fastsat en køretøjsbestemt hastighed, udmåles en skærpet bøde for  

 hastighedsovertrædelser ikke blot på motorveje, men også på det øvrige  

 vejnet.
Det er efter forarbejderne hensigten, at følgende bøder skal  

 anvendes:
 For hastighedsovertrædelser på mere end 70% vil der tillige ske  

 betinget frakendelse af førerretten, jfr. nedenfor.
 For hastighedsovertrædelser på mindre end 70% kan der tillige ske betinget  

 frakendelse af førerretten, jfr. nedenfor.
 4. Frakendelse af førerretten ved  

 hastighedsoverskridelse.
 Færdselslovens § 126 har nu følgende ordlyd:
 § 126.  Retten til at føre de i § 125 nævnte køretøjer  

 skal endvidere frakendes føreren af et sådant køretøj, såfremt han:
 Stk. 2.  Frakendelsen sker betinget, medmindre føreren:
 Stk. 3.  Under formildende omstændigheder kan der ske  

 betinget frakendelse i tilfælde, hvor frakendelse efter stk. 2 ellers skulle  

 ske ubetinget.
 (Det bemærkes, at ordlyden af § 126, stk. 1, nr. 3 er ændret, men endnu  

 ikke ikrafttrådt).
------------------------------------------- Efter § 126, stk. 1, nr. 2 skal der for hastighedsovertrædelser på mere  

 end 70% ske betinget frakendelse af førerretten.
 Bestemmelsen omfatter både overtrædelse af de generelle  

 hastighedsbestemmelser i lovens § 42, de køretøjsbestemte  

 hastighedsbestemmelser i lovens § 43 samt lokale hastighedsbestemmelser  

 fastsat af politiet i medfør af lovens § 92.
--------------------------------------------- Bestemmelsen har ikke ændret den øvrige praksis for anvendelsen af § 126,  

 stk. 1, nr. 1, eller dennes anvendelsesområde.
 Førerretsfrakendelse bør således fortsat ske i en række tilfælde, selvom  

 hastigheden ikke har oversteget den tilladte hastighed med 70%. Det gælder  

 udover i gentagelsestilfælde blandt andet i situationer, hvor forekomst af  

 konkret fare, ulempe samt vej- og oversigtsforhold indgår i vurderingen af  

 spørgsmålet om, hvorvidt førerretten skal frakendes ved en  

 hastighedsovertrædelse på mindre end 70%.
------------------------------------------------------------------ Færdselslovens § 126, stk. 2, nr. 2 henviser ikke til § 126, stk. 1, nr.  

 2. Det har følgende betydning for påstanden om betinget eller ubetinget  

 frakendelse af førerretten:
 5. Generhvervelse af førerretten før  

 frakendelsestidens udløb.
 Ændringen af færdselslovens § 132, stk. 2 betyder en lempelse af de  

 tidsmæssige og materielle betingelser for generhvervelse af førerretten før  

 frakendelsestidens udløb.
 Trafikministeriet har oplyst, at man er indstillet på sammen med  

 Rigsadvokaturen at udarbejde en cirkulæreskrivelse til politiet og  

 anklagemyndigheden om den nye bestemmelse.
