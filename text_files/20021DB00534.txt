Betænkning afgivet af Sundhedsudvalget den 7. maj 2003 Betænkning over Forslag til  

 folketingsbeslutning om etablering af sundhedsrum for stofmisbrugere som et  

 led  

 i den integrerende og skadereducerende politik på narkotikaområdet [af Sophie Hæstorp Andersen (S),  

 Lene Garsdal (SF), Naser Khader (RV),  

 Line Barfod (EL) m.fl.] 1. Udvalgsarbejdet Beslutningsforslaget blev fremsat den 14. januar 2003 og var til  

 1. behandling den 28. februar 2003. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i 2 møder.
Høring Forslagsstillerne har efter fremsættelsen sendt  

 beslutningsforslaget i høring hos en række organisationer, foreninger m.v.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser og høringssvar fra:
Center for Misbrug i Ribe Amt, Dansk Psykolog Forening, Dansk Socialrådgiverforening, Den Danske Dommerforening, Hiv-Danmark, Københavns Kommune, Landsforeningen af Pårørende  

 til Stofmisbrugere, Landsforeningen af Væresteder  

 for Stofafhængige og tidligere stofafhængige, Pårørendeforeningen  

 Landsforeningen for Human Narkobehandling, Rådet for Socialt Udsatte  

 og Socialpædagogernes  

 Landsforbund.
 Indenrigs- og sundhedsministeren har over for udvalget  

 kommenteret de henvendelser, hvori der var bemærkninger til  

 beslutningsforslaget.
Spørgsmål Udvalget har stillet 9 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget (V, DF, KF og KRF) indstiller  

 beslutningsforslaget til  

  

 forkastelse.
 Venstres og Det Konservative Folkepartis medlemmer af udvalget  

 kan ikke støtte, at der oprettes fixerum, hvor man lovligt kan både besidde  

 og  

 indtage euforiserende stoffer under overvågning af sundhedsfagligt personale.
Venstre og Det Konservative Folkeparti ønsker at medvirke til at  

 nedbringe antallet af narkotikarelaterede dødsfald.
Derfor skal de allerede  

 eksisterende behandlingstilbud forbedres og behandlingsgarantien for  

 stofmisbrugere medvirke til at give stofmisbrugere bedre mulighed for at  

 komme  

 i effektiv behandling.
Venstre og Det Konservative Folkeparti vil gerne gøre  

 opmærksom på ekspertgruppens redegørelse fra 2002 vedrørende indsatsen for de  

 hårdest belastede stofmisbrugere, hvor det bliver anbefalet at udnytte  

 potentialet i de eksisterende behandlingstilbud.
Venstre og Det Konservative Folkeparti finder endvidere, at det  

 er meget problematisk med en afgrænsning af målgruppen.
Hvem er kvalificeret  

 til at få adgang til et fixerum? I følge forslaget skal det være lovligt at  

 besidde og bruge narkotika i fixerummene, hvorimod det fortsat skal være  

 ulovligt at købe, sælge og besidde narkotika uden for fixerummene.
Dette er  

 et  

 paradoks, og Venstre og Det Konservative Folkeparti ønsker ikke at støtte et  

 fixerum, hvor næste skridt er et krav om gratis udlevering af narkotika.
 Venstre og Det Konservative Folkeparti finder, at det vil være  

 et brud på FN-konventionerne at give tilladelse til oprettelse af fixerum.  

 Lande, hvori der bliver produceret narkotika, vil have svært ved at forstå og  

 acceptere et forslag om lovliggørelse af narkotika i fixerum, når de bruger  

 menneskelige og økonomiske ressourcer på at begrænse det ulovlige udbud af  

 narkotika.
 Venstre og Det Konservative Folkeparti vil afvente regeringens  

 kommende handlingsplan og kan på den baggrund ikke støtte forslaget.
 Dansk Folkepartis medlemmer af udvalget finder, at etablering af  

 sundhedsrum for stofmisbrugere  

    

 er  

 uforeneligt med kampen mod narkoen.
 Dansk Folkeparti mener, at man kaster håndklædet i ringen,  

 såfremt man etablerer lovlige rammer for fixerum, men Dansk Folkeparti  

 anerkender, at der er problemer med en gruppe misbrugere, som i stedet bør  

 gives andre muligheder og ikke ved at acceptere indtagelse af narkotika i  

 fixerum.
 Der vil efter Dansk Folkepartis mening opstå livlig handel med  

 narkotika af narkobagmænd omkring mulige fixerum.
 Dansk Folkeparti ønsker på linje med Landsforeningen af  

 Pårørende til Stofmisbrugere behandlingsgaranti, døgnbehandling og afvænning.  

 Det vil give de hårde misbrugere en chance for at komme ud et hårdt misbrug.
 Sprøjterum er ifølge FNs kontrolorgan desuden i strid med  

 internationale konventioner.
Kristeligt Folkepartis medlem af udvalget mener, at der er mange  

 gode tanker i beslutningsforslaget om omsorg for, hjælp til og behandling af  

 udsatte mennesker.
Men derudover er der også nogle store dilemmaer.
Hovedproblemet for Kristeligt Folkeparti er, at sundhedsrum på  

 trods af alle gode hensigter er og bliver fixerum, altså et sted, hvor man  

 frit  

 kan sprøjte narkotika i sig.
Hvis disse sundhedsrum var væresteder/klinikker  

 for narkomaner med al den omsorg, behandling og rådgivning, der ligger i  

 beslutningsforslaget, men uden fixerum, så havde sagen været en anden.
 Der er netop indført behandlingsgaranti for narkomaner, og  

 Kristeligt Folkeparti mener, at ressourcerne i stedet bør bruges til at  

 udnytte  

 den netop indførte behandlingsgaranti samt til at give færdigbehandlede  

 misbrugere resocialisering og efterværn, dvs. bl.a. bolig og job eller  

 uddannelse.
 Et  

  

 mindretal  

  

 i  

 udvalget (S, SF og RV) indstiller beslutningsforslaget til  

  

 vedtagelse uændret.
Mindretallet mener, at alle mennesker har krav på at få den  

 omsorg og den hjælp, som de har brug for.
Det gælder også for stofmisbrugere.  

 De lever på bunden af samfundet, og ofte står de helt uden for.
De er  

 hjemløse,  

 de er psykisk syge, de går ikke til læge, og hvis de henvender sig på  

 skadestuer eller lignende med deres skavanker, bliver de afvist, fordi de er  

 påvirkede, larmende eller truende.
Det betyder ikke, at vi ikke skal hjælpe  

 dem.
Stofmisbrugere har været en del af gadebilledet i mere end 30  

 år.
De er en meget forskelligartet gruppe, og de har mange forskellige  

 problemer ud over deres stofmisbrug.
Nogle kan komme ud af deres misbrug med  

 et  

 behandlingstilbud.
Andre har så mange psykiske skader af et liv med  

 omsorgssvigt, at det hidtil ikke har kunnet lykkes for dem at blive i en  

 behandling og f.eks. blive stoffri.
 Det er disse mennesker, mindretallet ønsker at hjælpe ved at  

 tillade forsøg med etablering af sundhedsrum i de byer og amter i Danmark,  

 der  

 måtte ønske det.
Et sundhedsrum er et fristed for stofmisbrugerne.
Det er et  

 fristed, hvor de kan tage deres stoffer i ro og under hygiejniske forhold.  

 Det  

 er et sted, hvor der er sundhedspersonale til stede, der er vant til at se de  

 skavanker, som stofmisbrugere har, ikke kun som følge af stofindtagelse under  

 uhygiejniske forhold, men også på grund af et hårdt liv på gaden.  

 Sundhedspersonerne  

 kan supervisere og overvåge indtagelsen af nye stoffer og dermed forhindre,  

 at  

 nye skader pådrages.
Sundhedsrum betyder ikke et opgør med den hidtidige politik om  

 stoffrihed.
Det er derimod en håndsrækning til de stofmisbrugere, der ikke  

 kan  

 overskue et behandlingstilbud her og nu.
Modstanderne glemmer, at  

 forudsætningen for en stoffri narkoman er en levende narkoman, og at det er  

 ulige meget nemmere for en stofmisbruger at blive resocialiseret, hvis  

 vedkommende ikke er fuldstændig ødelagt af livet som narkoman  psykisk  

 og  

 fysisk.
Mindretallet undrer sig over, at regeringen og dens støtteparti,  

 Dansk Folkeparti, ikke ønsker at støtte dette forslag.
Mindretallet mener  

 ikke,  

 at der kan være tvivl om at der er behov for et sundhedsrum som et  

 skadesreducerende  

 tiltag i narkotikapolitikken.
Mindretallets undren bliver ikke mindre af, at socialminister  

 Henriette Kjær tidligere har indrømmet, at  

 »Vi  

 bliver nødt til at turde gå nye veje.
I årevis har vi ført en fejlslagen  

 politik over for de mest udstødte og særligt dem, der både er psykisk syge og  

 misbrugere.
De er havnet i rendestenen, fordi ingen har kunnet hjælpe dem.  

 « Dette forslag er en af de nye veje, som man med stor succes har  

 gennemført i udlandet.
Mens der i Danmark dør mellem 250 og 300 mennesker af  

 stofmisbrug om året, er det mange andre steder lykkedes at nedbringe antallet  

 af stofrelaterede dødsfald markant efter indførelsen af sundhedsrum.
I  

 Frankfurt er antallet af dødsfald for eksempel faldet til en fjerdedel.
Også Rådet for Socialt Udsatte støtter ideen om et sundhedsrum.  

 I en pressemeddelelse om dette beslutningsforslag skriver de:  

 »Som vilkårene er i dag, smittes alt for  

 mange stofmisbrugere med uhelbredelige sygdomme eller dør af en overdosis.
De  

 er henvist til at indtage stofferne i det offentlige rum til fare for sig  

 selv  

 og for det omgivende samfund.
Et sundhedsrum kan derfor redde menneskeliv og  

 måske være det første skridt på vejen til stoffrihed.
Det er alt andet lige  

 lettere at forestille sig en tilværelse som stoffri, hvis man har liv og  

 lemmer  

 i behold.  

 « Mange stofmisbrugere lever uværdige liv på den åbne stofscene i  

 blandt andet København.
De er hjemløse, og de har ingen steder at indtage de  

 stoffer, som de er afhængige af.
Resultatet bliver, at de  

 »fixer  

 «  

 på gaden, på trappesten eller hvor det nu kan lade sig gøre.
Stofmisbrugeres  

 stofindtagelse i det offentlig rum er ikke kun til gene for de beboere, der  

 finder brugte kanyler i deres baggårde eller må træde over skæve  

 stofmisbrugere  

 for at komme op i deres opgang; den er også til fare for stofmisbrugerne  

 selv.
På den åbne stofscene lever stofmisbrugerne i evig frygt for  

 politiet.
De frygter at miste det stof, som de møjsommeligt og ofte med  

 ulovlige metoder har skaffet sig.
Derfor foregår indtagelsen af stofferne  

 ikke  

 med nogen særlig stor omhu og med de til rådighed stående hjælpemidler som  

 for  

 eksempel vand fra en vandpyt eller det, der er værre.
Skaderne udebliver ikke: Sår og infektioner er følgen af de  

 uhygiejniske forhold, og når stofmisbrugeren sjusker med indtagelsen af  

 stoffer, er risikoen for en overdosis også overhængende.
En overdosis, der  

 kan  

 vise sig at blive fatal, hvis stofmisbrugeren indtager stoffet alene et sted,  

 hvor der ikke er nogen til at hjælpe.
Det er flot, at regeringen har indført en garanti for behandling  

 på 14 dage, men narkotikapolitikken går kun på ét ben, hvis man ikke samtidig  

 ser på, hvordan man kan forbedre forholdene for de mennesker, det ikke er  

 lykkedes at komme ud af stofmisbrug.
Mange stofmisbrugere har været i mange  

 behandlinger uden succes og har ikke psykisk overskud til at forsøge sig en  

 gang til.
 Med oprettelsen af sundhedsrum ville det være muligt at lette  

 disse menneskers hverdag markant.
 Forslaget har af forslagsstillerne været sendt i høring hos:
Landsforeningen af Pårørende til Stofmisbrugere, Landsforeningen for Human  

 Narkobehandling, Clean House, Den Danske Dommerforening, Foreningen af Politimestre i Danmark, Advokatrådet, Den Sociale Ankestyrelse, Amtsrådsforeningen, Kommunernes Landsforening, Københavns Kommune, Frederiksberg Kommune, Den Almindelige Danske Lægeforening, Dansk Psykiatrisk Selskab, Dansk Socialrådgiverforening, Socialpædagogernes Landsforbund, Landsforeningen for Socialpædagoger, Forbundet af Offentligt Ansatte, Centerlederforeningen, Formidlingscentret for Socialt Arbejde, Sammenslutningen af boformer efter  

 servicelovens § 94, Brugerforeningen for aktive  

 stofmisbrugere, Landsforeningen af væresteder for  

 stofafhængige og tidligere stofafhængige (LVS), Dansk Psykologforening og Rådet for Socialt Udsatte.
 Enhedslisten, Tjóðveldisflokkurin, Inuit Ataqatigiit og Siumut  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)  

    

 Ester Larsen (V)  

    

 Preben Rudiengaard (V)  

    

 Jørgen Winther (V)  

  

  nfmd.  

  

    

 Birthe Skaarup (DF)  

  

  fmd.  

  

    

 Anita Knakkergaard (DF)  

    

 Else Theill Sørensen (KF)  

    

 Pia Christmas‑Møller (KF)  

    

 Tove Videbæk (KRF)  

    

 Jette Bergenholz Bautrup (S)  

    

 Lars Kramer Mikkelsen (S)  

    

 Lone Møller (S)  

    

 René Skau Björnsson (S)  

    

 Sophie Hæstorp Andersen (S)  

    

 Lene Garsdal (SF)  

    

 Kamal Qureshi (SF)  

    

 Naser Khader (RV) Enhedslisten, Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 68 Bilagsnr.
