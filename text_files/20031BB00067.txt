Fremsat den 25. november 2003 af  

 Keld Albrechtsen (EL) og Line Barfod (EL) Forslag til folketingsbeslutning om fordobling af pesticidafgiften Folketinget opfordrer regeringen til at fremsætte lovforslag  

 om en fordobling af de nuværende satser for pesticidafgift samt om anvendelse  

 af merprovenuet til at kompensere for omkostninger til forebyggelse af  

 forurening af drikkevandet og til fremme af omlægningen til økologisk  

 jordbrug.
Bemærkninger til forslaget I de første år efter, at pesticidafgiften blev forhøjet i  

 1998, blev der årligt afsat mellem 50 og 70 mio. kr. til projekter, der  

 skulle  

 fremme pesticidfri dyrkning.
Dertil kom et ubudgetteret merprovenu på omkring  

 50 mio. kr. årligt.
Disse penge blev anvendt på en lang række vigtige  

 projekter, bl.a. forsknings- og udviklingsprojekter, men også til  

 eftersporing  

 af pesticider på afveje og til tilskud til at fremme nye produktionsgrene  

 inden  

 for økologien.
 Loven om pesticidafgiften er indrettet således, at  

 provenuet først og fremmest skal kompensere landmænd for de øgede  

 ejendomsskatter, der følger med ejendomsstigningerne, og det er anledningen  

 til, at der siden 2001 kun har været få midler fra pesticidafgiftsprovenuet  

 til  

 at betale for at fremme pesticidfri dyrkning.
Med forslaget til finanslov for 2004 og forslaget til  

 ændring af bemyndigelsesloven tager man konsekvensen af, at provenuet fra  

 pesticidafgiften er blevet udhulet af refusionen til landbruget for  

 stigninger  

 i ejendomsskatten, og har fastsat, at der årligt fra provenuet fra  

 pesticidafgiften skal gå 13 mio. kr.  

    

  

 til  

 at fremme pesticidfri dyrkning.
De penge rækker ikke langt.
Formålet med pesticidafgiften burde alene være at skaffe  

 midler til at nedsætte forbruget af pesticider.
Beregninger viser, at  

 afgiften  

 ikke samlet set har fået priserne på pesticider til at stige (Tabel 2.2.  

 Udviklingen i »landmandspriser« inkl. pesticidafgift for pesticider  

 1991-2003.  

 Fødevareøkonomisk Institut.
Figur 2.2. Prisudvikling for pesticider  

 1995-2003.  

 Fødevareøkonomisk Institut.) Derfor kan pesticidafgiften heller ikke forventes at have  

 nogen adfærdsregulerende effekt.
Skal en pesticidafgift have en  

 adfærdsregulerende effekt, er det afgifter i en helt anden størrelsesorden  

 end  

 her foreslået, der skal på dagsordenen.
Det fremgår af de nævnte kilder, at priserne på grund af  

 den seneste afgiftsstigning er steget væsentligt fra 1998 til 1999. Denne  

 afgiftsstigning var på 50 pct. for insekticider og 25 pct. for herbicider og  

 fungicider.
Det fremgår imidlertid også, at priserne samlet set er faldet fra  

 indeks 110 i 1999 til indeks 100 i 2003. Det er ligeledes bemærkelsesværdigt,  

 at priserne på insekticider, der fik den største afgiftsstigning, er faldet  

 mest.
Med den nye vandforsyningslov er det nu muligt også for  

 almene vandforsyninger på baggrund af en indsatsplan at indgå en frivillig  

 aftale med den enkelte landmand om f.eks. at dyrke jorden uden brug af  

 pesticider.
Formålet er at følge nogle retningslinjer, der tager hensyn til  

 områdets sårbarhed og dannelsen af grundvand.
Det er vandforbrugerne, der  

 skal  

 betale for vandforsyningernes udgifter til frivillige dyrkningsaftaler med  

 landmænd, som skal forebygge, at pesticider finder vej til drikkevandet.  

 Disse  

 frivillige dyrkningsaftaler er kun i deres vorden, og Dansk Vand- og  

 Spildevandsforening (DANVA) forventer, at vandpriserne vil eksplodere på  

 grund  

 af disse nye udgifter til forureningsbekæmpelse.
Udgifter til vandværkernes boringskontrol for pesticider  

 dækkes også af vandforbrugerne.
Der er her entydigt tale om udgifter, som er  

 påført forbrugerne af forurenere med pesticider, og derfor bør udgifterne  

 dækkes af forbrugere af pesticider.
 Så også af hensyn til at få forureneren til at betale  

 forebyggelse af forurening må pesticidafgiften hæves.
