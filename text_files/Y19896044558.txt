En kommune søger om optagelse på matrikelkortet af et offentligt  

 vejareal.
Vejarealet kan ikke udskilles, da det ligger i en arkade i en  

 bygning.
Styrelsen resolverer, at vejen ikke kan optages på matrikelkortet,  

 idet registreringssystemet ikke er egnet hertil.
 Kommunen kan i stedet sikre sine rettigheder over arealet ved  

 tinglysning af deklaration.
 De har søgt om optagelse af offentlig vej over matr.nr. 4k Randers  

 Bygrunde.
 De oplyser, at det pågældende areal er beliggende i en arkade under  

 nyopført bebyggelse.
 I henhold til § 88 i lov om offentlige veje skal vejmyndighedens  

 ejendomsret til nyerhvervede vejarealer sikres ved arealernes udskillelse i  

 matriklen.
 I denne sag kan vejarealet, der ønskes registreret i matriklen, imidlertid  

 ikke udskilles, fordi ejendomsretten ikke kan overgå til vejbestyrelsen.
 Det vil være i strid med de gældende principper for matrikelregisterets og  

 matrikelkortets indhold at optage vejarealet i matriklen som ansøgt (det vil  

 sige på samme måde som private fællesveje registreres i matriklen).
 Kort- og Matrikelstyrelsen skal derfor meddele, at man ikke kan imødekomme  

 Deres ansøgning.
 Det tilføjes, at vejbestyrelsen i stedet vil kunne sikre sine rettigheder  

 over arealet ved tinglysning af deklaration.
