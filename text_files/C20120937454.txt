Skrivelse med orientering om ny bekendtgørelse om retssikkerhed og administration på det sociale område Til samtlige kommuner m.fl.
 Social- og integrationsministeren har underskrevet vedlagte bekendtgørelse om retssikkerhed og administration på det sociale område.
 Bekendtgørelsen indeholder i forhold til den gældende bekendtgørelse regler om en vejledende sagsbehandlingsfrist på 8 uger for de sociale nævns og Ankestyrelsens behandling af børnesager med opsættende virkning, jf. bekendtgørelsens §§ 31 og 39. Ændringen er en udmøntning af kommuneøkonomiaftalen for 2012.
 Herudover er i § 1 og § 22 indarbejdet ændringsbekendtgørelse nr. 753 af 29. juni 2012 vedrørende en 2-årig forsøgsordning om jobræmie til kontanthjælpsmodtagere med langvarig ledighed m.v.
 Endelig er foretaget enkelte konsekvensændringer af indsættelsen af § 11 a, stk. 4 (om indhentelse af oplysninger fra Feriekonto) i lov om retssikkerhed og administration på det sociale område, jf. lov nr. 320 af 15. april 2011, samt foretaget mindre redaktionelle ændringer primært som følge af ressortomlægningerne pr. 3. oktober 2011.
 Bekendtgørelsen træder i kraft den 1. august 2012.
