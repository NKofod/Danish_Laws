Skriftlig fremsættelse (29. marts 2006) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af lov om friskoler og private grundskoler m.v. og andre love på  

 Undervisningsministeriets  

 område (Afgangsprøver i frie grundskoler, frie kostskoler og ungdomsskoler og  

 optagelsesprøver til de gymnasiale uddannelser m.v.) (Lovforslag nr.
L 185).
 Lovforslaget er en opfølgning af L 101, forslag til lov om  

 ændring af lov om folkeskolen (Styrket evaluering og anvendelse af nationale  

 test som pædagogisk redskab samt obligatoriske prøver m.v.), som blev fremsat  

 i  

 Folketinget den 7. december 2005.
 Efter lovforslaget skal elever på frie grundskoler,  

 efterskoler, husholdningsskoler og håndarbejdsskoler (frie skoler), der giver  

 undervisning på 9. klassetrin, aflægge folkeskolens afgangsprøver, medmindre  

 skolerne har meddelt Undervisningsministeriet, at de ikke afholder  

 afgangsprøverne.
Afgangsprøverne skal afholdes efter de regler, der gælder for  

 folkeskolen og dens elever.
Dog foreslås der mulighed for specielle  

 prøveregler  

 i faget historie for elever i de frie skoler.
 Efter lovforslaget fører Undervisningsministeriet særskilt  

 tilsyn med de frie skoler, der giver undervisning på 9. klassetrin, og som  

 ikke  

 afholder folkeskolens afgangsprøver.
 Efter lovforslaget kan undervisningsministeren fratage en fri  

 skole adgangen til at afholde folkeskolens afgangsprøver, hvis skolen ikke  

 overholder bestemmelserne derom.
 For elever i ungdomsskolens heltidsundervisning foreslås  

 tilsvarende regler om folkeskolens afgangsprøver som for elever i de frie  

 skoler.
 Efter lovforslaget indføres nye krav til efterskoler, husholdningsskoler  

 og håndarbejdsskoler om fastlæggelse af slutmål og delmål, om evaluering af  

 elevernes udbytte af undervisningen og af skolens samlede undervisning, om  

 opfølgningsplaner om offentliggørelse af indholdsplaner og resultat af  

 evaluering på skolens hjemmeside på internettet og om orientering af  

 forældrene  

 til undervisningspligtige elever om skolens værdigrundlag ved tilmeldingen.
Efter lovforslaget er der krav om obligatorisk aflæggelse af  

 optagelsesprøve til de treårige gymnasiale uddannelser (stx, hhx og htx) for  

 ansøgere, der ikke har aflagt folkeskolens afgangsprøver.
Til det toårige hf  

 foreslås krav om obligatorisk optagelsesprøve for ansøgere, der ikke har  

 aflagt  

 10. klasse-prøver i dansk, matematik og engelsk samt prøve i fysik/kemi og 2.  

 fremmedsprog enten som folkeskolens afgangsprøve eller som 10. klasse-prøve.
 Idet jeg henviser til lovforslaget med bemærkninger, tillader  

 jeg mig at anbefale lovforslaget til hurtig og velvillig behandling i det  

 høje  

 Ting.
