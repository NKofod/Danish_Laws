 I medfør af lov nr. 156 af 14. april 1920 om smitsomme sygdomme hos  

 husdyrene og lov nr. 188 af 1. maj 1923 om tillæg til nævnte lov fastsættes:
 § 1.  Parafilaria bovicola infektion hos kvæg skal  

 anses for en mildere smitsom sygdom.
 § 2.  Ejeren eller den, som på hans vegne fører tilsyn  

 med dyrene skal ved mistanke eller viden om sygdommens tilstedeværelse  

 foretage anmeldelse til en dyrlæge.
 Stk. 2.  Såfremt der ved kontrol af slagtedyr opstår  

 mistanke om, at det er angrebet af Parafilaria bovicola indsender den  

 kontrollerende dyrlæge materiale til undersøgelse på Statens veterinære  

 Serumlaboratorium.
§ 3.  Når en dyrlæge modtager anmeldelse eller får  

 mistanke om sygdommen, skal dyrlægen snarest foretage en undersøgelse af  

 dyrene.
Såfremt mistanken ikke kan afvises, indsendes materiale til  

 undersøgelse på Statens veterinære Serumlaboratorium, og ejeren tager i  

 samråd med dyrlægen fornødne forholdsregler til sygdommens bekæmpelse.
 § 4.  Konstateres sygdommen, skal ejeren eller den,  

 som fører tilsyn med dyrene, straks meddele dette til andre  

 ejere/tilsynsførende, som har dyr, der kan være blevet udsat for smitte eller  

 kan have givet anledning til smitte.
 Stk. 2.  Meddelelser i henhold til stk. 1, herunder  

 oplysning om adressaten for meddelelsen, skal endvidere sendes til  

 veterinærdirektoratet.
 § 5.  Udgifter i forbindelse med opfyldelse af denne  

 bekendtgørelses bestemmelser er det offentlige uvedkommende.
 § 6.  Undladelse af at efterkomme de i §§ 2-4 nævnte  

 påbud straffes med bøde.
