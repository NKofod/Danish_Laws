 I medfør af § 32, § 75, stk. 2, § 78, og § 82 i lov om luftfart, jf.  

 lovbekendtgørelse nr. 162 af 7. marts 1994, fastsætter Statens Luftfartsvæsen  

 herved efter bemyndigelse fra Trafikministeriet, jf. bekendtgørelse nr. 138  

 af 17. februar 1997 om delegation af beføjelser til Statens Luftfartsvæsen og  

 om kundgørelse af de af luftfartsvæsenet udfærdigede forskrifter, følgende:
1. Referencedokumenter 1.1 BL 1-12, Bestemmelser om luftdygtighedsbevis og flyvetilladelse samt  

 luftdygtighedskrav, generelt, seneste udgave.
 1.2 BL 6-46, Landbrugsflyvningsbevis, seneste udgave.
 1.3 BL 7-1, Bestemmelser om lufttrafikregler, seneste udgave.
2. Definition Landbrugsflyvning (Agricultural aviation):
 Sprøjtning, pudring, tilsåning eller gødskning af skov- og  

 landbrugsarealer fra luftfartøj.
3. Anvendelsesområde 3.1 Denne BL fastsætter bestemmelser for landbrugsflyvning med dansk  

 registrerede luftfartøjer.
 3.2 Denne BL fastsætter endvidere bestemmelser for landbrugsflyvning med  

 udenlandsk registrerede luftfartøjer, der opereres i henhold til en dansk  

 driftstilladelse, jf. luftfartslovens § 4, stk. 2.
 3.3 Bestemmelserne i afsnit 11 gælder kun for flyvning inden for dansk  

 område.
4. Ansvar 4.1 Luftfartsforetagendet skal sikre, a. at der foreligger tilladelse fra Statens Luftfartsvæsen, jf. afsnit 5,  

 samt b. at vilkårene i pkt. 5.3 overholdes.
4.2 Flyvechefen skal sikre, a. at operationshåndbogen, når det er nødvendigt, revideres for at sikre,  

 at alle oplysninger er ført ajour.
Revisionerne skal tilgå det berørte  

 personel samt fremsendes til Statens Luftfartsvæsen, b. at bestemmelserne i afsnit 6 overholdes, c. at landbrugsflyvning kun udføres fra pladser af den art, som er nævnt i  

 pkt. 7.1, d. at der under landbrugsflyvning er truffet de foranstaltninger, der er  

 nævnt i pkt. 7.1.1, e. at bestemmelserne i pkt. 10.1 overholdes, samt f. at landbrugsflyvningen i øvrigt udføres sikkerhedsmæssigt forsvarligt  

 og i overensstemmelse med de gældende regler, herunder indholdet af  

 operationshåndbogen.
4.3 Luftfartøjschefen er ansvarlig for a. at bestemmelserne i pkt. 7.1.1, 10.2, 10.3 og afsnit 11 overholdes,  

 samt b. at de krav til start og landing, der er opgivet i luftfartøjets  

 flyvehåndbog, kan overholdes.
5. Tilladelse 5.1 Landbrugsflyvning må kun udføres efter tilladelse fra Statens  

 Luftfartsvæsen.
5.2 Tilladelsen er betinget af, a. at ansøgeren opfylder de gældende vilkår i luftfartslovens § 7, stk. 1,  

 for at kunne få registreret et luftfartøj her i landet, b. at ansøgerens hovedkontor/hjemsted i retlig henseende er beliggende i  

 Danmark, c. at ansøgeren enten er registreret eneejer af eller i henhold til  

 lejeaftale, der skal godkendes af Statens Luftfartsvæsen, har eneret (fuld  

 dispositionsret) over mindst et luftfartøj, der er egnet til og i praksis  

 anvendes til den pågældende form for flyvning, (det bærende luftfartøj), d. at det må antages, at ansøgeren er i stand til behørigt at drive  

 virksomheden, e. at ansøgeren ikke har betydelig forfalden gæld til det offentlige,  

 hvorved forstås beløb i størrelsesordenen 50.000 kr. og derover, jf.  

 luftfartslovens § 146 a., stk. 1, f. at ansøgeren har ansat en flyvechef, jf. pkt. 9.1, og g. at ansøgeren indsender en operationshåndbog, jf. pkt. 8.1.
 5.2.1 Den lejeaftale, der er nævnt i pkt. 5.1 c., skal opfylde følgende  

 vilkår:
a.
Lejeren skal have eneret til at bruge luftfartøjet i sin virksomhed  

 (fuld dispositionsret).
b.
Lejeperioden skal være på mindst 2 år, og et eventuelt opsigelsesvarsel  

 på mindst 6 måneder.
c.
Lejeren skal have det fulde økonomiske ansvar for luftfartøjets  

 operation og vedligeholdelse.
d.
Lejeafgiften skal udgøre et fast beløb, der er uafhængigt af det antal  

 timer, som lejeren opererer luftfartøjer.
 Anm.: Ud over en fast lejeafgift kan der aftales et mindre  

 timetillæg.
 5.3 For tilladelsen gælder følgende vilkår:
a.
Virksomheden skal drives i overensstemmelse med de til enhver tid  

 gældende EF-forordninger samt danske love og bestemmelser.
b.
I virksomheden må der kun benyttes dansk registrerede luftfartøjer,  

 medmindre Statens Luftfartsvæsen undtagelsesvis tillader andet.
For hvert af  

 de anvendte luftfartøjer skal der være tegnet forsikring til dækning af  

 ansvaret for erstatning for skade på person eller ting uden for luftfartøjet,  

 jf. luftfartslovens § 130.
c.
Virksomheden er undergivet Statens Luftfartsvæsens tilsyn.
Indehaveren  

 skal efterkomme påbud fra Statens Luftfartsvæsen og meddele Statens  

 Luftfartsvæsen enhver oplysning, der er relevant for udøvelsen af tilsynet.  

 Statens Luftfartsvæsens tilsynsførende personale skal have uhindret adgang  

 til indehaverens lokaliteter, luftfartøjer, dokumenter m.v. i den  

 udstrækning, dette er nødvendigt for udøvelsen af tilsynet.
Statens  

 Luftfartsvæsens personale skal i forbindelse med udøvelsen af tilsynet have  

 fri befordring med virksomhedens luftfartøjer under deres benyttelse.
d.
Med henblik på bedømmelse af luftfartsforetagendets økonomi kan Statens  

 Luftfartsvæsen kræve foretagendets regnskaber indsendt til gennemsyn.
e.
Etablering af fælles drift med andre luftfartsforetagender må ikke ske  

 uden Statens Luftfartsvæsens tilladelse.
f.
Hvis et af de bærende luftfartøjer, jf. pkt. 5.2 c., ikke er  

 luftdygtigt for en periode af mere end en måned, skal Statens Luftfartsvæsen  

 underrettes herom.
g.
Statens Luftfartsvæsen skal på forhånd underrettes om ændringer i  

 foretagendets juridiske status, herunder ejerforhold.
5.4 Tilladelsen meddeles på bestemt tid, normalt for 5 år, og kan gøres  

 afhængig af yderligere vilkår, hvis dette skønnes påkrævet.
Statens  

 Luftfartsvæsen kan endvidere i tilladelsens løbetid foretage sådanne  

 ændringer i de gældende vilkår og bestemmelser, herunder fastsætte yderligere  

 vilkår og bestemmelser, som anses for nødvendige for at sikre, at  

 virksomheden drives på en for almenheden hensigtsmæssig og betryggende måde.
5.5 Tilladelsen vil blive tilbagekaldt, hvis a. indehaveren anmoder derom, b. indehaveren ikke længere opfylder betingelserne for opnåelse af  

 tilladelse, og forholdet ikke bliver rettet inden for en frist, der  

 fastsættes af Statens Luftfartsvæsen, c. der under udøvelsen af virksomheden finder væsentlig tilsidesættelse  

 sted af bestemmelserne i denne BL eller af gældende love og bestemmelser for  

 virksomheden, d. det må antages, at indehaveren ikke er i stand til behørigt at  

 opretholde den tilladte virksomhed, eller e. foretagendet har indstillet driften i 12 måneder eller ikke har  

 påbegyndt driften 12 måneder, efter tilladelsen er udstedt, f. hvis indehaveren træder i likvidation, undergives konkursbehandling  

 eller standser sine betalinger.
Boet eller, i tilfælde af anmeldt  

 betalingsstandsning, Botilsynet, kan dog efter tilladelse fra Statens  

 Luftfartsvæsen midlertidigt fortsætte virksomheden med henblik på afvikling,  

 afhændelse eller finansiel rekonstruktion af virksomheden, g. hvis der sker væsentlige ændringer i foretagendets ejerforhold,  

 herunder ændringer i bestyrelse og direktion, som medfører, at foretagendet  

 ikke længere opfylder de gældende vilkår i luftfartslovens § 7, stk. 1, for  

 at kunne registrere et luftfartøj her i landet, h. hvis virksomhedens hovedaktionær, hovedanpartshaver eller  

 administrerende direktør bliver straffet for overtrædelse af straffeloven  

 eller luftfartsloven, og overtrædelsen skønnes at udgøre en fare for misbrug  

 af virksomhedens adgang til at drive luftfartsvirksomhed, eller i. indehaveren har betydelig forfalden gæld til det offentlige, hvorved  

 forstås beløb i størrelsesordenen 100.000 kr. og derover, jf. luftfartslovens  

 § 146 a., stk. 2.
6. Materiel Luftfartøjerne skal opfylde de luftdygtig-hedskrav, der er indeholdt i BL  

 1-12, afsnit 7.
7. Flyvepladser 7.1 Landbrugsflyvning kan udføres fra følgende flyvepladser:
a.
Offentlige, godkendte flyvepladser.
b.
Andre pladser under forudsætning af, at ejerens tilladelse til  

 benyttelse af vedkommende areal til dette formål er indhentet.
7.1.1 Ved anvendelse af de pladser, der er nævnt under b., skal start,  

 landing og manøvrering i forbindelse hermed udføres på en sådan måde, at der  

 ikke opstår risiko for tredjemand eller tredjemands ejendom.
Der skal  

 herunder træffes sådanne foranstaltninger, at uvedkommende færdsel i  

 landingsområdet forhindres.
8. Operationshåndbog 8.1 Der skal udarbejdes og vedligeholdes en operationshåndbog, som skal  

 indeholde sådanne informationer og instruktioner, som er nødvendige, for at  

 det beskæftigede personel kan løse de pålagte opgaver sikkerhedsmæssigt  

 forsvarligt.
Operationshåndbogen skal som minimum indeholde følgende afsnit:
a.
Retningslinier for udvælgelse og etablering af landingspladser.
b.
Bestemmelser for underflyvning af elledninger.
c.
Flyve- og tjenestetidsbestemmelser.
d.
Sikkerhedsbestemmelser for omgang med kemikalier og brændstof.
e.
Forholdsordre vedrørende flyvehavari, flyvehændelse, utilsigtet  

 sprøjtning samt uheld ved omgang med kemikalier, herunder detaljeret instruks  

 for melding og rapportering.
f.
Kopi af relevante myndighedsbestemmelser.
 8.1.1 Operationshåndbogen skal være umiddelbart tilgængelig for alt  

 involveret personel samt være affattet på et sprog, som kan forstås af alle  

 ansatte.
 8.1.2 Operationshåndbogen samt alle rettelser hertil er gyldige ved  

 flyvechefens godkendelse heraf.
 8.1.2.1 Statens Luftfartsvæsen kan kræve ændringer og tilføjelser i  

 håndbogen af betydning for sikkerheden.
9. Personel 9.1 Luftfartsforetagendet skal udpege en flyvechef som daglig leder af  

 landbrugsflyvevirksomheden.
Flyvechefen skal godkendes af Statens  

 Luftfartsvæsen.
 9.1.1 For at opnå godkendelse som flyvechef skal ansøgeren opfylde  

 følgende betingelser:
a.
Den pågældende skal have eller have haft landbrugsflyvebevis samt have  

 en sådan erfaring inden for landbrugsflyvning, at vedkommende har et  

 gennemgribende kendskab til alle spørgsmål af sikkerhedsmæssig betydning i  

 forbindelse med udøvelse af landbrugsflyvevirksomhed.
b.
Den pågældende skal af Statens Luftfartsvæsen skønnes egnet til at  

 varetage hvervet i luftfartsforetagendet.
9.1.2 Godkendelsen vil blive tilbagekaldt, a. når luftfartsforetagendet eller flyvechefen selv anmoder derom, b. hvis flyvechefen groft eller gentagne gange tilsidesætter sine pligter  

 efter denne BL, eller c. hvis retten til at virke som flyvechef frakendes den pågældende i  

 medfør af straffelovens § 79.
 9.1.3 Godkendelsen bortfalder, hvis luftfartsforetagendets tilladelse til  

 landbrugsflyvning tilbagekaldes.
9.2 Føreren af et luftfartøj, der anvendes til landbrugsflyvning, skal  

 være i besiddelse af gyldigt landbrugsflyvningsbevis, jf.
BL 6-46.
10. Planlægning 10.1 Forinden en landbrugsflyvning påbegyndes, skal luftfartøjschefen  

 forsynes med kortmateriale i passende målestoksforhold, hvorpå det eller de  

 områder, der skal behandles, start- og landingsplads samt eventuelle  

 luftledninger og andre hindringer, er angivet.
 10.2 Luftfartøjschefen skal, forinden en landbrugsflyvning påbegyndes,  

 inspicere såvel de områder, der skal behandles, som den påtænkte start- og  

 landingsplads.
10.3 Under hensyntagen til vind- og vejrforhold m.m. skal  

 luftfartøjschefen sikre sig, at flyvningen tilrettelægges på en  

 sikkerhedsmæssig forsvarlig måde.
Der skal herunder træffes sådanne  

 forholdsregler, at omliggende arealer, bebyggelse, personer, dyr og køretøjer  

 i videst muligt omfang sikres mod utilsigtet sprøjtning m.v.
11. Operationelle bestemmelser Ved udførelse af landbrugsflyvning uden for tæt bebyggede områder,  

 herunder sommerhusområder, beboede campingpladser samt områder, hvor et  

 større antal mennesker er samlet i fri luft, må minimumsflyvehøjden, jf.
BL  

 7-1, pkt. 5.4 b., underskrides, når det er nødvendigt for at udføre opgaven,  

 med følgende begrænsninger:
a.
Landbrugsflyvning skal udføres således, at der ikke på noget tidspunkt  

 opstår unødig risiko for personer eller ejendom på jorden eller vandet.
b.
Landbrugsflyvning skal udføres, så omgivelserne forstyrres mindst  

 muligt.
Hvis det konstateres, at flyvningen er til gene, skal der straks  

 træffes sådanne rimelige forholdsregler, som kan begrænse generne.
c.
Landbrugsflyvning skal udføres således, at utilsigtet sprøjtning m.v.  

 af omliggende arealer, bebyggelse, personer, dyr og køretøjer i videst muligt  

 omfang undgås.
d.
Hvis det konstateres, at utilsigtet sprøjtning m.v. har fundet sted,  

 skal sprøjtningen straks afbrydes og må først genoptages, når der er  

 sikkerhed for, at gentagelse kan undgås.
e.
Overflyvning af offentlig vej og jernbane må ikke finde sted i lavere  

 højde end 15 meter.
f.
Luftledninger kan underflyves, når luftfartøjschefen på forhånd fra  

 jorden har konstateret eller på baggrund af andre oplysninger har vished for,  

 at dette kan ske uden risiko for kollision.
g.
Under udførelse af landbrugsflyvning og enhver manøvre i forbindelse  

 hermed, herunder start og landing, må luftfartøjet på intet tidspunkt komme  

 mennesker, græssende husdyr, bygninger eller køretøjer nærmere end 25 meter.  

 Dette gælder dog ikke, hvis de pågældende personers samtykke foreligger,  

 eller ejeren af dyr, bygninger eller køretøjer har givet tilladelse hertil.
h.
Under landbrugsflyvning skal enhver ombordværende bære egnet  

 beskyttelseshjelm og være fastspændt med skulder- og lændesele.
i.
Under landbrugsflyvning må der ikke medføres passagerer.
Dette gælder  

 dog ikke personel under uddannelse til landbrugsflyvning, personel, der har  

 til opgave at afprøve eller kontrollere luftfartøjschefen, eller Statens  

 Luftfartsvæsens inspektører.
12. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
13. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
14. Straf 14.1 Udførelse af landbrugsflyvning uden tilladelse straffes i medfør af  

 luftfartslovens § 149, stk. 4, med bøde eller hæfte.
 14.2 Overtrædelse af vilkårene i pkt. 5.3 samt vilkår fastsat i henhold  

 til pkt. 5.4 straffes i medfør af luftfartslovens § 149, stk. 13, med bøde  

 eller hæfte.
 14.3 Overtrædelse af de øvrige bestemmelser i denne BL straffes i medfør  

 af luftfartslovens § 149, stk. 8, med bøde, hæfte eller fængsel i indtil 2  

 år.
 14.4 For overtrædelser begået af selskaber m.v. (juridiske personer) kan  

 der pålægges strafansvar efter reglerne i straffelovens 5. kapitel, jf.  

 luftfartslovens § 149, stk. 14.
15. Ikrafttræden 15.1 Denne BL træder i kraft den 1. august 1997.
 15.2 Samtidig ophæves BL 5-2, 4. udgave af 1. oktober 1981.
