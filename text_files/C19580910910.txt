(Til samtlige  

 civilforsvarskommissioner) Som et led i udbygningen af civilforsvarsområdernes brandberedskab er der  

 fra Civilforsvarsstyrelsen leveret områderne et antal branddelinger, ligesom  

 der til reservevandforsyningstjenesten og til andre formål er udsendt bl.a.  

 slange- og pumpemateriel.
 Det fra Civilforsvarsstyrelsen leverede materiel tilhører staten, men  

 opbevares og vedligeholdes af kommunerne, der er ansvarlige for materiellet,  

 herunder for skade og tab.
 For at tilsikre den mest hensigtsmæssige pasning og de bedste  

 opbevaringsforhold for materiellet har Civilforsvarsstyrelsen pålagt  

 CF-korpsets ingeniører een gang hvert år at besøge de civilforsvarsområder,  

 hvortil der er leveret sådant materiel for at foretage eftersyn af  

 meteriellet og for iøvrigt at bistå kommunerne med råd og vejledning med  

 hensyn til materiellets benyttelse, opbevaring og vedligeholdelse.
 De nævnte besøg vil tillige blive udstrakt til de civilforsvarsområder,  

 som ikke har fået leveret statsmateriel, idet der i sådanne områder ofte vil  

 være behov for orientering med hensyn til indkøb og brug af materiel, og  

 ingeniørernes opgaver vil i så henseende være at virke som konsulenter for  

 kommissionerne.
 Ingeniørerne vil herfra blive nærmere instrueret om deres opgaver i  

 forbindelse med foranstående, og det er pålagt dem at underrette vedkommende  

 civilforsvarskommission om resultatet af besøgene.
 Civilforsvarsområderne vil om ønsket kunne kontakte ingeniørerne, idet der  

 henvises til vedlagte liste.
 P.D.V.
 SCHULTZ.
/V.
Sørensen.
