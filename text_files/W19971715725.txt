Erstatning for omvej År 1997 den 22. maj afsagde Vejtaksationskommissionen for Århus  

 Amtsrådskreds I (nord) i Taks. 2/97:
Århus Amt, Lyseng Alle 1, 8270 Højbjerg, mod Villy Aksel Hougaard, Vilstrupvej 24, 8900 Randers, sålydende Den 29. august 1996 traf Århus Amt i medfør af § 49 i lov om offentlige  

 veje beslutning om ekspropriation til ombygning af hovedlandevej 415, Randers  

 - Grenå, km 4,0 - 5,5, adgangssanering ved Romalt.
 Dette vejombygningsprojekt indebærer bl.a., at kommunevejene Vilstrupvej  

 og Mariesmindevej lukkes ved hovedlandevejen.
I den anledning har ejeren af landbrugsejendommen matr. nr. 1e Vilstrup  

 Gårde, Kristrup, m.fl., Villy Aksel Hougaard, rejst krav om erstatning for  

 forlænget vejadgang til en af ejendommens jordlodder.
Da enighed om dette  

 krav ikke har kunnet opnås, har Århus Amt ved skrivelse af 13. marts 1997  

 indbragt erstatningsspørgsmålet for taksationskommissionen.
 Ejendommen matr. nr. 1e Vilstrup Gårde, Kristrup, m.fl., der er beliggende  

 i landzone, har et samlet areal af 36.3241 (m2).
 Der eksproprieres ikke areal fra ejendommen.
 Pr. 1. januar 1996 er ejendommen vurderet til offentlig ejendomsværdi  

 2.000.000 kr., heraf grundværdi 493.000 kr.
Ejendommen består af ialt 6 særskilt beliggende jordlodder, herunder  

 jordlodden matr.nr. 1 e Vilstrup Gårde med ejendommens beboelses- og  

 driftsbygninger beliggende Vilstrupvej 24, Vilstrup, og en 2.6252 (m2) stor  

 englod, matr. nr. 12g Romalt by, Kristrup, beliggende nord for  

 hovedlandevejen og Romalt by ved Randers fjord.
Denne englod er af ejeren  

 erhvervet og tillagt ejendommen i årene 1986 og 1988.
Lukningen af Vilstrupvej ved hovedlandevejen medfører, at vejafstanden fra  

 ejendommens driftsbygninger til den nævnte englod forøges fra 3,2 km til 5,4  

 km. svarende til 2,2 km., idet ejeren efter lukningen af Vilstrupvej ved  

 hovedlandevejen er henvist til at køre ad bl.a.
Klosterhøjvej og  

 hovedlandevejen.
Det er oplyst, at ejendommen har et produktionsanlæg til ca. 75 malkekøer.  

 Ejendommen drives dog for tiden kun med ca. 18 ammekøer.
Englodden matr. nr.  

 12g Romalt anvendes til korndyrkning.
 Ejeren har nedlagt påstand om en erstatning for ulempe ved forøget  

 vejafstand på 22.880 kr. og har opgjort dette beløb som svarende til 2.200 (m  

 forøget vejafstand) x 2,6(ha) x 4 kr.
 Århus Amt har nedlagt påstand om, at der ikke tilkendes ejeren erstatning.
Til støtte for sin påstand har ejeren anført, at den ved hovedlandevejen  

 lukkede Vilstrupvej hidtil har tjent som intern driftsvej for ejendommen, der  

 derfor har erhvervet ret til at benytte denne som sådan.
I betragtning af, at  

 vejafstanden til englodden forøges med 2,2 km, herunder med kørsel ad  

 hovedlandevejen, påføres ejendommens drift en væsentlig ulempe, der begrunder  

 ret til en erstatning, der bør fastsættes efter en takst på 4 kr. x meter x  

 ha.
Århus Amt har til støtte for sin påstand anført, at der ikke er grundlag  

 for at tilkende ejeren en erstatning - i hvert fald ikke i et tilfælde som  

 det foreliggende, hvor der ikke er sket noget indgreb i ejendommens  

 adgangsforhold til offentlig vej.
Lukningen af Vilstrupvej ved  

 hovedlandevejen er en erstatningsfri regulering af det offentlige vejnet, som  

 enhver trafikant, herunder ejere af landbrugsejendomme, må tåle.
Det gøres  

 endvidere gældende, at ejeren, der ved at erhverve den fjerntliggende englod  

 til sin ejendom, der i forvejen består af en række spredte jordlodder, har  

 accepteret en drift med kørsel over store vejafstande, og på denne baggrund  

 kan driftsulemperne ved den forlængede vejafstand til englodden, som kun kan  

 antages at være af begrænset omfang, ikke anses af en sådan betydning, at  

 ejeren har erhvervet ret til en erstatning.
 Efter det foreliggende har Vilstrupvej siden 1986 vel været benyttet som  

 intern driftsvej for ejendommen mellem dens bygninger og den da tillagte  

 engparcel.
 Når imidlertid henses til, at ejendommen, der har et samlet aral af godt  

 36 ha, består af 6 spredt beliggende jordlodder, således at dens drift i  

 forvejen er baseret på driftskørsler til og fra bygningerne af betydeligt  

 omfang, og når yderligere henses til, at den kørsel, der er forbundet med  

 driften af den ca. 2,6 ha store englod matr.nr. 12 g, må antages at være af  

 ret begrænset omfang, skønnes forøgelsen af vejafstanden dertil fra 3,2 km  

 til 5,4 km, der må anses uden betydning for ejendommens handelsværdi, efter  

 det foreliggende ikke at indebære en sådan væsentlig merulempe, at ejeren kan  

 tilkomme en erstatning.
 Ejeren, Villy Aksel Hougaard, tillægges ikke en erstatning.
 Århus Amt godtgør ejeren udgift til konsulentbistand ved sagens behandling  

 for kommissionen med 4.000 kr.
 Sagens omkostninger udredes af Århus Amt efter opgørelse fra kommissionens  

 formand.
