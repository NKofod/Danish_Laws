 I medfør af §§ 6, 13, stk. 2, 24, sidste stk., og 25, sidste stk., i lov  

 nr. 117 af 28. marts 1951 om tilsyn med skibe med senere ændringer fastsætter  

 handelsministeriet herved efter samråd med ministeriet for offentlige  

 arbejder følgende:
 § 1.  I denne bekendtgørelse skal efternævnte udtryk,  

 for så vidt ikke andet følger af sammenhængen, forstås som nedenfor angivet:
 »Direktoratet«: - Direktoratet for statens skibstilsyn.
 »Eksisterende anlæg«: - Et anlæg, som i sin helhed er  

 installeret om bord den 26. maj 1965, eller et anlæg, som delvis er  

 installeret om bord i et skib før nævnte dato, og hvoraf resten består af  

 dele, der er installeret i stedet for identiske dele, eller dele som opfylder  

 forskrifterne i nærværende bekendtgørelse.
 »Eksisterende skib«: - Et skib, der ikke er et nyt skib.
 »Godkendt«: - Godkendt af direktoratet for statens skibstilsyn.
 »Indenrigs fart«: - Al fart, der ikke er internatinal fart.
»International fart«: - Fart mellem dansk og udenlandsk havn  

 eller mellem to udenlandske havne.
Fart til og fra Grønland og til og fra  

 Færøerne ligestilles med international fart.
 »Konventionen«: - Den i London den 17. juni 1960 afsluttede  

 konvention om sikkerhed for menneskeliv på søen.
 »Kort international rejse«: - En international rejse, der ikke  

 fjerner skibet mere end 200 sømil fra en havn eller et sted, hvor passagerer  

 og besætning kan bringes i sikkerhed, og hvis længde, regnet fra den sidste  

 anløbshavn i det land, hvor rejsen påbegyndes, til den endelige  

 bestemmelseshavn, ikke overstiger 600 sømil.
 »Lastskib«: - ethvert skib, der ikke er et passagerskib,  

 herunder ethvert fiskefartøj.
 »Nyt anlæg«: - Et anlæg, som ikke er et eksisterende anlæg.
 »Nyt skib«:
a.
For passagerskibe: Et skib, hvis køl er lagt på eller efter 26. maj  

 1965, eller som efter dette tidspunkt godkendes til passagerskib eller ændrer  

 fartsområdet fra indenrigs fart til internatinal fart.
b.
For lastskibe: Et skib, hvis køl er lagt på eller efter 26. maj 1965.
c.
Skibe, der indkøbes fra udlandet.
 »Passagerskib«: - Et skib, som er indrettet til at befordre  

 eller befordrer flere end 12 passagerer.
 »Radioofficer«: - En person, der er i besiddelse af mindst et 1.  

 eller 2. klasses radiotelegrafist-certifikat udstedt i henhold til  

 radioreglementet.
 »Radioreglementet«: - Det radioreglement, som hører til eller  

 anses som hørende til den seneste internationale  

 telekommunikationskonvention, som til enhver tid måtte være i kraft.
 »Radiotelefonist«: - en person, der er i besiddelse af et  

 behørigt certifikat for betjening af radiotelefonstationer udstedt i henhold  

 til radioreglementet.
 »Skibsdagbog«: - Hvor det i nærværende bekendtgørelse er  

 foreskrevet, at bemærkning vedrørende radioanlægget skal tilføres  

 skibsdagbøogen, skal i sådanne skibe, i hvilke der ikke føres skibsdagbog,  

 skibets tilsynsbog træde i stedet for dagbogen.
 »Tons«: - Registertons brutto.
I.
Radiostationer og deres indretning.
 § 2.  Følgende skibe skal være udrustet med  

 RADIOTELEGRAFSTATION:
 1. Passagerskibe i international fart.
 2. Passagerskibe i indenrigs fart, for hvilke det  

 størst tilladte passagerantal er fastsat til 500 eller derover.
 3. Lastskibe på 1600 tons og derover i international  

 fart.
 § 3.  Følgende skibe skal være udrustet med  

 RADIOTELEFONSTATION:
 1. Passagerskibe i indenrigs fart, for hvilke det  

 størst tilladte passagerantal er fastsat til 50 eller derover, men under 500.
 2. Lastskibe på 300 tons og derover, men under 1600  

 tons i international fart.
 Stk. 2.  For så vidt angår passagerskibe i indenrigs  

 fart, for hvilke passagerantallet er fastsat til mindre end 200, vil kravet  

 om radiotelefonstation kunne frafaldes, såfremt direktoratet skønner, at  

 kravets opretholdelse i det pågældende tilfælde vil være urimeligt, eller at  

 sikkerhedstjenesten er tilgodeset på anden tilfredsstillende måde.
 Stk. 3.  For passagerskibe, hvis største passagerantal  

 er fastsat til under 50, i fart uden for havneområder og andre stærkt  

 begrænsede farvande kan direktoratet bestemme,at skibet skal være forsynet  

 med radiotelefonstation.
 Stk. 4.  Kravet om radiotelefonstation bortfalder i  

 tilfælde af, at skibet er udrustet med forskriftsmæssig radiotelegrafstation.
 § 4.  For REDNINGSBÅDES OG -FLÅDERS UDSTYR MED  

 RADIOANLÆG gælder følgende, jfr. §§ 221 og 230 i bekendtgørelse af 21. maj  

 1965 om forskrifter for skibes bygning og udstyr m.v.:
 1. RADIOANLÆG I MOTORREDNINGSBÅDE.
a.
Såfremt det samlede antal ombordværende personer er 200 eller derover,  

 men under 1500, skal:
 mindst en af de foreskrevne motorredningsbåde være udstyret med et  

 radiotelegrafanlæg, der opfylder de i § 12 indeholdte krav.
b.
Såfremt det samlede antal ombordværende personer i de under litra a.  

 nævnte skibe er 1500 eller derover, skal enhver foreskreven mtorredningsbåd  

 være udstyret med et radiotelegrafanlæg som nævnt under litra a.
 2. TRANSPORTABELT RADIOAPPARAT.
a.
I alle passagerskibe samt lastskibe på 500 tons og derover i  

 international fart, skal der forefindes et transportabelt radioapparat, der  

 opfylder de i § 13 indeholdte krav.
b.
Bestemmelserne i litra a. gælder ikke for:
 1. Skibe, der er beskæftiget i fart øst for linien  

 Lindesnæs-Wilhelmshaven.
 2. Skibe, der på hver side medfører en  

 motorredningsbåd med radiotelegrafanlæg, som opfylder bestemmelserne i § 12  

 samt i § 230 i bekendtgørelse af 21. maj 1965 om forskrifter for skibes  

 bygning og udstyr m.v.
 § 5.  Ethvert skib på 1600 tons eller derover i  

 international fart skal være udstyret med et RADIOPEJLAPPARAT, som opfylder  

 de i § 14, indeholdte krav.
 § 6.  Med hensyn til RADIOSTATIONENS BELIGGENHED OG  

 INDRETNING gælder følgende almindelige bestemmelser:
A.
RADIOTELEGRAFSTATIONER.
1. Radiostationen skal anbringes så højt som praktisk  

 muligt i skibet oven over skoddækket og i øvrigt på et sted, der frembyder  

 den størst mulige sikkerhed under en nødsituation.
Den skal anbringes på et  

 sted, hvor mekanisk eller anden støj ikke forårsager skadelig forstyrrelse af  

 modtagelsen af radiosignaler, og der skal være truffet foranstaltninger mod  

 skadelig fugtdannelse i apparaterne.
 2. Radiorummet skal være af tilstrækkelig størrelse og  

 fyldestgørende ventileret for at muliggøre en effektiv betjening af hoved- og  

 reserveanlæggene, og det må ikke benyttes til noget formål, som vil gribe  

 forstyrrende ind i driften af radiotelegrafstationen.
3. Mindst en radioofficers soverum skal ligge så tæt  

 ved radiorummet som muligt.
Sovestedet må ikke være beliggende i radiorummet.
 4. Mellem radiorummet og broen og, såfremt der findes  

 et andet sted om bord, hvorfra skibet kan navigeres, mellem radiorummet og  

 dette andet sted skal der tilvejebrings en effektiv, i begge retninger  

 virkende, anordning til opkald og taleforbindelse, der er uafhængig af  

 skibets hovedkommunikationssystem.
5. Radiotelegrafanlægget skal være installeret på en  

 sådan måde, at det vil være beskyttet mod at blive skadeligt påvirket af vand  

 og store temperatursvingninger.
Det skal være let tilgængeligt såvel for  

 øjeblikkelig brug som i tilfælde af nød og med henblik på reparationer.
Alt  

 udstyr, som indgår i radiotelegrafanlægget, skal være pålideligt og skal være  

 således konstrueret, at det med henblik på vedligeholdelsen er let  

 tilgængeligt.
6. Der skal træffes alle foranstaltninger til så vidt  

 muligt at eliminere radioforstyrrelser hidrørende fra elektriske og andre  

 apparater om bord.
Der skal om nødvendigt træffes foranstaltninger til at  

 sikre, at antenner hørende til radiofonimodtagere ikke forstyrrer  

 radiotelegrafanlæggets effektive eller rigtige drift.
Dette krav skal gøres  

 til genstand for særlig opmærksomhed ved konstruktion af nye skibe.
7. Der skal i ethvert radiorum være fast anbragt et  

 pålideligt ur med en urskive, hvis diameter er mindst 12,5 cm, og som er  

 tydeligt mærket for tavshedsperioderne for radiotelegrafi.
Uret skal være  

 forsynet med en med de andre visere koncentrisk sekundviser og være anbragt  

 således, at radioofficeren let og nøjagtigt kan aflæse dettes visning, når  

 han betjener telegrafnøglen eller afprøver autoalarmapparatet.
Uret skal vise  

 Greenwich middeltid.
8. Der skal i radiorummet forefindes en pålidelig  

 nødbelysning bestående af en fast installeret elektrisk lampe, som på  

 tilfredsstillende måde belyser betjeningshåndtagene til hoved- og  

 reserveanlæggene, det ovenfor nævnte ur samt de i § 20 foreskrevne opslag.
I  

 nye anlæg skal denne lampe, såfremt den får strøm fra den i § 9 foreskrevne  

 reserveenergikilde, betjenes ved hjælp af korrespondanceafbrydere anbragt tæt  

 ved hovedindgangen til radiorummet og ved ekspeditionspladsen, medmindre  

 indretningen af radiorummet ikke gør dette påkrævet.
Disse afbrydere skal  

 være tydeligt påmærket om deres anvendelse.
 9. En elektrisk inspektionslampe, der får strøm fra  

 den i § 9 foreskrevne reserveenergikilde, og som er forsynet med en bøjelig  

 ledning af passende længde, eller en elektrisk håndlygte skal forefindes og  

 opbevares i radiorummet.
 10. Strømførende dele af radioanlægget skal være  

 skærmet mod berøring i sådant omfang, at betjeningen og andre ombordværende  

 personer ikke er udsat for at komme til skade under drift eller eftersyn uden  

 ved mangel på tibørlig forsigtighed.
11. Radiostationen skal være forsynet med sådanne  

 reservedele samt sådant værktøj og afprøvningsmateriel, at den kan holdes i  

 brugbar stand, medens skibet er i søen.
Afprøvningsmateriellet skal  

 indbefatte et eller flere instrumenter til måling af vekselspænding,  

 jævnspænding og modstand.
 12. Dersom der findes et særskilt radiorum for det i §  

 7 foreskrevne reserveanlæg, gælder ovenstående bestemmelser også for dette  

 rum.
 13. På radioanlæg, som udover de i § 2 foreskrevne  

 måtte findes om bord, kommer alene bestemmelsen i pkt. 10 til anvendelse.
B.
RADIOTELEFONSTATIONER.
1. Radiostationen skal anbringes så højt som praktisk  

 muligt i skibet oven over skoddækket og i øvrigt på et sted, der frembyder  

 den størst mulige sikkerhed under en nødsituation.
Den skal anbringes på et  

 sted, hvor mekanisk eller anden støj ikke forårsager skadelig forstyrrelse af  

 modtagelsen af radiosignaler, og der skal være truffet foranstaltninger mod  

 skadelig fugtdannelse i apparaterne.
Alt udstyr, som indgår i  

 radiotelefonanlægget, skal være pålideligt og skal være således konstrueret,  

 at det med henblik på vedligeholdelsen er let tilgængeligt.
2. Mellem radiorummet og broen skal der være  

 tilfredsstillende kalde- og taleforbindelse.
Om fornødent skal der  

 tilvejebringes en i begge retninger virkende anordning til opkald og  

 taleforbindelse, der er uafhængig af skibets hovedkommunikationssystem.
 3. Der skal træffes alle foranstaltninger til så vidt  

 muligt at eliminere radioforstyrrelser hidrørende fra elektriske og andre  

 apparater om bord.
4. Der skal i ethvert radiorum være fast anbragt et  

 pålideligt ur med en urskive, hvis diameter er mindst 12,5 cm, og som er  

 tydeligt mærket for tavshedsperioderne for radiotelefoni.
Uret skal være  

 forsynet med en tydelig sekundviser, og dets visning skal let kunne aflæses  

 fra det sted, hvor radiotelefonalægget betjenes.
Uret skal vise Greenwich  

 middeltid.
 5. Der skal forefindes en pålidelig nødbelysnng, der  

 er uafhængig af lysanlægget for den normale belysning af radioanlægget.  

 Nødbelysningen skal være fast installeret og således, at den på  

 tilfredsstillende måde belyser radiotelefonanlæggets betjeningshåndtag, det i  

 pkt. 4 foreskrevne ur samt de i § 20 foreskrevne opslag.
 6. Såfremt en energikilde består af et eller flere  

 batterier, skal radiotelefonstationen være forsynet med en syremåler eller  

 andet tilsvarende middel til at bestemme ladetilstanden.
 7. Strømførende dele af radioanlægget skal være  

 skærmet mod berøring i sådant omfang, at betjeningen og andre ombordværende  

 personer ikke er udsat for at komme til skade under drift eller eftersyn uden  

 ved mangel på tilbørlig forsigtighed.
 8. Radiostationen skal være forsynet med de for en  

 forsvarlig drift fornødne reservedele.
 9. På radioanlæg, som udover de i § 3 foreskrevne  

 måtte findes om bord, kommer alene bestemmelsen i pkt. 7 til anvendelse.
 § 7.  De i § 2 nævnte RADIOTELEGRAFSTATIONER skal ud  

 over det i § 6.A. foreskrevne tilfredsstille følgende betingelser:
 1. Stationen skal omfatte et hovedanlæg og et  

 reserveanlæg, der i elektrisk henseende er adskilte og uafhængige af  

 hinanden, samt et antenneanlæg.
 2. HOVEDANLÆGGET skal omfatte hovedsender,  

 hovedmodtager og hovedenergikilde, jfr. nærmere § 8.
3.a.
RESERVEANLÆGGET skal omfatte reservesender, reservemodtager og  

 reserveenergikilde, jfr. nærmere § 9.
b.
I lastskibe under 1600 tons, jfr. § 3, stk. 4, bortfalder kravet om  

 reservesender, såfremt alle til denne stillede krav er opfyldt af  

 hovedsenderen.
 4. ANTENNEANLÆGGET skal omfatte en hovedantenne og en  

 reserveantenne, jfr. nærmere § 10. Desuden skal forefindes en kunstig antenne  

 til afprøvning af reservesenderen.
5. Foruden midler til manuel udsendelse af det  

 radiotelegrafiske alarmsignal skal der forefindes en godkendt AUTOMATISK  

 NØGLEANORDNING for det radiotelegrafiske alarmsignal, hvormed hoved- og  

 reservesender kan nøgles automatisk således, at alarmsignalet udsendes.  

 Anordningen skal når som helst kunne tages ud af drift, således at senderne  

 øjeblikkeligt kan betjenes for manuel udsendelse.
Såfremt denne  

 nøgleanordning er elektrisk drevet, skal den kunne drives af  

 reserveenergikilden.
 6. Den automatiske nøgleanordning skal være således  

 konstrueret, at længden af de udsendte streger ikke kan variere mere end +/-  

 10 pct.
 § 8.  HOVEDSENDEREN skal være en sender for bølgetype  

 A2, og tonefrekvensen må ikke være under 450 hz og ikke over 1350 hz.  

 Modulationsgraden skal være mindst 70 pct.
 Stk. 2.  Den skal kunne sende på den radiotelegrafiske  

 nødfrekvens, den internationale pejlefrekvens og desuden på mindst to  

 arbejdsfrekvenser i frekvensbåndet 405-535 kHz.
 Stk. 3.  Den skal være af en sådan styrke, at den i  

 forbindelse med hovedantennen om dagen og under normale forhold på  

 nødfrekvensen kan udsende klart forståelige signaler fra skib til skib over  

 følgende afstande:
Stk. 4.  Ved fastsættelsen af senderens rækkevidde  

 forudsættes en feltstyrke af mindst 50 mikrovolt pr. meter i den krævede  

 afstand.
Dette vil normalt kunne anses for opfyldt ved de i vedføjede bilag  

 1, under tabel I fastsatte meterampere.
I tvivlstilfælde kan direktoratet dog  

 kræve sig forelagt resultatet af direkte feltstyrkemålinger, foretaget af  

 anerkendt myndighed eller institution.
Stk. 5.  HOVEDMODTAGEREN (hovedmodtageanlægget) skal  

 kunne modtage signaler af bølgetyper A1 og A2 indenfor de for  

 skibsradiotelegrafkorrespondancen og -sikkerhedstjenesten nødvendige  

 frekvensområder.
Endvidere skal den være i stand til at modtage signaler af  

 bølgetype A3 indenfor de for skibsradiotelefonkorrespondancen og  

 -sikkerhedstjenesten nødvendige frekvensområder.
 Stk. 6.  Den skal være forsynet med hovedtelefoner og  

 have tilstrækkelig følsomhed til at kunne frembringe læselige signaler i  

 hovedtelefon eller højttaler, når modtagerens indgangsspænding er 50  

 mikrovolt eller derover, jfr. stk. 4.
§ 9.  RESERVESENDEREN skal være en sender for  

 bølgetype A2, og tonefrekvensen må ikke være under 450 hz og ikke over 1350  

 hz; modulationsgraden skal være mindst 70 pct.
Reservesenderen kan være en  

 nødsender som defineret i radioreglementet.
Sendere for bølgetype B kan dog  

 anvendes som skibs-nødsender indtil 1. januar 1966.
 Stk. 2.  Den skal kunne sende på den radiotelegrafiske  

 nødfrekvens, og den skal i forbindelse med hovedantennen om dagen og under  

 normale forhold på nødfrekvensen kunne udsende klart forståelige signaler fra  

 skib til skib over følgende afstande:
 Stk. 3.  Den normale rækkevidde bestemmes som i § 8,  

 stk. 4, anført.
Stk. 4.  RESERVEMODTAGEREN skal opfylde de i § 8, stk. 5  

 og 6, for hovedmodtageren anførte krav.
Ved nye anlæg skal reservemodtageren  

 kunne være i drift, selvom akkumulatorbatteriet er under opladning.
Stk. 5.  RESERVEENERGIKILDEN skal være uafhængig af  

 skibets drivkraft og almindelige elektriske anlæg.
Det er dog tilladt at  

 benytte denne energikilde til nødbelysningen i radiorummet,  

 autoalarmapparatet, den automatiske nøgleanordning, enhver i radioreglementet  

 foreskrevet anordning til overgang fra sending til modtagning og  

 radiopejlapparatet samt - i lastskibe - til drift af et mindre antal  

 nødstrømkredse med ringe effektforbrug, som i deres helhed er begrænset til  

 den øverste del af skibet, f.eks. nødbelysning på båddækket, forudsat at  

 disse strømkredse hurtigt kan afbrydes, og at energikilden har tilstrækkelig  

 kapacitet til at bære den yderligere belastning.
Stk. 6.  Reserveenergikilden skal fortrinsvis og i nye  

 skibe alene bestå af akkumulatorbatterier.
Akkumulatorbatterierne skal kunne  

 oplades fra skibets elektriske anlæg.
Energikilden skal under alle forhold  

 hurtigt kunne tages i brug, og den skal kunne levere strøm til  

 reservesenderen og reservemodtageren uafbrudt i mindst 6 timer under normale  

 driftsforhold foruden til de ovenfor nævnte yderligere belastninger.
Såfremt  

 energikilden er en generator, skal denne være af en type, der hurtigt kan  

 startes, og der skal på strømtavlen være anbragt en rød signallampe, der  

 lyser, når generatoren afgiver spænding til reserveanlægget.
Stk. 7.  Energikilden og dens strømtavle skal anbringes  

 så højt som praktisk muligt i skibet oven over skoddækket og i øvrigt på et  

 sted, der frembyder den størst mulige sikkerhed under en nødsituation.
De  

 skal være anbragt på et for radioofficeren let tilgængeligt sted, og  

 strømtavlen skal, hvor det er muligt, være anbragt i radiorummet; er den ikke  

 det, skal den kunne belyses.
Lademodstanden skal, hvor dette er muligt, være  

 anbragt uden for radiorummet.
 § 10.  HOVEDANTENNEN skal, såfremt den er ophængt  

 mellem understøtninger, som kan komme i svingninger, være behørigt beskyttet  

 mod brud.
Stk. 2.  RESERVEANTENNENS ophængning skal være uafhængig  

 af hovedantennens.
Såfremt en sådan ophængning af reserveantennen er praktisk  

 umulig eller urimelig, skal der om bord forefindes en fuldt monteret  

 reserveantenne, klar til øjeblikkelig anbringelse.
Der skal desuden i alle  

 tilfælde forefindes fornøden antennetråd og isolatorer, således at en egnet  

 antenne kan oprigges.
 Stk. 3.  Hoved- og reservesenderne skal hurtigt kunne  

 tilsluttes og afstemmes til såvel hovedantennen som reserveantennen, såfremt  

 en sådan er installeret.
 Stk. 4.  Hoved- og reservemodtagerne skal hurtigt kunne  

 tilsluttes en hvilken som helst antenne, med hvilken de skal kunne benyttes.
 § 11.  De i § 3 nævnte RADIOTELEFONSTATIONER skal  

 udover det i § 6.B. foreskrevne tilfredsstille følgende betingelser:
 1. Stationen skal omfatte en sender, (pkt. 2-5), en  

 modtager (pkt. 6-8), en energikilde (pkt. 9-13) og et antenneanlæg (pkt. 14).
 2. SENDEREN skal kunne sende på den radiotelefoniske  

 nødfrekvens og desuden på mindst endnu en frekvens i de for  

 skibsradiotelefontjenesten autoriserede frekvensbånd mellem 1605 og 2850 kHz.  

 Under normale driftsforhold skal den maksimale modulationsgrad være mindst 70  

 pct.
 3. Den skal være forsynet med et antenneamperemeter og  

 have en sådan effekt, at der om dagen og under normale forhold på den  

 radiotelefoniske nødfrekvens kan sendes klart forståelig tale fra skib til  

 skib over følgende afstande:
Ved fastsættelsen af senderens rækkevidde forudsættes en feltstyrke af  

 mindst 25 mikrovolt pr. m i den krævede afstand.
Dette vil normalt kunne  

 anses for opfyldt ved de i vedføjede bilag 1 under tabel II fastsatte  

 meterampere.
I tvivlstilfælde kan direktoratet dog kræve sig forelagt  

 resultatet af direkte feltstyrkemålinger, foretaget af anerkendt myndighed  

 eller institution.
4. Anlægget skal være forsynet med en godkendt  

 anordning, hvormed det radiotelefoniske alarmsignal automatisk frembringes og  

 udsendes.
Anordningen skal kunne drives af den for senderen foreskrevne  

 hoved- henholdsvis reserveenergikilde og skal når som helst kunne sættes ud  

 af drift for at muliggøre øjeblikkelig udsendelse af nødmelding.
 5. Den i pkt. 4 omhandlede anordning skal opfylde  

 følgende forskrifter:
 6. MODTAGEREN skal kunne modtage telefoni i  

 frekvensbåndet 1605-3850 kHz, og den skal have tilstrækkelig følsomhed til at  

 kunne frembringe forståelige signaler i en højttaler, når indgangsspændingen  

 er 50 mikrovolt og derover, jfr. pkt. 3, sidste stk.
 7. Den modtager, som anvendes til at holde vagt på den  

 radiotelefoniske nødfrekvens, skal være fast afstemt til denne frekvens eller  

 således indrettet, at indstilling på frekvensen kan udføres hurtigt og  

 nøjagtigt, og at modtageren efter indtilling på frekvensen ikke kan komme ud  

 af indstilling ved uagtsomhed.
 8. For at muliggøre hurtig overgang fra sending til  

 modtagning, når manuel indstilling anvendes, skal skifteanordningen være  

 anbragt på mikrofonen eller mikrotelefonen.
 9. Der skal være en HOVEDENERGIKILDE, der til  

 stadighed, medens skibet er i søen, har tilstrækkelig størrelse til drift af  

 anlægget med den i pkt. 3 påbudte normale rækkevidde.
 10. Såfremt batterier benyttes, skal de under alle  

 omstændigheder have tilstrækkelig kapacitet til, at senderen og modtageren  

 kan arbejde uafbrudt i mindst 6 timer under normale driftsforhold.
11. Akkumulatorbatterier skal kunne oplades fra  

 skibets elektriske anlæg, og der skal forefindes volt- og amperemeter for  

 kontrol af op- og afladningen.
Den i pkt. 7 nævnte modtager skal kunne holdes  

 i drift under opladningen.
12. I anlæg i latskibe på 500 tons og derover, men  

 under 1600 tons, installeret den 19. november 1952 eller senere, samt i anlæg  

 i passagerskibe skal der findes en reserveenergikilde anbragt i den øverste  

 del af skibet.
Hvis hovedenergikilden opfylder de for reserveenergikilden  

 gældende krav, bortfalder kravet om reserveenergikilde.
 13. Reserveenergikilden skal opfylde følgende krav:
 14. For ANTENNEANLÆGGET gælder følgende:
 § 12.  Det i § 4, pkt. 1, omhandlede RADIOANLÆG I  

 MOTORREDNINGSBÅDE skal være af godkendt type og opfylde følgende  

 bestemmelser:
 1. Det skal omfatte en sender, en modtager, en  

 energikilde, en antenne og en fast jordforbindelse.
 2. SENDEREN skal hurtigt kunne sættes i virksomhed.  

 Den skal være en sender for bølgetype A2. Tonefrekvensen må ikke være under  

 450 hz og ikke over 1350 hz, og modulationsgraden skal mindst være 70 pct.  

 Senderen skal være i stand til at sende med den radiotelegrafiske nødfrekvens  

 samt med den i radioreglementet for redninsbåde og redningsflåder fastsatte  

 frekvens, 8364 kHz.
3. Senderen skal have en normal rækkevidde af ikke  

 under 25 sømil ved anvendelse af redningsbådens faste antenne.
Den normale  

 rækkevidde bestemmes som i § 8, stk. 4, anført.
 4. MODTAGEREN skal kunne modtage signaler af bølgetype  

 A2 på den radiotelegrafiske nødfrekvens og skal endvidere kunne modtage  

 signaler af bølgetype A 1 og A2 i frekvensbåndet 8320-8745 kHz.
5. Anlægget skal være af en sådan konstruktion, at det  

 under en nødsituation kan betjenes af en uøvet person.
Senderen skal være  

 forsynet med en telegrafnøgle samt med en automatisk nøgleanordning til  

 udsendelse af det radiotelegrafiske alarmsignal og nødsignal efterfulgt af  

 streger af mindst 10 sekunders varighed.
6. ENERGIKILDEN skal bestå af et akkumulatorbatteri,  

 hvis kapacitet skal være tilstrækkelig til, at senderen kan arbejde uafbrudt  

 i 4 timer under normale driftsforhold.
Opladning skal kunne foretages i  

 redningsbåden ved hjælp af skibets hovedenergikilde, så længe båden ikke er  

 sat ud.
Der skal tillige findes et ladeanlæg til opladning af batteriet fra  

 den i motorredningsbåden installerede dynamo.
Ladeanlægget skal indeholde et  

 laderelæ til beskyttelse af batteriet.
7. Såfremt motorredningsbådens søgelys får strøm fra  

 samme batteri som radioanlægget, skal dette batteri have tilstrækkelig  

 kapacitet til at bære denne yderligere belastning.
Batteriet må ikke anvendes  

 som energikilde til noget startsystem for bådmotoren.
8. Der skal forefindes en ANTENNE til fast opsætning  

 tillige med midler til dens oprigning i størst mulig højde.
Desuden skal der  

 forefindes en antenne til opsætning med drage eller ballon.
 9. Der skal forefindes en passende kunstig antenne til  

 afprøvning af senderen med fuld effekt uden udstråling.
 10. JORDFORBINDELSEN skal ved ikke-metalliske både  

 bestå af en jordplade på mindst 0,6 kvadratmeter forsvarligt fastgjort til  

 båden under vandlinien.
 § 13.  Det i § 4, pkt. 2, omhandlede TRANSPORTABLE  

 RADIOAPPARAT til redningsbåde og -flåder skal være af godkendt type og skal  

 opfylde følgende bestemmelser:
 1. Apparatet skal omfatte en sender, en modtager, en  

 energikilde og et antenneanlæg.
 2. Apparatet skal være af en sådan konstruktion, at  

 det i en nødsituation kan btjenes af en uøvet person.
3. Hele apparatet skal være udført som en enhed og  

 skal være anbragt i en vandtæt beholder, der skal være let at transportere og  

 i stand til at holde sig flydende i havvand.
Apparatet skal være forsynet med  

 en line til brug ved dets nedfiring og skal kunne tåle at kastes i søen uden  

 at tage skade.
 4. Apparater, der er leveret til skibet efter den 26.  

 maj 1965, skal veje og fylde mindst muligt og skal fortrinsvis kunne anvendes  

 såvel i redningsbåde som i -flåder.
5. Apparatet skal opbevares samlet i bestiklukafet  

 eller et andet passende sted klar til i en nødsituation at bringes om bord i  

 redningsmidlet.
I tankskibe over 3000 tons, i hvilke redningsbådene er  

 anbragt midtskibs og agter, skal det transportable radioapparat opbevares ved  

 de både, der er længst fjernet fra hovedsenderen.
 6. SENDEREN skal hurtigt kunne sættes i virksomhed.
 7. Senderen til apparater,der er leveret til skibet  

 efter den 26. maj 1965, skal kunne arbejde på følgende frekvenser:
 Senderen i apparater, der er leveret til skibet før den 26. maj 1965 skal  

 foruden at kunne arbejde på 500 kHz også kunne arbejde på en af de under b)  

 og c) nævnte frekvenser.
 8. De anvendte bølgetyper og foreliggende  

 sendemuligheder skal i vedkommende tilfælde være følgende:
På frekvenserne 500 kHz og 8364 kHz: Bølgetype A2. Tonefrekvensen må ikke  

 være under 450 hz og ikke over 1350 hz, og modulationsgraden skal være mindst  

 70 pct.
Senderen skal være forsynet med en telegrafnøgle og med en automatisk  

 anordning til udsendelse af det radiotelegrafiske alarmsignal og nødsignal  

 efterfulgt af streger af mindst 10 sekunders varighed.
På frekvensen 2182 kHz: Bølgetype A3 og mdulationsgrad mindst 70 pct.  

 Senderen skal være forsynet med en mikrofon samt en automatisk anordning til  

 udsendelse af det radiotelefoniske alarmsignal.
Anordningen skal opfylde  

 bestemmelserne i § 11, pkt. 4 og 5.
 9. Senderen skal tilføre de i pkt. 12 nedenfor  

 foreskrevne antenner fornøden radiofrekvenseffekt.
10. MODTAGEREN skal kunne modtage signaler af  

 bølgetype A2 på 500 kHz.
Såfremt senderen er indrettet for brug på 2182 kHz,  

 skal modtageren endvidere kunne benyttes på denne frekvens til modtagning af  

 signaler af bølgetype A3.
 11. ENERGIKILDEN skal være en hånddrevet generator.
 12. ANTENNEANLÆGGET skal omfatte en trådantenne til  

 opsætning i redningsbådens mast i den størst mulige højde samt en  

 sammenfoldelig stavantenne, hvis længde er mindt 5 m, og hvis diameter ved  

 foden ikke overstiger 5,1 cm (2 tommer), og som let og hurtigt kan  

 installeres i en redningsflåde.
 Der skal endvidere forefindes midler til effektiv jordforbindelse samt en  

 kunstig antenne til afprøvning af senderen uden udstråling.
 § 14.  Det i § 5 påbudte RADIOPEJLAPPARAT skal  

 tilfredsstille følgende betingelser:
 1. Det skal være driftsikkert og med et minimum af  

 modtagerstøj kunne modtage signaler af bølgetype A1 og A2 på de for  

 nødkorrespondancen, radiopejling og maritime radiofyr bestemte frekvenser i  

 frekvensområdet 285-535 kHz og entydigt bestemme retningen til sådanne  

 sendere.
 2. Det skal have tilstrækkelig følsomhed til under  

 forstyrrelsesfri forhold at kunne tage nøjagtige pejlinger af et signal med  

 en feltstyrke af 50 mikrovolt pr. m og derover.
 3. Mellem radiopejlapparatet og broen skal der  

 tilvejebringes en effektiv, i begge retninger virkende, anordning til opkald  

 og taleforbindelse.
 4. Radiopejlapparatet skal såvidt muligt være anbragt  

 på et sådant sted, at effektiv bestemmelse af pejlinger forstyrres mindst  

 muligt af mekanisk eller anden støj.
 5. Radiopejlapparatets antennesystem skal såvidt  

 muligt være anbragt på en sådan måde, at effektiv bestemmelse af pejlinger  

 generes mindst muligt af andre antenner, af bomme, wirefald eller andre store  

 jern- eller metalgenstande i nærheden af antennesystemet.
 6. Radiofonimodtagere om bord skal være tilsluttet et  

 fælles antennesystem eller effektivt og forsvarligt opsatte antenner, der er  

 anbragt uden for en radius af 15 m fra radiopejlapparatets antenne, eller som  

 ikke rækker op over undekanten af denne, eller automatisk afbrydes, når  

 radiopejlapparatet tages i brug.
7. Inden et radiopejlapparat første gang tages i brug  

 om bord i et skib, eller hvis der foretages væsentlige ændringer i  

 anbringelsen af antenner eller ved det opstående på dækket, skal der på  

 førerens foranledning foretages en korrektionsbestemmelse og tilvejebringes  

 en korrektionskurve, som derefter skal kontrolleres med et-årige mellemrum  

 eller så nær et år som muligt og om fornødent rekonstrueres.
Der skal føres  

 en tabel over den fundne korrektion samt over resultatet af de senere  

 foretagne undersøgelser af dens nøjagtighed.
 8. Der skal træffes alle foranstaltninger til så vidt  

 muligt at eliminere radioforstyrrelser hidrørende fra elektriske og andre  

 apparater om bord.
 § 15.  Ethvert modtageapparat for automatisk  

 modtagning af det internationale alarmsignal på den radiotelegrafiske  

 nødfrekvens (AUTOALARMAPPARAT) skal være af godkendt type.
Stk. 2.  Ved andragende om typegodkendelse indsendes et  

 eller flere eksemplarer af den pågældende apparattype til direktoratet  

 ledsaget af fornøden beskrivelse af apparatets konstruktion og virkemåde.
For  

 autoalarmapparater, der installeres efter den 26. maj 1965, gælder de i § 16  

 angivne forskrifter.
 Stk. 3.  Autoalarmapparater,der ikke opfylder de i § 16  

 indeholdte bestemmelser, skal inden den 26. maj 1969 erstattes med apparater,  

 der opfylder bestemmelserne.
 Stk. 4.  Ethvert autoalarmapparat, der installeres i  

 noget skib, skal med sikkerhed kunne identificeres gennem påstemplet  

 fabrikat, typebetegnelse og fabrikationsnummer.
 § 16.  Det i § 15 nævnte autoalarmapparat skal  

 tilfredsstille følgende betingelser:
 1. Det skal, såfremt det ikke har sin egen antenne,  

 kunne tilsluttes en antenne ved hjælp af en enkelt omskifter, der samtidig  

 sikrer alle nødvendige forbindelser til apparatet.
 2. Det skal bestå af en modtager (pkt. 5-9), en  

 vælgeanordning for alarmsignalet (pkt. 10-11), en vækkeanordning (pkt. 12-14)  

 og en prøveanordning (pkt. 15).
 3. Det skal kunne modstå krængninger, rystelser,  

 fugtighed og temperaturforandringer, svarende til de vanskelige forhold, som  

 kan forekomme om bord i skibe i søen, og skal fortsat kunne fungere under  

 sådanne forhold.
 4. Tilslutning af autoalarmapparatet til antennen må  

 såvidt muligt ikke nævneværdigt påvirke radiopejlapparatets nøjagtighed.
5. MODTAGEREN skal være i fast forbindelse med  

 vælgeanordningen, således at den kun kan benyttes i forbindelse med  

 alarmapparatet.
Den skal være fast afstemt til den radiotelegrafiske  

 nødfrekvens.
Alle indstillinsorganer, der har indvirkning på afstemning,  

 selektivitet og tolerancer, skal anbringes inden i apparatet således, at de,  

 når de en gang er indstillet, ikke kan bringes ud af indstilling ved manuelt  

 indgreb på apparatets yderside eller ved fejltagelse.
6. Modtageren skal have en sådan følsomhed og  

 selektivitet, at apparatet under forstyrrelsesfri forhold kan sættes i  

 funktion af et alarmsignal, som med bølgetype A2 udsendes på den  

 radiotelegrafiske nødfrekvens af en kyststation, nødsenderen i et skib eller  

 af senderen i redningsbåde eller redningsflåder, forudsat at den af signalet  

 frembragte indgangsspænding er større end 100 mikrovolt (referende til en  

 feltstyrke på 50 mikrovolt pr. m) og mindre end 1 volt.
Modtagerens  

 selektivitet skal endvidere være således afpasset, at dens følsomhed er  

 praktisk taget konstant inden for et område af ikke under 4 kHz og ikke over  

 8 kHz på hver side af den radiotelegrafiske nødfrekvens, og således, at  

 følsomheden uden for dette område aftager så hurtigt som muligt.
 7. Modtageren skal være således indrettet, at den ved  

 forekomsten af atmosfæriske forstyrrelser eller forstyrrende signaler i løbet  

 af rimelig kort tid automatisk indstiller følsomheden således, at apparatet  

 bedst er i stand til at opfange alarmsignalet.
 8. Modtageren skal være forsynet med et måleinstrument  

 i sidste feltstyrkeafhængige kreds, der påvirker vælgeanordningen, og dette  

 skal være forsynet med et mærke, der angiver den foreskrevne minimale  

 signalstyrke.
 9. Der skal forefindes midler for tilslutning af  

 hovedtelefoner med henblik på aflytning af de på apparatet modtagne signaler.
 10. VÆLGEANORDNINGEN, der tjener til at udvælge  

 alarmsignalet og tilslutte vækkeanordningen, skal virke for de første fire  

 streger af alarmsignalet, når dette modtages uden forstyrrelser fra andre  

 stationer, og når stregernes længde varierer mellem 3,5 sekunder og 6  

 sekunder, og mellemrummene varierer mellem 1,5 sekunder og 10 millisekunder.
 11. Vælgeanordningen må ikke kunne sættes i virksomhed  

 af atmosfæriske forstyrrelser eller af noget andet signal end alarmsignalet,  

 forudsat at de modtagne signaler ikke faktisk udgør et signal, som falder  

 indenfor de ovenfor nævnte tolerancer.
12. Vækkeanordningen skal bestå af tre vækkeapparater,  

 af hvilke et anbringes i radiorummet, et i radioofficerens kammer og et på  

 broen, og den må kun kunne standses ved en i radiorummet anbragt afbryder.  

 Vækkeanordningen skal frembringe et vedvarende akustisk advarselssignal af  

 tilstrækkelig styrke, når vælgeanordningen virker.
Vækkeanordningen skal  

 endvidere virke, dels når strømforsyningen eller en glødestrømkreds afbrydes,  

 dels når antennen ikke er tilsluttet apparatet gennem antenneomskifteren,  

 hvor en sådan findes.
 13. Vækkeanordningens strømkilde skal være uafhængig  

 af alarmapparatets strømkilde.
 14. Vækkeapparatet på broen skal kunne sættes ud af  

 funktion under de daglige prøver af alarmapparatet, men den dertil tjenende  

 nøgle eller afbryder skal automatisk genindsætte vækkeapparatet, når den ikke  

 holdes nedtrykket med hånden.
15. PRØVEANORDNINGEN, der tjener til at prøve, om  

 alarmapparatet virker tilfredsstillende ved lokal udsendelse af  

 alarmsignalet, skal bestå af en anordning, der er således koblet til  

 modtageren, at den af anordningen frembragte signalstyrke svarer til den  

 ovenfor i pkt. 6 omhandlede minimumsstyrke.
Der skal forefindes en  

 nøgleanordning, der alene betjener vælgeanordningen.
 § 17.  Enhver radiostation skal i øvrigt være  

 indrettet og udstyret i overenstemmelse med de krav, der er fastsat for  

 skibsstationer i bekendtgørelse fra ministeriet for offentlige arbejder om  

 radiostationer i skibe eller luftfartøjer.
II.
TJENESTEN VED OG DRIFTEN AF RADIOSTATIONER.
 § 18.  Med hensn til VAGTHOLD VED  

 RADIOTELEGRAFSTATIONER gælder følgende bestemmelser:
 1. I ethvert skib, der i henhold til § 2 og § 3, stk.  

 4, skal være eller er udrustet med radiotelegrafstation, og som ikke er  

 udrustet med autoalarmapparat, skal der, når skibet er i søen, med passende  

 bred afstemning til stadighed holdes vagt på den radiotelegrafiske  

 nødfrekvens af en radioofficer ved hjælp af hovedtelefon eller højttaler.
 2. Er skibet udrustet med autoalarmapparat, skal der,  

 når skibet er i søen, med passende bred afstemning holdes vagt på  

 nødfrekvensen af en radioofficer ved hjælp af hovedtelefon eller højttaler  

 som nedenfor angivet, idet autoalarmapparatet altid skal være i drift uden  

 for vagttiden.
a.
PASSAGERSKIBE I INTERNATIONAL FART.
I ethvert skib, for hvilket det tilladte passagerantal er fastsat til over  

 250, og som er beskæftiget på en rejse, hvorunder det uafbrudt er mere end 16  

 timer i søen, er vagttiden 16 timer pr. døgn.
I dette tilfælde skal der være  

 mindst to radioofficerer om bord.
 I andre skibe, for hvilke det tilladte passagerantal er fastsat til over  

 250, samt i alle skibe, hvis tilladte passagerantal er 250 eller derunder, er  

 vagttiden 8 timer pr. døgn.
b.
LASTSKIBE I INTERNATIONAL FART.
 I ethvert skib på 1600 tons eller derover er vagttiden 8 timer pr. døgn.
 For så vidt angår skibe på 300 tons og derover, men under 1600 tons, der  

 er udstyret med radiotelegrafanlæg, jfr. § 3, stk. 4, bestemmes vagttiden af  

 vedkommende skibsfører.
 For så vidt angår skibe på 1600 tons og derover, men under 3500 tons, kan  

 direktoratet i tiden indtil 26. maj 1968 tillade, at vagttiden nedsættes til  

 ikke under 2 timer i døgnet.
c.
PASSAGERSKIBE I INDENRIGS FART.
 For så vidt angår skibe, for hvilke det tilladte passagerantal er fastsat  

 til 500 eller derover, fastsættes vagttiden af direktoratet under hensyn til  

 ruten.
 For et skib, hvis tilladte passagerantal er fastsat til 50 eller derover,  

 men under 500, og som er udstyret med radiotelegraf, jfr. § 3, stk. 4,  

 bestemmes vagttiden af skibsføreren.
 3. I skibe, for hvilke der er foreskrevet vagt ved  

 radioofficer i henholdsvis 16 og 8 timer pr. døgn, skal der når skibet er i  

 søen, holdes vagt på de i bilag 2 angivne tider, dog at skibsføreren helt  

 eller delvis vil kunne inddrage en af disse vagttider mod afholdelse af vagt  

 af tilsvarende omfang til andre tider, såfremt dette måtte være  

 formålstjenligt for skibets nødvendige radiotjenester.
 4. I skibe, for hvilke vagten bestemmes af vedkommende  

 skibsfører, skal der fortrinsvis holdes vagt til tider, der er sammenfaldende  

 med tavshedsperioderne.
5. I vagttiden kan radioofficeren uanset  

 bestemmelserne i pkt. 1 og 2 afvikle korrespondance på andre frekvenser eller  

 udføre andre nødvendige radiotjenstlige hverv, såfremt der enten samtidigt,  

 f.eks. ved todelt hovedtelefon eller ved højttaler, opretholdes vagt på  

 nødfrekvensen.
Dog skal vagten altid holdes af en radioofficer ved hjælp af  

 hovedtelefon eller højttaler under de i radioreglementet fastsatte  

 tavshedsperioder.
6. Kommer autoalarmapparatet i uorden, medens skibet  

 er i søen, skal føreren uopholdelig anordne så effektiv vagt som foreneligt  

 med skibets tjeneste i det hele.
Bemærkning om den således fastsatte vagt  

 skal tilføres skibsdagbogen.
 7. Enhver foreskrevet vagt ved radioofficer skal  

 holdes på radiotelegrafstationen.
 8. Pligten til vagthold ophører ved skibets ankomst  

 til havn.
§ 19.  I ethvert skib, der i henhold til § 3 er  

 udrustet med radiotelefonstation, skal der, når skibet er i søen, til  

 stadighed holdes lyttevagt på den radiotelefoniske nødfrekvens.
Vagten kan  

 holdes på broen ved hjælp af højttaler eller andet egnet middel og kan, når  

 den ikke varetages af radiotelefonisten, holdes af den på broen vagthavende  

 navigatør.
 Stk. 2.  Vagten kan afbrydes:
 Der bør dog så vidt muligt holdes vagt under de i radioreglementet  

 fastsatte tavshedsperioder.
 Stk. 3.  Pligten til vagthold ophører for alle skibe ved  

 skibets ankomst til havn.
 § 20.  Ved enhver radiostation skal der forefindes  

 følgende OPSLAG m.v.:
1. Et tydeligt opslag om pligten til i vagttiden at  

 overholde tavshedsperioderne og til, forinden sending påbegyndes, at lytte på  

 nødfrekvensen samt om fremgangsmåden ved udsendelse af nødmelding, jfr. bilag  

 3 a og 3 b.
Opslaget skal være anbragt således, at det er fuldt synligt fra  

 det sted, hvor radioanlægget betjenes.
 2. Et opslag, der giver ukyndige vejledning i under en  

 nødsituation at starte stationen og udsende nødopkald.
 3. Et skilt med tydelig angivelse af skibets  

 kaldesignal i bogstaver og ved radiotelegrafstationer tillige i morsetegn.
 § 21.  Den i §§ 18 og 19 foreskrevne vagttjeneste til  

 betryggelse af sikkerheden på søen skal til enhver tid opretholdes, uanset  

 hvilken tjenestetid der ved aftale med generaldirektoratet for post- og  

 telegrafvæsenet måtte være fastsat for den pågældende radiostation for  

 afvikling af den offentlige korrespondance.
 § 22.  Til RADIOSTATIONENS BETJENING skal det  

 nødvendige antal radioekspedienter være til rådighed til varetagelse af den i  

 §§ 18 og 19 foreskrevne vagt og den med generaldirektoratet for post- og  

 telegrafvæsenet aftalte tjeneste.
 Stk. 2.  I skibe, der i henhold til § 3 er udrustet med  

 radiotelefonstation, skal betjeningen varetages af i det mindste en  

 radiotelefonist, medmindre betjening ved radioofficer er foreskrevet af  

 generaldirektoratet for post- og telegrafvæsenet.
 Stk. 3.  Stillingerne som radioofficer ved de i § 2 og §  

 3, stk. 4, omhandlede radiotelegrafstationer kan ikke forenes med stillingen  

 som skibets fører.
 Stk. 4.  I lastskibe på 500 tons og derover samt i  

 passagerskibe, der i henhold til § 3 er udstyret med radiotelefonstation, kan  

 føreren ikke være den i stk. 2 omhandlede radiotelefonist.
 Stk. 5.  Fravigelse fra de i stk. 3 og stk. 4 indeholdte  

 regler kan kun ske under særlige omstændigheder og efter en af direktoratet i  

 hvert enkelt tilfælde givet tilladelse.
 § 23.  For de i §§ 2 og 3 omhandlede radiostationer  

 gælder i øvrigt følgende bestemmelser:
 1. Radioanlægget skal være i driftklar stand, forinden  

 skibet forlader havn, og skal hurtigt kunne sættes i virksomhed.
2. Medens skibet er i søen, skal der til enhver tid  

 være tilstrækkelig energi til rådighed for radiostationen til  

 forskriftsmæssig drift af det foreskrevne radioudstyr, herunder  

 radiopejlapparat, samt til opladning af de til udstyret hørende  

 akkumulatorer.
Den til radiostationens drift leverede netspænding skal i nye  

 skibe holdes indenfor +/- 10 pct. af den normerede værdi og i eksisterende  

 skibe så nær denne værdi som muligt, og om muligt indenfor +/- 10 pct.
3. Reserveenergikilden samt de for radioanlæggets  

 forskriftsmæssige drift påkrævede batterier og akkumulatorer skal, når skibet  

 er i søen, til enhver tid have den foreskrevne ydeevne.
Såfremt særlig  

 reserveenergikilde ikke findes, skal den for radioanlæggets drift bestemte  

 energikilde kunne drive anlægge i mindst 6 timer.
4. Radioekspedienten skal daglig forvisse sig om, at  

 kravet om hovedenergikildens og reserveenergikildens ydeevne er fyldestgjort,  

 ligesom han ved afprøvning daglig skal overtyde sig om, at radiostationen er  

 i forskriftsmæssig stand, samt meddele føreren eller den vagthavende  

 styrmand, hvorvidt de omhandlede forhold er i orden.
Der skal tilføres såvel  

 skibsdagbogen som radiojournalen bemærkning herom.
Hvis hoved- eller  

 reserveenergikilden er akkumulatorbatterier, skal det, medens skibet er i  

 søen, dagligt sikres, at de er i fuldt opladet stand, og radioekspedienten  

 skal dagligt tilføre radiojournalen bemærkning herom.
5. I søen skal reserveanlægget, såfremt det ikke  

 benyttes til korrespondance, daglig afprøves med anvendelse af  

 reserveenergikilden.
Reservesenderen skal afprøves under anvendelse af en  

 passende kunstig antenne, dog mindst en gang i løbet af hver rejse under  

 anvendelse af reserveantennen, såfremt en sådan er installeret, ellers i  

 forbindelse med hovedantennen.
6. Når skibet er i søen, skal radioekspedienten mindst  

 en gang om ugen afprøve de i § 4 foreskrevne radioanlæg for redningsbåde samt  

 sørge for, at batteriet er fuldt opladet, hvis et sådant findes og er af en  

 type, de kan oplades.
Senderen skal afprøves i forbindelse med den kunstige  

 antenne.
7. I skibe, der er udrustet med autoalarmapparat, skal  

 radioofficeren mindst en gang i døgnet, når skibet er i søen, afprøve  

 apparatet, og der skal tilføres radiojournalen bemærkning herom.
Han skal  

 dernæst periodisk kontrollere, at autoalarmapparatets modtager med sin  

 normale antenne tilsluttet fungerer pålideligt ved at aflytte signaler og  

 sammenligne disse med lignende signaler, modtaget på hovedmodtageren på den  

 radiotelegrafiske nødfrekvens.
Såfremt autoalarmapparatet ikke findes at være  

 i driftsikker stand, skal dette meddeles føreren eller den vagthavende  

 styrmand, som skal tilføre skibsdagbogen bemærkning herom.
 § 24.  Om bord i de skibe, som i henhold til §§ 2 og 3  

 skal være udrustet med radiostation, skal føres en RADIOJOURNAL, der skal  

 opbevares i radiorummet, og som skal være tilgængelig for statens  

 skibstilsyn.
Stk. 2.  Radiojournalen for radiotelegrafstationer  

 indrettes i overensstemmelse med det i bilag 4 og for radiotelefonstationer i  

 overensstemmelse med det i bilag 5 indeholdte skema og autoriseres af statens  

 skibstilsyn.
I udlandet kan radiojournaler autoriseres af danske udenrigske  

 repræsentationer.
Stk. 3.  Radiojournalen føres af radioekspedienten under  

 skibsførerens tilsyn og medansvar.
Ved journalernes førelse skal de i bilag 4  

 og 5 anførte anvisninger nøje følges.
 Stk. 4.  Radiojournalen skal mindst en gang månedlig  

 forelægges føreren, der efterser, at den føres nøjagtigt og  

 forskriftsmæssigt, og forsyner den med påtegning om forelæggelsen.
 Stk. 5.  Radiojournalen skal, når den er udskrevet,  

 opbevares mindst to år, og hvis der for retten er rejst sag vedrørende  

 rejsen, indtil sagens afslutning.
§ 25.  Radiotjenesten om bord er i enhver henseende  

 underlagt skibets fører eller dennes stedfortræder, hvilke i den anledning er  

 undergivet tavshedspligt efter regler svarende til de for post- og  

 telegrafvæsenets tjenestemænd gældende.
Det påhviler føreren at våge over, at  

 tjenesten foregår i overensstemmelse med nærværende bekendtgørelses regler  

 såvel som med de bestemmelser, der til enhver tid måtte vær fastsat af  

 ministeriet for offentlige arbejder.
III.
SYN OG CERTIFIKATER M.V.
§ 26.  For ethvert af de i §§ 2 og 3 omhandlede skibe,  

 hvis radiostation ved det foreskrevne syn findes at fyldestgøre de i  

 nærværende bekendtgørelse indeholdte bestemmelser, udstedes for lastskibe,  

 der kræves udrustet med radiotelegrafstation, et  

 »radiotelegrafi-sikkerhedscertifikat for lastskibe« og for  

 lastskibe, der kræves udrustet med radiotelefonstation, et  

 »radiotelefoni-sikkerhedscertifikat for lastskibe«.
For  

 passagerskibes vedkommende optages bevidnelsen angående radiostationen i  

 skibets »sikkerhedscertifikat for passagerskibe«, for passagerskibe  

 i indenrigs fart dog i skibets fartscertifikat.
Til skibe, for hvilke der  

 måtte være meddelt dispensationer i henhold til konventionens  

 radiobestemmelser, udstedes et »undtagelsescertifikat«.
 Stk. 2.  Radiotelegrafi- og  

 radiotelefoni-sikkerhedscertifikat for lastskibe kan efter begæring udstedes  

 også for andre skibe, når radiostationen i det pågældende skib med hensyn til  

 såvel betjening som indretning i enhver henseende fyldestgør de i nærværende  

 bekendtgørelse indeholdte bestemmelser.
Stk. 3.  De heromhandlede certifikater udstedes med  

 gyldighed i indtil 12 måneder.
For lastskibe på 300 tons og derover, men  

 under 500 tons, gælder, at dersom et syn finder sted indenfor 2 måneder før  

 et certifikats udløbsdato, kan det nye radio-sikkerhedscertifikat udstedes  

 med gyldighed fra denne udløbsdato.
 Stk. 4.  Radio-sikkerhedscertifikaterne skal være  

 ophængt på et iøjnefaldende sted i radiorummet.
 § 27.  Hvis radiostationen i et skib, der efter  

 reglerne i denne bekendtgørelse skal være udrustet med radiotelegrafstation  

 eller radiotelefonstation, findes i en sådan stand eller således betjent, at  

 benyttelse af anlægget praktisk set er udelukket, vil skibet efter  

 omstændighederne kunne tilbageholdes.
 § 28.  Direktoratet kan efter nærmere af  

 handelsministeriet fastsatte retningslinier helt eller delvis tilstå  

 undtagelse fra kravene i §§ 2 eller 3, såfremt det pågældende skib sejler i  

 en fart, hvor skibets længste afstand fra kysten, rejsens længde, manglende  

 sørisiko i almindelighed samt andre forhold af betydning for sikkerheden  

 tilsiger, at den fulde anvendelse af bestemmelserne ville være urimelig eller  

 unødvendig.
 Stk. 2.  Direktoratet kan endvidere tilstå lempelser med  

 henyn til krav, som ikke er hjemlet ved internationale aftaler.
Stk. 3.  Der skal herved tillige tages hensn til de  

 konsekvenser, som fritagelser måtte have for den almindelige sikkerheds- og  

 nødtjenestes effektivitet.
Fritagelsr for at opfylde bestemmelserne i § 2  

 skal i almindelighed være betinget af, at skibet udtyres med en  

 radiotelefonstation, der opfylder bestemmelserne i §§ 6.B og 11.
 § 29.  Denne bekendtgørelse træder i kraft den 26. maj  

 1965.
 Samtidig bortfalder bekendtgørelse nr. 390 af 15. november 1952 om  

 radioanlæg og radiotjeneste i skibe samt bekendtgørelserne nr. 126 af 30.  

 marts 1960, nr. 347 af 6. november 1962 og nr. 62 af 6. marts 1964 om  

 ændringer i nævnte bekendtgørelse.
 Bilag 1.
 TABEL TIL BESTEMMELSER AF RADIOSENDERES RÆKKEVIDDE.
I.
Radiotelegrafstationer Ved antennens meterampere forstås produktet af antennens maksimale højde i  

 meter OVER DYBESTE LASTEVANDLINIE og den maksimalt opnåelige strømstyrke i  

 antennen, målt i anpere i det punkt (i fri luft), hvor antennen gennem  

 isolator, antennekabel, skakt el.lign. indføres til radiostationen.
 Med frekvensen 500 kHz og bølgetype A 2:
II.
Radiotelefonstationer Ved antennens meterampere forstås produktet af antennens maksimale højde i  

 meter, regnet fra det punkt (i fri luft), hvor antennen gennem isolator,  

 antennekabel, skakt el.lign. indføres til radiostationen, og den i nævnte  

 punkt målte maksimale strømstyrke i ampere.
 Med frekvensen 2182 kHz og umoduleret bærebølge:
 Bilag 3 a.
 RADIOTELEGRAFI.
Fremgangsmåde ved udsendelse af nødmeldinger På frekvensen 500 kHz og bølgetype A 2 udsendes:
de STATIONENS KALDESIGNAL (3 gange) (et ophold på 2 minutter) de STATIONENS KALDESIGNAL (3 gange) SKIBETS NAVN; POSITION i: 1) bredde, 2) længde, med grader og minutter adskilt ved tegnet .-.-.-; Nødtilstandens art og beskaffenhed af den ønskede hjælp; enhver anden  

 oplysning, som måtte fremme ydelsen af hjælp.
Eksempel: ALARMSIGNALET SOS SOS SOS de OYRE OYRE OYRE (2 minutters ophold) SOS SOS SOS de OYRE OYRE OYRE SOS MARY 58,10 north 03,18 east 84 miles true S 43 W from Utsire leakage  

 rapidly sinking boats being launched ------- -------OYRE ANMÆRKNING:
 1. Såfremt tiden er af livsvigtig betydning kan b)  

 eller endog a) udelades.
 2. Såfremt tiden tillader det, skal alarmsignalet  

 udsendes før nødsignalet, efter omstændighederne en, to eller tre gange.
 3. Nødmeldingen gentages med mellemrum, indtil svar  

 modtages, og navnlig i tavshedsperioderne. (XX15-XX18 og XX45-XX48 GMT).  

 Mellemrummene skal være så lange, at stationer, der ønsker at svare, kan få  

 tid til at starte deres sendere.
 4. Modtages intet svar på 500 kHz, kan nødmeldingen  

 gentages på enhver anden disponibel frekvens.
 BEMÆRK:
 1. Tavshedsperioderne på 500 kHz skal strengt  

 overholdes, dog er nød- og il-udsendelser tilladt samt annoncering af en  

 melding, der indledes med sikkerhedssignalet; såvidt det er muligt, skal  

 sikkerhedsmeldingen sendes på en arbejdsfrekvens.
 2. Forinden sending på 500 kHz påbegyndes, skal der  

 altid lyttes på frekvensen for ikke at forstyrre eventuelle nød- og  

 il-udsendelser.
3. OBLIGATORISKE ANLÆG: Husk forskriftsmæssige prøver  

 af radioanlæg - herunder radioanlæg til redningsbåde - jfr.  

 handelsministeriets bekendtgørelse om radiostationer og radiotjeneste i  

 skibe! Bilag 3 b.
 RADIOTELEFONI.
Fremgangsmåde ved udsendelse af nødmeldinger På frekvensen 2182 kHz udsendes:
ALARMSIGNALET (* 2) (Såfremt anordning herfor er tilstede) MAYDAY MAYDAY MAYDAY HER ER SKIBETS NAVN, kaldesignal eller anden identifikation, (3 GANGE) (efterfulgt af) MAYDAY - SKIBETS NAVN - Position - Nødtilstandens art - Den ønskede hjælp  

 samt eventuelle oplysninger,der kan være til hjælp ved redningsarbejdet.
 Eksempel: ALARMSIGNALET (hvis muligt) - MAYDAY MAYDAY MAYDAY her er Martha  

 Martha Martha - MAYDAY Martha position 6 sømil vest for Nordre Rønner fyr  

 kollision med ukendt skib forskibet fuldt af vand.
 NØDMELDINGER udsendes på det sprog, der skønnes at have størst mulighed  

 for at blive forstået.
 Ved BOGSTAVERING skal nedenstående fonetiske alfabet benyttes:
 ANMÆRKNING:
 1. Såfremt tiden tillader det, skal alarmsignalet, når  

 anordning herfor er tilstede, udsendes før nødmeldingen, efter  

 omstændighederne en, to eller tre gange.
 2. Nødmeldingen gentages med mellemrum, indtil svar  

 modtages, og navnlig i TAVSHEDSPERIODERNE, de første 3 minutter af hver hele  

 og halve time efter GMT (XX00-XX03 og XX30-XX33).
 3. Modtages intet svar på 2182 kHz, kan meldingen  

 gentages på enhver anden disponibel frekvens.
 4. TAL LANGSOMT MED HVERT ORD TYDELIGT UDTALT.
 BEMÆRK:
 1. TAVSHEDSPERIODERNE PÅ 2182 KHZ SKAL STRENGT  

 OVERHOLDES, dog er nød- og il-udsendelser tilladt samt annoncering af en  

 melding, der indledes med sikkerhedssignalet; såvidt det er muligt skal  

 sikkerhedsmeldingen sendes på en arbejdsfrekvens.
 2. Forinden sending på 2182 kHz påbegyndes, skal der  

 altid lyttes på frekvensen for ikke at forstyrre eventuelle nød- og  

 il-udsendelser.
 3. OBLIGATORISKE ANLÆG: Husk forskriftsmæssige prøver  

 af radioanlæg - herunder radioanlæg til redningsbåde - jfr.  

 handelsministeriets bekendtgørelse om radiostationer og radiotjeneste i  

 skibe.
 Bilag 4.
 Kontrol nr.
RADIOJOURNAL for radiotelegrafstationen om bord i Anvisning til radiojournalens førelse 1. Radiojournalen føres af radioofficeren under  

 skibsførerens tilsyn og medansvar.
Den forevises mindst en gang månedlig  

 føreren, der påtegner at have efterset den.
Journalen bør føres ordentligt og tydeligt, og intet blad må udrives.
Hvad  

 en gang er indført, må ikke raderes, overstryges eller på anden måde gøres  

 ulæseligt; bliver rettelse nødvendig, bør den tilføjes som anmærkning på den  

 dertil anviste plads.
2. Oplysninger om radioanlægget.
Skemaet udfyldes og  

 holdes a jour i overensstemmelse med de faktiske forhold om bord i skibet.
3. Ændringer vedrørende radioanlægget.
Her anføres  

 enhver ændring af radioanlægget med angivelse af tidspunktet for den  

 foretagne ændring.
 4. Afdeling I: Oplysning om radioofficerer.
 Radioofficerernes fulde navn samt årstal og dato for påmønstringen og  

 afmønstringen indføres efter tidsfølgen.
 5. Afdeling II: De daglige optegnelser.
De trykte skemaer føres efter tidsfølgen.
Dato og klokkeslæt angives efter  

 Greenwich middeltid.
 I rubrik 1 indføres år, måned og dato på de dertil anviste steder, således  

 at de enkelte dage er tydeligt adskilt fra hverandre.
 I rubrik 2 indføres klokkeslættet for, hvornår vagten er henholdsvis  

 tiltrådt og forladt.
 I rubrik 3 indføres klokkeslættet for de i rubrikkerne 4, 5, 7 og 8  

 indførte prøver samt for den i rubrik 10 indførte korrespondance.
 I rubrikkerne 4, 5 , 7 og 8 indføres udfor de tilvarende i rubrik 3  

 indførte klokkeslæt resultatet af de afholdte prøver.
 I rubrik 6 indføres en gang i døgnet antallet af amperetimer for  

 akkumulatorbatteriets opladning.
I rubrik 9 indføres klokkeslættet for, hvornår meddelelse om det i  

 rubrikkerne 4-8 indførte er givet den vagthavende styrmand.
Klokkeslættet  

 indføres udfor den dertil svarende meddelelse.
I rubrik 10 indføres udfor det tilsvarende i rubrik 3 indførte klokkeslæt  

 en kortfattet oplysning om korrespondance vedrørende sikkerhedstjenesten;  

 oplysningen må altid slutte med en henvisning til den side i afd.
III, på  

 hvilken korrespondancen er indført.
 I rubrik 11 attesterer radioofficeren med sit navn for rigtigheden af,  

 hvad der er anført for hver vagt.
 Sker der havari af betydning på radiostationen, må antegning herom samt om  

 eventuel reparation nøjagtigt indføres i journalen, om fornødent ved at  

 skrive tværs over hele skemaet.
 6. Afdeling III: Korrespondance vedrørende  

 sikkerhedstjenesten.
 Alle meddelelser om nødtilstand og al nødkorrespondance samt andre  

 meddelelser og anden korrespondance vedrørende sikkerhedstjenesten indføres  

 uden afkortning.
 Bilag 5.
 Kontrol nr.
RADIOJOURNAL for radiotelefonstationen om bord i Anvisning til radiojournalens førelse 1. Radiojournalen skal opbevares på det sted, hvor  

 lyttevagten holdes, og den person (fører, officer eller andet  

 besætningsmedlem), som holder lyttevagt, skal i radiojournalen indføre  

 nærmere oplysninger om alle begivenheder radiotjenesten vedrørende, som  

 indtræffer under hans vagt, og som kan være af betydning for menneskelivs  

 sikkerhed på søen.
 Det skal fremgå af radiojournalen, hvem der har holdt lyttevagt, såfremt  

 det ikke er den samme person, som har haft vagten på broen.
Radiojournalen føres under skibsførerens tilsyn og medansvar.
Den  

 forevises mindst en gang månedlig føreren, der påtegner at have efterset den.
Journalen bør føres ordentligt og tydeligt, og intet blad må udrives.
Hvad  

 en gang er indført må ikke raderes, overstryges eller på anden måde gøres  

 ulæseligt; bliver rettelse nødvendig, bør den tilføjes som anmærkning på den  

 dertil anviste plads.
2. Oplysninger om radiostationen.
Skemaet udfyldes og  

 holdes a jour i overensstemmelse med de faktiske forhold om bord i skibet.
3. Ændringer vedrørende radiostationen.
Her anføres  

 enhver ændring af radiostationen med angivelse af tidspunktet for den  

 foretagne ændring.
 4. Afdeling I: Oplysning om radiotelefonister.
 Radiotelefonisternes fulde navn samt årstal og dato for påmønstringen og  

 afmønstringen indføres efter tidsfølgen.
 5. Afdeling II: De daglige optegnelser.
De trykte skemaer føres efter tidsfølgen.
Dato og klokkeslæt angives efter  

 Greenwich middeltid.
 I rubrik 1 indføres år, måned og dato på de dertil anviste steder, således  

 at de enkelte dage er tydeligt adskilt fra hverandre.
 I rubrik 2 indføres klokkeslættet for vagtens påbegyndelse ved afgang fra  

 havn og dens ophør ved ankomst til havn samt tiderne, imellem hvilke vagten  

 på den radiotelefoniske nødfrekvens, jfr. § 19, stk. 3, i handelsministeriets  

 bekendtgørelse af 21. maj 1965 om radiostationer og radiotjeneste i skibe,  

 måtte have været afbrudt og om årsagen hertil.
 I rubrik 3 indføres klokkeslættet for de i rubrikkerne 4 og 6 indførte  

 prøver samt for den i rubrik 8 indførte korrespondance.
 I rubrikkerne 4 og 6 indføres udfor de tilsvarende i rubrik 3 indførte  

 klokkeslæt resultatet af de afholdte prøver.
 I rubrik 5 indføres en gang i døgnet antallet af amperetimer for  

 akkumulatorbatteriets opladning.
I rubrik 7 indføres klokkeslættet for, hvornår meddelelse om det i  

 rubrikkerne 4 og 6 indførte er givet den vagthavende styrmand.
Klokkeslættet  

 indføres udfor den dertil svarende meddelelse.
I rubrik 8 indføres udfor det tilsvarende i rubrik 3 indførte klokkeslæt  

 en kortfattet oplysning om korrespondance vedrørende sikkerhedstjenesten;  

 oplysningen må altid slutte med en henvisning til den side i afd.
III, på  

 hvilken korrespondancen er indført.
 I rubrik 9 attesteres med navn for rigtigheden af, hvad der er anført for  

 hver vagt.
 Sker der havari af betydning på radiostationen, må antegning herom samt om  

 eventuel reparation nøjagtigt indføres i journalen, om fornødent ved at  

 skrive tværs over hele skemaet.
 6. Afdeling III: Korrespondance vedrørende  

 sikkerhedstjenesten.
 Alle meddelelser om nødtilstand og al nødkorrespondance samt andre  

 meddelelser og anden korrespondance vedrørende sikkerhedstjenesten indføres  

 uden afkortning.
 (* 1) Det radiotelegrafiske alarmsignal består af 12 streger, hver af 4  

 sekunders varighed, med mellemrum af 1 sekunds varighed; det samlede signals  

 varighed er altså 60 sekunder.
(* 2) Alarmsignalet består af 2 toner, udsendt skiftevis over en periode  

 af mindst 30 sekunder og højst 1 minut.
Tonerne har et svingningstal på 1300  

 hhv. 2200 perioder pr. sekund, og hver tone har en varighed af 1/4 sekund.
