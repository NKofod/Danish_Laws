 Restforskriften vedrører følgende lovgivning:
A.
Rådets stilling og formål 4 I medfør af anbefaling i betænkning af 27. juni 1957 om skibsfartens og  

 luftfartens redningstjenester og efter aftale med berørte ministerier  

 (Forsvarsministeriet, Justitsministeriet, Ministeriet for Grønland,  

 Ministeriet for handel, håndværk, industri og søfart, Ministeriet for  

 offentlige arbejder og Generaldirektoratet for Post- og Telegrafvæsenet) er  

 Skibsfartens og Luftfartens Redningsråd nedsat af forsvarsministeren den 25.  

 maj 1960.
 § 1.  Skibsfartens og Luftfartens Redningsråd har til  

 opgave at overveje og indstille til vedkommende ansvarlige ministre om  

 foranstaltninger til den bedst mulige gennemførelse af eftersøgnings- og  

 redningsoperationer på og over havet samt i luften, som det efter gældende  

 nationale og internationale bestemmelser påhviler danske myndigheder at  

 udføre eller lade udføre i relation til skibsfarten og luftfarten.
B.
Rådets organisation § 2.  Skibsfartens og Luftfartens Redningsråd består  

 af 9 medlemmer, der udpeges af nedennævnte myndigheder:
 Stk.2.  Forsvarsministeriet udpeger blandt sine  

 repræsentanter Rådets formand.
 Stk. 3.  For hvert medlem udpeges der af vedkommende  

 myndighed en suppleant, som, når vedkommende medlem har forfald, deltager i  

 Rådets møder.
 Stk. 4.  Forsvarsministeriet varetager  

 sekretariatsvirksomheden for Rådet.
 § 3.  Rådet fastsætter selv sin forretningsorden.
C.
Rådets virksomhed § 4.  Det påhviler Rådet:
- At følge udviklingen på det eftersøgnings- og redningsmæssige område og  

 vurdere den teknologiske udviklings betydning for redningsarbejdet, eventuelt  

 efter at have ladet afholde praktiske eller teoretiske forsøg og anden  

 afprøvning, - at indhente og nærmere gennemgå redegørelser for sådanne større eller  

 mere betydningsfulde eftersøgnings- og/eller redningsoperationer, der findes  

 egnede til at belyse anvendeligheden, herunder effektiviteten, af gældende  

 bestemmelser om redning og hjælp til nødstedte og havarister, - at fremføre synspunkter og stille forslag om den bedst mulige udnyttelse  

 af det til rådighed værende materiel, herunder skibe og luftfartøjer, ved  

 eftersøgnings- og redningsoperationer eller stille forslag om eventuel  

 anskaffelse af yderligere materiel, - at at tage stilling til spørgsmål vedrørende den til enhver tid mest  

 effektive kommunikation i relation til eftersøgnings- og redningsoperationer.
 Stk. 2.  Det påhviler ikke Rådet at føre direkte  

 forhandlinger med repræsentanter for udenlandske statslige redningstjenester.
 § 5.  Rådet kan beslutte at nedsætte udvalg eller  

 tilkalde særligt sagkyndige.
 § 6.  Bevillinger til gennemførelse af godkendte  

 anbefalinger o. lign. vil efter nærmere aftale fra sag til sag blive søgt af  

 ansvarlige ministerier.
 § 7.  Dette cirkulære erstatter ifølge aftale med  

 Statsministeriet, Justitsministeriet, Erhvervsministeriet, Ministeriet for  

 fødevarer, landbrug og fiskeri, Trafikministeriet, Forskningsministeriet og  

 Forsvarsministeriet det i Forsvarsministeriets skrivelse 1.kt. 206.21-1 af  

 25. maj 1960 som bilag udsendte kommissorium om bestemmelser for Skibsfartens  

 og Luftfartens Redningsråd.
 P.M.V.
 E.B.
