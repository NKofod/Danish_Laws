Den 15. december 1993 undertegnedes der i Kampala en overenskomst mellem Danmark og Uganda, ifølge hvilken den danske regering i 1993 yder et beløb på 23 millioner kroner som støtte til gældslettelse for Uganda.
 Projektet har til formål at assistere den ugandiske regering med at opnå  

 en holdbar betalingsbalanceposition ved at stille midler til rådighed for  

 gældslettelse.
 Bevillingen dækker delvis tilbagebetaling af gammel ikke-koncessionel  

 gæld, som den ugandiske regering skylder Den Afrikanske Udviklingsbank.
