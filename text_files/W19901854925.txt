En fader havde for 4/6 sammen med sine 2 børn - hver for 1/6 - købt en  

 ejerlejlighed, der alene beboedes af børnene.
Faderen blev anset for  

 skattepligtig af den objektive lejeværdi, idet han ikke beboede lejligheden,  

 hvorfor ligningslovens § 15 I ikke kunne anvendes, og idet  

 Skattedepartementets udtalelse af 28. oktober 1986 ikke fandtes at give  

 hjemmel til i et gavemiljø som her at undtage fra den principielle regel.
 Læge A klagede for indkomståret 1987 over, at de stedlige  

 skattemyndigheder ved opgørelsen af hans personlige indkomst havde ansat den  

 objektive udlejningsværdi for hans andel af et rækkehus til 24.000 kr.
Af sagen fremgik, at klageren i sameje med sine to børn havde erhvervet en  

 ejerlejlighed i X.
Klagerens ejerandel udgjorde 4/6, medens børnene hver  

 ejede 1/6 af ejerlejligheden.
Kun børnene beboede lejligheden.
Det var de stedlige skattemyndigheders opfattelse, at klageren skulle  

 beskattes af en skønsmæssig ansat lejeværdi, svarende til den objektive  

 udlejningsværdi.
Klageren var herefter ikke anset for berettiget til at  

 anvende en forholdsmæssig andel af procentlejeværdien efter ligningslovens §  

 15 I.
De stedlige skattemyndigheder havde i den forbindelse henvist til punkt  

 25 i cirkulære nr. 196 af 12. november 1979, hvoraf fremgik, at den medejer,  

 der ikke beboede ejendommen, ikke var omfattet af ligningslovens § 15 I.
 For Landsskatteretten var det oplyst, at ejerlejligheden var et nyopført  

 rækkehus med et boligareal på 63 m2, fordelt på 2 plan.
 Klagerens revisor nedlagde for Landsskatteretten påstand om, at klageren  

 var omfattet af ligningslovens § 15 I og derfor alene skulle ansættes til en  

 lejeværdi, svarende til en forholdsmæssig andel af den procentvise opgjorte  

 lejeværdi.
Til støtte herfor blev henvist til en udtalelse fra Skattedepartementet af  

 28. oktober 1986, hvoraf fremgik, at den medejer, der ikke beboede  

 ejendommen, men stillede sin andel vederlagsfrit til rådighed for beboeren,  

 skulle indtægtsføre en lejeindtægt, svarende til udlejningsværdien af sin  

 andel.
Udlejningsværdien kunne i disse tilfælde i almindelighed ansættes til  

 en forholdsmæssig andel af den procentvist opgjorte lejeværdi.
Videre blev  

 henvist til en artikel i tidsskriftet »Penge & Privatøkonomi«  

 nr. 4, fra april 1989, hvor en tidligere skatteinspektør havde fremført det  

 synspunkt, at de sædvanlige lejeværdiregler også fandt anvendelse i et  

 tilfælde, hvor forældrene f.eks. købte 90% af lejligheden, medens barnet  

 købte de sidste 10%.
Landsskatteretten bemærkede, at bestemmelsen i ligningslovens § 15 I alene  

 vedrører den beskatningsmæssige situation for den medejer, der bebor  

 ejendommen.
Klageren måtte som principielt udgangspunkt medregne en  

 forholdsmæssig del af den objektive udlejningsværdi ved indkomstopgørelsen.  

 For så vidt angik henvisningen dels til Skattedepartementets udtalelse og  

 dels til artiklen Penge & Privatøkonomi bemærkedes, at  

 Skattedepartementet i sin udtalelse bl.a. undtog tilfælde af  

 interessesammenfald, såsom hovedaktionærforhold og  

 arbejdsgiver/arbejdstagerforhold.
Når videre hensås til, at der i det  

 foreliggende tilfælde var tale om et klart gavemiljø, fandt retten ikke, at  

 man med henvisning til Departementets udtalelse kunne fravige det  

 principielle udgangspunkt for sagens bedømmelse.
Den i Penge &  

 Privatøkonomi tilkendegivne opfattelse var efter rettens mening udtryk for en  

 ikke holdbar generalisering fra en konkret sag.
Da retten endvidere efter det  

 oplyste om ejerlejlighedens størrelse og indretning fandt at kunne tiltræde  

 størrelsen af det udøvede skøn over den objektive udlejningsværdi, blev den  

 påklagede ansættelse stadfæstet.
 LV 1989, G 3.2.
