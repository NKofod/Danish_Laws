 I henhold til kgl. resolution af 3. december 1954 fastsættes følgende:
§ 1.  Den kirkelige betjening af arresthuse påhviler  

 præsten i det sogn, hvori arresthuset er beliggende.
Er der i sognet ansat  

 flere præster, udpeger biskoppen efter forhandling med arrestinspektøren  

 (politimesteren) en af disse til at varetage arresthusets betjening.
 Stk. 2.  Hvor omstændighederne taler derfor, kan  

 biskoppen - ligeledes efter forhandling med arrestinspektøren - overdrage  

 betjeningen af arresthuset til en præst udenfor sognet.
 Stk. 3.  Undtaget fra bestemmelserne i stk. 1-2 er  

 arresthuse, hvortil der er knyttet en af justitsministeriet (direktøren for  

 fængselsvæsenet) ansat præst.
 § 2.  Arresthuspræstens opgave er at være til rådighed  

 for de indsatte til personlige samtaler, og han bør aflægge besøg i arresten  

 mindst to gange om måneden.
 Stk. 2.  Præsten har uhindret adgang til at besøge såvel  

 varetægtsfanger som afsonere af hæfte- og fængselsstraf, og disse har ret til  

 ukontrolleret brevveksling med præsten.
Stk. 3.  Er der et egnet lokale til rådighed og er  

 antallet af indsatte ikke helt ubetydeligt, skal præsten holde gudstjeneste i  

 et efter de stedlige forhold afpasset omfang, normalt mindst en gang om  

 måneden.
De nærmere enkeltheder vedrørende afholdelse af gudstjenester  

 fastlægges ved aftale mellem præsten og arrestforvareren.
§ 3.  Det skal meddeles enhver i arresthuset nyindsat,  

 at der til arresthuset er knyttet en præst, som de indsatte efter henvendelse  

 til arrestforvareren vil kunne få i tale, og med hvem de kan brevveksle  

 ukontrolleret.
Anmodninger om samtale med præsten skal straks videregives til  

 denne.
 § 4.  Denne bekendtgørelse træder i kraft den 10.  

 februar 1975. Samtidig ophæves bekendtgørelse af 30. december 1954 om den  

 gejstlige betjening af arresthusene.
 Kirkeministeriet, den 23. januar 1975.
 Kresten Damsgaard.
/N.
Holm.
