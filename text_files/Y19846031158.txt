Tilbudsgivere - og deres organisationer, som ønsker at indkalde til et  

 forhåndsmøde, har pligt til at sørge for, at hele den relevante personkreds  

 får indkaldelse til mødet.
I denne forbindelse har Monopoltilsynet fundet, at  

 bygherren har en forpligtelse til at medvirke hertil ved at oplyse navnene på  

 de interesserede.
 Håndsværksrådet og Entreprenørforeningen forespurgte, om en bygherre har  

 pligt til at oplyse navnene på de indbudte/interesserede forud for en  

 licitation.
 Spørgsmålet knytter sig til indholdet af licitationslovens § 4, stk. 3.  

 Ifølge denne bestemmelse må forhåndsmøder til drøftelse af udbudsgrundlaget  

 kun afholdes, såfremt udbyderen opfordres til at være til stede, og såvel  

 organiserede som uorganiserede bydende på lige vilkår har adgang til mødet.
I forespørgslen anførtes, at det sædvanligvis er organisationerne, som på  

 medlemmers vegne foranlediger et sådant møde afholdt.
I den forbindelse  

 anmoder organisationen bygherren om at oplyse navne på de indbudte ved en  

 bunden licitation, henholdsvis navn på dem, der har afhentet udbudsmateriale  

 ved en offentlig licitation.
 Da det angiveligt forekommer, at bygherrer nægter at udlevere disse  

 oplysninger, er sprøgsmålet, om det kan antages, at der er pligt hertil.  

 Dernæst, om organisationerne ved offentlig licitation er berettiget til at  

 indkalde deltagerne ved annoncering, såfremt bygherren nægter at udlevere  

 oplysningerne.
 Ved drøftelser i tilsynet har organisationerne bemærket, at interesserede,  

 som kopierer udbudsmaterialet på anden hånd (hvorved bygherren ikke kan være  

 bekendt med deres navne), selv må bære risikoen for, at de ikke kan indkaldes  

 til forhåndsmødet.
Tilsynet finder, at formuleringen af lovens § 4, stk. 3, indebærer, at  

 den, der tager initiativ til mødets afholdelse, er pligtig at indkalde alle,  

 som gennem bygherrens indbydelse/afhentning af udbudsmateriale hos bygherren  

 må anses for interesseret i at deltage i licitationen.
Tilsidesættelse heraf  

 omfattes af straffebestemmelsen i lovens § 7.
Muligheden for at opfylde denne pligt er rent praktisk ikke til stede, når  

 bygherren nægter at udlevere navnene på den kreds, som indkaldelsespligten  

 angår.
Her ud fra finder tilsynet, at det må følge af forholdets natur, at  

 der påhviler bygherren en forpligtelse til - ved at give oplysning om  

 indbudtes/interesseredes navne - at tilvejebringe det faktiske grundlag for  

 indkaldelse, når forhåndsmøde ønskes afholdt i overensstemmelse med den i  

 lovens § 4, stk. 3, fastlagte adgang hertil.
Oplysningen bør meddeles på  

 opfordring fra en af de interesserede eller en organisation, som  

 repræsenterer en potentiel tilbudsgiver.
Der ses dog ikke at være retsmidler  

 imod bygherrens vægring.
 Hvad angår spørgsmålet om, hvorvidt organisationerne ved vægtting i  

 forbindelse med offentlige licitationer er berettigede til at indkalde  

 interesserede ved annoncering, finder tilsynet, at dette må besvares  

 bekræftende.
 Tilsynet kan i øvrigt tiltræde organnisationernes opfattelse, at en  

 tilbudsgiver, der på anden måde end ved afhentning hos bygherren har skaffet  

 sig kendskab til udbudsmaterialet, selv må søge oplyst, om forhåndsmøde agtes  

 afholdt.
