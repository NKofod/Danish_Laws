 I medfør af § 29, stk. 5 i lov om forsikringsvirksomhed, jf.  

 lovbekendtgørelse nr. 746 af 6. august 1996, og anordning nr. 1102 af 13.  

 december 1996 om ikrafttræden for Grønland af lov om forsikringsvirksomhed,  

 fastsættes:
 Ansøgning om koncession m.v.
 § 1.  Denne bekendtgørelse finder anvendelse på  

 livsforsikringsselskaber, som har vedtægtsmæssigt hjemsted i Danmark eller i  

 Grønland.
 Stk. 2.  Ved livsforsikringsselskaber forstås i denne  

 bekendtgørelse livsforsikringsselskaber og tværgående pensionskasser.
 Stk. 3.  Et livsforsikringsselskab skal have  

 Finanstilsynets tilladelse (koncession) til at drive forsikringsvirksomhed,  

 jf. § 5, stk. 1 og 2. Forinden koncession er givet, og registrering i  

 Erhvervs- og Selskabsstyrelsen har fundet sted, må selskabet ikke tegne  

 forsikringer.
 § 2.  Ansøgning om koncession skal indeholde  

 oplysninger om den virksomhed, som selskabet agter at drive med angivelse af  

 forsikringsklasser og eventuelle komplementære risici, jf. § 5.
 § 3.  Ansøgning om koncession i forbindelse med  

 stiftelsen af et livsforsikringsselskab, som har til formål at drive  

 livsforsikringsvirksomhed samt skadesforsikringsvirksomhed inden for  

 forsikringsklasse 1 og 2 (syge- og ulykkesforsikring), skal i henhold til lov  

 om forsikringsvirksomhed § 29 være ledsaget af følgende bilag:
 Stk. 2.  Som en del af den i stk. 1, nr. 4, nævnte  

 driftsplan indgår selskabets tekniske grundlag m.v.
 Stk. 3.  Selskabets tekniske grundlag m.v. og enhver  

 ændring heri skal løbende anmeldes til Finanstilsynet, jf. bestemmelserne i  

 Finanstilsynets bekendtgørelse om anmeldelse af livsforsikringsselskabers og  

 tværgående pensionskassers tekniske grundlag m.v.
 Stk. 4.  Samtidig med ansøgningen om koncession til  

 Finanstilsynet skal selskabet indgive anmeldelse til registrering i Erhvervs-  

 og Selskabsstyrelsen.
 § 4.  Ansøgning om ændring af en koncession skal være  

 ledsaget af en driftsplan, jf. bestemmelserne i § 29 i lov om  

 forsikringsvirksomhed med tilhørende bekendtgørelse, samt oplysning om de  

 vedtægtsændringer, som ansøgningen måtte have nødvendiggjort.
 Stk. 2.  Samtidig med ansøgning om ændring af koncession  

 til Finanstilsynet skal selskabet indgive anmeldelse til registrering i  

 Erhvervs- og Selskabsstyrelsen, herunder om de vedtægtsændringer, som  

 ansøgningen måtte have nødvendiggjort.
Koncessionens indhold § 5.  En koncession gives særskilt for hver af de  

 følgende livsforsikringsklasser:
I.
Almindelig livsforsikring:
 II. Ægteskabs- og fødselsforsikring:
III.
Forsikring, der er tilknyttet investeringsfonds:
IV.
Permanent health insurance (langvarig sygeforsikring): sygeforsikring,  

 som indgås for en lang periode, og er uopsigelig fra selskabets side i hele  

 perioden.
V.
Tontine-virksomhed: virksomhed, der indebærer oprettelse af  

 medlemssammenslutninger med henblik på fælles kapitalisering af bidragene og  

 udbetaling af den herved opståede formue enten til de overlevende eller til  

 de afdødes arvinger eller begunstigede.
VI.
Kapitaliseringsvirksomhed: virksomhed, baseret på aktuarberegninger og  

 som omfatter forpligtelser af en nærmere fastsat varighed og beløbsstørrelse,  

 mod erlæggelse af et eengangsbeløb eller forud fastsatte regelmæssige  

 indbetalinger.
 Stk. 2.  En koncession kan endvidere omfatte følgende  

 skadesforsikringsklasser:
 Stk. 3.  Koncessionen omfatter hele den pågældende  

 klasse, medmindre ansøgeren kun ønsker at dække en del af de risici, der  

 hører under vedkommende klasse.
§ 6.  En koncession kan ikke omfatte anden virksomhed  

 end den, der er hjemmel til ifølge vedtægternes angivelse af selskabets  

 formål.
Koncessionen kan omfatte virksomhed, der er mindre omfattende end  

 selskabets formål.
 Stk. 2.  En koncession gives uden tidsmæssig  

 begrænsning.
 § 7.  En koncession skal indeholde oplysning om:
 Stk. 2.  For tværgående pensionskasser skal koncessionen  

 udover de i stk. 1, nævnte oplysninger indeholde oplysning om de  

 begrænsninger, der følger af vedtægternes bestemmelser om medlemskredsen.
 Ikrafttræden m.v.
 § 8.  Bekendtgørelsen træder i kraft den 15. januar  

 1998.
 Stk. 2.  Samtidig ophæves Finanstilsynets bekendtgørelse  

 nr. 400 af 20. maj 1994.
 § 9.  Koncessioner til livsforsikringsselskaber og  

 tværgående pensionskasser, som er udstedt i henhold til bekendtgørelse nr.  

 400 af 20. maj 1994, bevarer deres gyldighed.
Finanstilsynet, den 11. december 1997 Henrik Bjerre-Nielsen / Vibeke Olesen (* 1) 1) Bekendtgørelsen indeholder bestemmelser, der gennemfører dele af  

 følgende direktiver: Rådets direktiv 79/267, EF-Tidende 1979 L 63, s. 1 (1.  

 livsforsikringsdirektiv), Rådets direktiv 90/619, EF-Tidende 1990 L 330, s.  

 50 (2. livsforsikringsdirektiv) og Rådets direktiv 92/96, EF-Tidende 1992 L  

 360, s. 1 (3. livsforsikringsdirektiv).
