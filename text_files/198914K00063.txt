Nr BTL 63 Betænkning over Forslag til lov om støtte til danske investeringer i  

 Østlandene   

 Nr L 63 1989-90, 1. samling Afgivet af Udenrigsudvalget Afgivet: 19891205 Udvalget har i en række møder behandlet lovforslaget sammen med forslag til folketingsbeslutning om en investeringsfond og en investeringsgarantiordning for Østlandene (af Kelm-Hansen (S) m.fl.) og har herunder stillet spørgsmål til udenrigsministeren, som denne har besvaret skriftligt.
Endvidere har udvalget modtaget skriftlig og mundtlig henvendelse fra  

 Teknologirådets Styregruppe for Vedvarende Energi.
Det skriftlige materiale  

 fra gruppen er optrykt som bilag til betænkningen sammen med  

 udenrigsministerens kommentar hertil.
Et flertal (udvalget med undtagelse af Fremskridtspartiets medlem) har med  

 tilfredshed bemærket, at ministeren under første behandling af forslagene  

 fastslog, at der blev tale om en fælles daglig ledelse af IFU og IØ-fonden,  

 og at administrationen kom til at foregå samme sted, f.eks. ved at der blev  

 oprettet et nyt kontor inden for IFU's organisation.
Med hensyn til  

 bestyrelsen kan der ligeledes blive tale om et vist personsammenfald.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal inden for flertallet (Socialistisk Folkepartis medlemmer af  

 udvalget) lægger vægt på, at der ved administrationen af denne lov tages  

 betydeligt hensyn til miljø- og energiaspektet, og at den ekspertise, som  

 Styregruppen for Vedvarende Energi besidder, jf. det som bilag optrykte  

 materiale, aktivt bliver inddraget.
 Et andet mindretal inden for flertallet (Kristeligt Folkepartis medlem af  

 udvalget) lægger vægt på, at IØ-fonden vil støtte udviklingen af  

 primærerhvervene, f.eks. ved rådgivning inden for landbruget.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Fischer (KF) fmd.
Pia Christmas-Møller (KF) Per Stig Møller (KF) Bjørn  

 Elmquist (V) Steenholdt (Grønl.) Mogens Elvensø (FP) Jørgen Estrup (RV)  

 nfmd.
Duetoft (CD) Glønborg (KRF) Helle Degn (S) Graversen (S) Kelm-Hansen  

 (S) Lykketoft (S) Rosing (S) Erik B.
Smith (S) Riishøj (SF) Ebba Strange (SF) Bilag Henvendelse fra Teknologirådets Styregruppe for Vedvarende Energi Sdr.
Ydby, d. 23.10.89 Kommentar fra Teknologirådets Styregruppe for Vedvarende Energi til  

 Udenrigsministeriets notat af 22. september 1989 om vestlig støtte til  

 reformpolitikken i Østlandene med særligt henblik på Polen og Ungarn.  

 ØP.III.j.nr. 400.E.9. Der overvejes særlig lovgivning med henblik på at lave  

 en selvstændig Investeringsfond for Østlandene med en statslig bevilling på  

 300 mio. kr.
I notatet peges på ordninger for investeringsgarantier,  

 investeringsbeskyttelsesaftaler og andre former for støtte.
De økonomiske rammer for ordningen er Til de i notatet fremførte initiativer har vi følgende kommentarer og  

 ændringsforslag:
I.
Regional opdeling.
 »Polen og Ungarn« bør udvides til også at omfatte DDR, Estland,  

 Letland og Litauen, Hviderusland, Ukraine og evt. andre Sovjet-republikker.
Den politiske udvikling med reformer og selvstændiggørelse i alle disse  

 områder betyder, at vi bør udstrække ordningen til flere end de to anførte  

 lande.
Der er allerede fra mange sider kontakter til de andre lande, som  

 ønsker dansk teknologi og knowhow i deres omstillingsproces.
Det er vigtigt, at vi fra dansk side hurtigt kan komme ind i stater, der  

 netop er ved at åbne sig.
Det vil give Danmark et forspring og en goodwill,  

 der vil komme os til gode, efterhånden som markederne åbner sig og forholdene  

 normaliseres.
Betydelige vestlige investeringer og støtteordninger styres nu imod Polen  

 og Ungarn, som kan vise sig at have vanskeligheder med tilstrækkelig  

 effektivt så hurtigt at absorbere hjælpen fra de mange forskellige lande og  

 internationale organisationer.
Derfor kan det vise sig at være en fordel for  

 Danmark at lede noget af vores støtte til andre Østlande.
 I notatets side 5 tales da også om, at retsgrundlaget for lov om  

 støtteordninger skal omfatte Østeuropa og Sovjetunionen.
II.
Afgrænsning af den danske indsats.
Forslaget om støtte er bragt frem for offentligheden med særlig henvisning  

 til de alvorlige miljøproblemer i Østlandene.
Investeringer og forbedringer  

 indenfor miljø- og energisektoren i Østeuropa kan give os selv større  

 miljøfordele end tilsvarende hjemlige tiltag.
 Imidlertid går notatet langt videre end til miljø- og energiinitiativer,  

 eftersom dansk bistand foreslås også at omfatte landbrug, bankvæsen (!),  

 fiskeri, boligbyggeri og arbejdsmiljø. Som eksempel på samarbejdsmuligheder  

 indenfor fiskeriområdet nævnes en fornyelse og modernisering af Polens  

 fiskerflåde på danske værfter.
 Miljøforbedringsaspektet vil stort set gå tabt, hvis de danske midler  

 bliver spredt på denne måde, og især dersom den bindes til produktion på  

 danske virksomheder.
 Derfor foreslås det, at de danske midler prioriteres med henblik på en  

 anvendelse, så man hurtigt uden flere års forudgående forskning og forsøg  

 opnår de størst mulige miljøfordele generelt, ved at kendt og velafprøvet  

 dansk teknologi og viden indenfor miljø og energi overføres.
Danmark har internationalt gjort sig bemærket som foregangsland indenfor  

 miljøteknologi, effektiv energiudnyttelse og vedvarende energi.
Det foreslås  

 derfor, at de danske midler prioriteres med henblik på en anvendelse, så at  

 danske virksomheder, organisationer og institutter leverer basisteknologi og  

 viden til Østlandene på en måde, så at der ved siden af eksport kan  

 igangsættes produktion af anlæg og udstyr i Østlandene indenfor energi- og  

 miljøområdet, hvilket vil give en optimal udnyttelse af den danske bistand.
Østlandene har i modsætning til udviklingslandene en betydelig industriel  

 kapacitet og et højt uddannelsesniveau for ingeniører og andre relevante  

 teknikere.
Ved således at udnytte Østlandenes egne teknologiske og  

 menneskelige ressourcer bliver de gensidige fordele af den danske indsats  

 særlig stor.
Effekten af den danske bistand vil f.eks. på denne måde kunne  

 mangedobles, idet ordningen kan udløse betydelige lokale bidrag i form af  

 materialer og menneskelig arbejdskraft og industriel kapacitet.
III.
Konkrete samarbejdsmuligheder.
 På energiområdet taler notatet om samarbejde indenfor fjernvarme,  

 røgrensning og effektivisering af eltransmissionsnettet, specielt i Polen.  

 For Ungarns vedkommende nævnes energibesparelser, halmforbrænding og behovet  

 for renoveringsopgaver indenfor energisektoren iøvrigt.
På disse områder har Danmark megen relevant viden, men samarbejdet bør  

 udvides til at omfatte hele bredden af danske miljø- og energiteknologier,  

 herunder integrerede processer og kombinerede anlæg.
På energiområdet skal  

 nævnes vindmøller, biogasanlæg, solvarme, kraftvarmeanlæg m.v.
På  

 energibesparelsesområdet har Danmark omfattende viden indenfor procesenergi,  

 forbedret elforbrugende apparatur i husholdninger og industri,  

 forbrugeroplysning m.v., hvor særlig store gevinster kan opnås.
Den danske indsats bør som nævnt ikke kun rettes imod Polen og Ungarn.  

 Også andre Østlande og delstater er yderst motiverede for at samarbejde med  

 Danmark.
Her kan henvises til en samarbejdsaftale mellem det rådgivende  

 ingeniørfirma COWIconsult og Sovjetunionen om vindmølleparker i Estland,  

 Ukraine og Armenien samt mellem Danmarks Tekniske Højskole og Nordvestjysk  

 Folkecenter for Vedvarende Energi på den ene side og Videnskabernes Akademi i  

 Ukraine på den anden side om samarbejde om energieffektive teknologier og  

 vedvarende energi. (Se aftale og presseudklip (ej optrykt her)).
 Tilsvarende samarbejdsordninger vil dansk erhvervsliv og danske  

 institutter kunne opnå med de fleste af Østlandene, der har et stort  

 efterslæb med hensyn til teknologi og viden indenfor energi- og miljøområdet.
Det vil være helt urimeligt - som anført i notatet - at lade samarbejdet  

 ske gennem det nyvedtagne dansk/slesvigholstenske energiforskningsinstitut i  

 betragtning af, at der findes adskillige danske virksomheder, universiteter  

 og videncentre, som har årelang erfaring på de her relevante områder og  

 allerede opererer internationalt.
Derfor bør de økonomiske midler disponeres  

 således, at de direkte tilgår danske virksomheder og institutter, som er  

 relevante aktører på området.
IV.
Forslag til administration af midlerne.
Notatet peger på side 10 på vigtigheden af, at midlerne til bistand og  

 samarbejde (150 mio. kr.) administreres således, at der ikke opbygges ny  

 administration og bureaukrati, som vil kunne forsinke hele processen.
Der  

 nævnes som eksempel, at til miljøministeriet allokeres midler til  

 miljøprojekter, som derefter administreres af miljøministeriet selv.
Tilsvarende skal her bringes i forslag, at midler til energiområdet  

 allokeres til Styregruppen for Vedvarende Energi, som pr. 1. januar 1990  

 overføres fra industri- til energiministerieregi.
Styregruppen har mange års  

 erfaring i fremme af projekter indenfor vedvarende energi, energiplanlægning  

 og energibesparelser med særligt henblik på produktion i mindre og  

 mellemstore virksomheder.
Endvidere har Styregruppen som særligt indsatsområde haft udvikling af  

 ulandsteknik og senest eksportfremmeordninger for vedvarende energi, hvilket  

 har ført til oprettelse af et særligt eksportkontor.
Der oprettes efter behov  

 koordineringsgrupper med erfarne fagfolk på de forskellige indsatsområder; og  

 der vil kunne ske en tilpasning således, at personer med Østlandserfaring  

 indgår.
 Ved brug af denne ordning vil en hurtig og smidig projektadministration  

 kunne opnås, samtidig med at koordinering med andre danske initiativer på  

 miljø- og energiområdet uden videre opnås.
På vegne af Teknologirådets Styregruppe for Vedvarende Energi Niels I.
Meyer, formand Preben Maegaard Bilag: (ej optrykt her) Kopi af hensigtserklæring » » artikel i  

 Information 03.10.89 » » » i Thisted Dagblad 06.10.89 Udenrigsministerens kommentar til henvendelsen af 23. oktober 1989 fra Styregruppen for Vedvarende Energi Teknologirådets Styregruppes  

 henvendelse af 23. oktober 1989 indeholder en række betragtninger om  

 prioriteringen af den danske indsats i forhold til Østlandene.
Jeg deler den  

 opfattelse, at energi- og miljøaspekterne må få en høj prioritering i det  

 videre arbejde.
 Styregruppens henvendelse er fordelt til medlemmerne af det  

 Interministerielle Østlandeudvalg og vil blive videregivet til IØ-fonden, når  

 denne er etableret, således at styregruppens synspunkter kan indgå i de  

 videre overvejelser vedrørende prioritering af de danske projekter.
