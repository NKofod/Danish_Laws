 Bilag: FMN's skrivelsen 5. kt. 124/81-712 af 7.april 1981.
 Hoslagt følger fotokopi af Forsvarsministeriets skrivelse af 7. april 1981  

 vedrørende ydelse af gaver og afholdelse af repræsentation for statens  

 regning.
De i skrivelsen anførte retningslinier for ydelse af gaver og afholdelse  

 af repræsentation vil være at betragte som gældende for lodserierne (og  

 ansatte ved lodserierne) i den udstrækning udgifter til gaver eller  

 repræsentation ønskes godtgjort af lodsreguleringsfonden.
I denne forbindelse  

 skal henvises til bilagets side 2, øverst, hvorefter Forsvarsministeriet  

 anmoder om, at der inden for ministeriets ansvarsområde administreres efter  

 de i bilaget nævnte kriterier.
 P.d.v.
Ib Olsen Under en verserende sag om beholdningskontrol har rigsrevisionen i  

 forbindelse med spørgsmålet om ydelse af gaver for statens regning bl.a.  

 udtalt følgende:
 »Da ydelse af gaver naturligt henhører under repræsentationsudgifter,  

 må vurderingen af en gaveydelses betimelighed efter rigsrevisionens  

 opfattelse foretages i lighed hermed.
 Rigsrevisionen finder, at der som overordnet kriterium ved vurderingen af  

 repræsentationsudgifter må opstilles et alment interessekriterium, hvor  

 udgangspunktet må være, at repræsentationen må have baggrund i en relevant  

 anledning, således at kun repræsentationsarrangementer, der er af selvstændig  

 interesse for staten, kan afholdes for statens regning.
Ved vurderingen af om et repræsentativt arrangement er i statens interesse  

 må endvidere den kreds, der er omfattet heraf, tillægges stor betydning, og  

 interessekriteriet medfører således naturligt, at der må sondres mellem  

 intern repræsentation og ekstern repræsentation.
Intern repræsentation mellem  

 statsansatte indbyrdes bør som hovedregel ikke forekomme, idet staten ikke  

 kan have nogen interesse i en sådan repræsentation.
En undtagelse er dog de  

 gældende regler om en beskeden reception i forbindelse med julilæer o.lign.  

 Staten kan derimod have en saglig interesse i at udøve repræsentation over  

 for udenforstående personer, grupper m.v.« Forsvarsministeriet, der kan tiltræde rigsrevisionens principielle  

 opfattelse af, at intern repræsentation for statskassens regning, herunder  

 ydelse af gaver til statsansatte, som hovedregel bør være udelukket, og at  

 ydelse af gaver til udenforstående bør vurderes konkret på grundlag af  

 statens interesse i det pågældende tilfælde, skal i den anledning anmode om,  

 at der inden for ministeriets ansvarsområde administreres efter disse  

 kriterier.
 Forsvarsministeriet er endvidere enig med rigsrevisionen i, at det- i de  

 tilfælde, hvor der ydes gaver af statskassens midler - ikke er de enkelte  

 chefer, der står som gavegiver, men derimod vedkommende myndighed eller  

 institution.
 P.M.V.
