 I medfør af § 43, stk. 1, i lov om folkeskolen, jf. lovbekendtgørelse nr.  

 561 af 25. juni 1997, fastsættes:
 Tidspunktet for valgene m.v.
 § 1.  Kommunalbestyrelser/amtsråd sørger for, at der  

 vælges forældrerepræsentanter til skolebestyrelser ved selvstændige kommunale  

 og amtskommunale folkeskoler.
Stk. 2.  Valgene gennemføres efter, at der har været  

 holdt kommunale valg, og de skal være afsluttet senest 1. april det følgende  

 år.
Eventuelle afstemninger i henhold til kapitel 8 og 9 holdes første  

 tirsdag i marts.
Hvis det på grund af antallet af skoler i kommunen  

 sammenholdt med antallet af medlemmer i kommunalbestyrelsen ikke er muligt at  

 holde afstemningerne på denne dag ved alle kommunens skoler, kan der holdes  

 afstemninger på andre dage i samme uge.
Kommunalbestyrelsen fastsætter de  

 nærmere datoer.
 Stk. 3.  Ved skoler, der på afstemningstidspunktet er  

 besluttet nedlagt den 1. august i valgåret, holdes der ikke valg.
§ 2.  Under visningsministeren kan i særlige tilfælde  

 godkende, at der afholdes forskudte valg 2 år efter de i § 1 nævnte valg.  

 Valgene omfatter ved skolebestyrelser med 7 forældrerepræsentanter 3 eller 4  

 pladser i bestyrelsen og ved skolebestyrelser med 5 forældrerepræsentanter 2  

 eller 3 pladser.
De øvrige pladser besættes ved de almindelige valg i henhold  

 til § 1, stk. 2.
 Stk. 2.  Kommunalbestyrelsen bestemmer antallet af  

 pladser, der skal besættes ved de i stk. 1 nævnte valg, jf. stk. 1, og det  

 nærmere tidspunkt for eventuelle afstemninger i henhold til kapitel 8 og 9.
 § 3.  Forældrerepræsentanternes valgperiode er 4 år  

 regnet fra 1. april i året efter afholdelsen af de kommunale valg, jf. dog  

 stk. 2 og kapitel 11.
Stk. 2.  Når der første gang holdes forskudte valg i  

 medfør af § 2, afkortes funktionsperioden for indehaverne af de pladser, som  

 skal besættes, til 2 år.
Skolebestyrelsen giver indstilling til  

 kommunalbestyrelsen om, hvilke forældrerepræsentanter der fratræder.  

 Indstillingen afgøres ved lodtrækning, hvis forældrerepræsentanterne ikke kan  

 blive enige om anden måde at afgøre spørgsmålet på.
 Valgret og valgbarhed m.v.
 § 4.  Skolebestyrelsens forældrerepræsentanter vælges  

 af og blandt de personer, der på valgets tidspunkt har forældremyndigheden  

 over børn, der er indskrevet i skolen, samt af og blandt de personer, som i  

 henhold til § 5 tillægges valgret og valgbarhed.
 Stk. 2.  Indskrivning af et barn kan finde sted fra  

 begyndelsen af det kalenderår, hvor barnet fylder 5 år, jf. folkeskolelovens  

 § 36, stk. 1. Valgret og valgbarhed for forældrene forudsætter, at barnets  

 skoleplacering er endeligt fastlagt inden valget.
 Stk. 3.  Ved skoler, der er besluttet nedlagt i  

 valgåret, jf. § 1, stk. 3, er forældrene valgberettigede og valgbare ved  

 valget på den skole, som barnet skal overflyttes til.
 Stk. 4.  Forældre til børn, der med virkning fra den 1.  

 august i valgåret skal overføres til en skole for de ældre klassetrin,  

 deltager kun i valget ved denne skole.
 Stk. 5.  Forældre til børn, der midlertidigt undervises  

 på en specialskole, deltager i valget ved den skole, hvorfra henvisningen til  

 specialskolen har fundet sted.
 § 5.  Der tillægges følgende personer valgret og  

 valgbarhed som forældrerepræsentanter,hvis de fremsætter ønske herom over for  

 skolens leder:
 § 6.  Pligt til at lade sig opstille og til at modtage  

 valg som forældrerepræsentant har personer, som har børn indskrevet i den  

 pågældende skole, og som har bopæl i kommunen/amtskommunen.
Stk. 2.  Personer, der er fyldt 60 år, har dog ikke  

 pligt til at lade sig opstille.
Det samme gælder personer, der har været  

 medlem af et skolenævn eller en skolebestyrelse i 2 hele, sammenhængende  

 valgperioder.
 § 7.  Personer, der er ansat ved den pågældende skole,  

 kan ikke vælges til forældrerepræsentanter i skolebestyrelsen.
Valglisten § 8.  Skolens leder sørger for, at der udarbejdes en  

 liste over personer, der er valgberettigede, jf. § 4. Anmodninger i henhold  

 til § 5 skal føres på listen.
Listen skal sammenholdes med skolens kartotek.
 Stk. 2.  Valglisten skal indeholde oplysning om  

 vælgernes navn og andre oplysninger, der er nødvendige for at kunne  

 identificere vælgeren, samt en afkrydsningsrubrik.
Stk. 3.  Valglisten skal være udarbejdet senest 3 uger  

 før valgmødet, jf. § 10. Personer, der ønsker at få tillagt valgret, jf. § 5,  

 skal herefter have adgang til at blive optaget på valglisten inden det i § 10  

 nævnte møde.
Tilsvarende skal indehavere af forældremyndigheden have  

 lejlighed til at sikre sig, at de er opført på listen.
Valgbestyrelsen kan  

 fastsætte tidspunkter for henvendelse til skolen angående valglisten.  

 Valgbestyrelsen meddeler snarest muligt, om vedkommende har ret til at blive  

 optaget på valglisten.
 Stk. 4.  Fremsættes der ønske om optagelse på valglisten  

 efter udløbet af det i stk. 3 nævnte tidspunkt, tager valgbestyrelsen  

 stilling til, om det vil være praktisk muligt at imødekomme ønsket.
 Stk. 5.  Valgbestyrelsen kan forlange dokumentation for,  

 at betingelserne for at blive optaget på valglisten er opfyldt.
Valgbestyrelsen § 9.  Den(t) nyvalgte kommunalbestyrelse/amtsråd  

 udpeger snarest muligt en valgbestyrelse for hver skole.
Valgbestyrelsen  

 består af skolens leder, formanden for den afgående skolebestyrelse og et  

 kommunalbestyrelses-/amtsrådsmedlem med sidstnævnte som formand.
 Stk. 2.  Kommunalbestyrelsen/amtsrådet bekendtgør på den  

 sædvanligt benyttede måde:
 Stk. 3.  Valgbestyrelsen sørger for, at der desuden  

 gives hjemmene skriftlige meddelelse om de i stk. 2 nævnte forhold.
Valgmøde til skolebestyrelsen § 10.  Valgbestyrelsen indkalder de valgberettigede  

 ved skolen til et møde, hvor valgbestyrelsen giver vælgerne en orientering om  

 de regler, der gælder for valget.
 Stk. 2.  Efter orienteringen gives der de fremmødte  

 vælgere mulighed for at holde et opstillingsmøde og herefter at indlevere en,  

 eventuelt flere, kandidatliste.
Kandidatlister § 11.  Kandidatlister skal indleveres til  

 valgbestyrelsen senest den 10. dag efter det i § 10 nævnte møde.
Stk. 2.  En kandidatliste kan indeholde navnene på  

 indtil det dobbelte af det antal kandidater, der skal vælges.
Den rækkefølge,  

 som kandidaterne er opstillet i, skal fremgå af listen.
Hvis kandidaterne  

 ønskes opstillet prioriteret eller sideordnet i alfabetisk rækkefølge i  

 tilfælde af afstemning, skal listen indeholde oplysning herom.
Ellers  

 opstilles kandidaterne sideordnet i den rækkefølge, som fremgår af  

 kandidatlisten.
Stk. 3.  Hver kandidatliste skal være underskrevet af  

 mindst 7 stillere ved valg til skolebestyrelser med 7 forældrerepræsentanter  

 og mindst 5 ved valg til skolebestyrelser med 5 forældrerepræsentanter.
Ved  

 lister, der alene omfatter repræsentanter for forældre til børn i  

 specialklasser, skal listen ligeledes underskrives af mindst 5 stillere, jf.  

 endvidere § 12, stk. 3.
 Stk. 4.  Ingen kan være stiller for mere end 1  

 kandidatliste eller for en liste, hvorpå den pågældende selv er opført som  

 kandidat.
Stk. 5.  Efter udløbet af fristen i henhold til stk. 1  

 undersøger valgbestyrelsen, om listerne er gyldige, og om kandidaterne kan  

 godkendes.
Er der mangler ved udformningen af en kandidatliste, fastsætter  

 valgbestyrelsen en rimelig frist for afhjælpning af manglerne.
§ 12.  Ved skoler med en specialklasserække skal der  

 opstilles mindst 2 repræsentanter for forældrene til de pågældende børn, jf.  

 § 14, 3. og 5. pkt., § 24 og § 25, stk. 2. Repræsentanterne kan opstilles på  

 en eller flere lister, eventuelt på særlige lister for forældregruppen.
Ved  

 lister, der også rummer forældre til børn i de almindelige klasser, skal det  

 angives, hvilke kandidater der opstilles som repræsentanter for denne  

 forældregruppe.
Stk. 2.  Opstilles der ikke forældrerepræsentanter, der  

 selv har børn i specialklasserækken, kan der opstilles andre forældre til  

 børn, indskrevet i skolen, til at repræsentere forældregruppen.
Sådanne  

 repræsentanter skal opstilles af mindst 5 stillere, der har børn i  

 specialklasserækken.
Hvis kandidaterne er opstillet på en liste, der i øvrigt  

 rummer forældre til børn i skolens øvrige klasser, skal stillerne for listen  

 desuden ved deres underskrift tilslutte sig opstillingen.
 Stk. 3.  Kravet i henhold til stk. 1 vedrører skoler,  

 der har en eller flere sammenhængende specialklasserækker for alle de  

 klassetrin, som i øvrigt undervises i den pågældende skole.  

 Kommunalbestyrelsen kan efter indstilling fra den pågældende skolebestyrelse  

 træffe beslutning om særlig repræsentation af denne forældregruppe, selv om  

 specialklasserækken omfatter færre klassetrin end skolen i øvrigt.
§ 13.  Valgbestyrelsen sikrer, at opstillede  

 kandidater gøres bekendt med opstillingen. Ønsker en kandidat på en  

 indleveret kandidatliste ikke opstilling på nogen liste, skal vedkommende  

 tilkendegive dette senest inden udløbet af den i § 11, stk. 1, nævnte frist.  

 Stillerne skal underrettes om kandidatens ønske.
Tilbagetrækning kan ikke  

 ske, hvis 7 henholdsvis 5 af stillerne, jf. § 10, stk. 3, fastholder  

 kandidatens opstilling, jf. dog stk. 2, 2. pkt. og stk. 3, og § 6, stk. 2.
Stk. 2.  Ingen kan godkendes opstillet som kandidat på  

 mere end 1 liste.
Er en person opført på flere lister, skal vedkommende  

 snarest oplyse valgbestyrelsen om, hvilken liste vedkommende foretrækker at  

 være opført på.
 Stk. 3.  Kommunalbestyrelsen/amtsrådet skal efter  

 anmodning meddele fritagelse, hvis den valgte på grund af sin  

 helbredstilstand, varetagelse af andet offentligt hverv, forretninger eller  

 lignende har rimelig grund til at ønske sig fritaget for valget.
Fredsvalg § 14.  Er der ved udløbet af fristen for indlevering  

 af kandidatlister, jf. § 11, stk. 1, kun modtaget 1 gyldig liste, skal der  

 ikke holdes afstemning.
Det fornødne antal af de opførte kandidater erklæres  

 for valgt i den rækkefølge, hvori de står på listen, jf. § 11, stk. 2, På  

 skoler, hvor der skal udpeges en særlig specialklasserepræsentant, jf. § 12,  

 tilfalder det 7. mandat dog altid den repræsentant for forældregruppen, der  

 står øverst på listen.
De ikke valgte kandidater betragtes som stedfortrædere  

 for de valgte i den rækkefølge, hvori de er opført på listen.
Ikke valgte  

 specialklasserepræsentanter betragtes tilsvarende som stedfortrædere for den  

 valgte repræsentant for forældregruppen.
Valgbestyrelsen underretter de  

 valgte og stedfortræderne om valget.
Afstemning § 15.  Er der ved udløbet af den i § 11, stk. 1,  

 nævnte frist indleveret mere end 1 kandidatliste, skal der holdes afstemning  

 efter reglerne i §§ 16-26.
 Stk. 2.  Kommunalbestyrelsen/amtsrådet bekendtgør på den  

 sædvanligt benyttede måde tidspunktet for afstemningen, jf. § 8, stk. 2.  

 Valgbestyrelsen sørger desuden for, at der gives hjemmene skriftlig  

 underretning herom, jf. § 9, stk. 3.
 Stk. 3.  Der skal være adgang til at afgive stemme i  

 mindst 6 timer, herunder på tidspunkter, der ligger efter sædvanlig  

 arbejdstids ophør.
§ 16.  Valgbestyrelsen tildeler hver kandidatliste et  

 nummer og efter ønske eventuelt en listebetegnelse.
En listebetegnelse skal  

 ved kandidaternes underskrift være godkendt af disse.
Stk. 2 .  Stemmesedlen tilvejebringes af  

 valgbestyrelsen.
I et felt for hver kandidatliste opføres under dennes nummer  

 og eventuelle betegnelse navnene på listens kandidater i den rækkefølge,  

 hvori de er anmeldt af stillerne.
Ved prioriteret opstilling tildeles hver af  

 listens kandidater et nummer.
Stemmesedlen må ikke være påført andet end det  

 her nævnte.
 § 17.  Valgretten udøves ved personligt fremmøde.  

 Vælgeren kan afkræves legitimation, inden stemmesedlen udleveres.  

 Valgbestyrelsen registrerer herefter udleveringen af stemmesedlen på  

 valglisten.
 Stk. 2.  Afstemningen sker ved, at den valgberettigede  

 sætter et kryds i feltet ud for den kandidatliste, som vedkommende vil stemme  

 på. Ønsker vælgeren at stemme på en bestemt af listens kandidater, sættes  

 krydset ud for dennes navn.
Stk. 3.  Afstemningen skal være hemmelig.
Afstemningen  

 må ikke afsluttes, så længe der er vælgere til stede, der endnu ikke har haft  

 lejlighed til at stemme.
 § 18.  Skolens ansatte har efter kommunalbestyrelsens  

 nærmere bestemmelse pligt til at bistå ved udfærdigelsen af valglisten og ved  

 gennemførelsen af afstemningen.
§ 19.  Vælgere, der er forhindret i at møde frem til  

 afstemningen, skal have adgang til at afgive stemme over for skolens leder i  

 mindst 6 forudgående hverdage.
Der skal være lejlighed til at stemme på et  

 eller flere tidspunkter, der ligger efter sædvanlig arbejdstids ophør.
Stk. 2.  Ved stemmeafgivningen udleveres en stemmeseddel  

 med tilhørende konvolut.
Vælgeren kan afkræves legitimation.
Hvis de  

 almindelige stemmesedler endnu ikke foreligger, anvendes en særlig  

 stemmeseddel, hvor vælgeren selv skriver navnet og nummeret på den liste, som  

 vælgeren ønsker at stemme på, samt evt. navnet på den ønskede kandidat.
Stk. 3.  Skolelederen registrerer på valglisten, at  

 vælgeren har stemt og anfører datoen for stemmeafgivningen.
Vælgeren  

 underskriver samtidig en erklæring herom.
Stk. 4.  Stemmesedlen opbevares i konvolutten, indtil  

 afstemningen er afsluttet.
Stemmesedlerne indgår herefter i optællingen.
§ 20.  Amtskommunen/kommunen kan med hensyn til  

 specialskoler bestemme, at afstemning sker ved, at stemmesedlerne udsendes  

 til hjemmene.
Amtskommunen/kommunen fastsætter de nærmere bestemmelser om  

 fremgangsmåden i vedtægten for styrelsen af det pågældende skolevæsen.
Opgørelsen af valget § 21.  Stemmeoptællingen foretages af valgbestyrelsen  

 straks efter afstemningens afslutning og under overværelse af eventuelle  

 tilstedeværende vælgere.
Mandaternes fordeling på kandidatlister § 22.  Det samlede stemmetal for hver kandidatliste  

 divideres med 1, 2, 3 osv., indtil der er foretaget et så stort antal  

 divisioner som det antal mandater, der højst kan ventes at tilfalde  

 kandidatlisten. 1. mandat tilfalder listen med den højeste fremkomne kvotient  

 osv., indtil alle mandater er fordelt på lister.
Er kvotienterne lige store,  

 trækkes der lod.
 Stk. 2.  Hvis der tilfalder en liste flere mandater end  

 det samlede antal kandidater, der er opstillet på listen, overføres det eller  

 de overskydende mandater til den kandidatliste, der efter stk. 1 er nærmest  

 berettiget til yderligere mandater.
Kandidatudvælgelsen § 23.  Er kandidaterne opstillet sideordnet, tilfalder  

 listens mandater kandidaterne i rækkefølge efter størrelsen af deres  

 personlige stemmetal.
I tilfælde af stemmelighed foretages lodtrækning.
 Stk. 2.  Er kandidaterne opstillet i prioriteret  

 rækkefølge, foretages opførelsen af, hvilke kandidater der er valgt, på  

 følgende måde:
 Udpegning af repræsentanten for forældre til elever i  

 specialklasser.
 § 24.  Hvis fordelingen ikke giver mandat til en  

 specialklasserepræsentant, jf. § 12, skal det 7. mandat ikke fordeles efter  

 §§ 22-23, men tilfalde den specialklasserepræsentant, der har fået flest  

 stemmer.
Stedfortrædere § 25.  De ikke valgte kandidater er stedfortrædere for  

 de valgte på samme kandidatliste i rækkefølge efter størrelsen af de  

 pågældendes stemmetal, jf. § 23.
 Stk. 2.  Ikke valgte kandidater, som er opstillet som  

 repræsentanter for specialklasseforældrene, er stedfortrædere for den valgte  

 repræsentant for forældregruppen i samme rækkefølge som nævnt under stk. 1.
Underretning om valget § 26.  Valgbestyrelsen underretter de valgte  

 repræsentanter og stedfortrædere om valget.
Afstemningens resultat meddeles  

 til kommunalbestyrelsen/amtsrådet, der bekendtgør resultatet.
Valgets omkostninger § 27.  Valgets omkostninger påhviler  

 kommunen/amtskommunen.
De nye skolebestyrelsers tiltræden § 28.  Når valgene er afsluttet, indkalder skolens  

 leder den nye skolebestyrelse til konstituerende møde, herunder valg af  

 formand.
Valget ledes af den forældrerepræsentant, der længst har været  

 medlem af skolebestyrelsen/skolenævnet.
Hvis ingen af  

 forældrerepræsentanterne har været medlem af skolebestyrelsen/skolenævnet  

 tidligere, ledes mødet af den ældste af forældrerepræsentanterne.
§ 29.  De nye skolebestyrelser tiltræder den 1. april  

 efter afslutningen af skolebestyrelsesvalgene, og de hidtidige  

 forældrerepræsentanter fratræder den 31. marts ved udløbet af valgperioden,  

 jf. § 3. I tilfælde, hvor valget som følge af omvalg ikke er afsluttet på  

 tiltrædelsestidspunktet, tiltræder de nye skolebestyrelser snarest muligt.  

 Kommunalbestyrelsen fastsætter det nærmere tidspunkt.
De hidtidige  

 repræsentanters funktionsperiode ophører tilsvarende dagen før de nye  

 forældrerepræsentanters tiltræden.
Ændringer i valgperiodens løb § 30.  Oprettes der en ny skole i løbet af en  

 valgperiode, vælges der snarest muligt forældrerepræsentanter til en  

 skolebestyrelse.
 Stk. 2.  Kommunalbestyrelsen kan bestemme, at der skal  

 afholdes nyvalg til skolebestyrelsen ved den skole, der modtager alle eller  

 en væsentlig del af eleverne fra en nedlagt skole.
 Stk. 3.  I tilfælde, hvor 2 skoler sammenlægges, kan  

 kommunalbestyrelsen beslutte, at alle skolebestyrelsesmedlemmer fungerer  

 sammen indtil udløbet af de enkelte medlemmers valgperiode.
 § 31.  Kommunalbestyrelsen/amtsrådet træffer efter  

 anmodning beslutning om fritagelse for hvervet som forældrerepræsentant i en  

 skolebestyrelse, såfremt vedkommende på grund af sin helbredstilstand,  

 varetagelse af andet offentligt hverv, forretninger eller lignende har  

 rimelig grund til at ønske sig fritaget for hvervet.
 Stk. 2.  En forældrerepræsentant kan forlange at blive  

 fritaget for medlemskab af skolebestyrelsen, hvis barnet udskrives af den  

 pågældende skole.
 Stk. 3.  En forældrerepræsentant mister sin valgbarhed  

 til skolebestyrelsen, hvis den pågældende udmelder sit barn af folkeskolen  

 inden undervisningspligtens ophør og indmelder det i en friskole, en privat  

 grundskole, en gymnasieskole eller en af de i folkeskolelovens § 33, stk. 2,  

 i øvrigt nævnte private eller offentlige skoleformer og skal udtræde af  

 skolebestyrelsen.
 § 32.  Hvis et medlem udtræder af skolebestyrelsen  

 eller dør, indtræder stedfortræderen, jf. § 25.
 Stk. 2.  Er der ved et medlems endelige udtræden ingen  

 stedfortræder på den pågældende liste, overføres mandatet til den  

 kandidatliste, som efter reglerne i § 22, stk. 1, er nærmest berettiget til  

 yderligere mandater, og mandatet tilfalder den stedfortræder på listen, som  

 er nærmest til at indtræde, jf. § 25. Kommunalbestyrelsen kan i særlige  

 tilfælde bestemme, at der i stedet holdes suppleringsvalg, j. stk. 3.
Stk. 3.  Er der ved ledighed ingen stedfortrædere for  

 skolebestyrelsens forældrerepræsentanter, holdes der suppleringsvalg efter  

 reglerne i denne bekendtgørelse snarest muligt.
Ved suppleringsvalget kan der  

 samtidig udpeges op til 7 (5) forældrerepræsentanter for hver liste.
 Klage m.v.
 § 33.  Undervisningsministeriet kan i særlige tilfælde  

 fravige bekendtgørelsens bestemmelser.
 § 34.  Tvivlsspørgsmål vedrørende fremgangsmåden ved  

 valget afgøres af kommunalbestyrelsen/amtsrådet.
 Stk. 2.  Klager over valg af forældrerepræsentanter til  

 skolebestyrelser, herunder om afslag på optagelse på valglisten, må inden 8  

 dage efter valgets endelige opgørelse indgives skriftligt til  

 kommunalbestyrelsen/amtsrådet, der, efter at have indhentet valgbestyrelsens  

 erklæring, snarest muligt træffer afgørelse.
Stk. 3.  Ved omvalg kan kun de personer, der havde  

 valgret på den almindelige valgdag, deltage.
Omvalg holdes i øvrigt efter  

 samme regler som nævnt i kapitel 8 og 9.
Ikrafttræden § 35.  Bekendtgørelsen træder i kraft den 1. november  

 1997.
 Stk. 2.  Bekendtgørelse nr. 814 af 11. oktober 1993 om  

 valg af forældrerepræsentanter til skolebestyrelser i folkeskolen ophæves.
