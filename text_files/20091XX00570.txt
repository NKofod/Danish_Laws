Skriftlig fremsættelse (17. marts 2010) Socialministeren (Benedikte Kiær) :
Forslag til lov om ændring af lov om social service (Forbedring og forenkling af reglerne om støtte til køb af bil) (Lovforslag nr.
L 168)  Borgere, der har foretaget merkøb i deres bil, skal fremadrettet have andel i provenuet ved udskiftning af bilen svarende til merkøbets andel af bilens værdi.
  Kommunerne skal eftergive restgæld i en bil for borgere, som får frakendt støtten som følge af ændringer i funktionsnedsættelse eller forhold knyttet hertil.
  Der afsættes 5 mio. kr. årligt i 2010 til 2012 til en forsøgsordning med delebiler for borgere med handicap, fx til forældre med børn med handicap på institution eller til borgere med handicap, som ikke har et kørselsbehov, der berettiger til støtte til en bil.
  Sagsbehandleren kan overlade afprøvningen af bil til borgeren.
  Præcisering af kriterier for støtte.
  Genbevillingssag kan ske ved en tro- og love-erklæring.
