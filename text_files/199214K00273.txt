Nr BTL 273 Betænkning over Forslag til lov om orlov   

 Nr L 273 1992-93, 1. samling Afgivet af Arbejdsmarkedsudvalget Afgivet: 19930617 Udvalget har behandlet lovforslaget i en række møder og har herunder  

 stillet spørgsmål til arbejdsministeren, som denne har besvaret skriftligt.  

 Udvalget forudsætter, at de supplerende spørgsmål, der er stillet, besvares  

 inden andenbehandlingen.
Nogle af udvalgets spørgsmål og arbejdsministerens  

 svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
De Danske Husmoderforeninger, Det Tværfaglige Ledighedsudvalg, En gruppe arbejdsløse, SiD, Brønderslev, LO Thisted og Murerarbejdsmændenes Fagforening.
 Der er af arbejdsministeren og af et mindretal stillet ændringsforslag,  

 hvorom henvises til de ledsagende bemærkninger.
Arbejdsministeren har over for udvalget oplyst, at orlov til børnepasning  

 er tænkt som en mulighed for direkte forlængelse af barselorloven.
Således  

 omfatter ordningen personer, der ved orlovens start er berettiget til  

 dagpenge efter lov om sygdom og fødsel.
Ordningen giver imidlertid  

 valgmulighed for orlovens placering inden for barnets første 8 år.
Der er  

 lagt en begrænsning for udnyttelsesgraden, i og med at ordningen udløber med  

 udgangen af 1996. Ved en eventuel videreførsel/permanentgørelse bør det indgå  

 i overvejelserne, om der bør være begrænsning i udnyttelsesgraden i relation  

 til den enkelte familie.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de af  

 arbejdsministeren stillede ændringsforslag.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.
Mindretallet betragter regeringens samlede økonomiske udspil som en  

 helhed.
Da Det Konservative Folkeparti og Venstre er modstandere af  

 regeringens samlede plan, vil de to partier stemme imod alle regeringens  

 lovforslag uanset, at partierne ville kunne støtte enkelte af lovforslagene,  

 hvis de ikke indgik i den fremlagte helhed.
Nogle af forslagene har partierne  

 ved tidligere lejligheder selv fremlagt, men i helt andre sammenhænge.
Regeringens samlede økonomiske plan består af tre elementer: Nye  

 offentlige udgifter, ændringer i dagpengesystemet og omlægning af  

 skattesystemet.
Samlet lægger disse tre elementer op til en ny kurs i den  

 økonomiske politik, som har en forkert ideologisk drejning og er økonomisk  

 uansvarlig.
 For det første har regeringen foreslået nye offentlige udgifter på 11-12  

 mia. kr. i 1994. Regeringen har dermed brudt de sidste 10 års stramme  

 udgiftspolitik og har sat kursen mod nye udvidelser af den offentlige sektor.
For det andet indebærer den foreslåede skatteomlægning, at det private  

 erhvervslivs kapitalgrundlag i de kommende år vil blive udhulet af  

 avanceskatter på aktier, ejendomme og goodwill samtidig med, at  

 erhvervslivets konkurrenceevne bliver forringet.
Boligudgiften for boligejere  

 vil stige, således at de private ejerboliger stilles ringere i forhold til de  

 offentligt støttede udlejningsboliger.
Den foreslåede bruttoskat vil forringe  

 vilkårene for ny privat pensionsopsparing.
 For det tredje har regeringen fremlagt en arbejdsmarkedspolitik, som slet  

 ikke løser strukturproblemerne på arbejdsmarkedet, men tværtimod cementerer  

 de bestående stivheder og lægger grunden til forøgede udgifter til  

 arbejdsmarkedspolitikken i de kommende år.
 Samlet udgør regeringens økonomiske udspil en ideologisk drejning, hvor  

 den offentlige sektor vil vokse kraftigt, medens der bliver lagt større  

 byrder på den private sektor.
 Mindretallet finder det aldeles utroværdigt og uansvarligt, når regeringen  

 lover skattelettelser samtidig med, at de offentlige udgifter og underskuddet  

 på de offentlige budgetter vokser.
 Den nye kurs mod større offentlige udgifter vil tværtimod udløse store  

 skatteregninger i fremtiden.
 Der er enkelte forslag om skattelettelser m.v. i den samlede pakke, som  

 mindretallet ud fra en isoleret betragtning ville kunne støtte.
 En ansvarlig økonomisk politik kræver imidlertid, at lettelser og  

 finansiering hører sammen.
Mindretallet er derfor nødt til at se forslagene om lettelser og  

 skærpelser under eet.
Da regeringen ikke har taget initiativ til reelle  

 forhandlinger om den samlede økonomiske plan, har mindretallet ikke fået  

 mulighed for at opnå grundlæggende ændringer i regeringens udspil.
I  

 konsekvens heraf vil mindretallet stemme imod alle regeringens lovforslag.
Mindretallet stemmer imod regeringens såkaldte arbejdsmarkedsreform, da  

 der ikke er tale om nogen reform.
Det er en videreførelse af en  

 arbejdsmarkedspolitik, som har bidraget stærkt til at skabe de strukturelle  

 problemer på det danske arbejdsmarked, der er en medvirkende årsag til, at  

 ledigheden permanent har været helt uacceptabelt høj i en årrække.
 Regeringens udspil trækker i den helt forkerte retning: Dagpengeniveauet  

 er alt for højt, og varigheden på over 9 år med mulighed for forlængelse er  

 helt uacceptabel.
 Uafhængige eksperter har gentagne gange påpeget, at dagpengeydelserne og  

 den lange dagpengeperiode skal ændres for at nedbringe strukturledigheden.
Mindretallet er enig med den nye vismand, professor Torben Andersen, der i  

 Arbejdsgiveren 8. juni 1993 skriver: »På ydelsessiden indebærer de  

 fremlagte lovforslag så godt som ingen realitetsændringer i forhold til det  

 hidtil gældende system.
Med uændrede dagpengeydelser videreføres således de  

 impulser, der udgår fra dagpengesystemet til sammenpresning af lønstrukturen.  

 Dette har negative konsekvenser for beskæftigelsen og for fordelingen af  

 denne«.
 Sådan som bruttoskatten er udformet, er det blevet en generel ekstraskat,  

 som mindretallet på enhver måde må tage afstand fra.
 Mindretallet beklager også, at tanken om en decentral  

 arbejdsmarkedspolitik reelt er indholdsløs, når op imod 10 af de 12  

 milliarder kr. bruges centralt.
Selv om regeringen har taget nogle elementer fra KV-regeringens planer til  

 en reform af arbejdsmarkedet, har den desværre gjort dette ved at sætte dem  

 ind i en sammenhæng, som ikke skaber den nødvendige dynamik, der er  

 forudsætningen for varig fremgang i beskæftigelsen.
I værste fald kan dens  

 kortsigtede løsninger stille sig i vejen for den langsigtede forbedring og  

 dermed gøre ondt værre.
 Mindretallet frygter, at flere af regeringens elementer vil bidrage til at  

 forlænge den eksisterende arbejdsløshedskø.
 Mindretallet vil derfor stemme imod regeringens forslag og i stedet  

 arbejde videre for en egentlig reform af arbejdsmarkedet og fortsat tage de  

 nødvendige initiativer til en langsigtet forbedring.
 Et andet mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de af mindretallet stillede  

 og tiltrådte ændringsforslag.
Mindretallet mener, at det er meget nødvendigt, at der iværksættes gode  

 rotationsordninger.
Det er jo selve ideen bag orlovsordningerne, at nogle kan  

 gå på orlov på dagpenge, mens andre kan komme i arbejde.
Derved sikres det  

 også, at det ikke er de samme, der skal betale for arbejdsløsheden hele  

 tiden.
SF er tilfreds med, at det er lykkedes at få ændringer igennem, således at  

 uddannelsesorloven bliver til den maksimale sats.
Derimod er mindretallet  

 ikke tilfreds med, at småbørnsorlov og sabbatorlov ikke er på maksimumsatsen.  

 Dette har mindretallet derfor stillet ændringsforslag om.
SF mener også, at det er vigtigt at få genbesat så mange stillinger som  

 muligt uden derved at forhindre nogen i at få orlov.
Ligeledes er det  

 vigtigt, at småbørnsforældre, der skal tage børn ud af daginstitution, får en  

 pladsgaranti, når de skal vende tilbage til arbejdet.
SF mener, at det er godt, at der nu tages hul på sabbatordninger.  

 Egentligt burde der kun være een ordning, nemlig sabbatorlov.
Så kunne folk  

 selv bestemme, hvad orloven skal bruges til, om det skal være af hensyn til  

 børn, uddannelse eller noget helt andet.
Desuden ville det være den bedste  

 ordning at administrere, fordi den er enkel.
Så langt kan vi ikke komme nu,  

 og desværre er det også kun en prøveordning, der nu indføres.
SF er af den mening, at så længe der er den store ledighed, og den ser  

 desværre ud til at vare ved i mange år, da må arbejde og fritid fordeles  

 bedre.
Dertil er der brug for orlovsordninger.
 SF er enig i, at parterne ved overenskomstforhandlingerne bør forhandle  

 sig frem til bedre ordninger for orlov, selv om den højeste dagpengesats  

 betyder store lønnedgange for især mænd, og orlovsordningerne skal også  

 bruges af mænd.
 Af ovenstående grunde indstiller mindretallet lovforslaget til vedtagelse  

 med de af mindretallet stillede og tiltrådte ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling med følgende  

 bemærkninger:
 Fra et overordnet perspektiv forekommer det, at nærværende lovforslag ikke  

 sigter på at reducere ledigheden, men snarere på at fordele den og cementere  

 det offentlige engagement i dagpengesystemet.
Det er nødvendigt at føre en arbejdsmarkedspolitik, der indebærer en  

 større andel af privat finansiering.
Dette vil sikre, at dagpengesystemet  

 ikke af sig selv skaber ledighed.
Fremskridtspartiet mener, at der er tale om planøkonomi, når man politisk  

 søger at afgøre, i hvilke sektorer ny beskæftigelse skal forekomme.
I stedet  

 for politisk at tage stilling til, i hvilke sektorer ny beskæftigelse skal  

 fremkomme, ville det være rigtigere og økonomisk optimalt, om beskæftigelsen  

 kunne fremkomme i sektorer, der efterspørges, og hvor det kan betale sig at  

 udbyde sin arbejdskraft.
Det fremgår af lovforslaget, at regeringen forestiller sig, at sort  

 arbejde kan afskaffes, hvis arbejdsløse kan udføre arbejde, der ellers  

 udføres sort eller slet ikke udføres.
Dette opfatter Fremskridtspartiet som  

 en udpræget planøkonomisk tankegang.
Først etableres et ekstremt  

 beskatningsniveau, der fortrænger arbejde i enormt omfang til sort arbejde,  

 dernæst skal ledige ifølge forslagene sættes til at udføre arbejde, der  

 ellers ville være udført sort.
En undersøgelse har vurderet, at mængden af  

 det sorte arbejde i 1985 svarede til 150.000 fuldtidsstillinger.
Det  

 offentlige skal betale for udførelsen af det arbejde, der er fortrængt fra  

 det lovlige arbejdsmarked.
Fremskridtspartiet mener, at det ud fra  

 menneskelige, sociale og økonomiske grunde ville være mere hensigtsmæssigt at  

 løse det til grund liggende problem, nemlig at reducere de skatter, der  

 fortrænger arbejde fra det legale arbejdsmarked.
 L 272 cementerer de løntilskudsordninger, der virker ledighedsskabende.  

 Løntilskudsordningerne fortrænger lønmodtagere, der er beskæftiget på normale  

 vilkår uden offentligt tilskud.
Af bemærkningerne til lovforslaget fremgår det, at udbetalingen af  

 løntilskud skal standses i tilfælde, hvor jobtræningen giver anledning til  

 konkurrenceforvridning.
Dette giver efter Fremskridtspartiets opfattelse  

 meget lidt mening, idet løntilskud i sig selv er konkurrenceforvridende over  

 for lønmodtagere ansat på normale vilkår, over for arbejdsløse, der ikke kan  

 opnå løntilskud og over for potentielle private produktioner i  

 løntilskudsområdet.
Af bemærkningerne til L 274 fremgår det, at regeringen mener, at såfremt  

 de ledige udarbejder en såkaldt »individuel handlingsplan«, kan  

 deres muligheder for at opnå beskæftigelse på det almindelige arbejdsmarked  

 forbedres.
Dette forekommer meget tænkt.
Ledigheden skyldes ikke, at de  

 ledige ikke oprindeligt har udarbejdet planer for mulige beskæftigelser.
L 274 indeholder en række tiltag til reduktion og fordeling af  

 arbejdsstyrken, herunder, at de ledige i en periode på 12 måneder skal have  

 lov til at tjene 27.500 kr. årligt, hvis de accepterer, at deres dagpenge  

 reduceres til 80 pct.
Videre indeholder forslaget tilbud om sabbat, orlov,  

 uddannelse og tidligere tilbagetrækning fra arbejdsmarkedet.
Tiltag, der  

 reducerer arbejdsstyrken, skaber ikke mere beskæftigelse og kan efter al  

 erfaring ikke reducere arbejdsløsheden.
Det er ikke første gang, at ledigheden søges reduceret gennem reduktion af  

 arbejdsstyrken.
Indførelsen af efterlønsordningen, 371/2-times ugen,  

 barselorloven, førtidspensionen m.m. var alle forsøg på at reducere  

 arbejdsløsheden ved at reducere arbejdsstyrken.
Imidlertid steg ledigheden  

 blot i den periode, hvor disse tiltag blev gennemført.
Derfor giver intet i  

 lovforslagene tillid til, at fornyede og forøgede reduktioner kan reducere  

 arbejdsløsheden.
Derimod tyder samtlige prognoser, analyser og undersøgelser  

 på, at ledigheden til stadighed forøges.
Derfor eksisterer der kun en  

 mulighed med hensyn til reduktion af ledigheden: Erhvervslivet må sikres så  

 gode udfoldelsesmuligheder, at beskæftigelsen reelt kan forøges i den private  

 sektor.
Vurderingerne i lovforslaget af de økonomiske og administrative  

 konsekvenser virker lidet overbevisende, specielt set i lyset af de  

 forskellige vurderinger, regeringen og forskellige kompetente institutioner  

 som f.eks.
Kommunernes Landsforening har anlagt.
Dertil kommer, at intet i  

 lovforslagene viser, at regeringen er opmærksom på, at arbejdsløsheden uden  

 tvivl fortsat vil vokse, hvilket afgørende vil ændre de økonomiske  

 konsekvenser af lovforslagene.
 Fremskridtspartiet mener, at lovforslagene ikke vil reducere ledigheden og  

 ikke bidrager til det altafgørende problem i sammenhængen, nemlig at forøge  

 beskæftigelsen.
Ændringsforslag Af arbejdsministeren , tiltrådt af et flertal (S, CD, RV og  

 KRF):
 Til § 2 1) Stk. 2 udgår.
 Til § 5 2) Efter ordene »ved ledighed efter« indsættes:  

 »§ 55 i«.
 Til § 6 3) I stk. 1 og stk. 3 udgår »80 pct.  

 af«, og efter stk. 3 indsættes som nyt stykke:
» Stk.4. Ved orlov, der påbegyndes efter 1. april 1995,  

 nedsættes ydelsen til 80 pct.« Stk. 4 bliver herefter stk. 5.
 Af et mindretal (SF):
Underændringsforslag til ændringsforslag nr. 3 4) Det ved ændringsforslag nr. 3  

 foreslåede nye stk. 4 udgår.
 Til § 8 5) I stk. 1 udgår »70 pct. af«, og i  

 stedet indsættes: »90 pct. af den pågældendes tidligere indtægt, dog  

 maksimalt«.
 Af arbejdsministeren , tiltrådt af et flertal (S, CD, RV og  

 KRF):
 6) I stk. 1 og stk. 3 ændres »70 pct.«  

 til: »80 pct.«.
 Af et mindretal (SF):
 7) I stk. 3 udgår »70 pct. af«, og i stedet  

 indsættes: »90 pct. af den pågældendes tidligere indtægt, dog maksimalt  

 de«.
 Af arbejdsministeren , tiltrådt af et flertal (S, SF, CD, RV  

 og KRF):
 Ny paragraf 8) Efter § 8 indsættes i kapitel 3 som ny  

 paragraf:
 »§ 01. Det er en forudsætning for, at der kan udbetales  

 ydelse under sabbatorlov, at arbejdsgiveren forpligter sig til at ansætte en  

 ledig i orlovsperioden med et tilsvarende antal timer som orlovspersonen.
Stk. 2. I hele orlovsperioden skal stillingen i tilfælde af  

 ledighed straks genbesættes med en ledig.
Sker dette ikke, skal  

 arbejdsgiveren betale orlovsydelsen for den del af orlovsperioden, hvor der  

 ikke er sikret genbesættelse.« Af arbejdsministeren , tiltrådt af et flertal (S, CD, RV og  

 KRF):
 Til § 9 9) Efter stk. 3 indsættes som nyt stykke:
» Stk. 4. Er det barn, der giver orlovsmuligheden, i alderen  

 0-2 år, kan der i orlovsperioden for dette barn ikke benyttes offentligt  

 dagtilbud.
Er det barn, der giver orlovsmuligheden, i alderen 3-8 år, kan der  

 i orlovsperioden for dette barn højst benyttes halvdagsplads i offentligt  

 dagtilbud.« Af arbejdsministeren , tiltrådt af et flertal (S, SF, CD, RV  

 og KRF):
 Til § 10 10) I stk. 6 indsættes efter 1. pkt. som nyt  

 punktum:
»Det påhviler arbejdsgiveren at godtgøre, at afskedigelsen ikke er  

 begrundet i forhold omfattet af stk. 4.« Af arbejdsministeren , tiltrådt af et flertal (S, CD, RV og  

 KRF):
 Til § 13 11) Efter ordene »i ydelsesperioden efter«  

 indsættes: »§ 55 i«.
 Til § 14Af et mindretal (SF):
 12) I stk. 1 udgår »80 pct. af«, og i stedet  

 indsættes: »90 pct. af den pågældendes tidligere indtægt, dog  

 maksimalt«.
 13) I stk. 3 udgår »80 pct. af«, og i stedet  

 indsættes: »90 pct. af den pågældendes tidligere indtægt, dog maksimalt  

 de«.
 Af arbejdsministeren , tiltrådt af et flertal (S, CD, RV og  

 KRF):
 14) Efter stk. 3 indsættes som nye stykker:
 » Stk. 4. Orlovsydelsen til ikkeforsikrede  

 fuldtidsbeskæftigede personer udgør et beløb svarende til 80 pct. af  

 arbejdsløshedsdagpengenes højeste sats for fuldtidsforsikrede, jf. § 47 i lov  

 om arbejdsløshedsforsikring m.v.
Stk. 5. Orlovsydelsen til ikkeforsikrede deltidsbeskæftigede  

 personer udgør et beløb svarende til 80 pct. af arbejdsløshedsdagpengenes  

 højeste sats for deltidsforsikrede, jf. § 70 i lov om  

 arbejdsløshedsforsikring m.v.« Stk. 4 og 5 bliver herefter stk. 6 og 7.
 Af arbejdsministeren , tiltrådt af et flertal (S, SF, CD, RV  

 og KRF):
 15) I stk. 5 , der bliver stk. 7, indsættes efter  

 »fastsætter«: »efter forhandling med arbejdsministeren«.
 16) Efter stk. 5, der bliver stk. 7, indsættes som nyt stykke:
» Stk. 8. Socialministeren fastsætter efter forhandling med  

 arbejdsministeren endvidere nærmere regler om fradrag for arbejde og  

 indtægter i orlovsydelsen for ikkeforsikrede.« Af et mindretal (SF):
 Ny paragraf 17) Efter § 14 indsættes i kapitel 4 som ny paragraf:
»§ 02. Det er en forudsætning for, at der kan udbetales  

 orlovsydelse til beskæftigede lønmodtagere, at arbejdsgiveren forpligter sig  

 til at ansætte en dagpengeberettiget ledig i orlovsperioden, såfremt der er  

 ledige i branchen.« Af arbejdsministeren , tiltrådt af et flertal (S, SF, CD, RV  

 og KRF):
 Til § 16 18) I stk. 3 udgår »og selvstændige  

 erhvervsdrivende«, og efter stk. 3 indsættes som nyt stykke:
» Stk. 4. Selvstændige erhvervsdrivende kan højst opnå adgang  

 til orlov til uddannelse i 1 år inden for en periode på 5 år.« Af arbejdsministeren , tiltrådt af et flertal (S, CD, RV og  

 KRF):
 Til § 18 19) I stk. 7 indsættes efter »i §§»:  

 »58,».
 Af arbejdsministeren , tiltrådt af et flertal (S, SF, CD, RV  

 og KRF):
 Til § 20 20) I stk. 2 affattes 2. pkt. således:
»Personer, der modtager kontanthjælp, og ikkeforsikrede får ydelsen  

 udbetalt af kommunen.« 21) Efter stk. 2 indsættes som nyt stykke:
» Stk. 3 . Staten yder forskud eller refusion til udbetaling  

 af orlovsydelserne fra statsanerkendte arbejdsløshedskasser efter reglerne i  

 §§ 79-82 i lov om arbejdsløshedsforsikring m.v.« Stk. 3-6 bliver herefter stk. 4-7.
 22) I stk. 4 , der bliver stk. 5, indsættes efter  

 »regler om«: »arbejdsløshedskassernes opgaver,».
Bemærkninger Til nr. 1 Bestemmelsen har på et tidligere tidspunkt været knyttet til  

 spørgsmål om afgrænsning af uddannelse, jf. § 3, og er blevet overflødig.
 Til nr. 2 og 11 Der er tale om en klargøring ved henvisning til den  

 relevante paragraf om ydelsesperioden i det samtidig fremsatte forslag til  

 lov om ændring af lov om arbejdsformidling og arbejdsløshedsforsikring m.v.  

 (L 274).
Til nr. 3 Med ændringsforslaget ønskes det fastlagt, at uddannelsesydelsen  

 ligesom VUS er 100 pct. af højeste dagpenge.
Herved sikres parallelitet  

 mellem ordningernes ydelsesniveau for orlov påbegyndt inden 1. april 1995. I  

 forbindelse med overenskomsterne i 1995 vil der blive mulighed for parterne  

 på arbejdsmarkedet for at indgå aftale om supplerende orlovsydelse.  

 Merudgiften ved at hæve orlovsydelsen fra 80 pct. til 100 pct. frem til 1.  

 april 1995 anslås til 125 mio. kr. og finansieres ved en reduktion af den  

 samlede aktiveringsramme på 12 mia. kr.
 Til nr. 4 Underændringsforslaget skal sikre, at der udbetales  

 arbejdsløshedsdagpengenes højeste beløb til fuldtidsforsikrede, der får orlov  

 til uddannelse også efter den 1. april 1995.
 Til nr. 5, 7, 12 og 13 Efter ændringsforslagene skal personer, der har  

 orlov til sabbat eller til børnepasning, kunne få 90 pct. af den pågældendes  

 tidligere indtægt, dog maksimalt arbejdsløshedsdagpengenes højeste beløb.
Til nr. 6 og 8 For at gøre ordningen mere attraktiv hæves orlovsydelsen  

 fra 70 pct. til 80 pct. af arbejdsløshedsdagpengenes højeste beløb.
Der  

 indføres samtidig et krav om, at stillingen i orlovsperioden skal besættes  

 med en ledig med et tilsvarende antal timer, hvilket er parallelt med kravet  

 i de eksisterende orlovsordninger.
 Når der for denne ordning stilles krav om genbesættelse, skyldes det dels  

 et ønske om at fremme jobrotation på arbejdsmarkedet, dels at ordningen ikke  

 tilgodeser specielle familiepolitiske eller arbejdsmarkedspolitiske  

 intentioner.
Til nr. 9 Efter de gældende regler er der i forbindelse med adgangen til  

 orlov til børnepasning begrænsning i anvendelsen af offentlige dagtilbud.
I  

 bemærkningerne til socialministerens forslag til lov om ændring af lov om  

 social bistand (Supplerende tilskud til forældre på orlov til børnepasning)  

 er der indlagt en begrænsning svarende til ændringsforslaget til § 9 i denne  

 lov.
 Til nr. 10 For at opnå reel beskyttelse af lønmodtagere, der ønsker at  

 benytte sig af ret til 26 ugers orlov til børnepasning, er det efter  

 ændringsforslaget pålagt arbejdsgiveren at løfte bevisbyrden for, at  

 afskedigelse af en lønmodtager ikke er sket begrundet i ønske om eller  

 afholdelse af orlov.
Til nr. 14 Med de foreslåede nye stykker, stk. 4 og 5, fastlægges niveauet  

 for udbetaling af ydelsen til ikkeforsikrede fuldtidsbeskæftigede og  

 deltidsbeskæftigede på niveau med forsikredes.
Beregningen vil være efter  

 faste satser.
 Til nr. 15 og 16 Da ydelsen udbetales af kommunen, findes det af hensyn  

 til kommunernes administration mest hensigtsmæssigt, at fradragsregler  

 fastlægges af socialministeren.
 Til nr. 17 Ændringsforslaget skal sikre genbeskæftigelse af ledige i  

 brancher, hvor der er ledige.
 Til nr. 18 Der er tale om en konsekvensændring som følge af, at  

 selvstændige erhvervsdrivende ikke kan opnå orlov til sabbat.
 Til nr. 19 Der er tale om en henvisning til § 58 foruden § 59 og § 73, som  

 er relevante i forhold til beregning af fradrag i orlovsydelsen bl.a. for  

 arbejde ved selvstændig bibeskæftigelse, jf. det samtidig fremsatte forslag  

 til lov om ændring af lov om arbejdsformidling og arbejdsløshedsforsikring  

 m.v. (L 274).
Til nr. 20-22 Der er tale om en tydeliggørelse af opdeling af opgaver og  

 kompetence.
A-kasserne skal alene udbetale ydelsen til medlemmer, mens  

 kommunerne vil skulle stå for udbetaling til kontanthjælpsmodtagere (uanset  

 om de pågældende er a-kassemedlemmer) samt alle ikkeforsikrede.
Bakholt (S)  

 Ole Vagn Christensen (S) Poul Erik Dyrlund (S) Hans Jørgen Jensen (S) fmd.  

Lone Møller (S) Klaus Hækkerup (S) Lilli Gyldenkilde (SF) nfmd.  

Aage Frandsen (SF) Svend Aage Jensen (CD) Per Stig Møller (KF) Kai Dige  

 Bach (KF) Charlotte Antonsen (V) Helge Sander (V) Bertel Haarder (V) Poul  

 Nødgaard (FP) Inger Marie Bruun-Vierø (RV) Glønborg (KRF) Bilag Nogle af udvalgets spørgsmål til arbejdsministeren og dennes besvarelse  

 heraf Spørgsmål nr. 16:
»Vil det blive muligt at få forlænget forældreorloven i 1994, såfremt  

 man ikke har opbrugt f.eks. 36 uger i 1993?» Svar:
 Orlov til børnepasning begrænses ikke af en udnyttelse af orlov efter lov  

 om forældreorlovsydelse.
 Hver af forældrene har således mulighed for at udnytte adgangen til orlov  

 til børnepasning uafhængig af tidligere orlovsperioder.
Regeringen har til hensigt at præcisere i et betænkningsbidrag, at orlov  

 til børnepasning er tænkt som en forlængelse af barselorloven.
I og med at  

 der ikke kan etableres orlovsordninger, der løber længere end til udgangen af  

 1996, er der lagt en begrænsning for udnyttelsesgraden.
 Spørgsmål nr. 20:
»Center for Alternativ Samfundsanalyse har lavet en undersøgelse for  

 Arbejdsministeriet, der viser, at den frivillige genbesættelse af ledige  

 VUS-orlovsstillinger er ca. 33 pct.
På denne baggrund bedes det oplyst,  

 hvorfor beregningerne af udgifterne til orlovsudgifter er baseret på en  

 genbesættelse på 75 pct.« Svar:
Det er korrekt, at det fremgår af den undersøgelse af uddannelses- og  

 jobrotationsprojekter, som Center for Alternativ Samfundsanalyse (CASA) har  

 lavet for Arbejdsministeriet, at der i de projekter, som indgår i  

 undersøgelsen, samlet set kun er en genbesættelse på 33 pct.
Men af  

 undersøgelsen fremgår det endvidere, at de 33 pct. dækker over en stor  

 spredning, og at der for de længerevarende forløb er tale om en genbesættelse  

 på op til ca. 60 pct.
 Af Socialforskningsinstituttets rapport om barselorlov (90:18, 1990)  

 fremgår det, at af de kvinder, som fødte børn i 1984-89, og som var  

 beskæftiget som lønmodtager hos samme arbejdsgiver før og efter  

 barselorloven, oplyste ca. 65 pct., at der blev ansat en vikar.
 Det kan på baggrund af bl.a. disse 2 undersøgelser konkluderes, at  

 genbesættelsen er væsentlig større på de længerevarende forløb end på de  

 korterevarende.
 Det må forventes, at orlov til børnepasning fortsat vil være den mest  

 benyttede form for orlov, hvortil der erfaringsmæssigt er knyttet en høj grad  

 af genbesættelse.
 Endvidere må det forventes, at orlov til længerevarende uddannelsesforløb  

 vil stige som en effekt af regeringens voksen- og efteruddannelsesreform.
 Herudover kan det oplyses, at beregningen af udgifterne ikke er baseret  

 på, at der vil være en genbesættelse på 75 pct., idet der ud over den direkte  

 genbesættelse er en række andre faktorer, der indgår i vurderingen af, at  

 orlovsordningerne påregnes omtrent at være udgiftsneutrale for det offentlige  

 i den nuværende konjunktursituation.
 Der henvises endvidere til besvarelsen af spørgsmål nr. 21.
 Spørgsmål nr. 21:
»I bemærkningerne til lovforslaget hedder det: ordningerne påregnes  

 at være ». . . omtrent udgiftsneutrale for det offentlige i den  

 nuværende konjunktursituation.« Der ønskes en mere præcis gennemgang af  

 beregningsforudsætningerne.' Svar:
 Fra Finansministeriet, Budgetdepartementet, har jeg indhentet følgende  

 udtalelse, som jeg kan henholde mig til:
»De direkte offentlige bruttoomkostninger ved orlovsordningerne  

 afhænger af ordningernes udbredelse, orlovsydelsens størrelse samt  

 ydelsesperiodens længde.
Med de forbedrede muligheder for at få orlovsydelse  

 er der budgetteret med en årlig tilgang i 1994 på 20.000 personer, der hver  

 modtager en orlovsydelse på 107.400 kr. (sabbatorlov dog kun 92.700 kr.).  

 Tilgangen er inklusive de personer, der ville have taget orlov på de  

 tidligere orlovsordninger.
Samlet medfører det offentlige bruttoudgifter på  

 godt 2,1 mia. kr. årligt.
Hertil kommer driftsudgifterne til ekstra  

 uddannelsespladser.
Der er mindreudgifter på dagpengekontoen i det omfang, ledigheden falder  

 svarende til antallet af orlovspersoner.
Det skyldes, at orlovsydelsen kun  

 udgør 80 pct. af dagpengemaksimum (sabbatorlov dog kun 70 pct.). Det gælder  

 også i det omfang, orlovspersonerne kommer fra ledighed.
Besparelsen vil da  

 også være forskellen mellem dagpenge og orlovsydelsen.
Sker der ikke direkte genbesættelse af en orlovsstilling i den offentlige  

 sektor, vil der enten ske indirekte genbesættelse, fordi de frigjorte midler  

 udnyttes til andre formål, eller ske en offentlig besparelse på  

 lønudgifterne.
Der er derfor en saldobesparelse, uanset om der sker direkte  

 genbesættelse.
Sker der ikke direkte genbesættelse af en orlovsstilling i den private  

 sektor, vil der tilsvarende enten ske ansættelse andre steder i virksomheden  

 eller fremkomme en produktivitetsforbedring, jf. svaret til spørgsmål 31,  

 hvilket har positive indirekte virkninger på beskæftigelsen.
Selv i det  

 tilfælde, hvor forholdsvis mange stillinger ikke genbesættes, vil ordningen  

 derfor være omtrentlig udgiftsneutral i den nuværende konjunktursituation.
 Grunden til, at konjunkturen spiller en rolle for orlovens  

 samfundsøkonomiske effekter, er, at en begrænset reduktion af arbejdsstyrken  

 ikke kan skønnes at føre til flaskehalse og større lønstigninger i en  

 lavkonjunktur som den nuværende.
I en højkonjunktur vil orlov i forbindelse med ordninger, der ikke  

 forbedrer strukturen på arbejdsmarkedet, derimod kunne forstærke  

 flaskehalsproblemer i økonomien til skade for konkurrenceevnen.
Dermed  

 forværres også den offentlige saldo.
Orlovsordningerne er derfor foreslået som tre-årigt forsøg.« Spørgsmål nr. 28:
»Ministeren bedes foranledige beregnet, hvad effekten på  

 beskæftigelsen af f.eks. 50.000 orlovspersoner i børne- og sabbatorlov vil  

 være efter 2, 5, 7 og 10 års forløb.« Spørgsmål nr. 29:
»Ministeren bedes oplyse, hvad merudgiften og mindreindtægten for de  

 offentlige kasser vil blive ved 50.000 orlovspersoner (45.000 på børneorlov  

 og 5.000 på sabbatorlov) efter henholdsvis 2, 5, 7 og 10 års forløb - under  

 forudsætning af uændrede skatte- og afgiftsregler.« Spørgsmål nr. 30:
»Ministeren bedes under de samme forudsætninger oplyse, hvorledes  

 betalingsbalancen påvirkes.« Svar:
 Fra Finansministeriet, Budgetdepartementet, har jeg indhentet følgende  

 udtalelse, som jeg kan henholde mig til:
»I spørgsmålene forudsættes det, at der hvert år er 50.000  

 orlovspersoner, fordelt med 45.000 på orlov til børnepasning og 5.000 på  

 sabbat.
Det er fem gange så mange som i regeringens forudsætning om 10.000  

 børne- og sabbatorlovsaftaler i 1994.
Med regeringens forudsætninger er bruttoudgifterne til børne- og  

 sabbatorlov ca. 1 mia. kr.
Det skønnes i den nuværende konjunktursituation at  

 være omtrent neutralt for de offentlige finanser og betalingsbalancen, jf.  

 besvarelsen af spørgsmålene 21 og 31.
 Bruttoudgifterne til 50.000 personer i de to ordninger er ca. 5,3 mia. kr.  

 En så stor orlovssøgning vil næppe i samme omfang være neutral, men kan koste  

 merudgifter på de offentlige finanser og betalingsbalancen - også i et vist  

 omfang i den nuværende konjunktursituation.
I en konjunktursituation med mere pres på arbejdsmarkedet kan udgifterne  

 til børne- og sabbatorlov gradvis slå fuldt igennem som lavere beskæftigelse  

 frem for lavere ledighed.
Det vil med den anførte meget store udbredelse  

 indebære en forværring af de offentlige finanser og betalingsbalancens  

 løbende poster, der gradvis vokser til i størrelsesordenen ca. 5 mia. kr.  

 efter 7-10 år.
Baggrunden for risikoen for gradvise forringelser af beskæftigelse,  

 offentlige finanser og betalingsbalance er, at børne- eller sabbatorlov ikke  

 forbedrer strukturerne på arbejdsmarkedet.
På længere sigt er der derfor  

 risiko for et lønpres, som forringer konkurrenceevnen.
Ledigheden er således  

 på lang sigt bestemt af strukturen på arbejdsmarkedet.
Risikoen har regeringen imidlertid taget højde for, idet orlov til sabbat  

 ikke kan løbe længere end til udgangen af 1995 og orlov til uddannelse og  

 børnepasning end til udgangen af 1996.« Spørgsmål nr. 33:
»Der udbedes en oversigt over de forslag til adfærdspåvirkning gennem  

 dagpengesystemet, der er foreslået af Zeuthen-udvalget og Socialkommissionen,  

 som er medtaget i regeringens omlægning af finansieringen af  

 dagpengesystemet, og hvilke forslag der ikke er medtaget.« Svar:
Zeuthen-udvalgets overvejelser var på det overordnede plan koncentreret om  

 modeller, hvor der indføres obligatoriske arbejdsmarkedsbidrag fra både  

 lønmodtagere og arbejdsgivere, og hvor princippet om frivillig  

 a-kassemedlemskab bibeholdes.
Udvalget anbefalede, at staten efter en  

 finansieringsomlægning fortsat bevarer et væsentligt engagement i  

 finansieringen af dagpengesystemet uden at tage stilling til den mulige  

 fordeling af finansieringsbyrden på stat, arbejdsgivere og lønmodtagere, og  

 der blev i beregningerne i overensstemmelse med udvalgets kommissorium taget  

 udgangspunkt i modeller, hvor de tre involverede parter deler  

 finansieringsbyrden ligeligt mellem sig ved en fuldt gennemført reform.
I  

 Zeuthen-udvalgets overvejelser indgik således, at der skulle ske en  

 synliggørelse af dagpengeudgifterne, og at partsansvaret for finansieringen  

 skulle øges.
 Socialkommissionens forslag til omlægning af dagpengefinansieringen skal  

 ses i sammenhæng med kommissionens forslag til en ydelsesreform.
I kommissionens forslag om en ydelsesreform sondres mellem 1) personer med arbejdsmarkedstilknytning (forsikrede og ikkeforsikrede)  

 og 2) personer uden arbejdsmarkedstilknytning.
Efter forslaget skal alle personer med arbejdsmarkedstilknytning  

 ved ledighed have en (skattepligtig) grundydelse uden  

 varighedsbegrænsninger.
Grundydelsen skal for a-kassemedlemmer kunne  

 suppleres med en tillægsydelse, som tilsammen i alt kan udgøre 80 pct.  

 af hidtidig indkomst, dog max. 14.500 kr. pr. måned.
 Tillægsydelsen kan gives i 4 år ved uafbrudt ledighed.
 Ved afskedigelser skal arbejdsgiveren betale for første uges  

 ledighed.
 Grundydelsen skattefinansieres, mens tillægsydelsen finansieres ved en  

 kombination af kontingenter og obligatoriske lønmodtagerbidrag.
Hensigten med lovforslag L 326, forslag til lov om arbejdsmarkedsfonde, er  

 at synliggøre statens udgifter til bl.a. arbejdsløshedsforsikringen.
Ifølge  

 forslaget skal statens dagpengeudgifter finansieres af en dagpengefond,  

 hvortil der opkræves øremærkede bidrag fra lønmodtagere, selvstændige og  

 arbejdsgivere.
Under forudsætning af uændret ledighed vil  

 finansieringsandelen fra arbejdsmarkedsbidragene efter fuld indfasning i 1998  

 udgøre godt halvdelen af de samlede dagpengeudgifter.
Resten vil blive  

 finansieret af medlemsbidrag, arbejdsgivernes bidrag via tillægsmomsen og  

 lønsumsafgiften samt af statskassen.
Hvis ledigheden falder, øges  

 arbejdsmarkedsbidragenes finansieringsandel, og statskassens  

 finansieringsandel falder.
I lovforslagets reguleringsmekanisme indgår, at reguleringer i fondens  

 økonomi skal ske med 1/3 til hver af parterne.
Der er yderligere lagt vægt på  

 partsansvar ved, at Landsarbejdsrådet ifølge lovforslaget skal afgive  

 udtalelser til arbejdsministeren om størrelsen af udgifter, der indgår i  

 fastsættelsen af arbejdsmarkedsbidrag til Dagpengefonden, jf. i øvrigt  

 lovforslagets bemærkninger.
 Principperne fra Zeuthen-udvalget går således igen i regeringens forslag,  

 medens det er vanskeligt at lave en sammenligning med Socialkommissionens  

 forslag, da det hænger sammen med en større ydelsesreform, som omfatter såvel  

 forsikrede som ikkeforsikrede, men kommissionens forslag om tillægsydelse og  

 arbejdsgiverbetaling af første ledighedsuge sigter også mod en involvering af  

 parterne i finansiering af dagpenge gennem synliggørelse og medfinansiering.
 Målet er i alle tre tilfælde et mere velfungerende arbejdsmarked.
Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i to møder.
 To af udvalgets spørgsmål til arbejdsministeren og dennes svar herpå er  

 optrykt som bilag til tillægsbetænkningen.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse i den affattelse,  

 hvori det foreligger efter 2. behandling.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse .
 Et andet mindretal (Socialistisk Folkepartis medlemmer af udvalget)  

 vil stemme hverken for eller imod lovforslaget.
Bakholt (S) Ole Vagn Christensen (S) Poul Erik Dyrlund (S) Hans Jørgen  

 Jensen (S) fmd.
Lone Møller (S) Klaus Hækkerup (S) Lilli Gyldenkilde  

 (SF) nfmd.
Aage Frandsen (SF) Svend Aage Jensen (CD) Per Stig Møller  

 (KF) Kai Dige Bach (KF) Charlotte Antonsen (V) Helge Sander (V) Bertel  

 Haarder (V) Poul Nødgaard (FP) Jørgen Estrup (RV) Glønborg (KRF)
Bilag To af udvalgets spørgsmål til arbejdsministeren og dennes besvarelse heraf Spørgsmål nr. 35:
»Bemyndigelsen til socialministeren i § 14, stk. 5, bedes uddybet i  

 relation til bemærkningerne, hvor personer omfattet af  

 ungdomsydelsesordningen som udgangspunkt ikke har ret til orlov til  

 børnepasning.« Spørgsmål nr. 36:
»Vil det være muligt at anvende forældreorlov for en forælder  

 omfattet af ungdomsydelsesordningen, såfremt den pågældende ikke kan få sit  

 barn optaget i dagtilbud?» Svar:
 Fra Socialministeriet har jeg indhentet følgende udtalelse, som jeg kan  

 henholde mig til:
 »Der henvises til bemærkningerne til forslagets § 14, stk. 4, jf.  

 stk. 5.
Det er hensigten med bemyndigelsen at fastsætte nærmere regler om  

 beregning af orlovsydelsen, f.eks. i de tilfælde, hvor der ydes supplerende  

 kontanthjælp til dagpengemodtagere eller deltidsarbejdende.
Desuden vil der  

 blive fastsat retningslinier for orlovsydelse til ægtefæller og om beregning  

 heraf, når den ene ægtefælle modtager orlovsydelse som dagpengeberettiget og  

 den anden som kontanthjælpsmodtager, herunder om muligheden for at opdele  

 orlovsperioden m.v.
For unge forældre, der er omfattet af ungdomsydelsesordningen, prioriteres  

 aktiveringen generelt højere end orlov til børnepasning.
Begrundelsen er, at  

 det er vigtigt, at unge får en tilknytning til arbejdsmarkedet eller  

 motiveres til at gå i gang med en uddannelse.
Hvis en ung ikke kan deltage i et aktiveringstilbud efter  

 ungdomsydelsesordningen på grund af pasning af børn og kommunalbestyrelsen  

 ikke kan anvise anden pasningsmulighed, anses den unge for at have opfyldt  

 sin pligt efter ungdomsydelsesordningen, jf. § 40 i bistandsloven.
Den unge  

 vil i disse tilfælde være berettiget til kontanthjælp.
Når den unge modtager  

 kontanthjælp, vil pågældende have mulighed for at anvende forældreorlov.
