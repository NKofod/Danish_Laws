 I tilslutning til udenrigsministeriets bekendtgørelse nr. 96 af 8. oktober  

 1984, Lovtidende C, meddeles det, at yderligere følgende lande med virkning  

 fra de anførte datoer har ratificeret eller tiltrådt den i London den 17.  

 februar 1978 udfærdigede protokol om forebyggelse af forurening fra skibe,  

 hvorved de i henhold til protokollens art. 1, stk. 1 b, forpligter sig til at  

 gennemføre bestemmelserne i konventionen af 2. november 1973 om forebyggelse  

 af forurening fra skibe:
 Spanien, Nordkorea, Sydafrika og Bulgarien har afgivet erklæring om ikke  

 at være omfattet af konventionens bilag III, IV og V.
 Bulgarien har yderligere afgivet erklæring om ikke at være bundet af  

 artikel 10 i konventionen vedrørende bilæggelse af tvister mellem to eller  

 flere af de kontraherende parter.
 I forbindelse med Danmarks tiltrædelse af 27. november 1980 af protokollen  

 af 17. februar 1978 afgav Danmark erklæring om, at protokollen indtil videre  

 ikke ville blive bragt til anvendelse for Færøernes og Grønlands vedkommende.  

 Ved note af 25. april 1985 til IMOs sekretariat er forbeholdet vedrørende  

 Færøerne ophævet, og protokollen af 17. februar 1978 er herefter trådt i  

 kraft for Færøerne med virkning fra 25. april 1985.
Udenrigsministeriet, den 15. maj 1986 F.M.
