(Vintervejledningen) Indhold --------------------------------------------------------------------- Afsnit I. vejledningom vinterbyggeri 5 1. Indledning 5 2. Ændringer 5 3. Vinterkonsulenter for byggeri 5 4. Hvilke byggerier? 6 5. Oversigt over reglerne 6 6. Vinterperioden 7 7. Byggepladsarbejder udenfor vinterperioden 7 8. Overenskomstmæssige aftaler og særlige  

 vinterforanstaltninger 7 9. Kravene til bygherrens projekt- og udbudsmateriale  

 7 10. Videregående aftaler 8 11. Ingen projekteringsdirektiver 9 12. Totalentreprise 9 13. Krav til bygherren under arbejdets gang 9 14. Kravene til entreprenøren 9 15. Arbejdet »holdes i gang« 10 16. Fristforlængelser 10 17. Betaling af vejrligsforanstaltninger 10 18. Kontrol 11 Afsnit II.
Nærmere om de tekniske krav i bilaget til bekendtgørelsen 13 1. Byggepladsforanstaltninger 13 2. Foranstaltninger ved jord- og kloakarbejde 16 3. Foranstaltninger ved betonarbejde 19 4. Foranstaltninger ved opmuring 22 5. Foranstaltninger ved tagdækning 23 6. Foranstaltninger for videreførelse af indvendige  

 byggearbejder 24 Bilag 1. Byggestyrelsens bekendtgørelse nr. 551 af 11. november 1981 27 Bilag 2. Typiske vejrligsforanstaltninger.
Bilag til bekendtgørelsen af  

 11. november 1981 29 Bilag 3. Byggestyrelsens cirkulære af 1. april 1982 31 Indhold I --------------------------------------------------------------------- Vejledning om vinterbyggeri 1. Indlednding Ved byggestyrelsens bekendtgørelse nr. 551 af 11. november 1981 er der  

 indført ændrede regler om byggeri i vinterperioden.
 I det følgende heviser paragrafnumrene til denne bekendtgørelse.
 Bekendtgørelsen har hjemmel i lov om boligbyggeri (lovbekendtgørelse nr.  

 338 af 16. juli 1979), men gælder også erhvervsbyggeri og andre former for  

 byggeri, når byggeriet falder ind under § 1.
Ifølge bekendtgørelsen har bygherrer og entreprenører pligt til i et  

 nærmere angivet omfang at holde byggeri i gang i vinterperioden.
Overtrædelse  

 af pligten kan straffes med bøde.
 Denne vejledning indeholder anvisninger på, hvorledes bygherrer og  

 entreprenører kan planlægge og gennemføre byggearbejder således, at  

 bekendtgørelsens regler overholdes.
2. Ændringer Bestemmelserne om vinterbyggeri fandtes hidtil i boligministeriets  

 bekendtgørelse nr. 542 af 11. november 1974 om byggeri i vinterperioden.  

 Denne bekendtgørelse samt boligministeriets cirkulære nr. 235 af 11. november  

 1974 er nu ophævet.
 I den nu foreliggende bekendtgørelse er de tekniske bestemmelser  

 revideret, så at de svarer til de nuværende forhold på byggepladserne.  

 Desuden er bygherrens og entreprenørens pligt til at holde byggeri igang i  

 vinterperioden klarere formuleret.
3. Vinterkonsulenter for byggeri Som hidtil vil bygherrer, arkitekter, ingeniører, entreprenører og  

 håndværksmestre kunne søge vederlagsfri bistand med hensyn til  

 vinterbyggeriets planlægning og gennemførelse hos byggestyrelsens  

 vinterkonsulenter.
Øst for Storebælt Henvendelse om konsulentassistance i området øst for Storebælt rettes til  

 ingeniør Per Arleth, Byggecentrum, Gyldenløvesgade 19, 1600 København V.,  

 tlf. 01-127373.
Vest for Storebælt Henvendelse om konsulentassistance i området vest for Storebælt rettes til  

 arkitekt m.a.a.
Aage Hamrum, Skanderborgvej 201, 2., 8260 Viby J., tlf. 06-14  

 10 00.
Vinterkonsulent for anlægsarbejder For anlægsarbejder har arbejdsministeriet etableret en særlig  

 vinterkonsulenttjeneste, der varetages af civilingeniør Axel Kofoed,  

 Byggecentrum, tlf. 01-12 73 73 4. Hvilke byggerier? Bekendtgørelsen gælder for ny-, om- eller tilbygning på 500 kvadratmeter  

 bruttoetageareal eller mere, herunder bebyggelser, der omfatter en flerhed af  

 bygninger, f.eks. flere parcel-, række- eller typehuse, eller flere blokke i  

 et boligkompleks.
 Omfatter et byggeri flere bygninger på samlet 500 kvadratmeter  

 bruttoetageareal eller mere, betyder det, at byggeriet - i overensstemmelse  

 med bekendtgørelsens regler - skal udføres eller videreføres i  

 vinterperioden, indtil alle enkeltbygninger er færdiggjorte.
5. Oversigt over reglerne Den grundlæggende bestemmelse er givet i § 2. Herefter skal et byggeri,  

 når det først er påbegyndt, holdes i gang i vinterperioden uanset vejrliget.
 Der er derimod ingen regler om, at byggeri kun må sættes i gang eller  

 udføres i vinterperioden.
Det er først og fremmest bygherren, der skal sørge for, at byggeriet kan  

 videreføres i vinterperioden.
Dette skal han gøre ved at udforme projekt- og  

 udbudsmaterialet under hensyn til vintervejrliget og ved om fornødent at  

 fastsætte yderligere hertil sigtende bestemmelser under byggeriets gang.  

 Bestemmelserne om bygherrens pligter er givet i § 3.
Entreprenøren er ansvarlig for selve udførelsen af  

 vejrligsforanstaltningerne.
Bestemmelsen findes i § 4. Entreprenøren er ikke  

 pligtig til at udføre foranstaltninger udover, hvad bygherren bestemmer.
Er  

 disse foranstaltninger utilstrækkelige, påhviler ansvaret herfor bygherren.
Pligten til at holde byggeriet i gang i vinterperioden begrænses af  

 bestemmelsen i § 5, hvorefter arbejdet kan standses, hvis der vil blive tale  

 om urimelig ulempe eller uforholdsmæssige udgifter.
Denne bestemmelse er  

 udtryk for, at det ikke er samfundsmæssigt rimeligt at holde byggeriet i  

 gang, hvis ressourceforbruget på vejrligsforanstaltninger kommer udover en  

 vis grænse.
Grænsen i § 5 er ikke fast angivet, men må fastlægges nærmere i  

 praksis.
I et bilag til bekendtgørelsen beskrives typiske  

 vejrligsforanstaltninger.
Ved at følge bekendtggørelsens bilag og de  

 yderligere anvisninger, som findes i vejledningen, vil bygherren kunne få  

 kundskab om, hvad der normalt kræves af ham efter § 3.
6. Vinterperioden Vinterperioden er nu klart fastlagt til 1. oktober - 30. april (mod  

 tidligere »normalt« 1. november - 31. marts).
 På grund af oktobers regnfulde klima og det skiftende vejrlig i april  

 måned medregnes disse måneder nu til vinterperioden.
7. Byggepladsarbejder udenfor vinterperioden Visse byggepladsarbejder bør så vidt muligt være færdige inden  

 vinterperioden.
Disse arbejder er angivet i § 6 stk. 1. Bestemmelsen i § 6  

 stk. 1 foreskriver samme pligtfordeling mellem bygherre og entreprenør, som  

 de egentlige vejrligsbestemmelser § 3 og § 4: Bygherren planlægger og  

 fastsætter, hvad der skal ske, og entreprenøren udfører.
 Bestemmelsen om byggepladsarbejder begrænses af § 6 stk. 2. Reglen i stk.  

 2 dækker f.eks. tilfælde, hvor byggeriet påbegyndes kort tid før 1. oktober.  

 Bestemmelsen betyder, at den del af de pågældende arbejder, som ikke er  

 udført pr. 1. oktober, efter dette tidspunkt om fornødent skal udføres under  

 iværksættelse af vejrligsforanstaltninger.
8. Overenskomstmæssige aftaler og særlige vinter'-  

 foranstaltninger' Inden for byggefagene er der indgået overenskomstmæssige aftaler om  

 iværksættelse af vinterforanstaltninger.
Hidtil er de øvrige  

 vinterforanstaltninger blevet benævnt »særlige«.
Bekendtgørelsen omtaler vejrligsforanstaltninger under eet og sondrer ikke  

 mellem de to nævnte slags foranstaltninger, hvoraf de »særlige« i  

 praksis er langt de væsentligste i omfang.
Bygherren kan ikke foreskrive, at  

 de overenskomstmæssige foranstaltninger skal indskrænkes.
9. Kravene til bygherrens projekt- og udbudsmateriale Kravene til bygherrens projekt- og udbudsmateriale fremgår af § 3 a), b)  

 og c). Disse bestemmelser er udtryk for, at en væsentlig indsats for  

 vinterbyggeriet bør ske på planlægningsstadiet.
Det er bygherrens sag at  

 sørge for, at projekt- og udbudsmaterialet er således udformet, at byggeriet  

 kan gennemføres i vinterperioden.
Materialet må således indeholde de fornødne  

 forskrifter for entreprenørerne.
Om det tekniske indhold af forskrifterne kan  

 bygherren hente nærmere oplysning i bilaget til bekendtgørelsen, sammenholdt  

 med det projekterede byggeris nærmere karakter.
Bilaget er ikke udtømmende,  

 men tager sigte på normaltilfældene.
Det er ikke tilstrækkeligt, at bygherren  

 generelt henviser til bilaget eller blot foreskriver, at byggeriet skal  

 gennemføres i overensstemmelse med bekendtgørelsen.
 I udbudsmaterialets fællesbetingelser angiver bygherren følgende:
a.
Hvorledes byggepladsen skal indrettes for vinterperioden.
b.
Hvilke tidsrum og/eller under hvilke klimatiske og arbejdsmæssige  

 forhold vejrligsforanstaltninger af tværfaglig interesse skal udføres samt  

 hvilke entreprenører, der skal levere, etablere, vedligeholde og evt. fjerne  

 dem igen.
c.
Hvilke entreprenører, der skal oprette og fjerne depoter af materiel  

 vedr. vejrligsforanstaltninger samt tidsrummet herfor.
d.
I hvilket omfang etablerede vejrligsforanstaltninger er til rådighed  

 for andre entreprenører.
Nærmere retningslinjer for brug af  

 vejrligsforanstaltninger, der er etableret af anden entreprenør.
e.
Hvilke retningslinjer, der skal være gældende for iværksættelse af  

 vejrligsforanstaltninger.
f.
Afholdelse af et koordinerende vinterplanlægningsmøde i god tid forud  

 for vinterperioden.
 I udbudsmaterialets betingelser for enkelte entrepriser angiver  

 bygherren følgende:
a.
Art og omfang af de vejrligsforanstaltninger, der underlagt den  

 pågældende entreprise.
b.
Retningslinjer for depoter af materiel og materialer vedrørende  

 vejrligsforanstaltninger med hensyn til leje, køb, transport, etablering,  

 varighed, anvendelse, vedligehold og afrigning.
c.
Angivelse af hvilke tidsrum og/eller under hvilke klimatiske og  

 arbejdsmæssige forhold vejrligsforanstaltninger skal udføres.
d.
I hvilket omfang og tidsrum vedligehold og evt. fjernelse af etablerede  

 vejrligsforanstaltninger påhviler den enkelte entreprenør.
e.
Om de under entreprisen udførte vejrligsforanstaltninger også kan  

 bruges af andre entreprenører, samt nærmere retningslinjer herfor.
10. Videregående aftaler Bygherre og entreprenør kan aftale, at byggeri skal holdes i gang i videre  

 omfang end efter bekendtgørelsen, f.eks. i tilfælde, hvor bygherren ser sin  

 interesse i at afholde vinterbyggeudgifter, der efter § 5 er  

 »uforholdsmæssige«.
Brud på sådanne aftaler kan ikke sanktioneres  

 efter bekendtgørelsen.
11. Ingen projekteringsdirektiver Bekendtgørelsen indeholder ikke projekteringsdirektiver om, at materialer  

 eller konstruktioner, som er særligt følsomme over for vintervejrlig, ikke må  

 anvendes.
Men de vejrligsforanstaltninger, som planlægges, må afpasses efter  

 de valgte materialer og konstruktioner.
Bygherren må således overveje valget  

 af materialer og konstruktioner sammenholdt med de under hensyn hertil  

 nødvendige vejrligsforanstaltninger.
12. Totalentreprise Gennemføres byggeriet i totalentreprise, er det totalentreprenøren, der i  

 medfør af bekendtgørelsens § 7 har bygherrens pligter efter § 3.
 Udfører bygherren ikke selv projektering overhovedet, volder bestemmelsen  

 i § 7 ingen problemer i praksis.
 I tilfælde, hvor en del af projekteringen udføres af bygherren og en del  

 af totalentreprenøren, og i tilfælde, hvor der i udbudsmaterialet fastlægges  

 rammer, inden for hvilke totalentreprenørens projektering skal finde sted,  

 kan det kræve nærmere overvejelse at placereansvaret for overholdelsen af § 3  

 a).
Som udgangspunkt må det antages, at pligten påhviler den af parterne, der  

 fastlæggerden del af projektet, som er vejrligsbetinget.
Det er væsentligt,  

 at parterne søger at afklare spørgsmålet inden totalentreprenørens  

 projektering påbegyndes.
13. Krav til bygherren under arbejdets gang Principielt bør bygherren i projekt- og udbudsmaterialet have fastlagt  

 vejrligsforanstaltningerne som angivet i § 3 a), b) og c). Men det kan ikke  

 udelukkes, at der i visse tilfælde kan værebehov for yderligere  

 foranstaltninger. § 3 d) tager sigte på denne situation.
Bestemmelsen  

 indebærer, at hvis bygherrens indsats efter § 3 a) har været utilstrækkelig,  

 må han fastsætte de yderligere nødvendige foranstaltninger.
Men selvom de  

 foranstaltninger, som kunne påregnes at blive nødvendige, er fastsat i  

 normalt omfang, kan det blive nødvendigt at fastsætte yderligere  

 foranstaltninger, f.eks. på grund af unormalt vintervejr.
Det er dog en  

 forudsætning, at dette kan ske indenfor grænsen i § 5.
14. Kravene til entreprenøren Entreprenøren skal ifølge § 4 udføre de foranstaltninger, som bygherren  

 fastsætter efter § 3. Gør entreprenøren dette, kan der ikke pålægges ham  

 ansvar efter bekendtgørelsen.
Gør han det ikke, er han selvstændig ansvarlig  

 og kan eventuelt straffes efter bekendtgørelsen.
15. Arbejdet »holdes igang« Bekendtgørelsen tager sigte på at holde byggeriet i gang i vinterperioden,  

 men angiver ikke, hvad der skal forstås ved »at holde i gang«.
Det  

 kan være en overtrædelse af bestemmelserne, hvis f.eks. bemandingen i  

 vinterperioden er mindre end angivet i arbejdsplanen (uden at betingelserne i  

 § 5 er opfyldt). Men der er ingen forskrifter om, at bemandingen skal være  

 den samme i og udenfor vinterperioden.
Formodningen må dog være den, at der  

 skal være samme ressourceindsats på et byggeri i og udenfor vinterperioden  

 (under hensyn til arbejdets karakter), og at f.eks. en lille bemanding på  

 byggepladsen specielt i vinterperioden kan være udtryk for overtrædelse af  

 bestemmelserne.
Langsom gennemførelse af arbejdet må kunne sidestilles med  

 standsning af arbejdet.
Der kan ligeledes opstå spørgsmål om, hvilke afbrydelser af byggeriet, der  

 skal opfattes således, at dette ikke »holdes igang«.
En snestorm  

 eller styrtregn, som umuliggør arbejdet på byggepladsen, således at folkene  

 sendes hjem eller forlader byggepladsen, eventuelt slet ikke kan møde op, kan  

 ikke forstås som standsning af arbejdet i bekendtgørelsens forstand.
 Afgrænsningsproblemer må nærmere afklares i praksis, herunder retspraksis.
16. Fristforlængelser Efter »Almindelige betingelser for arbejder og leverancer« (AB)  

 § 15 og § 16 kan vejrliget i visse tilfælde berettige entreprenør eller  

 bygherre til forlængelse af tidsfrister for arbejdet.
Efter bekendtgørelsens  

 § 5 kan arbejdet i visse tilfælde standses.
De to bestemmelser dækker ikke hinanden.
Efter AB- bestemmelsen skal  

 vejrliget have været »usædvanligt« for at der kan være grundlag for  

 fristforlængelse, efter bekendtgørelsen skal der være tale om »urimelig  

 ulempe eller uforholdsmæssige udgifter« for at der kan være grundlag for  

 at standse arbejdet.
 Det kan ikke være afgørende for anerkendelsen af usædvanligt vejrlig, om  

 arbejderne på byggepladsen på grundlag af reglerne om vejrligsledighed har  

 indstillet arbejdet.
17. Betaling af vejrligsforanstaltninger Udgifterne til vejrligsforanstaltninger kan budgetteres på samme måde som  

 byggeriets øvrige udgifter.
Budgetteringen lettes, når  

 vejrligsforanstaltningernes omfang er fastlagt i projekt- og  

 udbudsmaterialet.
 Når entreprenør og -mesterorganisationernes standardforbehold tages, er de  

 overenskomstmæssige ydelser i forbindelse med arbejdets gennemførelse i  

 vintermånederne, dog ikke snerydning, indeholdt i tilbudssummerne.
 Hvad angår andre vejrligsforanstaltninger må bygherren træffe bestemmelse  

 om, hvorledes de skal betales.
Vejrligsforanstaltningerne bør indgå i tilbudene, så vidt muligt baseret  

 på enhedspriser og på de mængder, der skønnes af bygherren.
Afregning må ske  

 i takt med arbejdets udførelse efter de faktisk forbrugte mængder og til de  

 vedtagne enhedspriser.
 Kun undtagelsesvis bør vejrligsforanstaltninger aftales betalt efter  

 regning.
 Enhedspriser bør i videst muligt omfang fastsættes på grundlag af enheder  

 af den ydelse, der ønskes (f.eks. kubikmeter varm beton eller kvadratmeter  

 isolering). Hvor dette ikke er muligt, fastsættes enhedsprisen efter  

 tidsforbruget.
 Der må tages stilling til, om enhedspriser på timelønninger skal indeholde  

 andele af ingeniør- og formandsløn, og fastsættes retningslinjer for  

 overarbejde eller søn- og helligdagsarbejde i forbindelse med gennemførelse  

 af vejrligsforanstaltninger.
 Hvis en entreprenør efter entrepriseaftalens tidsplan skal udføre et  

 arbejde uden for vinterperioden, men henlægger det til denne periode, er  

 eventuelle udgifter til vejrligsforanstaltninger i forbindelse hermed  

 bygherren uvedkommende.
 Såfremt bygherren efter entreprenørernes afgivelse af tilbud fastsætter  

 yderligere foranstaltninger som nævnt i § 3 d, har entreprenøren krav på  

 ekstrabetaling herfor.
18. Kontrol Efter § 8 fører den kommunale bygningsmyndighed kontrol med, at byggeriet  

 gennemføres som fastsat i bekendtgørelsen.
Kontrollen skal udføres efter samme retningslinjer som hidtil.
Disse går  

 ud på, at bygningsmyndigheden allerede under projektbehandlingen og senest  

 samtidig med fremsendelse af byggetilladelsen ved henvisning til  

 bekendtgørelsen om byggeri i vinterperioden og til vejledning herom skal  

 henlede opmærksomheden på de gældende bestemmelser om byggeri i  

 vinterperioden samt henvise til den eksisterende vinterkonsulentordning.
I tilfælde af uenighed mellem parterne i et byggeri om gennemførelse af  

 arbejder i vinterperioden afgiver en af boligministeriets vinterkonsulenter  

 indberetning til bygningsmyndigheden, der da pålægger bygherren at træffe de  

 fornødne foranstaltninger til videreførelse af byggearbejdet i  

 vinterperioden.
I øvrigt skal bygningsmyndigheden ved besøg på byggepladsen  

 konstatere, om byggeriet fortsættes i vinterperioden.
Er dette ikke  

 tilfældet, udstedes der ligeledes pålæg til bygherren om at fortsætte  

 byggeriet.
Konstateres det ved fornyet besøg, at pålægget ikke er  

 efterkommet, afgives indberetning til byggestyrelsen.
--------------------------------------------------------------------- Nærmere om de tekniske krav i bilaget til bekendtgørelsen Til bilaget til bekendtgørelsen kan knyttes følgende vejledende  

 bemærkninger:
1. Byggepladsforanstaltninger For at gøre det muligt at holde byggeriet i gang om vinteren skal  

 byggepladsens indretning og drift være således planlagt og tilrettelagt, at  

 vejrligets ulempevirkninger kan imødegås ved iværksættelse af en række  

 byggepladsforanstaltninger.
ad a.
Afledning af overfladevand Ulemper fra overfladevand er et alvorligt problem i vinterperioden, især  

 på ler- og siltholdig jord.
Dette skyldes, at en ler- eller siltholdig  

 jordarts egenskaber ændres væsentligt ved en forøgelse af vandindholdet  

 udover en vis grænse.
I vinterperioden er luftens evne til at optage fugtighed stærkt aftaget  

 med en fugtophobning i jorden til følge.
Der skal kun ringe vandmængde til,  

 før de øvre jordlag mister deres bæreevne, således at trafikering  

 umuliggøres.
Det er derfor nødvendigt, at overfladevand, nedbørsvand samt  

 vandtilstrømning fra højereliggende naboarealer så hurtigt som muligt  

 bortledes.
De for byggeperioden permanent etablerede færdselsarealer skal være udført  

 med foranstaltninger for afløb af overfladevand.
Bortledning og bortpumpning  

 af overfladevand til sikring mod opblødning skal i fornødent omfang udføres  

 som vejrligsforanstaltning.
ad b.
Snerydning, grusning og afisning Færdselsveje og materialeoplagspladser skal efter snefald hurtigt ryddes,  

 således at afviklingen af arbejdspladsens interne transport kan opretholdes.  

 På det enkelte byggeri skal der aftales et sådant beredskab, at de vigtigste  

 færdselsarealer kan være ryddet ved normal arbejdstids begyndelse.
Et  

 beredskab til mekanisk rydning vil oftest være hensigtsmæssigt.
 Det bør ved planlægningen overvejes, om der skal opstilles snehegn til  

 imødegåelse af fygning.
Der bør tages stilling til, om sneen skal bortkøres.
Hvis sneen deponeres  

 på byggepladsen, skal ulemperne ved smeltningen imødegås.
 Snerydning og afisning af stilladser og konstruktioner skal iværksættes  

 hurtigst muligt, så at byggeaktiviteten kan videreføres.
Glatføre skal hurtigt kunne bekæmpes.
På snedækkede færdselsarealer skal  

 efter rydning gruses.
Såfremt der forekommer isslag, skal dette fjernes i  

 fornødent omfang.
Anvendelse af cloridholdige salte kan give anledning til  

 skadepåvirkninger på mange konstruktionsdele.
ad c.
Belysning for fuld udnyttelse af arbejdstiden I vinterperioden er belysning en forudsætning for, at arbejdstiden kan  

 udnyttes fuldt ud.
I det omfang den hertil nødvendige belysning ikke skal  

 udføres som overenskomstmæssig vinterforanstaltning, skal den udføres som  

 vejrligsforanstaltning.
 Udendørs orienteringsbelysning er altid en vejrligsforanstaltning.
 Indendørs orienteringsbelysning er en vejrligsforanstaltning med  

 undtagelse af de tilfælde, hvor belysningen også er nødvendig udenfor  

 vinterperioden.
 Orienteringsbelysning i rum uden dagslys vil således ikke være en  

 vejrligsforanstaltning.
 Orienterende og overenskomstmæssig belysning vil i praksis overlappe  

 hinanden, hvorfor det af udbudsmaterialet bør fremgå, i hvilket omfang der  

 etableres belysning som vejrligsforanstaltning.
ad d.
Beskyttelse af materialer og færdigfremstillede komponenter I vinterperioden vil det i vidt omfang være nødvendigt at indrette  

 materialedepoterne sådan, at de er hævet over jorden og tildækket mod nedbør.  

 Tildækningen vil typisk være omfattet af de gældende overenskomstmæssige  

 aftaler om vinterbyggeri.
Egentlig frostsikring af materialedepoter er  

 derimod ikke omfattet heraf.
 Tildækning af færdigfremstillede, oplagrede bygningskomponenter (f.eks.  

 facadepartier, armeringsnet, spærfag) skal udføres som  

 vejrligsforanstaltning.
ad e.
Retablering af vejrligsbeskadigede færdselsarealer og  

 materialeoplagspladser Langvarige frostperioder kan som en følgevirkning medføre  

 frostbeskadigelse på befæstede arealer, selvom befæstelsen er opbygget med  

 behørig hensyntagen til jordbundsforholdene og trafikbelastningen.
Ved en langvarig frostperiode kan der i en finkornet jord opbygges  

 overskud af vand direkte under befæstelsen. Årsagen hertil er den  

 islinsedannelse, der foregår under tilførsel af vand fra dybereliggende  

 jordlag, ofte i form af vanddamp.
Ved tøbrud får jorden derfor et  

 vandindhold, der ligger væsentligt over det naturlige, og mister derfor  

 bæreevnen helt.
Herved kan der opstå omfattende ødelæggelser ved fortsat  

 trafikering af arealerne.
Reparationen skal foretages hurtigst muligt efter tøbruddets gennemslag.
I  

 en overgangsperiode kan det blive nødvendigt med interimsforanstaltninger,  

 trafikomlægning eller andet.
ad f.
Etablering af vejrligsbetingede interimsveje - udover de for  

 byggeperioden permanent etablerede færdselsarealer På en byggeplads vil det ofte kunne forekomme, at der i en kortere periode  

 skal foretages transport på arealer udenfor de for byggeperioden permanent  

 etablerede færdselsarealer.
Det vil ofte være en fornuftig økonomisk disposition af udsætte afgørelsen  

 vedrørende eventuel befæstelse af korttidsbenyttede veje, indtil der er  

 klarhed og vejrliget, når vejen skal anvendes.
En langvarig frostperiode vil  

 således kunne overfløddiggøre befæstelse.
I de tilfælde, hvor befæstelse  

 bliver nødvendig, udføres denne som en vejrligsforanstaltning.
ad g.
Frostsikring af vandinstallationer De nodvendige vandinstallationer skal sikres, så at de også kan benyttes i  

 frostperioden.
Sikringen kan ske ved isolering, herunder nedgravning til  

 frostfri dybde, el-opvarmning af ledningerne eller ved tømning af  

 ledningsnettet, når det ikke benyttes.
ad h.
Læskærme og overdækning af arbejdssteder Blæst medfører stærk forøgelse af varmeafgivelsen fra alle overflader, som  

 er udsat for dens påvirkninger.
Det vil derfor ofte være nødvendigt at  

 etablere læskærme.
I de overenskomstmæssige aftaler er der bestemmelser om,  

 at der som en velfærdsmæssig foranstaltning skal etableres læskærme.
I en  

 række tilfælde vil det være hensigtsmæssigt enten at supplere læskærmene med  

 en overdækning eller at opsætte et egentligt telt.
2. Foranstaltninger ved jord- og kloakarbejde ad a.
Foranstaltninger mod pløredannelser eller frostulemper Pløre på vandfølsomme jorder (kohæsionsjorder) kan effektivt forebygges og  

 bekæmpes ved valg af den rette fremgangsmåde for arbejdets udførelse samt ved  

 valg af de rette vejrligsforanstaltninger.
 En første og selvfølgelig forudsætning er en effektiv afledning af såvel  

 nedbørsvand som vand, der kommer fra eventuelle højereliggende naboarealer.
 Nedbørsvand skal hurtigt fjernes fra arbejdsområdet, således at det ikke  

 får mulighed for at forringe arbejdsbetingelserne.
På afgravningsområder, transportområder og påfyldningsområder skal det  

 daglige arbejde afsluttes med afglatning og evt. komprimering.
Arbejdet skal  

 tilrettelægges, således at afglatningen kan udføres med fald.
Selvom arbejdet tilrettelægges i henhold til ovenstående, vil  

 vandindholdet i jorgen uundgåeligt vokse i vinterens løb.
Derved vil jordens  

 bæreevne mindskes samt komprimeringsmulighederne og dermed de fleste  

 indbygningsmuligheder falde bort. (Forbedring af indbygningsjord er behandlet  

 undet punkt f).
Hvor jordens bæreevne er nedsat som følge af vandindholdet, er det  

 vigtigt, hvor det er muligt, at anvende materiel med ringe fladetryk.
Hvor en  

 sådan fremgangsmåde ikke er mulig eller tilstrækkelig, må fladetrykket på  

 jorden formindskes som vejrligsforanstaltning ved udlægning af jernplader  

 eller lignende.
Ved fundamentsarbejder bør støbning så vidt muligt foretages umiddelbart  

 efter, at udgravningen er tilendebragt.
Kan dette ikke påregnes, kan det være  

 hensigtsmæssigt at foreskrive, at maskinudgravningen indstilles 5-10 cm over  

 den færdige bundkote.
Den resterende jordmængde fjernes da først, umiddelbart  

 før støbningen foretages.
 Frostulemper kan afværges ved isolerende tildækning af arbejdsområdet.  

 Udgifterne til tildækning skal vurderes i relation til de meromkostninger,  

 der er forbundet med opgravning og bortskaffelse af frossen jord.
ad b.
Fjernelse af nedbør fra terræn og udgravninger Nedbør, der falder direkte i udgravninger, skal straks fjernes, således at  

 opblødning undgås.
Vandansamlinger på fremtidige arbejdsarealer i terræn skal  

 ligeledes fjernes.
Det vil derfor være nødvendigt til stadighed at have  

 adgang til pumper.
ad c.
Frostsikring af jord, hvor frysning kan medføre skader på  

 udførte konstruktioner Konstruktioner (konstruktionsdele), der under udførelse i vinterperioden  

 hviler direkte på frostfarlig jord, skal beskyttes mod den ødelæggelse, der  

 kan forekomme ved frysning og frostudvidelse af jorden.
Beskyttelsen sker ved  

 en isolering af jorden udført i et sådant omfang, at der effektivt sikres mod  

 frostnedtrængning.
Beskyttelsen kan eventuelt alene bestå i, at en  

 tilbagefyldning fremskyndes.
ad d.
Sikring af tilfyldningsjord mod nedbør og frost Opgravet jord, der skal benyttes som tilbagefyld, skal i vinterperioden  

 beskyttes mod nedbør og frost, således at jordens anvendelighed bevares.
Beskyttelsen sker ved at opbygge jorddepotet med kraftigt fald på alle  

 overflader.
Disse skal udføres afglattede og delvis komprimerede.Toppen bør  

 endvidere helst tildækkes med presenning eller plastfolie.
Skal jorden  

 genanvendes i vinterperioden, kan det endvidere komme på tale at foretage en  

 frostsikring.
ad e.
Udskiftning af uegnet tilbagefyldsjord Ved meget store vandindhold i tilbagefyldsjord kan det være nødvendigt at  

 foretage en totaludskiftning med et egnet materiale - ofte fyldgrus.
Ligeledes vil der være nødvendigt at udskifte frosne jordklumper, idet  

 sådanne ved en indbygning på et senere tidspunkt vil give anledning til  

 ukontrolable sætninger.
Frosne jordklumper indeholderaltid relativt store  

 mængder vand, hvilket medfører, at sådan jord selv efter optøning i de fleste  

 tilfælde vil være ubrugelig som indbygningsjord.
Jordforbedring eller udskiftning er forbundet med store omkostninger.
Det  

 bør derfor overvejes, hvilke komprimeringskrav, der bør stilles.
I de  

 tilfælde, hvor sætninger for en periode kan accepteres, vil det ofte være  

 økonomisk fordelagtigt at bekoste retablering af sætningerne fremfor at  

 foretage de fornødne foranstaltninger for at undgå sætninger.
ad f.
Forbedring af uegnet tilbagefyldsjord ved sammenblanding med  

 kalk eller andre tilførte materialer Såfremt tilbagefyldsjord trods foranstaltninger som anført under punkt 2 d  

 er uegnet i relation til den krævede komprimering, kan der evvt. foretages en  

 jordforbedring enten ved sammenblanding med pulveriseret brændt kalk eller  

 ved en delvis udskiftning og sammenblanding med mere velegnet (tørt)  

 jordmateriale.
Det er afgørende for resultatet af de nævnte metoder til  

 jordforbedring, at der kan foretages en maskinel sammenblanding af den  

 uegnede tilbagefyldsjord og det tilførte materiale.
Effekten ved sammenblanding med brændt kalk beror på, at kalken straks  

 efter udspredningen og sammenblandingen optager en del af jordens vandindhold  

 og læsker.
Ved læstningsprocessen udvikles varme, der fremkalder en kraftig  

 fordampning.
For hvert 25-30 cm udlagt jordlag kan der vejledende regnes med et forbrug  

 på min. 5 kg kalk pr. kvadratmeter.
Det nødvendige forbrug af kalk er  

 afhængigt af jordens faktiske vandindhold, så ledes at der skal bruges mere  

 kalk desto vådere jorden er.
Komprimering kan foretages straks efter  

 sammenblandingen.
 Ved sammenblanding med tilført jord med mindre vandindhold vil det  

 resulterende vandindhold afhænge af mængden af udskiftet jord.  

 Tilbagefyldsjord og tilført jord bør udlægges lagvis.
ad g.
Opbrydning af frostskorpe Hvor jordisolering ikke er udført, vil der ved frostperioder hurtigt  

 dannes frostskorpe, som det vil være nødvendigt at opbryde.
Selv om  

 opbrydningen kan ske med det anvendte gravemateriel, medfører frostskorpen  

 nedsat gravekapacitet samt øget slitage på materiellet, og opbrydningen vil  

 derfor betyde en ekstraindsats.
Har frostskorpen opnået en sådan tykkelse, at gravemateriellet ikke er i  

 stand til at opbryde den, kan der foretages en oprivning med ripper, knusning  

 med faldlod eller en sprængning.
Sprængningen skal foregå under kyndig  

 vejledning.
I en række tilfælde vil det være fordelagtigt at foretage en optøning af  

 frostskorpen.
Optøningen kan ske enten med varm luft eller med damp.
Hvis der  

 anvendes damp, skal man være opmærksom på, at der vil forekomme store mængder  

 kondensvand.
Ved mindre arealer som for eksempel ved rendefundementer kan  

 optøning foretages med brændt kalk, der bringes til læskning.
ad h.
Udskiftning af vejrligsødelagt bund Såfremt der direkte på en råjordoverflade, der på grund af et for højt  

 vandindhold ikke har den fornødne bæreevne, skal udføres konstruktioner såsom  

 veje, gulve og fundamenter, skal der foretages en forbedring eller  

 udskiftning af den vejrligsødelagte bund.
Foranstaltningernes karakter  

 afhænger af den aktuelle jordart, vandindholdet, arealets størrelse og  

 placering m.v.
 Jordforbedring kan bestå i en kalkstabilisering på kohæsive jorder eller i  

 en cementstabilisering på friktionsjorder.
 Ved udskiftning fjernes den vejrligsødelagte bund ned til bæredygtigt lag  

 og erstattes med egnede materialer.
 Forholdene kan også afhjælpes ved at placere en diffusionsåben filterdug  

 mellem jordoverfladen og den ovenpå kommende konstruktion.
3. Foranstaltninger ved betonarbejde ad a.
Foranstaltninger mod sne og is på form, armering og  

 tilslagsmaterialer I perioder med udsigt til snefald og/eller isslag bør igangværende form-  

 og armeringsarbejde tildækkes ved daglig arbejdstidsophør for at undgå senere  

 tidskrævende og bekostelig snerydning eller afisning.
Tilslagsmaterialer i åbent depot skal tildækkes for at undgå en uønsket  

 forøgelse af materialernes fugtighedsindhold ved nedbør.
I frostperioder kan  

 en isolerende tildækning evt. suppleret med en opvarmning være hensigtsmæssig  

 med henblik på at undgå sammenfrysning af materialerne.
Sammenfrosne  

 materialer må ikke anvendes.
ad b.
Foranstaltninger mod frostødelæggelse af nystøbt beton og  

 cementmørtel Det skal sikres, at betonen/mørtelen gennem hærdning har opnået  

 tilstrækkelig styrke, inden den udsættes for frost.
Da hastigheden, hvormed  

 hærdeprocessen forløber, er temperaturafhængig og aftagende med faldende  

 temperatur, indebærer ovennævnte krav, at betonen under blandingen og efter  

 udstøbningen skal sikres mod for kraftig afkøling.
Omfanget af de nødvendige foranstaltninger afhænger af  

 afkølingsforholdene, bestemt af lufttemperaturen, vindpåvirkningen,  

 konstruktionens dimensioner og isoleringens omfang samt af betonens  

 sammensætning og udstøbningstemperatur.
Vejledende kan nedenstående eksempel  

 anføres:
 Der forudsættes:
En beton med 250-300 kg hurtigthærdende cement pr. kubikmeter En form bestående af 32 mm brædder En udstøbningstemperatur på 15 grader C En vindhastighed på ca. 5 m/sek.
 Er forudsætningerne opfyldt, gælder følgende:
 Ved en lufttemperatur på ca. - 1 grad C vil en 25 cm væg være frostsikker  

 ca. 25 timer efter udstøbningen, en 15 cm væg ca. 35 timer efter  

 udstøbningen.
ved en lufttemperatur på ca. - 5 grader C vil en 25 cm væg være  

 frostsikker ca. 35 timer efter udstøbningen.
En 15 cm væg vil under de givne  

 forudsætninger ikke opnå frostsikkerhed, inden betontemperaturen  

 kommer under 0 grader C, og man bør derfor ændre betingelserne, oftest ved at  

 ændre udstøbningstemperatur eller isolationsniveau.
Der vil desuden kunne  

 tilføres varme til konstruktionen efter udstøbningen.
Beskyttende eller isolerende form må ikke fjernes, før frostsikkerheden er  

 opnået.
Et luftindhold i betonen på 4-6% fint fordelte luftporer anbefales.
Ved sammenstøbning af betonelementer under vinterforhold foreligger et  

 særligt problem.
Volumenet af betonen/mørtelen vil være lille i forhold til  

 arealet af den afkølede betonoverflade, der begrænser fugen - samtidig med,  

 at modstanden mod varmeafgivelse til et koldt betonelement er væsentlig  

 mindre end den tilsvarende modstand mod varmeafgivelse til luften.
For at  

 beskytte betonen/mørtelen mod frostødelægggelse kan benyttes en eller flere  

 af nedennævnte foranstaltninger:
- brug af varm beton/mørtel - opvarmning af råhuset (eller dele af dette), inden udstøbningen  

 foretages - opvarmning af betonen/mørtelen i fugen efter udstøbningen - isolering af elementerne omkring fugen ad c.
Foranstaltninger til forebyggelse af skadelige temperaturrevner  

 i betonkonstruktioner I konstruktioner, hvor revner i betonens overflade kan være udgangspunkt  

 for ødelæggende nedbrydningsprocesser (udendørs bærende konstruktioner,  

 kældervægge etc.) skal valg af udstøbningstemperatur, isolering og  

 efterbehandling foretages således, af revnedannelse på grund af  

 temperaturfremkaldte spændinger i den hærdnende beton undgås.
I massive betonkonstruktioner kan der fremkomme en udbredt revnedannelse  

 ved for store temperaturforskelle i betonen under hærdningen.
Hvor revner  

 ikke kan tolereres, skal der træffes foranstaltninger til at imødegå sådanne.  

 Temperaturforskellens størrelse afhænger af differencen mellem betonens og  

 luftens temperatur, konstruktionens dimensioner og af vindhastigheden.  

 Påvirkningerne reduceres ved at tilrettelægge støbningen, så at  

 betontemperaturen på afformningstidspunktet ligger på et forud accepteret  

 niveau.
Da såvel betonsammensætningen som udstøbningstemperaturen og  

 afkølingsforholdene før afformningen er bestemmende for temperaturen på  

 afformningstidspunktet, kan generelle retningslinier ikke gives.
En beregning  

 af de aktuelle forhold må foretages inden støbningens igangsættelse til  

 fastlæggelse af udstøbningstemperatur og isolationsniveau.
Beregningen kan  

 let foretages på grundlag af foreliggende diagrammer og skemaer.
ad d.
Foranstaltninger til sikring af betonoverflader Opmærksomheden henledes på, at kombinationen af væde og frost vil give  

 anledning til skæmmende springere, såfremt betonen indeholder frostfarlige  

 korn.
Specielt bakkematerialer indeholder næsten altid porøse korn, også i  

 sandfraktionen.
Reparationen efter springere er kostbar, og kan ikke udføres  

 sporløst.
Hvor der stilles særlige krav til betonoverflader som udsættes for  

 vintervejrligets påvirkninger, bør der derfor anvendes tilslagsmaterialer  

 uden frostfarlige korn.
I frostperioder vil det ofte være nødvendigt at foretage opvarmning af  

 glat form til pudsfri overflader.
I modsat fald dannes uregelmæssige og  

 skæmmende spor efter overfladefrysning på betonen.
 Konstruktioner, der i den færdige bygning alene forventes udsat for et  

 tørt og frostfrit miljø, kan i udførelsesfasen være at betragte som udendørs  

 konstruktioner.
4. Foranstaltninger ved opmuring I vinterperioden er det nødvendigt at sikre det daglige opmuringsarbejde  

 mod fugt og frost.
Det er endvidere nødvendigt at sikre det udførte murværk,  

 så at det afbinder og hærdner tilstrækkelig hurtigt.
ad a.
Sikring af, at mursten, murblokke og lignende er tørre, evt.  

 opvarmede, ved anvendelsen Mursten, blokke o.lign. (fremover benævnt »mursten«) bør være  

 tørre ved levering og skal bibeholdes tørre under oplagring.
Materialerne bør  

 derfor være forsvarligt emballerede ved leveringen.
Mursten skal opbevares  

 hævet over terræn og holdes tildækket mod nedbør.
Solpåvirkninger på  

 plastemballerede mursten vil medvirke til øget kondensdannelse under  

 plastemballagen, hvorfor stenene bør beskyttes mod solskin.
Mursten skal være  

 tørre ved anvendelsen.
De må derfor holdes tildækket på brugsstedet.
Anvendes mursten med lavere minutsugning end ca. 30 gram/kvadratdecimeter,  

 forringes mulighederne for færdiggørelse af murværket.
For sikre god  

 vandoptagelse, vandfordampning, afbinding og hærdning skal svagt vandsugende  

 mursten derfor forvarmes.
ad b.
Foranstaltninger til temperatursikring af mørtel Opmuringsmørtel, der leveres som vådmørtel til byggeplads, skal være  

 frostfri.
Mørtelen skal indeholde mindst muligt vand ved leveringen for  

 senere at kunne tilsættes mest muligt varmt vand ved tilberedningen.  

 Tørmørtel og murecementmørtel skal holdes tørt indtil brugen.
Indendørs  

 oplagring af mørtelprodukter i frostfri lokaler er at foretrække.
 Ved opmuringsarbejde i frostvejr eller i perioder med udsigt til frostvejr  

 kan stærkt cementholdige muremørtler tilsættes varmt vand ved  

 tilberedndingen, og opbevares således, at muremørtelens temperatur i  

 henmuringsøjeblikket er mindst 9 grader C.
Ved anvendelse af svagt cementholdig muremørtel i frostvejr eller i  

 perioder med udsigt til frostvejr kan man i stedet for varmt vand anvende  

 tilsætning af et godkendt frysepunktsænkende midel.
Tilsætningen må ikke  

 overskride det i godkendelsen tilladte.
 De godkendte produkters frysepunktsænkende virkning er forholdsvis lille,  

 idet de kun har effekt ved mørteltemperaturer ned til ca. - 3 grader C til -  

 5 grader C.
 For at undgå for hurtig luftafkøling eller frostpåvirkning af muremørtelen  

 bør denne tilføres brugsstedet i små portioner i takt med anvendelsen.
Mørtelbaljer bør holdes tildækket.
Ved opmuring i streng frost bør  

 baljerne tillige holdes isoleret.
ad c.
Tildækning af nyudført murværk mod regn, sne og frost Hvis nedbørsvand løber ned ad endnu ikke hærdnet murværk, kan det bevirke  

 en udvaskning af bindemiddel fra muremørtelen og derved medføre misfarvning.  

 Ved indtrædende frost vil der tillige være risiko for frostsprængning af  

 vandmættet murværk.
 Ved standsning af murerarbejdet skal alle vandrette flader derfor  

 tildækkes mod eventuelt kommende nedbør.
 Vand, som trænger ned fra etageadskillelser, er tillige stærkt forurenende  

 og skal derfor undgås.
ad d.
Beskyttelse af alle opadvendte murflader, indtil endelige  

 afslutninger er udført Murværk uden murafslutninger, som f.eks. vinduesåbninger uden stålbænke  

 eller murværk udført til rejsehøjde, skal ligeledes holdes tildækket, indtil  

 de endelige afslutninger er udført.
Hvor der for at opnå en hurtig afbinding  

 og hærdning af muremørtelen er anvendt opvarmede materialer,m bør der i  

 frostvejr eller ved udsigt til dette udføres en tildækning af det udførte  

 murværk med et tætsluttende, isolerende materiale.
5. Foranstaltninger ved tagdækning Et underlag med vandansamlinger eller isdannelser virker stærkt hæmmende  

 på et tagarbejdes påbegyndelse.
Der må derfor i tide udføres fornøden  

 tildækning, vandafledning og snerydning, således at tagarbejdet kan  

 påbegyndes med færrest mulige gener af vejrliget.
 De økonomiske omkostninger ved tagpaptagets udførelse i vinterperioden  

 bliver mindst mulige, hvis underlaget ikke, eller kun i ringe grad er i stand  

 til at suge vand til sig.
I takt med tagfladers færdiggørelse må der foretages en endelig inddækning  

 af taggennemføringer, tagrender og tagnedløb, således at nedbørsvand hurtigst  

 muligt kan bortledes.
Såfremt det permanente vandafledningssystem endnu ikke  

 er etableret, må der etableres midlertidige afløb til kloak.
ad d.
Foranstaltninger mod eller fjernelse af vand, is og sne For at sikre det daglige arbejdes opstart om morgenen, kan det være  

 nødvendigt at sikre mod nattens nedbør, dugdannelse eller rimfrost ved at  

 tildække det for tagarbejdets kontinuerlige fortsættelse nødvendige tagareal,  

 inden arbejdspladsen forlades til fyraften.
 For at undgå, at vandansamlinger fra daglig nedbør fryser til is og hermed  

 gør tagarbejdet vanskeligere, bør disse fjernes straks ved bortlednding eller  

 ved anvendelse af vandsuger eller lignende.
Isdannelser kan fjernes ved borthugning og udtørring med flammekaster  

 eller andet.
Sne bør straks fjernes, da den ellers meget let kan omdannes til  

 vand eller is, hvilket giver større vanskeligheder for tagarbejdet.
Ved  

 udførelse af varmeisolerende lag i takt med tagdækningsarbejdet bør det  

 forhindres, at nedbør løber ind i den allerede udlagte isolering.
ad b.
Tørring af taget For at begrænse omfanget af udtørring på tagflader bør tagpapdækning  

 udføres og færdiggøres på mindre arealer ad gangen.
Har tildækning af  

 tagflader ikke kunnet udføres med tilstrækkelig effekt, skal tagfladen  

 udtørres i takt med arbejdsudførelsen.
Udtørringen foretages normalt ved brug  

 af flammekaster.
Udtørringsarbejdet lettes betydeligt, hvis der allerede i  

 god tid inden vinterperioden udføres et vandafvisende lag tagpap eller  

 lignende på tagunderlaget.
6. Foranstaltninger for videreførelse af indvendige  

 arbejder Det er af hensyn til udførelsen af de indvendige arbejder vigtigt, at der  

 iværksættes vejrligsforanstaltninger for tætning, lukning, opvarmning,  

 udtørring og ventilation af råhuset.
Da det i vinterperioden kan forekomme, at det er vanskeligt at udføre  

 udendørs byggearbejder trods de foretagne vejrligsforanstaltninger, vil det  

 være hensigtsmæssigt såvidt muligt at have indendørs aflastningsarbejder  

 parat.
Sådanne kan tilrettelægges, så snart den første etageadskillelse eller  

 tagkonstruktion er udført.
ad a.
Interimistisk tætning af etageadskillelser og/eller  

 tagkonstruktion mod vandgennemtrængning Alle udsparinger i dæk udsat for nedbør skal forsynes med en interimistisk  

 vandtæt lukning.
Udsparinger i præfabrikerede dæk- og tagelementer bør ved  

 leveringen være midlertidige lukkede og vandtætte.
Trapperum, ventilationskanaler og andre gennemføringer i etagedæk skal  

 forsynes med en vandtæt overdækning og sikres mod vandindtrængning langs  

 kanten.
Overdækningen kan eventuelt udføres med adgangslem ved det øverste  

 etagedæk.
ad b.
Bortledning af regn- og smeltevand I takt med opførelse og lukning af etageadskillelser og/eller  

 tagkonstruktion skal regn- og smeltevand bortledes til kloak.
Vandansamlinger  

 på dæk skal fjernes, ellers opsuges de i konstruktionen og fryser til is.
ad c.
Lukning af facadeåbninger For at undgå vindsus og kuldeindtrængning i råhuset skal facadeåbninger  

 lukkes i takt med opførelsen.
Såfremt dette ikke kan gøres med permanente  

 vinduer og døre, skal det udføres med midlertidige lukningsforanstaltninger.
Visse af facadeåbningernebør af hensyn til materialetilførsel og behov for  

 ventilation kunne åbnes.
Yderdøre eller andre trafikerede åbninger bør  

 udføres som selvlukkendedøre.
 Tidlig lukning af råhuset kan i mange tilfælde udskyde behovet for kunstig  

 opvarmning.
ad d.
Lukning af huller, der kan bevirke utilsigtet luftcirkulation i  

 bygningen Opvarmning vil medføre, at den varme luft stiger opad, medens kold luft  

 samler sig nederst i råhuset, hvor den eventuelt kan virke skadelig på de  

 udførte konstruktioner.
Enhver åbning, f.eks. dørhuller til trapperum og  

 skakte, skal derfor lukkes, så at utilsigtet luftcirkulation mellem etagerne  

 begrænses.
ad e.
Opvarmning med deraf nødvendiggjort ventilation Behovetfor varme i råhuset bør afpasses efter de enkelte arbejdsopgaver.  

 Ved grovere indvendige råhusarbejder er der normalt kun behov for lidt varme,  

 hvorimod færdiggørelsesarbejder kræver højere varmegrader.
Hvor varme kan etableres fra et permanent opvarmningssystem, er dette at  

 foretrække.
Er der behov for interimistiske varmesystemer, kan disse f.eks.  

 bestå af olie- eller gasfyrede varmluftsovne (varmekanoner). Disse bør  

 forsynes med brændstof fra en centralt placeret brændstoftank, så at  

 pasningen heraf lettes.
 Der vil også kunne anvendes elektriske varmluftaggregater (kaloriferer).
Varm luft bør dirigeres rundt i råhuset.
Muligheden for recirkulation og  

 genopvarmning af luft bør overvejes.
ad f. udtørring af råhus i det omfang det er nødvendigt for  

 efterfølgende byggearbejde I vinterperioden fremskyndes udtørringen ved at tilføre råhuset varme,  

 fordi varm luft kan indeholde mere fugtighed end kold luft.
Hvis den  

 vandmættede varme luft ikke ventileres, vil det fordampede vand igen  

 fortættes på kolde bygningsdele.
Der skal etableres lukning mellem opvarmede  

 og uopvarmede rum.
Ventilationen bør til stadighed kontrolleres og reguleres for at undgå  

 unødvendigt spild af varme.
Ved en udetemperatur på for eksempel - 5 grader C  

 vil et luftskifte på 4-6 gange i timen være hensigtsmæssigt.
Mulighederne for kondenstørring bør undersøges.
Kondenstørring kan kun  

 udføres i lukkede rum.
Bilag --------------------------------------------------------------------- Byggestyrelsen bekendtgørelse nr. 551 af 11. november 1981 Bekendtgørelse om byggeri i vinterperioden I medfør af § 1 i lov om boligbyggeri, jfr. lovbekendtgørelse nr. 338 af  

 16. juli 1979, bestemmes:
§ 1.  Bekendtgørelsen med bilag gælder for Stk. 2.  Ved vinterperioden forstås tiden 1. oktober -  

 30. april.
§ 2.  Byggearbejder, der ikke er afsluttet inden  

 vinterperioden, skal videreføres i denne uanset vejrliget.
Byggearbejder, der  

 påbegyndes i vinterperioden, skal udføres uanset vejrliget.
§ 3.  Med henblik på at opfylde bestemmelsen i § 2  

 skal bygherren § 4.  Entreprenøren skal udføre foranstaltninger som  

 fastsat af bygherren efter § 3.
 § 5.  Bestemmelsen i § 2 kan fraviges, hvis  

 foranstaltninger efter § 3 eller § 4 vil medføre urimelig ulempe eller  

 uforholdsmæssige udgifter.
 § 6.  Ved byggeri, der påbegyndes udenfor  

 vinterperioden, skal bygherren i udbudsmaterialet stille krav om og  

 entreprenøren drage omsorg for, at følgende byggepladsarbejder afsluttes  

 inden vinterperioden:
 stk. 2.  Er der ikke mulighed for at afslutte arbejder  

 som nævnt i stk. 1 inden vinterperioden, eller påbegyndes byggeriet i  

 vinterperioden, skal de pågældende arbejder gennemføres efter bestemmelserne  

 i § 3 og § 4.
 § 7.  Gennemføres byggeriet i totalentreprise,  

 påhviler pligten efter § 3 totalentreprenøren.
 § 8.  Det påhviler bygningsmyndigheden at påse, at  

 byggearbejder udføres i overensstemmelse med bekendtgørelsens bestemmelser.
 § 9.  Efter § 89, stk. 6 i lov om boligbyggeri kan  

 bygherren straffes med bøde for overtrædelse af § 3 og § 6, og entreprenøren  

 kan straffes med bøde for overtrædelse af § 4 og § 6.
 § 10.  Bekendtgørelsen træder i kraft den 1. maj 1982.
 Stk. 2.  Samtidig med denne bekendtgørelses ikrafttræden  

 ophæves bekendtgørelse nr. 542 af 11. november 1974 om byggeri i  

 vinterperioden.
Byggestyrelsen, den 11. november 1981 MARIUS KJELDSEN /Flemming Lethan Bilag --------------------------------------------------------------------- Typiske vejrligsforanstaltninger.
Bilag til byggestyrelsens  

 bekendtgørelse nr. 551 af 11. november 1981.
 Til opfyldelse af bestemmelserne i bekendtgørelsens § 2 vil det typisk  

 være nødvendigt at iværksætte de nedenfor nævnte vejrligsforanstaltninger.
 Nogle foranstaltninger skal iværksættes for at byggepladsen kan fungere i  

 vinterperioden, andre skal iværksættes for at sikre, at de enkelte  

 byggearbejder kan udføres i overensstemmelse med de for arbejdet gældende  

 konditioner.
 I nogle tilfælde kan det, hvor det kan ske uden at forringe kvaliteten af  

 det færdige arbejde, af økonomiske årsager være hensigtsmæssigt alene at  

 gardere sig mod det hyppigst forekommende vejrlig og, såfremt sjældnere  

 forekommende vejrlig forvolder ulemper eller skader, foretage de nødvendige  

 afhjælpningsforanstaltninger, jfr. f.eks. pkt. 1 e og pkt. 2 h nedenfor.
1. Byggepladsforanstaltninger 2. Foranstaltninger ved jord- og kloakarbejde 3. Foranstaltninger ved betonarbejde 4. Foranstaltninger ved opmuring 5. Foranstaltninger ved tagdækning 6. Foranstaltninger for videreførelse af indvendige  

 byggearbejder Bilag --------------------------------------------------------------------- Byggestyrelsens cirkulære af 1. april 1982 Cirkulære om nye regler om byggeri i vinterperioden 1. Ved byggestyrelsens bekendtgørelse nr. 551 af 11.  

 november 1981 om byggeri i vinterperioden er der givet teknisk ajourførte og  

 præciserede regler om byggeri i vinterperioden.
 Bekendtgørelsen træder i kraft den 1. maj 1982.
 2. Boligministeriets bekendtgørelse nr. 542 af 11.  

 november 1974 om byggeri i vinterperioden og boligministeriets cirkulære nr.  

 235 af 11. november 1974 om vinterforanstaltninger ved byggearbejder (med  

 bilag 1-3) ophæves med virkning fra den 1. maj 1982. Det samme gælder afsnit  

 I, 2, Arbejdsgrundlaget, i boligministeriets cirkulære nr. 209 af 25.  

 september 1969 om vinterforanstaltninger og arbejdsgrundlag ved  

 byggearbejder, som blev opretholdt ved nævnte cirkulære fra 1974.
 Kravene med hensyn til arbejdsgrundlaget må fra den 1. maj 1982 søges i  

 byggestyrelsens cirkulære af 11. november 1981 om pris og tid på bygge- og  

 anlægsarbejder.
 3. I tilknytning til bekendtgørelsen om byggeri i  

 vinterperioden er givet »Vejledning om vinterbyggeri«,  

 byggestyrelsen, december 1981. Vejledningen kan erhverves hos Direktoratet  

 for Statens Indkøb, Bredgade 20, 1260 København K for en pris af 10,- kr.
 4. Bekendtgørelsen om byggeri i vinterperioden sondrer  

 ikke som 1974-bekendtgørelsen mellem overenskomstmæssige og særlige  

 vinterforanstaltninger, men omtaler under eet de foranstaltninger -  

 vejrligsforanstaltninger - der er nødvendige for at gennemføre byggearbejder  

 i vinterperioden.
 Entreprenørerne er også efter den 1. maj 1982 på grundlag af  

 arbejdsmarkedets overenskomster forpligtet til at sørge for  

 overenskomstmæssige foranstaltninger, og bygherrerne kan ikke gribe ind heri.  

 Arbejdsmarkedets organisationer kan give oplysning om de til enhver tid  

 gældende overenskomstmæssige aftaler om vinterbyggeri.
 5. Om betalingen af vejrligsforanstaltninger henvises  

 til punkt 17 i vejledning om vinterbyggeri.
