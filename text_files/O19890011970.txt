Resumé Statens Planteavlskontor, som er sekretariat for Statens  

 Bisygdomsnævn, afslog A's anmodning om aktindsigt i Bisygdomsnævnets sager om  

 importører af bidronninger samt godkendte renavlsstationer.
Som begrundelse  

 for  

 afslaget anførte planteavlskontoret, at importørerne af konkurrencemæssige  

 grunde ikke ønskede de pågældende oplysninger udleveret, og at oplysningerne  

 var undtaget fra aktindsigt i medfør af offentlighedslovens § 12, stk. 1, nr.  

 2. For så vidt angik begæringen om aktindsigt i en række spørgsmål om  

 stationernes driftsforhold, afslog planteavlskontoret anmodningen bl.a. under  

 henvisning til, at spørgsmålene ikke kunne besvares ved udlevering af et  

 givet  

 dokument, og at ret til aktindsigt ikke indebærer, at myndigheden skal  

 producere  

 nye sagsakter.
 Ombudsmanden fandt at måtte lægge til grund, at planteavlskontoret  

 fortolkede offentlighedslovens § 12, stk. 1, nr. 2, således, at selve den  

 omstændighed, at en ansøgning vedrører private virksomheders driftsmæssige  

 forhold, berettiger til, at der gøres undtagelse efter bestemmelsen. - Denne  

 forståelse var efter ombudsmandens mening urigtig.
Bestemmelsen finder efter lovens forarbejder kun anvendelse,  

 hvis indrømmelse af aktindsigt efter en konkret vurdering må antages at  

 indebære en nærliggende risiko for skadevirkninger.
I tvivlstilfælde bør der  

 indhentes en udtalelse fra den, hvis interesse kan være til hinder for, at  

 begæringen om aktindsigt imødekommes, og udtalelsen må indgå som et blandt  

 flere momenter i myndighedens konkrete vurdering af, hvorvidt oplysningerne  

 bør undtages fra aktindsigt i medfør af offentlighedslovens § 12.
 Ombudsmanden henstillede til Statens Bisygdomsnævn at tage A's  

 sager op til fornyet overvejelse. (J. nr. 1989-265-56).
 Redaktørs anmodning om aktindsigt i oplysninger om bistationers  

 driftsforhold.
 A klagede over Statens  

 Planteavlskontors afslag på aktindsigt i Statens Bisygdomsnævns sager om  

 importører af bidronninger samt godkendte renavlsstationer.
Det fremgik af de  

 foreliggende oplysninger, at A var redaktør af et blad, som udgives for en  

 landsforening.
Som et led i denne virksomhed havde A jævnligt anmodet Statens  

 Planteavlskontor, som er sekretariat for Statens Bisygdomsnævn, om  

 oplysninger  

 til brug for bladet og landsforeningen.
Som et led heri anmodede A  

 planteavlskontoret  

 om at modtage "kopi af bilagene for indbetalingerne fra importører af  

 Hawaiidronninger i 1987:
(navn) (navn) (navn) (navn)." Statens Planteavlskontor  

 meddelte A i skrivelse af 3. august 1988, at kontoret havde forelagt hans  

 begæring for de pågældende importører, og at kontoret ville tage stilling til  

 anmodningen på grundlag af importørernes svar.
Samme dag sendte kontoret  

 følgende høringsskrivelser til de 4 importører:
 "I skrivelse af 23. juli  

 1988 har (A) anmodet om at modtage kopi af bilagene for (A's) indbetalinger  

 vedrørende import af Hawaiidronninger i 1987.
 Således foranlediget anmoder  

 man Dem om inden 14 dage at returnere vedlagte kopi af denne skrivelse i  

 udfyldt stand i vedlagte frankerede svarkuvert.
 Af konkurrencemæssige grunde  

 ønsker jeg  

  

 ikke  

  

 oplysningerne  

 udleveret til (A).
 Jeg er indforstået med, at  

 oplysningerne udleveres til (A).
..." Tre af importørerne  

 tilkendegav i svarene, at de ikke ønskede oplysningerne udleveret, mens én  

 ingen indvendinger havde.
 Herefter meddelte  

 planteavlskontoret A følgende:
 "I fortsættelse af  

 planteavlskontorets skrivelse af 3. august 1988 til Dem meddeles, at samtlige  

 importører, bortset fra ...., har tilkendegivet, at man af konkurrencemæssige  

 grunde ikke ønsker de pågældende oplysninger udleveret til Dem.
 Da planteavlskontoret  

 herefter er af den opfattelse, at de pågældende oplysninger er undtaget fra  

 retten til aktindsigt i medfør af § 12, stk. 1, nr. 2, og § 13, stk. 1, nr.  

 6, i lov nr. 572 af 19.12.1985 om offentlighed i forvaltningen, kan Deres  

 anmodning i skrivelse af 23. juli 1988 samt 26. juli 1988 til  

 landbrugsministeren  

 derfor ikke imødekommes.
..." I skrivelse af 4. februar  

 1989 anmodede A planteavlskontoret om at modtage følgende oplysninger:
"1) Hvor mange  

 dronninger er sendt til parring på de forskellige parringsstationer? 2) Hvor mange af disse stammer fra "den  

 ansvarlige for parringsstationen"? 3) Hvor mange fra (navn) avlerforeningen ? 4) Hvor mange fra andre biavlere? .......
7) Kort over parringsstationernes placering." I den anledning meddelte  

 planteavlskontoret A følgende afgørelse:
 "I skrivelse af 4.  

 februar 1989 har De gentaget Deres anmodning om, i henhold til § 5, stk. 1, i  

 Lov om offentlighed i forvaltningen, at besvare en række spørgsmål vedrørende  

 godkendte parringsstationer.
 Således foranlediget skal man  

 herved søge at gøre det forståeligt for Dem, hvorfor man ikke finder, at  

 Statens Bisygdomsnævn har yderligere at tilføje til sin skrivelse af 31.  

 januar  

 1989 vedrørende Deres gentagne anmodning:
 Generelt bør De vide, at  

 retten til aktindsigt i henhold til Lov om offentlighed i forvaltningen er en  

 ret til, med de undtagelser, der følger af loven, at blive gjort bekendt med  

 dokumenter, der indgår i en forvaltningsmyndigheds sag.
 Aktindsigtsretten er således  

 ikke en ret til at fordre, at myndigheden på grundlag af sagens akter ofrer  

 tid og penge på at producere nye sagsakter på Deres begæring.
 Konkret betyder dette, at  

 Deres spørgsmål ikke umiddelbart kan besvares ved udlevering af et givet  

 dokument i sagen.
 Deres spørgsmål nr. 1.-4. og  

 7. er derfor besvaret med oplysning om navn og adresse på lederen af hver  

 enkelt godkendt renavlsområde i sæsonen 1988, hvortil De henvises for  

 yderligere  

 information, idet indberetningerne fra områderne er af en sådan karakter, at  

 de  

 er undtaget fra retten til aktindsigt i medfør af lovens § 12. Kort over  

 parringsstationernes placering indgår ikke som et dokument i sagen og kan  

 derfor ikke tilsendes Dem.
..." A gjorde i flere skrivelser  

 til mig gældende, at planteavlskontoret ikke havde været berettiget til at  

 undtage de ønskede oplysninger i henhold til offentlighedslovens § 12.
Planteavlskontoret fastholdt  

 i en udtalelse til mig afgørelserne og henviste til, at samtlige  

 renavlsstationer  

 drives privat, "og man er derfor af den opfattelse, at udlevering til  

 private af oplysning om stationernes driftsforhold af konkurrencemæssige  

 grunde er omfattet af undtagelsesbestemmelsen i § 12 i  

 offentlighedsloven." I en skrivelse til A udtalte  

 jeg følgende:
 "Statens Bisygdomsnævns  

 afgørelser er truffet på grundlag af lov nr. 572 af 19. december 1985 om  

 offentlighed i forvaltningen.
 Lovens hovedbestemmelse er  

 indeholdt i § 4, som har følgende ordlyd:
"§ 4. Enhver kan med de  

 undtagelser, der er nævnt i §§ 7-14, forlange at blive gjort bekendt med  

 dokumenter, der er indgået til eller oprettet af en forvaltningsmyndighed som  

 led i administrativ sagsbehandling i forbindelse med dens virksomhed.
En  

 forvaltningsmyndighed kan give aktindsigt i videre omfang, medmindre andet  

 følger af regler om tavshedspligt m.v." Ifølge lovens § 5 omfatter  

 retten til aktindsigt følgende:
alle dokumenter, der vedrører sagen, herunder genpart  

 af de skrivelser, der er udgået fra myndigheden, når skrivelserne må antages  

 at være kommet frem til adressaten, og indførelser i journaler, registre og andre fortegnelser  

 vedrørende den pågældende sags dokumenter." Undtagelse kan bl.a. gøres  

 ifølge § 12, stk. 1, nr. 2, som indeholder følgende bestemmelse:
"§ 12. Stk. 1, nr. 2.  

 "Retten til aktindsigt omfatter ikke oplysninger om ...
2) tekniske indretninger  

 eller fremgangsmåder eller om drifts- eller forretningsforhold eller  

 lignende,  

 for så vidt det er af væsentlig økonomisk betydning for den person eller  

 virksomhed, oplysningen angår, at begæringen ikke imødekommes." Det følger af lovens § 5, at  

 adgangen til aktindsigt alene vedrører eksisterende dokumenter, og jeg har  

 derfor  

 ikke bemærkninger i anledning af planteavlskontorets meddelelse i skrivelsen  

 af 13. februar 1989 til Dem om, at retten til aktindsigt "ikke er en ret  

 til at fordre, at myndigheden ..... producere(r) nye sagsakter. ..." For så vidt angår kontorets  

 anvendelse af § 12, stk. 1, nr. 2, skal jeg bemærke følgende:
 Jeg må på baggrund af  

 planteavlskontorets skrivelser af 1. september 1988 og 13. februar 1989 til  

 Dem  

 og kontorets høringsskrivelse af 3. august 1988 til importørerne lægge til  

 grund, at kontoret fortolker bestemmelsen således, at selve den omstændighed,  

 at en ansøgning om aktindsigt vedrører private virksomheders driftsmæssige  

 forhold, berettiger til, at der gøres undtagelse efter bestemmelsen.
 Denne forståelse af  

 bestemmelsen er urigtig.
Efter forarbejderne til såvel  

 den tidligere lov som den gældende lov er bestemmelsen kun anvendelig, hvis  

 indrømmelse  

 af aktindsigt efter et konkret skøn må antages at indebære en nærliggende  

 risiko for, at der påføres den pågældende person eller virksomhed skade,  

 navnlig et økonomisk tab af nogen betydning, jf.
Folketingstidende 1984/85,  

 tillæg  

 B, spalte  

 3088 f.  

 Som eksempel på sådanne vurderinger og grundlaget for dem henviser jeg  

 navnlig  

 til de sager, der er omtalt i Folketingets Ombudsmands beretning for året  

 1979, s. 294, og for 1983, s. 175.
 I tvivlstilfælde bør der  

 indhentes en udtalelse fra den, hvis interesse kan være til hinder for, at  

 begæringen om aktindsigt imødekommes, jf. pkt. 42 i Justitsministeriets  

 vejledning fra 1986 om lov om offentlighed i forvaltningen.
En udtalelse, hvorefter den  

 pågældende virksomhed modsætter sig, at oplysningerne bliver udleveret, er  

 ikke i sig selv tilstrækkelig til, at aktindsigt nægtes.
En sådan udtalelse  

 må  

 indgå som et blandt flere momenter i myndighedens konkrete vurdering af,  

 hvorvidt oplysningerne er af den type, der er omhandlet i § 12, samt af om  

 det er af væsentlig økonomisk betydning for den person eller virksomhed,  

 oplysningen angår, at begæringen ikke imødekommes.
 Jeg har samtidig hermed gjort  

 Statens Bisygdomsnævn bekendt med min opfattelse samt henstillet, at nævnet  

 tager de to sager op til fornyet overvejelse på grundlag af det, jeg har  

 anført.  

 Jeg har udbedt mig underretning om nævnets fornyede afgørelse.
