Tvangsbehandling med Zeldox 240 mg dagligt var for høj dosis Sundhedsvæsenets Patientklagenævn fandt, at der var  

 grundlag for tvangsbehandling, og at behandlingen i relation til  

 motivationstiden opfyldte kravet om mindst indgribende foranstaltning, idet  

 patienten  

 gennem 9 dage var søgt motiveret for frivillig behandling, før beslutning om  

 tvangsbehandling blev truffet.
Det forhold, at patienten i  

 motivationsperioden  

 sporadisk havde taget sin medicin ændrede efter nævnets opfattelse ikke  

 motivationsperioden, idet der blev lagt vægt på, at hun løbende var motiveret  

 for at tage Zeldox og at yderligere motivationsforsøg ikke ville kunnet have  

 formå patienten til frivillig indtagelse af medicinen.
 Sundhedsvæsenets Patientklagenævn fandt imidlertid, at  

 den besluttede tvangsbehandling, med Zeldox op til 240 mg dagligt, ikke  

 opfyldte kravet om anvendelse af afprøvede lægemidler i sædvanlig dosering og  

 med færrest mulige bivirkninger.
 Det blev oplyst, at det af § 4, stk. 3 i den dagældende  

 bekendtgørelse nr. 534 af 27. juni 2002 om tvangsbehandling, fiksering,  

 tvangsprotokoller m.v. på psykiatriske afdelinger fremgik, at ordineringen  

 skulle følge de retningslinier, der var fastsat i forbindelse med udstedelse  

 af  

 markedsføringstilladelsen.
Videre oplyste nævnet, at det af produktresumeet  

 vedrørende Zeldox fremgik, at den anbefalede dosis til akut behandling var 40  

 mg 2 gange dagligt indtaget sammen med føde.
Den daglige dosis kunne  

 efterfølgende  

 justeres op til maksimalt 80 mg 2 gange daglig på baggrund af individuelt  

 klinisk  

 respons.
 Den af det lokale nævn godkendte dosering af Zeldox på  

 op til 240 mg dagligt oversteg således efter nævnets opfattelse det  

 doseringsintervallet i markedsføringstilladelsen.
