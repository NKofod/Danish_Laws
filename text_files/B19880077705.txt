 I medfør af § 4, stk. 2, i lov om udøvelse af lægegerning, jfr.  

 lovbekendtgørelse nr. 426 af 19. august 1976 (lægeloven) fastsættes følgende:
Nævnets opgaver § 1.  Nævnet rådgiver sundhedsministeren om, indenfor  

 hvilke grene af lægevidenskaben samt på hvilke betingelser, læger kan opnå  

 tilladelse til at betegne sig som speciallæge.
 Stk. 2.  Nævnet afgiver indstilling herom gennem  

 Sundhedsstyrelsen.
 § 2.  Nævnet afgiver indstilling til Sundhedsstyrelsen  

 om meddelelse af tilladelse, herunder dispensation fra de almindelige regler,  

 til at betegne sig som speciallæge.
 Stk. 2.  Nævnet afgiver indstilling til  

 Sundhedsstyrelsen om meddelelse af tilladelse til at betegne sig som  

 speciallæge på grundlag af en i udlandet helt eller delvis erhvervet  

 tilsvarende uddannelse.
 Stk. 3.  Nævnet afgiver indstilling til  

 Sundhedsstyrelsen om fravigelse af de krav i uddannelsen til alment  

 praktiserende læge, der er fastsat i § 2, stk. 1, nr. 3 a-f, i bekendtgørelse  

 nr. 324 af 2. juni 1982.
 § 3.  Nævnet rådgiver Sundhedsstyrelsen om bedømmelse  

 herunder forhåndsbedømmelse af uddannelse og dele af uddannelse i Danmark  

 eller udlandet.
 § 4.  Nævnet rådgiver Sundhedsstyrelsen om generelle  

 retningslinier for de kvalifikationsvurderinger, der foretages af de råd, der  

 er nedsat i medfør af § 14, stk. 1, i lov om udøvelse af lægegerning.
 § 5.  Nævnet rådgiver Sundhedsstyrelsen om  

 internationale opgaver i forbindelse med lægers videreuddannelse, herunder  

 etablering af fællesnordiske og andre internationale uddannelsesprogrammer.
 § 6.  Nævnet rådgiver Sundhedsstyrelsen om lægers  

 kliniske og teoretiske videreuddannelse og i andre lægelige  

 uddannelsesspørgsmål, herunder særligt følgende:
 § 7.  Sundhedsstyrelsen kan indenfor nærmere  

 afgrænsede områder, hvor nævnet besidder særlig ekspertise, anmode nævnets  

 formand eller andre medlemmer om på Sundhedsstyrelsens vegne at deltage i  

 møder, udvalgsarbejder, konferencer eller lignende.
Udvalg under nævnet § 8.  Under nævnet oprettes et stående udvalg for  

 uddannelsesbedømmelse.
Stk. 2.  Udvalget for uddannelsesbedømmelse vejleder  

 nævnet på de i § 2 og § 3 nævnte områder.
Udvalget bistås af de i lov om  

 udøvelse af lægegerning § 4, stk. 2 omhandlede tilforordnede.
 Stk. 3.  Udvalget for uddannelsesbedømmelse har følgende  

 sammensætning:
 Specialistnævnets formand (formand).
 4 medlemmer indstillet af Den almindelige danske Lægeforening, heraf 1  

 yngre læge, 1 alment praktiserende læge og 2 speciallæger.
 2 medlemmer indstillet af de lægevidenskabelige fakultetsråd, begge  

 speciallæger beskæftiget med klinisk virksomhed.
 Stk. 4.  Nævnet kan efter aftale med Sundhedsstyrelsen  

 bemyndige udvalget for uddannelsesbedømmelse til på nævnets vegne at afgive  

 indstilling og rådgive Sundhedsstyrelsen indenfor de områder, der henhører  

 under udvalget.
Stk. 5.  Udvalgets medlemmer udnævnes af  

 Sundhedsstyrelsen for 4-årige perioder.
Der kan udnævnes suppleanter.
 § 9.  Midlertidige udvalg kan med Sundhedsstyrelsens  

 tilladelse nedsættes af nævnet til behandling af særlige spørgsmål.
Nævnets sekretariat og forretningsgang § 10.  Sundhedsstyrelsen varetager  

 sekretariatsfunktionerne for nævnet og for udvalget for  

 uddannelsesbedømmelse.
 Stk. 2.  Alle henvendelser stiles til Sundhedsstyrelsen,  

 der forestår registrering samt videresendelse til Specialistnævnets  

 sekretariat.
 Stk. 3.  De af nævnet eller udvalget for  

 uddannelsesbedømmelse behandlede sager tilbagesendes til Sundhedsstyrelsen  

 med indstilling, hvorefter Sundhedsstyrelsen foretager de videre fornødne  

 ekspeditioner.
 § 11.  Nævnsformanden og 2 andre medlemmer af nævnet  

 udgør et forretningsudvalg, der planlægger nævnets arbejde.
 Stk. 2.  Forretningsudvalgets medlemmer udpeges af  

 Sundhedsstyrelsen efter indstilling fra nævnet.
§ 12.  Nævnet og udvalget for uddannelsesbedømmelse  

 holder møde efter formandens bestemmelse eller såfremt et flertal af  

 medlemmerne anmoder herom.
Møder indkaldes normalt med mindst 14 dages  

 varsel.
Dagsorden og materiale til mødet tilsendes medlemmerne senest 8 dage  

 før mødet.
 Stk. 2.  Til møderne kan indbydes de tilforordnede eller  

 andre sagkyndige.
§ 13.  Til gyldig beslutning kræves, at et flertal,  

 udgørende mindst halvdelen af nævnets eller udvalgets medlemmer, er enige i  

 beslutningen.
I tilfælde af stemmelighed er formandens stemme afgørende.
 Stk. 2.  Ved indstillinger fra nævnet kan ethvert medlem  

 forlange sin afvigende mening kort tilført indstillingen.
§ 14.  Der udarbejdes referater fra møderne i nævnet  

 og udvalget for uddannelsesbedømmelse.
Referaterne tilsendes så vidt muligt  

 udvalgets medlemmer inden 14 dage.
Stk. 2.  Nævnet udarbejder en årsberetning, der afgives  

 til Sundhedsstyrelsen. Årsberetningen skal indeholde korte meddelelser om de  

 i årets løb behandlede sager af principiel betydning samt en kortfattet  

 statistik.
Et resume af årsberetningen offentliggøres.
 § 15.  Der påhviler medlemmer af nævnet og udvalget  

 for uddannelsesbedømmelse, andre deltagere i møderne og sagsbehandlingen samt  

 de personer, der iøvrigt er knyttet til nævnet, tavshedspligt med hensyn til  

 forhold, de bliver bekendt med som led i arbejdet i nævnet, og hvis  

 hemmeligholdelse er nødvendig af hensyn til offentlige eller private  

 interesser.
§ 16.  Til deltagerne i nævnets og  

 uddannelsesbedømmelsesudvalgets møder udbetaler Sundhedsstyrelsen  

 time-/dagpenge samt rejsegodtgørelse efter de for statens tjenestemænd m.v.  

 gældende regler.
Sundhedsstyrelsen afholder ligeledes de øvrige udgifter, der  

 er forbundet med nævnets og uddannelsesbedømmelsesudvalgets virksomhed.
 § 17.  Bekendtgørelsen træder i kraft den 1.januar  

 1989. Samtidig ophæves Sundhedsstyrelsens cirkulære nr. 203 af 23. november  

 1979 om Specialistnævnet.
