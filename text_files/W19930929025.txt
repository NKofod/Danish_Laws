Ankestyrelsens principafgørelse P-5-93 om beregning - folkepension - indtægt ved personligt arbejde - rådighedsløn efter tjenestemandsloven Resume:
 Rådighedsløn, der ydes efter tjenestemandslovens § 32 skulle ikke indgå i opgørelsen af indtægtsgrundlaget til brug ved beregning af folkepension til en folkepensionist i alderen fra 67 til 70 år.
 En senere ændring af reglerne betyder, at tjenestemænd, der afskediges til fratræden den 30. juni 1994 eller senere, ikke længere har mulighed for at få udbetalt rådighedsløn efter det fyldte 67. år.
 Kassation:
Der er kommet nye regler på området Love:
Lov om social pension - lovbekendtgørelse nr. 411 af 26. maj 1992 - § 27 Vejledninger:
Socialstyrelsens vejledning af 29. oktober 1990 om social pension - pkt. 117 Sagsfremstilling:
 En tjenestemandsansat kvinde var afskediget fra sin stilling til fratræden ved udgangen af april måned 1990 med rådighedsløn i henholdtil tjenestemandslovens § 32 og med pension fra udløbet af rådigheds lønsperioden.
 I oktober 1990 indgav hun ansøgning om folkepension, idet hun ville fylde 67 år den 6. marts 1991.
 Ved brev af 2. november 1990 meddelte kommunen, at folkepensionen ville blive udbetalt med virkning fra 1. april 1991.
 Kommunen blev efterfølgende opmærksom på, at hun modtog rådighedsløn, og ved brev af 5. marts 1991 meddelte kommunen derefter, at hun ikke aktuelt var berettiget til folkepension, idet kommunen anså indtægten som en fortsættelse af hidtidig lønning, og folkepensionens grundbeløb er indtægtsreguleret for pensionister i alderen fra 67 til 70 år.
 Ved afgørelse af 25. juli 1991 pålagde Amtsankenævnet kommunen ved beregningen af folkepension at bortse fra hendes indtægt i form at rådighedsløn som indtægt ved personligt arbejde.
 Sagen blev behandlet i principielt møde med henblik på afklaring af, om en rådighedsløn, som ydes i henhold til tjenestemandslovens § 32, kan sidestilles med indtægt ved personligt arbejde ved beregning af folkepension til pensionister i alderen fra 67 til 70 år.
 Afgørelse:
 Ved afgørelse af 7. juli 1992 fandt Ankestyrelsen, at rådighedsløn, der oppebæres i henhold til tjenestemandslovens § 32 er en indtægt, der midlertidigt træder i steder for lønindtægt, således at rådighedslønnen skal indgå i opgørelsen af indtægtsgrundlaget efter § 20 i Socialministeriets bekendtgørelse om social pension.
 Ankestyrelsen modtog efterfølgende en redegørelse fra Finansministe riet, Administrations- og Personaledepartementet, af 14. december1992, hvori Departementet har givet en uddybning af begrebet rådig hedsløn, jf. tjenestemandslovens § 32.
 Efter Finansministeriets opfattelse fandtes det mest naturligt at opfatte rådighedslønnen som en særlig godtgørelse, som hverken har karakter af løn for personligt arbejde  eller af en indtægt, der midlertidigt træder i stedet for løn for personligt arbejde.
Med henvisning til Finansministeriets udtalelse ophævede Ankestyrel sen sin tidligere afgørelse.
Ankestyrelsen fandt, at det nu måtte lægges til grund, at rådighedsløn efter tjenestemandslovens § 32 må betragtes som en særlig godtgørelse, som hverken har karakter af løn for personligt arbejde eller af en indtægt, der midlertidigt træder i stedet for løn for personligt arbejde.
Der skulle herefter ved beregningen af folkepension bortses fra rådighedsløn.
