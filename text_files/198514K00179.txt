Nr BTL 179 Betænkning over Forslag til lov om ændring af lov om vægtafgift af  

 motorkøretøjer m.v. (Modernisering af motorkøretøjsregistret m.v.)   

 Nr L 179 1985-86, 1. samling Blad nr 802 Afgivet af skatte- og afgiftsudvalget Afgivet: 19860424 Udvalget har behandlet lovforslaget i en række møder og har herunder stillet spørgsmål til ministeren for skatter og afgifter, som denne har besvaret skriftligt.
Der er af et mindretal, socialdemokratiet og det radikale venstre, stillet et ændringsforslag, hvorom henvises til de ledsagende bemærkninger.
Herefter indstiller et flertal (socialdemokratiets, socialistisk folkepartis, det radikale venstres og fremskridtspartiets medlemmer af udvalget) lovforslaget til vedtagelse med det stillede ændringsforslag.
Et mindretal (det konservative folkepartis, venstres, centrum-demokraternes og kristeligt folkepartis medlemmer af udvalget) indstiller lovforslaget til vedtagelse uændret.
Ændringsforslag Af et mindretal (S og RV), tiltrådt af et mindretal (SF):
Til § 1 Efter nr. 4 indsættes som nyt nummer:
»5. I § 15, stk. 3, ændres »1940« til: »1951«.' Bemærkninger Ændringsforslaget foreslår en bredere definition af veteranbilbegrebet, således at automobiler indregistreret første gang inden udgangen af 1950 får den lempelige vægtafgift, der hidtil alene har været gældende for biler til og med årgang 1939.
På baggrund af ministeriets svar til udvalget skønnes provenutabet ved gennemførelse af ændringsforslaget at andrage godt 250.000 kr.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
