Fremsat den 5. oktober 2006 af transport- og energiministeren (Flemming  

 Hansen) Forslag til Lov  

 om ændring af færdselsloven (Modulvogntog) § 1 I færdselsloven, jf. lovbekendtgørelse nr. 1079 af 14.  

 november 2005, som ændret ved lov nr. 303 af 19. april 2006, § 21 i lov  

 nr. 309 af 19. april 2006, § 9 i lov nr. 538 af 8. juni 2006 og lov nr.  

 543 af 8. juni 2006, foretages følgende ændringer:
 1.  

  

 Efter  

  

 § 70  

  

 indsættes:
»Modulvogntog« »  

 § 70 a.  

  

 Transport- og  

 energiministeren kan uanset forbuddet i § 70, stk. 1, 1. pkt.,  

 fastsætte bestemmelser om, at det på nærmere angivne strækninger, hvor  

 forholdene taler herfor, tillades at køre med lange vogntog bestående af bil  

 og  

 et eller to påhængskøretøjer (modulvogntog).
Stk. 2.  

  

 Transport- og energiministeren kan fastsætte  

 bestemmelser for modulvogntog og de køretøjer, der indgår heri, herunder for  

 køretøjernes indretning og udstyr, belæsning, vægt og dimensioner mv.« 2.  

  

 I  

  

 § 118, stk. 8,  

  

 indsættes efter 3.  

 pkt.:
»I forskrifter, der udstedes  

 i medfør af § 70 a, kan der fastsættes bestemmelser om udmåling af en  

 skærpet bøde for kørsel med modulvogntog på strækninger, hvor dette ikke er  

 tilladt.« § 2 Loven træder i kraft den 1. februar 2007.
Bemærkninger til lovforslaget Almindelige bemærkninger 1. Lovforslagets hovedindhold Lovforslaget giver transport- og energiministeren  

 bemyndigelse til at fastsætte bestemmelser om kørsel med lange vogntog med et  

 eller to påhængskøretøjer, de såkaldte modulvogntog, på særlige strækninger.
 Forslaget muliggør udnyttelse af de økonomiske, trafiksikkerhedsmæssige  

 og miljømæssige fordele, der er ved, at to modulvogntog kan erstatte tre  

 almindelige  

 vogntog.
Vogntogene skal køre på særlige vejstrækninger  

 (hovedsageligt motorvejsnettet) af hensyn til fremkommeligheden og  

 trafiksikkerheden.
Deres anvendelse forudsætter visse tilpasninger af  

 infrastrukturen.
2. Gældende ordning i færdselsloven Efter færdselslovens § 70 må der til bil kun kobles ét  

 påhængskøretøj.
Derudover er hovedreglen, at et lastbilvogntog, der opfylder  

 gældende regler om vægt og dimensioner, må køre overalt på færdselslovens  

 område.
3. Lovforslagets baggrund og indhold På opfordring af vognmandsbranchen har transport- og  

 energiministeren i 2004 lavet »Intern udredning om Modulvogntog« for at søge  

 at  

 afdække mulige gevinster ved anvendelse af særligt lange vogntog, de såkaldte  

 modulvogntog.
Udredningen er offentliggjort på Transport- og  

 Energiministeriets  

 hjemmeside www.trm.dk.
Modulvogntog muliggør nye sammensætninger af vogntog  

 bestående af en lastbil og et eller to påhængskøretøjer på en sådan måde, at  

 den samlede vogntogslængde og dermed kapaciteten øges.
Konkret forøges den  

 maksimale tilladte længde for påhængsvogntog fra  

 18,75 m  

 til  

 25,25 m, og den højst tilladte  

 vogntogsvægt øges fra de nuværende 48 tons til 60 tons.
Den gældende  

 færdselslov begrænser imidlertid tilkobling til bil til ét påhængskøretøj.  

 Det  

 er derfor nødvendigt at indsætte bemyndigelse til at tillade sammenkobling af  

 bil med to påhængskøretøjer.
Det har været overvejet, om der skulle kræves  

 særlig føreruddannelse.
Størrelsen af de køretøjer, der anvendes til  

 kørekortuddannelsen,  

 ligger i øjeblikket langt fra modulvogntoget, og en særlig træning vil derfor  

 formentlig kunne være relevant.
Det er imidlertid allerede muligt for  

 indehavere af kørekort til lastbilvogntog at udføre blokvognstransporter, der  

 er længere end modulvogntog.
I praksis lader vognmændene typisk chaufførerne  

 gennemgå kurser, der er særligt målrettede til udførsel af sådanne opgaver.  

 Denne fremgangsmåde findes ligeledes anvendelig for modulvogntog.
Udredningen viser, at der både er positive økonomiske,  

 trafiksikkerhedsmæssige og miljømæssige gevinster for samfundet ved  

 anvendelse  

 af modulvogntog på et begrænset vejnet hovedsageligt bestående af  

 motorvejsnettet.  

 Omkostningerne til tilpasning af infrastrukturen af hensyn til  

 færdselssikkerheden vokser dog stærkt, hvis i væsentligt omfang der tillades  

 modulvogntogskørsel uden for motorvejsnettet.
Det samme gør de  

 trafiksikkerhedsmæssige  

 problemer.
Den trafiksikkerhedsmæssige virkning af indførelse af modulvogntog  

 vil afhænge af en række faktorer.
Modulvogntogenes største sikkerhedsmæssige  

 problem er, at hvis de bliver involveret i et uheld, bliver uheldet, på grund  

 af den større vægt, alvorligere end et tilsvarende uheld med et almindeligt  

 vogntog.  

 Omvendt vil en fornuftig udnyttelse af kapaciteten i modulvogntog medføre, at  

 antallet af lastbilkilometre, der skal tilbagelægges for at udføre et givent  

 transportarbejde, kan reduceres.
Det vil alt andet lige reducere risikoen for  

 trafikuheld.
 Det er i udredningen konkluderet, at den  

 trafiksikkerhedsmæssige betydning ved indførelse af modulvogntog vil være  

 begrænset, men positiv, hvis modulvogntog alene tillades anvendt på  

 motorvejsnettet med tilhørende udvalgte knudepunkter.
På grundlag af udredningen ønsker transport- og  

 energiministeren at kunne iværksætte forsøg med modulvogntog.
Der er iværksat  

 forsøg over Øresundsbron til Kastrup Cargo Center og i visse havne, der har  

 færgeforbindelse til Sverige, omfattende modulvogntog med ét påhængskøretøj,  

 idet disse ikke er omfattet af forbudet mod tilkobling af to påhængskøretøjer  

 i  

 § 70. Lovforslaget vil gøre det muligt at udvide dette forsøg til alle  

 relevante modulvogntog.
 Det er væsentligt at sikre, at anvendelse af modulvogntog  

 uden for det hertil særligt indrettede vejnet får en mærkbar konsekvens.  

 Derfor  

 indeholder lovforslaget en bestemmelse, der gør det muligt at udmåle en  

 skærpet  

 bødestraf ved kørsel på strækninger, hvor modulvogntog ikke er tilladt.
 Det bemærkes, at vedtagelse af forslaget ikke i sig selv muliggør  

 kørsel med modulvogntog, men alene giver transport- og energiministeren  

 bemyndigelse  

 til at fastsætte regler herom og dermed også hjemmel til at iværksætte  

 forsøg,  

 når finansieringen af de nødvendige anlægsarbejder er tilvejebragt.
4. Administrative og økonomiske konsekvenser  

 for stat, regioner og kommuner Forslaget medfører ikke i sig selv  

 administrative og økonomiske konsekvenser for stat, regioner og kommuner.  

 Hvis der fx skal tillades forsøg med modulvogntog på motorvejsnettet, skal  

 der  

udarbejdes et regelsæt og  

 afholdes udgiftertil anlægsarbejder mellem omkoblingspladser og motorveje  

 samt til evaluering afforsøget.
5. Administrative og økonomiske konsekvenser  

 for erhvervslivet Forslaget medfører ikke i sig selv  

 administrative og økonomiske konsekvenser for erhvervslivet.
Hvis  

 der tillades kørsel med modulvogntog, vil der være besparelser på  

 erhvervslivets transportomkostninger.
Besparelserne skønnes at ville udgøre  

 15-20 pct. af de samlede transportomkostninger for almindelige vogntog.
Nogle  

 af køretøjerne vil skulle til et ekstra syn for at blive godkendt til større  

 vogntogsvægt.
6. Administrative konsekvenser for borgerne Forslaget har ingen administrative konsekvenser for  

 borgerne.
7. Forslagets miljømæssige konsekvenser Forslaget medfører ikke i sig selv miljømæssige  

 konsekvenser.
Hvis der tillades kørsel med modulvogntog vil det have en  

 positiv  

 miljømæssig konsekvens.
På den del af vejnettet, hvor modulvogntogene kan  

 anvendes,  

 vil to modulvogntog kunne erstatte tre almindelige vogntog.
Der bliver  

 således  

 færre lastbiler, men den enkelte lastbil får en øget forurening på grund af  

 større belastning.
Samlet forventes det, at emissionen af NOx,  

 partikler og CO2  

 reduceres med 15 pct.
8. Forholdet til EU-retten Dimensioner og vægte på gods- og personbefordrende  

 erhvervskøretøjer er reguleret på EU-plan ved direktiv 96/53/EF af 25. juli  

 1996 om fastsættelse af de største tilladte dimensioner i national og  

 internationale trafik og største tilladte vægt i international trafik for  

 visse  

 vejkøretøjer i brug i Fællesskabet.
Direktivet tillader afvikling af forsøg  

 og  

 anvendelse af modulvogntog.
Udtrykket Modulær fremgangsmåde blev indsat i  

 direktivets artikel 4, stk. 4, litra b, for at tage hensyn til  

 situationen  

 i Sverige og Finland, som af særlige geografiske, økonomiske og miljømæssige  

 årsager allerede tillod trafik på deres områder med vogntog, der er længere  

 end  

 normen i EU.
Hvis en medlemsstat tillader sådanne vogntog, skal den   

 for at  

 sikre lige konkurrencevilkår - samtidigt tillade anvendelse af  

 motorkøretøjer,  

 påhængsvogne og sættevogne kombineret på en sådan måde, at der opnås mindst  

 den  

 samme ladlængde, som er tilladt i medlemsstaten.
 I en erklæring af 9. juli 1996, til optagelse i protokollen  

 for den rådssamling, hvor Rådets direktiv 96/53/EF blev vedtaget, har Rådet  

 anmodet  

 Kommissionen om snarest at forelægge en rapport over virkningerne af  

 bestemmelsen, som tillader modulvogntog, således at det kan vurderes, om det  

 er  

 berettiget, at den eventuelt anvendes af andre lande end Finland og Sverige.  

 Kommissionen  

 har endnu ikke fremlagt en sådan rapport.
Samtidig erklærede Belgien, Danmark, Tyskland, Grækenland,  

 Spanien, Frankrig, Irland, Italien, Luxemburg, Holland, Østrig og  

 Storbritannien,  

 at de indtil undersøgelsen er gennemført »  

  

 ikke  

 agter generelt, alt efter omstændighederne, at indføre eller udvide den  

 modulære fremgangsmåde som omhandlet i ovennævnte direktivs art. 4,  

 stk. 4, b.  

  

 « Denne erklæring  Musketer eden  er således en politisk  

 aftale, som medlemsstaterne har bundet sig til.
Musketer eden er ikke til  

 hinder for, at der gennemføres forsøg med modulvogntog, eller at de tillades  

 permanent på nærmere angivne strækninger.
Holland og Tyskland har forsøg med  

 modulvogntog.
9. Høring Lovforslaget har forinden fremsættelsen været til høring  

 hos de i bilag 2 nævnte myndigheder og organisationer.
10. Samlet vurdering af lovforslagets  

 konsekvenser Positive konsekvenser/mindre udgifter  

  

 (hvis ja, angiv omfang) Negative konsekvenser/merudgifter  

  

 (hvis ja, angiv omfang) Økonomiske konsekvenser for stat, regioner og kommuner Nej Nej Administrative konsekvenser for stat, regioner og  

 kommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Der henvises til afsnit 8 i de almindelige bemærkninger.
Bemærkninger til lovforslagets enkelte bestemmelser Til nr. 1 Der indsættes en ny overskrift.
 Den ny bestemmelse skal sikre hjemmel til, at modulvogntog,  

 lange vogntog, som er sammensat af en lastbil og et eller to  

 påhængskøretøjer,  

 lovligt kan sammenkobles og benyttes på nærmere angivne strækninger.
 Hjemlen i stk. 2 til at fastsætte særlige bestemmelser  

 for køretøjernes indretning og udstyr tænkes udnyttet til følgende regler:
 For at sikre en god dynamisk stabilitet (så vogntoget ikke  

 kommer i slinger) vil der i de administrative regler blive fastlagt, at  

 vogntoget højst må have 2 led (knækpunkter), svarende til et almindeligt  

 påhængsvogntog og til de i Sverige normalt anvendte modulvogntog.
 For at sikre, at de nødvendige anlægsarbejder mellem  

 motorveje og omkoblingspladser ikke bliver for dyre, vil der blive stillet  

 krav  

 til modulvogntogenes arealbehov ved svingning (svingbælter).
 Endvidere kan modulvogntogenes sikkerhedsegenskaber, med  

 allerede kendt teknologi, forbedres væsentligt på en række områder, som vil  

 kunne kræves opfyldt i forbindelse med gennemførelse af en forsøgsordning:
   

 	  

 Ved benyttelse af  

 elektronisk bremsesystem (EBS), således at der opnås en kortere standselængde  

 end for almindelige vogntog.
  

 	  

 Ved at kræve et  

 såkaldt Front Underrun Protection System (FUPS), som er en forkofanger, der  

 sikrer, at lastbilen ikke kører op over en bil ved kollision.
FUPS har siden  

 2003 været krævet på nye lastbiler.
   

 	  

 Mærkning/skiltning  

 bag på vogntoget, så de øvrige trafikanter advares om, at der er tale om et  

 langt vogntog.
Til nr. 2 Som følge af den forøgede uheldsrisiko ved anvendelse af  

 modulvogntog uden for det særligt indrettede vejnet er det væsentligt, at  

 kørsel uden for det tilladte vejnet får en mærkbar konsekvens.
Derfor bør  

 overtrædelse  

 medføre udmåling af en skærpet bødestraf, svarende til hvad der udmåles for  

 overtrædelse af regler om hastighedsbegrænsere.
Bilag 1 Lovforslaget sammenholdt med den gældende  

 formulering Gældende formulering Lovforslaget Modulvogntog § 70 a.  

  

 Transport- og energiministeren kan uanset forbuddet i § 70,  

 stk. 1, 1. pkt., fastsætte bestemmelser om, at det på nærmere angivne  

 strækninger, hvor forholdene taler herfor, tillades at køre med lange vogntog  

 bestående af bil og et eller to påhængskøretøjer (modulvogntog).
 Stk. 2.  

  

 Transport- og energiministeren kan fastsætte  

 bestemmelser for modulvogntog og de køretøjer, der indgår heri, herunder for  

 køretøjernes indretning og udstyr, belægning, vægt og dimensioner mv.
§ 118, § 118, Stk. 8.  

  

 I forskrifter, der udstedes i  

 medfør af loven, kan der fastsættes straf af bøde for overtrædelse af  

 bestemmelser i forskrifterne.
Der kan endvidere fastsættes straf af bøde  

 eller fængsel indtil 4 måneder for overtrædelse af bestemmelser i de  

 forordninger, der er nævnt i § 86 a, stk. 1, og for overtrædelse af  

 bestemmelser i forskrifter, der er udstedt i medfør af § 86 a,  

 stk. 1. I forskrifter, der udstedes i medfør af § 68, kan der  

 fastsættes bestemmelser om udmåling af en skærpet bøde for overtrædelse af  

 regler om hastighedsbegrænsere.
Tilsvarende gælder for forskrifter, der  

 udstedes i medfør af § 85 for overtrædelse af regler om køretøjers  

 største tilladte totalvægt, når overtrædelsen er sket under kørsel med et  

 køretøj med en tilladt totalvægt på over  

 3.500 kg.
For overtrædelse af køre-  

 og hviletidsregler, der er omfattet af 2. pkt., kan der fastsættes  

 bestemmelser  

 om udmåling af en skærpet bøde.
Stk. 8.  

  

 I forskrifter, der udstedes i  

 medfør af loven, kan der fastsættes straf af bøde for overtrædelse af  

 bestemmelser i forskrifterne.
Der kan endvidere fastsættes straf af bøde  

 eller fængsel indtil 4 måneder for overtrædelse af bestemmelser i de  

 forordninger, der er nævnt i § 86 a, stk. 1, og for overtrædelse af  

 bestemmelser i forskrifter, der er udstedt i medfør af § 86 a,  

 stk. 1. I forskrifter, der udstedes i medfør af § 68, kan der  

 fastsættes bestemmelser om udmåling af en skærpet bøde for overtrædelse af  

 regler om hastighedsbegrænsere.  

I forskrifter, der udstedes i  

 medfør af § 70a, kan der fastsættes bestemmelser om udmåling af en  

 skærpet bøde for kørselmed modulvogntog på strækninger, hvor dette ikke er  

 tilladt.  

  

 Tilsvarende gælder for forskrifter, der udstedes i medfør af § 85 for  

 overtrædelse af regler om køretøjers største tilladte totalvægt, når  

 overtrædelsen er sket under kørsel med et køretøj med en tilladt totalvægt på  

 over  

 3.500 kg.  

 For overtrædelse af køre- og hviletidsregler, der er omfattet af 2. pkt., kan  

 der fastsættes bestemmelser om udmåling af en skærpet bøde.
