 Ikke fundet, at anlæg af en 1.000 kvadratmeter stor betonplads var  

 omfattet af byggelovens § 2.
»Byggelovsklage vedrørende ejendommen matr.nr. 17 p Systrup by,  

 Bramming I skrivelse af 12. maj 1989 meddelte Byggestyrelsen, at Deres klage af 25.  

 april 1989 over Ribe amtsråds afgørelse, blev sendt til amtsrådet til  

 udtalelse.
 Amtsrådet har i skrivelse af 25. maj 1989 fastholdt sin afgørelse af 29.  

 marts 1989.
Det fremgår af Deres klageskrivelse af 25. april 1989 suppleret ved  

 skrivelse af 9 juni, 1989, at De har klaget over, at Ribe amtsråd har  

 stadfæstet Bramming kommune afgørelse, hvorefter en 1.000 kvadratmeter stor  

 betonplads anlagt af virksomheden Vestkystens Korn på ovennævnte ejendom ikke  

 kræver byggetilladelse.
De har endvidere anmodet om, at Byggestyrelsen  

 behandler de forhold, som anføres i afsnit B på Deres liste til Tilsynsrådet  

 af 27 september 1988. Endelig har De betvivlet Ribe amtsråds habilitet i  

 forbindelse med rådets afgørelse i sagen.
Ribe amtsråd har begrundet sin afgørelse med, at det er amtsrådets  

 opfattelse, at anlæg af den omhandlede betonplads i forbindelse med den  

 eksisterende virksomhed ikke kræver byggetilladelse, idet man ikke kan anse  

 pladsen for en bebyggelse i henhold til byggelovens § 2. Amtsrådet finder  

 endvidere ikke, at den ændrede anvendelse af betonpladsen siden anlæggelsen  

 kan medføre, at byggeloven finder anvendelse på betonpladsen, idet den  

 ændrede anvendelse ikke medfører, at betonpladsen ændrer karakter til  

 bebyggelse.
Den omstændighed, at der opbevares 4 m høje betontrykvægge på  

 pladsen medfører ikke, at betonpladsen herefter må antages at være  

 bebyggelse, idet væggene efter det oplyste ikke agtes gjort til genstand for  

 bygningsmæssig udnyttelse og at opbevaringen alene ikke kan medføre, at  

 betonpladsen og væggene må anses som et hele, der herefter må betragtes som  

 bebyggelse.
 I Byggestyrelsens skrivelse af 12. maj 1989 tog man forbehold m.h.t. om  

 Deres klage kunne tages op til behandling, idet Ribe amtsråds afgørelse efter  

 byggelovens § 23 kun kan påklages til Byggestyrelsen, hvis afgørelsen  

 omfatter spørgsmål om forståelse af byggeloven eller en bestemmelse fastsat i  

 medfør af denne lov.
 Byggestyrelsen finder, at byggelovens betingelser for at tage Deres klage  

 op til behandling er opfyldte.
Det fremgår af byggelovens § 2, at loven finder anvendelse ved opførelse  

 af ny bebyggelse og tilbygning til bebyggelse og ved ombygning og andre  

 forandringer af bebyggelse, som er væsentlige i forhold til bestemmelser i  

 loven, eller de i medfør af loven udfærdigede bestemmelser og endelig, at  

 loven finder anvendelse på ændring af benyttelse af bebyggelse, som er  

 væsentlig i forhold til bestemmelser i loven eller de i loven udfærdigede  

 bestemmelser.
I henhold til byggelovens § 2 forstås bebyggelse som bygninger  

 og mure samt andre faste konstruktioner og anlæg når lovens anvendelse på de  

 pågældende konstruktioner mv. er begrundet i de hensyn som loven tilsigter af  

 varetage.
 I denne anledning skal Byggestyrelsen meddele, at styrelsen er enig med  

 Ribe amtsråd i, at den 1.000 kvadratmeter store betonplads ikke kræver  

 byggetilladelse, idet Byggestyrelsen finder, at den omhandlede betonplads  

 ikke kan betegnes som byggeri.
 Byggestyrelsen har herved lagt vægt på, at ingen af de hensyn som  

 byggeloven tilsigter at varetage kan begrunde, at byggeloven eller de i  

 medfør heraf fastsatte regler skal finde anvendelse på betonpladsen.
I punkt B på Deres liste til Tilsynsrådet af 27. september 1988 spørger  

 De, om der bør gribes ind over for Bramming kommune, fordi kommunen ikke har  

 opfyldt sin forpligtelse til at påse at byggeloven og de regler, der er  

 fastsat med hjemmel i loven er overholdt i forbindelse med, at virksomheden  

 Vestkystens Korn i juni 1985 støbte den omhandlede betonplads uden  

 byggetilladelse.
Bramming kommune har indtil kommunens skrivelse af 2  

 september 1988 haft det standpunkt, at en byggetilladelse til en sådan  

 konstruktion var nødvendig.
Kommunen var vidende om, at Vestkystens Korn  

 indtog samme standpunkt, men har til trods for en række henvendelser om  

 forholdet ikke fortaget sig videre.
Byggestyrelsen finder ikke anledning til at kritisere Bramming kommune for  

 dette forhold, da det som ovenfor anført er Byggestyrelsens opfattelse, at  

 den omhandlede betonplads ikke kræver byggetilladelse.
Forholdet bliver  

 herefter af rent teoretisk karakter.
 Endelig skal Byggestyrelsen vedrørende Deres bemærkninger i relation til  

 Ribe amtsråds habilitet i forbindelse med behandlingen af sagen bemærke, at  

 efter det oplyste har den navngivne person, som De henviser til, alene  

 medvirket ved sagens afgørelse i amtsrådet.
 Den pågældende har ganske vist tidligere været medlem af Bramming kommunes  

 tekniske udvalg, men han var efter det oplyste udtrådt af udvalget 2 år og 9  

 mdr. før udvalgets afgørelse i sagen den 2. september 1988. Byggestyrelsen  

 finder på denne baggrund ikke anledning til at foretage sig videre vedrørende  

 dette spørgsmål.
 Såfremt sagen ønskes indbragt for domstolene skal sagen efter byggelovens  

 § 25 anlægges inden 6 mdr.
Not 2 Der henvises til j.nr. 8-70-22-557-2-88.
Not 3 Der henvises til j.nr. 4751-4020001.
Pdv eb Tom Meiland Hansen Fuldm.
