Ankestyrelsens principafgørelse O-108-79 om efterbetaling af uretmæssigt oppebåret friplads Resume:
 Beregning af forældres betaling for deres børns ophold i daginstitution eller i kommunal dagpleje skete på grundlag af forældrenes aktuelle løbende indtægter i betalingsperioden omregnet til årsindtægt.
 Kassation:
Principafgørelsen har ikke længere vejledningsværdi Kassationsdato:
05-06-2009 Love:
Lov om social bistand - lovbekendtgørelse nr. 829 af 1. oktober 1992 - § 73 Sagsfremstilling:
På henvendelser fra 2 kommuner meddelte Socialministeriet, at det afgørende for, om der efter reglerne i Socialministeriets betalingsbekendtgørelse, senest af 15. marts 1979, er grundlag for nedsættelse af eller fritagelse for betalingen i den enkelte betalingsperiode, er forældrenes aktuelle løbende indtægt omregnet til årsindtægt.
Dette princip gælder, såvel når der sker en fastlæggelse af betalingen for den enkelte periode på grundlag af forældrenes oplysninger om den aktuelle indtægt, som hvis der efter slutopgørelsen af forældrenes indtægter i 1 år foretages en efterfølgende kontrol af betalingens rigtighed.
Hvis den månedlige betaling i hver enkelt periode har været korrekt, kan der således ikke blive tale om at regulere, fordi indtægten efter slutopgørelsen ville føre til en anden betaling på årsbasis.
 Afgørelse:
