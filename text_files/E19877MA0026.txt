Der var rejst spørgsmål om en personlig drevet virksomheds fradragsret for  

 momsen af omkostninger, herunder advokathonorar, som virksomheden har afholdt  

 i forbindelse med inddrivelse af udestående fordringer, der var erhvervet fra  

 et konkursbo.
Virksomhedens indehaver havde erhvervet udestående fordringer  

 fra sin ægtefælles konkursbo og driver sin ægtefælles virksomhed videre under  

 et nyt navn.
Nævnet fandt, at der var tale om en almindelig driftsomkostning i  

 forbindelse med den momspligtige virksomhed.
Nævnet traf derfor afgørelse om,  

 at virksomheden har fradragsret for momsen af de omhandlede omkostninger.
