Stadfæstelse af afgørelse fra direktoratet for vejtransport, hvor der  

 med henvisning til fast praksis ikke blev givet tilladelse til omvendt  

 pendulkørsel, når udgangspunktet for rejsearrangementet ligger i Danmark (med  

 udenlandsk indregistrerede busser) I brev af 23. juni 1986 har De klaget over direktoratet for vejtransports  

 afslag af 23. maj 1986 på selskabets ansøgning i forening  

 med Copenhagen Excursions A/S, om i perioden december 1986 - april 1987 at  

 udføre befordring af passagerer (»vinterturister«) fra København  

 til Valdres i Norge.
 I direktoratets afgørelse henvises der til, at der for såvidt angår  

 befordring af passagerer fra København med norsk indregistrerede busser vil  

 foreligge »omvendt pendulkørsel« mellem Danmark og Norge, og at der  

 efter fast praksis ikke gives tilladelse til at udføre omvendt pendulkørsel,  

 når udgangspunktet for rejsearrangementet ligger i Danmark.
 Ministeriet for offentlige arbejder finder ikke anledning til at kritisere  

 direktoratet for vejtransports afgørelse, som herved stadfæstes.
