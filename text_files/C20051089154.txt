Skrivelse om to nye  

 bekendtgørelser som følge af anbringelsesreformen - bekendtgørelse om  

 standarder for sagsbebandlingen i sager om særlig støtte til børn og unge og  

 bekendtgørelse om tabt arbejdsfortjeneste til netværksplejefamilier (Til samtlige kommuner) Med lov nr. 1442 af 22. december 2004 blev der vedtaget en  

 anbringelsesreform, som pr. 1. januar 2006 medfører en række ændringer i  

 servicelovens regler om særlig støtte til børn, unge og deres familier.
Der  

 bliver bl.a. indført mere detaljerede krav til sagsbehandlingen, og det  

 bliver  

 muligt at anbringe børn og unge i netværket.
 Til orientering fremsender Socialministeriet hermed  

 bekendtgørelse om standarder for sagsbehandlingen i sager om særlig støtte  

 til  

 børn og unge og bekendtgørelse om tabt arbejdsfortjeneste til  

 netværksplejefamilier, der udstedes som følge af anbringelsesreformen, og som  

 begge træder i kraft den 1. januar 2006.
 Såfremt der måtte være yderligere spørgsmål vedrørende  

 bekendtgørelsen om standarder for sagsbehandlingen i sager om særlig støtte  

 til  

 børn og unge kan der rettes henvendelse til Ulrik Poulsen, Socialministeriet,  

 Holmens Kanal 22, 1060 København K, telefon 33 92 92 62, e-mail: sm@sm.dk.  

 Yderligere spørgsmål om bekendtgørelsen om  

 tabt arbejdsfortjeneste til netværksplejefamilier kan rettes til Anne  

 Sandbeck,  

 Socialministeriet, Holmens Kanal 22, 1060 København K, telefon 33 92 92 62,  

 e-mail: sm@sm.dk.
 De to bekendtgørelser kan også findes på Socialministeriets  

 hjemmeside: www.social.dk.
Socialministeriet, den 22. december  

 2005 Birgitte Lundblad Bilag 1 Bekendtgørelse om standarder  

 for sagsbehandlingen i sager om særlig støtte til børn og unge I medfør af § 58 b i lov om social service, jf.  

 lovbekendtgørelse nr. 906 af 26. september 2005, fastsættes:
 § 1.  

  

 Kommunalbestyrelsen fastsætter standarder for sagsbehandlingen i forhold til  

 indsatsen over for børn og unge med behov for særlig støtte efter kapitel 8 i  

 lov om social service.
Stk. 2.  

  

 Kommunalbestyrelsen skal med standarderne for sagsbehandlingen beskrive,  

 hvordan kommunen vil gennemføre kommunens sammenhængende børnepolitik, jf.  

 § 4, stk. 2, i lov om social service.
Dette omfatter, hvordan kommunen  

 skaber sammenhæng mellem det generelle og forebyggende arbejde og den  

 målrettede indsats over for børn og unge med behov for særlig støtte.
 § 2.  

  

 Standarderne for sagsbehandlingen skal som minimum beskrive kommunens  

 målsætninger, indsatser og fremgangsmåder i forhold til:
1)  

 	  

 den tidlige indsats,  

 herunder hvordan kommunen sikrer, at skoler, dagtilbud m.v. foretager de  

 nødvendige underretninger.
Endvidere hvordan kommunen sikrer, at der sker  

 opfølgning på de nævnte underretninger, samt underretninger modtaget fra  

 andre  

 kommuner, jf. § 33 a i lov om social service, og underretninger modtaget  

 fra privatpersoner, jf. § 36 i lov om social service.
 2)  

 	  

 inddragelse af  

 forældremyndighedsindehaveren og barnet eller den unge under hele indsatsen.
 3)  

 	  

 systematisk  

 inddragelse af familie og netværk, jf. § 57 a i lov om social service.
 4)  

 	  

 opfølgning og  

 evaluering af de konkrete indsatser i den enkelte sag, jf. § 56 i lov om  

 social service, herunder kommunens tilsyn og forberedelse af hjemgivelse af  

 barnet, jf. § 46, stk. 4 og 5, i lov om social service.
 5)  

 	  

 afdækning af de  

 særlige forhold og indsatser i forhold til unge, der er fyldt 15 år.
 § 3.  

  

 Kommunalbestyrelsen  

 skal i standarderne for sagsbehandlingen fastlægge, ud fra hvilke konkrete  

 mål  

 kommunen vil vurdere, om indsatsen på de enkelte områder har levet op til  

 kommunens egne standarder.
 § 4.  

  

 Kommunalbestyrelsen  

 kan, udover de forhold som er nævnt i § 2, inddrage andre forhold, som  

 kommunalbestyrelsen finder relevante i forhold til at sikre en høj kvalitet i  

 indsatsen over for børn og unge med behov for særlig støtte.
 § 5.  

  

 Kommunalbestyrelsen skal mindst hvert andet år følge op på standarderne for  

 sagsbehandlingen, og vurdere, hvorvidt kommunens indsats har levet op til  

 kommunens egne standarder.
 Stk. 2.  

  

 Kommunalbestyrelsen skal i den forbindelse vurdere, om der er behov for  

 særlige  

 undersøgelser og om standarderne for sagsbehandlingen skal revideres.
 § 6.  

  

 Kommunens standarder for sagsbehandlingen samt opfølgningen på og revisionen  

 af  

 standarderne skal gøres alment tilgængelige for borgerne i kommunen, herunder  

 offentliggøres på internettet.
 § 7.  

  

 Bekendtgørelsen træder i kraft 1. januar 2006.
 Stk. 2.  

  

 Kommunalbestyrelsens standarder for sagsbehandlingen skal første gang være  

 udarbejdet og offentliggjort inden udgangen af 2006.
Socialministeriet, den 14. december 2005 EVA  

 KJER HANSEN / Birgitte Lundblad Bilag 2 Bekendtgørelse om tabt  

 arbejdsfortjeneste til netværksplejefamilier I medfør af § 50, stk. 3, i lov om social service,  

 jf. lovbekendtgørelse nr. 906 af 26. september 2005, som ændret ved lov nr.  

 1442 af 22. december 2004, fastsættes:
Tabt arbejdsfortjeneste § 1.  

  

 Kommunen  

 kan yde hjælp til dækning af tabt arbejdsfortjeneste til  

 netværksplejefamilier,  

 jf. lov om social service § 49, stk. 2.
 § 2.  

  

 Hjælp  

 til dækning af tabt arbejdsfortjeneste er en bruttoydelse, hvoraf der betales  

 A-skat, arbejdsmarkedsbidrag, den særlige pensionsopsparing (SP-bidrag) og  

 ATP-bidrag.
 § 3.  

  

 Til  

 personer, der opfylder betingelserne for at få hjælp til dækning af tabt  

 arbejdsfortjeneste, beregnes denne på baggrund af den hidtidige  

 bruttoindtægt.  

 Udgangspunktet for beregningen er:
1)  

 	  

 den seneste  

 lønindtægt, som vedkommende har haft inden modtagelse af tabt  

 arbejdsfortjeneste, 2)  

 	  

 den indtægt, som  

 forsørgeren efter sine forhold i øvrigt ville have kunnet opnå, i de tilfælde  

 hvor vedkommende endnu ikke har opnået tilknytning til arbejdsmarkedet, 3)  

 	  

 dokumenteret  

 indtægtstab på baggrund af regnskab m.v. for en selvstændig erhvervsdrivende,  

 eller 4)  

 	  

 et beregnet beløb på  

 grundlag af den pågældendes hidtidige disponible indkomst i de særlige  

 tilfælde, hvor det ikke er muligt at tilvejebringe et realistisk  

 beregningsgrundlag for en selvstændig erhvervsdrivende, eller eventuelt  

 udgift  

 til en vikar.
 Stk. 2.  

  

 Tillæg, som er  

 et integreret led i lønnen, indgår i beregningsgrundlaget, hvis pågældende  

 normalt modtager tillæggene.
§ 4.  

  

 Bidrag  

 til pensionsordning indregnes i hjælp til dækning af tabt arbejdsfortjeneste.  

 Bidrag til pensionsordning beregnes alene for personer, der umiddelbart før  

 overgangen til hjælp til dækning af tabt arbejdsfortjeneste havde en  

 arbejdsgiverfinansieret pensionsordning.
Der kan ikke ydes kompensation for  

 andre ydelser, der kommer til udbetaling i fremtiden, herunder lønstigninger,  

 også som følge af skift til andet arbejde.
 Stk. 2.  

  

 Bidrag til  

 pensionsordning udgør 10 pct. af bruttoydelsen  

 dog  

 højest et beløb svarende til det hidtidige arbejdsgiverbidrag.
 Stk. 3.  

  

 Kommunen  

 indsætter så vidt muligt bidraget til pensionsordning på kontoen i  

 modtagerens  

 pensionskasse, eller kommunen opretter efter aftale med den pågældende en  

 pensionsopsparing for den pågældende, fx i Kommunernes Pensionsforsikring.  

 Udbetalingstidspunktet afhænger af de enkelte pensionskassers bestemmelser.
 § 5.  

  

 Ved  

 beregning af hjælp til dækning af tabt arbejdsfortjeneste skal der tages  

 hensyn  

 til de besparelser, som arbejdsophøret medfører, dog ikke besparelser  

 vedrørende fagforeningskontingent og bidrag til arbejdsløshedsforsikring.
 Stk. 2.  

  

 Fradrag sker i  

 den nettoydelse, som fremkommer efter, at der er foretaget beregning af skat,  

 arbejdsmarkedsbidrag, SP-bidrag samt ATP-bidrag.
 § 6.  

  

 Der  

 kan ikke ske udbetaling af hjælp til dækning af tabt arbejdsfortjeneste under  

 ferie i det omfang, modtageren samtidig får feriegodtgørelse eller  

 ferietillæg  

 for optjent ferie, og der herved opstår dobbeltforsørgelse.
Regulering § 7.  

  

 Bruttoydelsen  

 reguleres én gang årligt pr. 1. januar med satsreguleringsprocenten, jf. lov  

 om  

 en satsreguleringsprocent.
Tillæg til ferieformål § 8.  

  

 Til  

 personer, der modtager hjælp til dækning af tabt arbejdsfortjeneste, beregnes  

 ved årsskiftet et tillæg til ferieformål på 1 pct. af bruttoydelsen i det  

 forudgående kalenderår.
Beløbet udbetales pr. 1. maj.
§ 9.  

  

 Til  

 personer, der ophører med at modtage hjælp til dækning af tabt  

 arbejdsfortjeneste, udbetales et tillæg på 12,5 pct. af bruttoydelsen i det  

 forudgående kalenderår.
Tillæg beregnet efter § 8 indgår ikke i  

 beregningsgrundlaget.
Stk. 2.  

  

 Der beregnes  

 endvidere et tillæg på 12,5 pct. af bruttoydelsen i det kalenderår, hvor  

 ophøret finder sted.
Beløbet udbetales til personen ved ferieårets start.
Afviklingsperiode § 10.  

  

 Hjælp  

 til dækning af tabt arbejdsfortjeneste udbetales i 3 måneder efter udgangen  

 af  

 den måned, hvor betingelserne for at modtage hjælpen er bortfaldet.
 Stk. 2.  

  

 Reglen i stk. 1  

 gælder ikke, når modtageren har truffet aftale med kommunen om, at hjælpen  

 ydes  

 i en på forhånd fastsat periode, eller når afviklingsperioden efter  

 modtagerens  

 ønske fastsættes til en kortere periode.
 Stk. 3.  

  

 Opnår modtageren  

 i afviklingsperioden en arbejdsindtægt, ophører udbetalingen af hjælp i det  

 omfang, indtægten modsvarer den ydede hjælp.
Det samlede ATP-bidrag § 11.  

  

 Der  

 indbetales bidrag til Arbejdsmarkedets Tillægspension for personer i alderen  

 16-66 år, der modtager hjælp til dækning af tabt arbejdsfortjeneste, jf.  

 § 50 i lov om social service.
Stk. 2.  

  

 Der betales det  

 bidrag, der er fastsat efter § 15 i lov om Arbejdsmarkedets  

 Tillægspension.
Størrelsen af det ATP-bidrag, der skal betales, afhænger af  

 det  

 antal timer, som den pågældende person modtager hjælp for i den enkelte  

 udbetalingsperiode.
ATP-bidragets størrelse fremgår af bilag 1.
ATP-medlemmets del af ATP-bidraget § 12.  

  

 Modtageren  

 af en ydelse som nævnt i § 11 betaler 1/3 af det samlede ATP-bidrag  

 efter  

 § 11, jf. bilag 1.
 Stk. 2.  

  

 Kommunen  

 tilbageholder ydelsesmodtagerens andel af ATP-bidraget ved udbetaling af den  

 ydelse, der ligger til grund for beregning af ATP-bidraget.
Kommunens del af ATP-bidraget § 13.  

  

 Kommunen  

 betaler 2/3 af det samlede ATP-bidrag efter § 11, jf. bilag 1.
Kommunens indbetaling og indberetning af ATP-bidrag § 14.  

  

 Det  

 samlede ATP-bidrag opgøres kvartalsvis af kommunen.
Kommunen betaler ved brug  

 af det indbetalingskort, som Arbejdsmarkedets Tillægspension udsender ved  

 hvert  

 kvartals udløb under det SE-nummer, der anvendes til udbetaling af ydelserne.
Stk. 2.  

  

 Bidragene efter  

 § 13 forfalder til betaling den 1. i måneden efter hvert kvartals udløb.  

 Kommunen betaler det samlede bidrag til Arbejdsmarkedets Tillægspension  

 senest  

 den 14. i måneden efter hvert kvartals udløb.
For bidrag, der skal indbetales  

 i  

 januar måned, er sidste rettidige indbetalingsdag dog den 20. januar.
Stk. 3.  

  

 Hvis kommunen  

 ikke indbetaler bidraget rettidigt, ifalder den ansvar for betaling af renter  

 for forsinket indbetaling.
Renten opkræves af Arbejdsmarkedets Tillægspension  

 og udgør 1 1/2 pct. af det samlede bidrag for hver påbegyndt måned regnet fra  

 kvartalets udløb.
§ 15.  

  

 Kommunen indberetter en gang om året under det i § 14, stk. 1, nævnte  

 SE-nummer til Arbejdsmarkedets Tillægspension det samlede ATP-bidrag, der er  

 indbetalt for hver enkelt ydelsesmodtager.
Indberetningen sker på den årlige  

 oplysningsseddel til Told- og Skattestyrelsen, som videresender oplysningerne  

 til Arbejdsmarkedets Tillægspension.
Tilbagebetaling af ATP-bidrag § 16.  

  

 Hvis  

 en ydelsesmodtager skal tilbagebetale en ydelse, der er nævnt i denne  

 bekendtgørelse, skal indbetalte ATP-bidrag af denne ydelse overføres fra  

 Arbejdsmarkedets Tillægspension til kommunen.
Ikrafttræden § 17.  

  

 Bekendtgørelsen  

 træder i kraft den 1. januar 2006 og har virkning for ydelser, der vedrører  

 perioden efter den 31. december 2005.
Socialministeriet, den 15. december 2005 EVA KJER HANSEN /Birgitte Lundblad ATP-bidragets størrelse Bidragsandele Udbetalingsperiode  

  

 og timeintervaller Ydelsesmodtagerens  

 andel  

  

 kr.
 Kommunens  

  

 andel  

  

 kr.
 Samlet  

 bidrag.  

  

 I alt  

  

 kr.
Udbetaling hver måned:  


  

 (Timer pr. måned) Mindst 117 74,55 149,10 223,65 Under 117 - men mindst 78 49,70 99,40 149,10 Under 78 - men mindst 39 24,85 49,70 74,55 Under 39 0,00 0,00 0,00 Udbetaling hver 14. dag:  


  

 (Timer i 14-dages perioden) Mindst 54 39,30 78,60 117,90 Under 54 - men mindst 36 26,20 52,40 78,60 Under 36 - men mindst 18 13,10 26,20 39,30 Under 18 0,00 0,00 0,00 Udbetaling hver uge:  


  

 (Timer pr. uge) Mindst 27 19,65 39,30 58,95 Under 27 - men mindst 18 13,10 26,20 39,30 Under 18 - men mindst 9 6,55 13,10 19,65 Under 9 0,00 0,00 0,00 Note:
Af skemaet fremgår ATP-bidragets størrelse, afhængig af om  

 ydelsen udbetales pr. måned, pr. 14. dag eller pr. uge.
Herudover er  

 ATP-bidraget inddelt i fire forskellige timeintervaller, der afgør, om der  

 skal  

 betales fuldt, 2/3, 1/3 eller intet bidrag af den udbetalte ydelse.
