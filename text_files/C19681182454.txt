 Direktoratet for fængselsvæsenet bestemmer herved, at der fra og med Julen  

 1968 vil kunne ydes den del af personalet, der har tjeneste juleaftensdag,  

 følgende forplejning:
 Dagpersonalet, der forretter tjeneste juleaften:
samme middag som de indsatte, 1 øl (pilsner), kaffe med småkager, 1 cigar eller 2 cigaretter.
 Ved de anstalter, hvor personalet spiser sammen med de indsatte,  

 bibeholdes den gældende ordning.
 Natpersonalet, der forretter tjeneste julenat:
smørrebrød, 1 øl (pilsner), kaffe med småkager, 1 cigar eller 2 cigaretter.
 De med forplejningen forbundne udgifter konteres således:
 Anstalterne: Den samlede udgift afholdes af kontoplan 56-3.
 Funktionær-forplejning.
Arresthusene: For arresthusenes vedkommende konteres udgifterne til øl og  

 tobak på konto § 18.4.02.21.1. Kontorudgifter.
Forplejningsudgifterne iøvrigt  

 afholdes således: Ved de arresthuse, hvor forplejningen sker direkte for  

 statens regning, indgår udgiften i de almindelige forplejningsudgifter.
Ved  

 de arresthuse, hvor arrestforvareren har forplejningen i entreprise, ydes der  

 ham for hver funktionær, der forplejes, et beløb svarende til højeste sats  

 for forplejningspenge for een dag.
 Til arrestinspektørerne vedlægges en genpart til arrestforvareren og til  

 regnskabsføreren.
 Samtidig ophæves direktoratets cirkulærskrivelser af 21. december 1939 og  

 10 december 1945.
Nordskov Nielsen /F.
Hellborn Til inspektørerne for de under fængselsvæsenet hørende anstalter og  

 overlægerne ved forvaringsanstalterne i Horsens og Herstedvester samt  

 samtlige arrestinspektører.
