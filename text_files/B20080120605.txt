Bekendtgørelse om ændring af bekendtgørelse om merværdiafgiftsloven (momsloven) § 1 I bekendtgørelse nr. 663 af 16. juni 2006 om merværdiafgiftsloven (momsloven), som ændret ved bekendtgørelse nr. 1380 af 12. december 2006, foretages følgende ændringer:
 1. I indledningen indsættes efter »jf. lovbekendtgørelse nr. 966 af 14. oktober 2005«: », som ændret ved lov nr. 524 af 17. juni 2008 og lov nr. 525 af 17. juni 2008«.
 2. Efter § 40 indsættes:
»§ 40 a.
Udenlandske virksomheder, hvis salg er omfattet af omvendt betalingspligt efter lovens § 46, stk. 1-3 og 5, skal udstede en faktura efter § 40 uden oplysning om nr. 8) gældende afgiftssats og nr. 9) afgiftsbeløbets størrelse.
Fakturaen skal desuden indeholde oplysninger om:
 1) Købers registreringsnummer (CVR- eller SE-nummer).
 2) Sælgers registreringsnummer i hjemlandet, hvis sælger ikke har et dansk registreringsnummer.
 3) At køber skal svare den afgift, der påhviler ydelsen, f.eks. ved anførsel af omvendt betalingspligt, køber afregner momsen eller reverse charge, buyer settles the VAT.
 Stk. 2. Anvendelse af omvendt betalingspligt er obligatorisk, uanset at den udenlandske virksomhed har et dansk registreringsnummer.
 Stk. 3. En afgiftspligtig person her i landet, jf. lovens § 46, stk. 1, nr. 2 og 3, omfatter også en udenlandsk virksomhed, der ikke er etableret her i landet, hvis den her i landet modtager de nævnte ydelser fra en udenlandsk virksomhed, der er etableret i udlandet.
Stk. 4. Ved en virksomhed etableret i udlandet forstås også en afgiftspligtig person, der har et fast forretningssted her i landet i de tilfælde, hvor virksomheden foretager leverancer her uden forretningsstedets medvirken.« 3. I § 43, stk. 1, ændres »§§ 40-41« til: »§ 40 og § 41«.
 4. I § 45, stk. 1, ændres »§ 40, stk. 1, og § 41 nævnte oplysninger« til: »§ 40, stk. 1, § 40 a og § 41 nævnte oplysninger«.
 5. § 52, stk. 1, nr. 3, affattes således:
»3) Konto for afgift af varer og ydelser fra udlandet.« 6. I § 52, stk. 1, indsættes efter nr. 3 som nyt nummer:
»4) Konto for afgift af køb af byggeydelser og arbejdsudleje med omvendt betalingspligt.« 7. I § 52, stk. 4, ændres »varekøb m.v.« til: »køb af varer og ydelser«.
 8. § 52, stk. 4, nr. 3, affattes således:
»3) køb, for hvilke virksomheden er betalingspligtig efter lovens § 46, stk. 1, nr. 1-3 og 5, bortset fra køb af byggeydelser og arbejdsudleje, jf. stk. 5.« 9. I § 52 indsættes efter stk. 4 som nyt stykke:
 »Stk. 5. På kontoen for afgift af køb af byggeydelser og arbejdsudleje med omvendt betalingspligt føres afgiften af:
1) køb af byggeydelser med omvendt betalingspligt 2) arbejdsudleje med omvendt betalingspligt.« 10. I § 52 indsættes som stk. 9:
»Stk. 9. På momsangivelsen angives for hver afgiftsperiode de samlede værdier i perioden af de enkelte konti, som anført i stk. 1.« 11. § 54, stk. 1, 2. pkt., affattes således:
»Saldoen på kontoen for indgående afgift, saldoen på kontoen for afgift af varer og ydelser fra udlandet samt saldoen på kontoen for afgift af køb af byggeydelser og arbejdsudleje med omvendt betalingspligt overføres til kontoen for udgående afgift, der herefter viser det afgiftsbeløb, som skal indbetales til told- og skatteforvaltningen, eller det afgiftsbeløb, der skal godtgøres af told- og skatteforvaltningen.« 12. § 54, stk. 1, 4. pkt., affattes således:
»I stedet for at overføre den indgående afgift, afgiften af køb af varer og ydelser fra udlandet samt afgiften af køb af byggeydelser og arbejdsudleje til kontoen for udgående afgift, kan virksomheden oprette en konto for afregning med told- og skatteforvaltningen og overføre afgiften hertil.« 13. § 60, stk. 2, affattes således:
»Stk. 2. Regnskabet over afgiften af erhvervelser fra andre EU-lande og indkøb, for hvilke virksomheden er betalingspligtig efter lovens § 46, stk. 1, nr. 1-3 og 5, skal føres på kontoen for afgift af køb af varer og ydelser fra udlandet, jf. § 52, stk. 4, bortset fra afgiften af køb af byggeydelser og arbejdsudleje, hvor regnskabet føres på en særlig konto herfor, jf. § 52, stk. 5.« 14. I § 76, stk. 2, ændres »§ 52, stk. 6« til: »§ 52, stk. 7«.
 15. I § 76, stk. 3,  ændres »§ 52, stk. 4 og 5« til: »§ 52, stk. 4 og 6«.
 16. I § 81 ændres, »§ 52, stk. 4 og 5« til: »§ 52, stk. 4 og 6«.
 17. I § 100, stk. 2, indsættes efter »§ 40«: », § 40 a«.
§ 2 Bekendtgørelsen træder i kraft den 1. januar 2009.
