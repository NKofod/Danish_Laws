Nr BTL 116 Betænkning over Forslag til lov om ungdomsskoler, produktionsskoler og  

 daghøjskoler   

 Nr L 116 1989-90, 1. samling Afgivet af Kulturudvalget Afgivet: 19900517 Udvalget har behandlet lovforslaget i en række møder og har herunder stillet spørgsmål til kulturministeren, som denne har besvaret skriftligt.
Et af de skriftlige spørgsmål og ministerens besvarelse heraf er optrykt som bilag til denne betænkning.
 Endvidere har udvalget modtaget skriftlige og/eller mundtlige henvendelser  

 fra:
Arbejdernes oplysningsforbund, AOF, Bestyrelsen for Handbjerghus Ungdomskostskole, Bestyrelsen for Sydjysk Ungdomskostskole, Bestyrelsen for Tårupgård Ungdomskostskole, Brusgård Produktionshøjskole, Dansk Arbejdsgiverforening, Dansk Kvindesamfund, Dansk Oplysnings Forbund, Dansk Ungdoms Fællesråd, Danske Produktionshøjskolers Lærerforening, De Samvirkende Invalideorganisationer, Faglige Pensionister og Efterlønsmodtagere, Folkeligt Oplysnings Forbund (Landsorganisationen), Foreningen af Daghøjskoler i Danmark, Horsens Kommune (Ungdomsskolen), Idrættens Fællesråd, Kommunernes Landsforening, Landsforbundet af Voksen- og Ungdomsundervisere, LVU, Landsforeningen af Produktionsskoler, Landsforeningen af Ungdomsskoleledere, Landsforeningen Ungdomsringen, Landsorganisationen i Danmark, LO, Liberalt Oplysnings Forbund, Samrådet af Amtskonsulenter for Fritidsundervisere, Voksenpædagogisk Center i Københavns Kommune og Voksenpædgogisk Center i Viborg Amtskommune.
 Der er af kulturministeren og af et mindretal stillet ændringsforslag,  

 hvorom henvises til de ledsagende bemærkninger.
 Kulturministeren har over for udvalget tilkendegivet, at der intet er til  

 hinder for, at f.eks. en lokalbestyrelse for et oplysningsforbund kan udgøre  

 bestyrelsen for en daghøjskole.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 af ministeren stillede ændringsforslag.
 Et andet mindretal (Socialdemokratiets og Socialistisk Folkepartis  

 medlemmer af udvalget) kan stemme for de stillede ændringsforslag og vil i  

 øvrigt redegøre for sin endelige stilling ved 3. behandling.
 Et flertal inden for dette mindretal (Socialdemokratiets medlemmer af  

 udvalget) udtaler følgende:
 Socialdemokratiet har igennem mange år arbejdet for lovgivningsmæssige  

 rammer for daghøjskolernes virksomhed, som har været banebrydende for den  

 pædagogiske udvikling.
 Socialdemokratiet finder, at daghøjskolernes virksomhed udgør det mest  

 opløftende element i den uddannelsespolitiske verden.
 Derfor er det positivt, at der med denne lov sikres strukturelle rammer  

 for den fremtidige udvikling, selv om vi havde fundet det naturligt, at disse  

 var sikret til folkeoplysning.
Desværre er der ikke med loven sikret økonomiske rammer på et forsvarligt  

 niveau.
Ved betænkningsafgivelsen er der kun sikkerhed for, at de centrale  

 cirkulærepenge på 18 mio. kr. udgør det økonomiske grundlag.
 Socialdemokratiet finder, at der skabes bedre økonomiske muligheder bl.a.  

 igennem de aktuelle forhandlinger om en ungdomsgaranti og vil derfor afvente  

 disse forhandlingsresultater før sin endelige stillingtagen ved 3.  

 behandling.
 Socialdemokratiet er tilfreds med de forbedringer, der er skabt enighed om  

 under udvalgsbehandlingen:
- Formålsparagraffen er blevet bredere, således at både arbejdsledige,  

 beskæftigede, bistandsklienter, pensionister og efterlønsmodtagere kan  

 deltage i daghøjskolevirksomhed, - muligheden for kortere kurser og - mere fleksibel tilrettelæggelse er sikret.
 Et mindretal inden for mindretallet (Socialistisk Folkepartis medlemmer af  

 udvalget) ønsker at udtale følgende:
Mindretallet udtrykte ved 1. behandling tilfredshed med principperne i  

 lovforslaget.
Under udvalgsbehandlingen har kulturministeren imødekommet en  

 række af mindretallets ønsker, især vedrørende bestemmelserne om  

 daghøjskoler.
Det gælder en bredere definition af deltagerkredsen, mere  

 fleksible undervisningsrammer og mere præcise bestemmelser vedrørende løn- og  

 ansættelsesvilkår.
 Et uafklaret punkt er dog de økonomiske midler, som stilles til rådighed.  

 Mindretallet vil derfor lade sin endelige stillingtagen afvente, til dette  

 spørgsmål er afklaret.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet vil redegøre for sin stilling til de stillede ændringsforslag  

 ved 2. behandling.
Ændringsforslag Af kulturministeren, tiltrådt af et flertal (udvalget med  

 undtagelse af FP):
Til § 13 1) Paragraffen affattes således:
»§ 13. Finansministeren eller den, ministeren bemyndiger  

 hertil, udarbejder regler om løn- og andre ansættelsesvilkår for ikke  

 tjenestemandsansatte pædagogiske medarbejdere i ungdomsskolen.« Til § 21 2) Stk. 2 affattes således:
»Stk. 2. Virksomheden skal styrke deltagernes personlige  

 udvikling og forbedre deres muligheder i forhold til arbejdsmarkedet og  

 uddannelsessystemet.« Til § 22 3) Stk. 2 udgår.
Til § 23 4) I stk. 1 udgår ordene »i dagtimerne«, og  

 »6« ændres til: »5«.
 5) I stk. 2 indsættes efter 1. pkt. som nyt punktum:
»Der kan dog etableres kurser af kortere varighed som introduktion og  

 lignende.« Af et mindretal (S), tiltrådt af et mindretal (SF):
Til § 25 6) Paragraffen affattes således:
»§ 25. Kommunalbestyrelsen og amtsrådet yder tilskud til  

 daghøjskoler.
Tilskud ydes endvidere af kulturministeren efter objektive  

 kriterier.
Kulturministeren fastsætter nærmere regler om  

 daghøjskolevirksomhed og om tilskud hertil.
Ny paragraf 7) Efter § 25 indsættes som ny paragraf:
»§ 01. Deltagelse i daghøjskoleundervisning efter denne lov  

 er ikke betinget af bopæl i den kommune, i hvilken undervisningen finder  

 sted.
Kommunen kan dog kræve godtgørelse for udgifter i forbindelse med  

 undervisning fra deltagerens hjemstedskommune.
Kommunalbestyrelsen kan i den  

 forbindelse forlange oplysning om navn og fødselsdato for deltagelse i  

 undervisning.
Kulturministeren kan fastsætte nærmere regler herom.« Af kulturministeren, tiltrådt af et flertal (udvalget med  

 undtagelse af FP):
Til § 30 8) I stk. 1 ændres »1. august 1990« til: »1.  

 januar 1991«.
Bemærkninger Til nr. 1 Med den foreslåede formulering præciseres, at finansministeren kan  

 delegere sin kompetence til ressortministeren.
Samtidig er det ved  

 formuleringen ikke udelukket, at finansministeren eller den, ministeren  

 bemyndiger hertil, indgår kollektiv overenskomst om løn- og andre  

 ansættelsesvilkår for de af bestemmelsen omfattede grupper af ansatte.
Til nr. 2 Efter fremsættelsen af lovforslaget er der fra flere sider rejst kritik af  

 formuleringen af den deltagerkreds, der sigtes til.
Der er blandt andet  

 henvist til, at den synes at udelukke personer, der ikke er arbejdsløse,  

 f.eks. pensionister.
 Det har ikke været tanken at udelukke disse eller andre grupper, der  

 hidtil har deltaget i daghøjskolevirksomhed.
 Det foreslås derfor med den ændrede formulering at tydeliggøre, hvilken  

 deltagerkreds der sigtes til.
Til nr. 3 Der er fra flere sider rejst kritik af, at folkehøjskoler skulle have en  

 særstilling med hensyn til etablering af daghøjskolevirksomhed.
 Det foreslås derfor at lade bestemmelsen udgå.
 Folkehøjskoler, der ønsker at drive sådan virksomhed, skal således  

 godkendes af den eller de finansierende kommuner.
Til nr. 4 Daghøjskolevirksomhed forudsættes som hidtil normalt at foregå i  

 dagtimerne, men på baggrund af tilkendegivelser fremkommet under  

 lovforslagets behandling foreslås bestemmelsen affattet således, at den ikke  

 hindrer, at virksomheden i visse tilfælde udstrækkes også til aftentimerne.
 I overensstemmelse med ønske fremsat under behandlingen foreslås endvidere  

 kravet om det mindste daglige timetal nedsat fra 6 til 5.
Til nr. 5 Erfaringerne viser, at daghøjskoleforløb skal have en vis længde, for at  

 de processer, der karakteriserer et daghøjskoleforløb, kan etableres.
 Man vil dog ikke udelukke, at skolerne kan etablere kurser af kortere  

 varighed som introduktion og lignende til egentlige daghøjskoleforløb.
Til nr. 6 Ændringsforslaget sikrer, at der sker en ensartet, objektiv vurdering i  

 forbindelse med anvendelsen af de statslige tilskud som angivet i ministerens  

 svar på udvalgets spørgsmål 53, der optrykkes som bilag til betænkningen.
Til nr. 7 Formålet er at sikre, at alle borgere i Danmark, der er omfattet af  

 formålsparagraffen, kan benytte sig af et daghøjskoletilbud.
 Dette gøres ved at give kommuner, der ikke har etableret daghøjskoler, en  

 forpligtelse til at refundere de udgifter, som kommuner, der har etableret  

 daghøjskoler, har i forbindelse med kursisters deltagelse i  

 daghøjskolekurser.
 Ændringsforslaget sikrer også, at der ikke bliver forskel på, om en  

 daghøjskole er etableret i henhold til forslag til lov om støtte til  

 folkeoplysning (L 115) eller nærværende lovforslag.
Til nr. 8 Ændringsforslaget er en følge af forslaget om ændring af  

 ikrafttrædelsestidspunktet for lov om støtte til folkeoplysning (L 115). De  

 to forslag er så nøje sammenhængende, blandt andet ved gensidig  

 repræsentation i styrelsesorganerne, at det er nødvendigt, de træder i kraft  

 samtidig.
Ole Bernt Henriksen (KF) Per Stig Møller (KF) Flemming Jensen (KF)  

 Povl Brøndsted (V) Helge Sander (V) nfmd.
Pia Dahl (FP) Marianne  

 Jelved (RV) Duetoft (CD) Lysholm Christensen (KRF) Hanne Andersen (S) Søren  

 Hansen (S) Qvist Jørgensen (S) Lissa Mathiasen (S) Jimmy Stahr (S) Birthe  

 Hansen (SF) Ingerlise Koefoed (SF) fmd.
Stillinger (SF) Bilag Et af udvalgets spørgsmål til kulturministeren og dennes besvarelse heraf Spørgsmål 53:
I § 25 og bemærkningerne hertil nævnes, at kulturministeren kan yde  

 tilskud til daghøjskoler.
I bemærkningerne nævnes nogle af de hidtidige  

 finansieringskilder for daghøjskoler.
a) Efter hvilke kriterier vil der blive ydet statstilskud til  

 daghøjskoler? b) Hvor meget vil der blive afsat på de årlige finanslove til statstilskud  

 eller daghøjskoler? c) Hvordan sikres det, at statstilskuddet ydes efter objektive kriterier? d) Hvordan sikres det, at daghøjskoler, der ike hidtil har modtaget  

 tilskud via cirkulæret af 22. september 1986 eller lov nr. 840 af 21.  

 december 1988 ikke kommer i 2. række, når statstilskuddet skal fordeles? e) Vil en kommunal/amtskommunal godkendelse og finansiering automatisk  

 udløse statstilskud? Svar:
Statstilskuddet vil på samme måde som statstilskuddet til  

 produktionsskolerne blive ydet som et tilskud pr. årselev, hvor den  

 bevilling, der er til rådighed til statstilskud, fordeles forholdsmæssigt  

 efter antallet af årselever på alle skoler, der er godkendt (modtager  

 tilskud) af kommunalbestyrelser/amtsråd.
Fordelingen sker således på et rent  

 objektivt grundlag.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet lovforslaget i nogle møder og har herunder stillet spørgsmål til kulturministeren, som denne har besvaret skriftligt.
 Udvalget har modtaget en skriftlig henvendelse fra AOF's  

 Landsorganisation, FOF's Landsorganisation og LOF's Landsorganisation.
 Nogle af de skriftlige spørgsmål og ministerens besvarelse heraf er  

 optrykt som bilag til betænkningen.
 Der er af kulturministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 kulturministeren stillede ændringsforslag.
Et mindretal inden for flertallet (Socialdemokratiets medlemmer af  

 udvalget) konstaterer med tilfredshed, at kulturministeren over for udvalget  

 har tilkendegivet, - at en lokal afdelingsbestyrelse af et oplysningsforbund kan godkendes  

 som initiativtager og bestyrelse til en daghøjskole, uden at kommuner kan  

 stille yderligere formkrav, og - at den statslige bevilling til ungdomskostskoler er på 12,7 mio. kr.
 Et mindretal (Fremskridtspartiets medlem af udvalget) kan ikke  

 stemme for det af ministeren stillede ændringsforslag og indstiller  

 lovforslaget til forkastelse.
 Mindretallet finder, at man hellere bør føre en sådan erhvervspolitik, at  

 man på en naturlig måde kan beskæftige de unge mennesker.
Ændringsforslag Af kulturministeren, tiltrådt af et flertal (udvalget med  

 undtagelse af FP):
Nyt kapitel 1) Efter § 26 indsættes som nyt kapitel:
»Kapitel 01 Ungdomskostskoler § 01. De ungdomskostskoler, der er etableret ved lovens  

 ikrafttræden, kan videreføres som kommunale skoler.
Kulturministeren kan  

 fastsætte nærmere regler om vilkårene for skolernes fortsatte godkendelse og  

 drift.
Staten kan yde tilskud til disse skoler.
§ 02. Hver ungdomskostskole ledes af en forstander.
Til  

 varetagelse af undervisningen kan ansættes heltidsbeskæftigede,  

 deltidsbeskæftigede og timelønnede lærere.
Kulturministeren fastsætter  

 nærmere regler om grundlaget for stillingernes normering.
Stk. 2. Stillinger som forstander og som heltidsbeskæftiget lærer  

 normeres på en skoleplan for ungdomskostskolen.
Stillingerne er  

 tjenestemandsstillinger omfattet af de bestemmelser i lov om tjenestemænd i  

 staten, folkeskolen og folkekirken, som er gældende for tjenestemænd i  

 folkeskolen.
 Stk. 3. For tjenestemandsstillingerne efter stk. 2 finder reglerne  

 i § 6, stk. 1-3, § 10, stk. 2, og § 12, stk. 3, 2. pkt., tilsvarende  

 anvendelse.
Stk. 4. For ikketjenestemandsansatte pædagogiske medarbejdere  

 finder § 13 tilsvarende anvendelse.« Bemærkninger Til nr. 1 Efter lovforslagets 2. behandling i Folketinget er det fra kommunal side  

 henstillet, at der gives mulighed for at videreføre de tre eksisterende  

 ungdomskostskoler i kommunalt regi, hvilket ikke er muligt, hvis de omdannes  

 til efterskoler.
Det foreslås derfor at optage en bestemmelse i lovforslaget, der giver  

 mulighed for at videreføre disse skoler efter de hidtidige retningslinjer.  

 Det vil sige, at udgifterne til ungdomskostskolerne som hidtil afholdes af  

 vedkommende kommune eller forbund af kommuner, og således at der fortsat kan  

 ydes statstilskud til skolerne.
Der forudsættes dog samtidig at ske en  

 administrativ forenkling ved beregningen af statstilskuddet, idet dette vil  

 blive ydet efter enklere regler, beregnet som et beløb pr. årselev efter  

 samme principper, som anvendes ved ydelse af statstilskud til  

 produktionsskoler.
 Der forudsættes som hidtil optaget en særskilt bevilling hertil på  

 finansloven (svarende til § 21.09.11.51.01. Ungdomskostskoler, LB 236 1987).
Reglerne om løn- og ansættelsesvilkår for skolernes forstandere og lærere  

 videreføres i overensstemmelse med den hidtil gældende ordning.
For at  

 reducere det administrative arbejde med de tre ungdomskostskoler agter  

 ministeren dog ved udarbejdelsen af de nærmere regler efter § 02, stk. 1, at  

 foretage en tilnærmelse af ungdomskostskolens regler til de for ungdomsskolen  

 og folkeskolen gældende.
Henvisningerne i § 02, stk. 3, må for så vidt angår § 6, stk. 1, forstås  

 således, at det er skolebestyrelsen, der er den kompetente  

 ansættelsesmyndighed.
For så vidt angår § 10, stk. 2, er forstanderen  

 ansvarlig over for ungdomskostskolens bestyrelse.
Ole Bernt Henriksen (KF) Per Stig Møller (KF) Flemming Jensen (KF)  

 Povl Brøndsted (V) Helge Sander (V) nfmd.
Pia Dahl (FP) Marianne  

 Jelved (RV) Duetoft (CD) Lysholm Christensen (KRF) Hanne Andersen (S) Jytte  

 Andersen (S) Søren Hansen (S) Qvist Jørgensen (S) Jimmy Stahr (S) Birthe  

 Hansen (SF) Ingerlise Koefoed (SF) fmd.
Stillinger (SF) Bilag Nogle af udvalgets spørgsmål til kulturministeren og dennes svar herpå Spørgsmål nr. 65:
Kan ministeren bekræfte, at kommunalbestyrelsen ikke har myndighed til at  

 stille formelle krav om bestyrelsens sammensætning, såfremt et  

 oplysningsforbunds lokalafdeling ønsker at oprette en daghøjskole og søger om  

 tilskud i henhold til § 25? Svar:
 Kommunalbestyrelsens (eventuelt amtsrådets) godkendelse af vedtægterne  

 for daghøjskoler, der efter § 22 etableres som selvejende institutioner, skal  

 ses i lyset af, at kommunalbestyrelsen derefter yder tilskud til skolen.
 Om kommunalbestyrelsen vil yde tilskud til sådan undervisning, der rækker  

 ud over de forpligtelser, der har påhvilet kommunen efter  

 fritidsundervisningsloven, og som vil påhvile den efter forslaget til lov om  

 støtte til folkeoplysning, er som hidtil en frivillig sag.
 Det tilkommer naturligvis ikke kommunalbestyrelsen at øve indflydelse på,  

 hvem kredsen bag den selvejende institution vælger til bestyrelsen.
 Det kan meget vel være de samme personer, som udgør bestyrelsen i et  

 lokalt oplysningsforbund.
 Spørgsmål nr. 66:
I bekræftende fald, vil ministerens tilkendegivelse fremgå af  

 bekendtgørelsen til L 116? Svar:
 Der henvises til svaret på spørgsmål nr. 65.
 En bestemmelse om, at kredsen bag den selvejende institution frit kan  

 vælge bestyrelsen, må anses for overflødig.
 Spørgsmål nr. 67:
Ministeren bedes beskrive, hvilke regelsæt og procedurer der vil være  

 gældende ved oprettelsen og godkendelsen af daghøjskoler i henhold til a) L 115 b) L 116 samt specielt redegøre for forskellene på de forskellige regelsæt.
 Svar:
 Ønskes der til virksomheden tilskud fra kommunen/amtskommunen og staten  

 efter bestemmelsen i § 25 i forslaget til lov om ungdomsskoler,  

 produktionsskoler og daghøjskoler (L 116), etableres en selvejende  

 institution, hvis vedtægter efter bestemmelsen i § 22 godkendes af den eller  

 de kommunalbestyrelser/amtsråd, der yder tilskud.
 Ønskes alene tilskud efter bestemmelserne i kapitel 4 i forslaget til lov  

 om støtte til folkeoplysning (L 115), indgiver kredsen, jf. § 3, ansøgning om  

 tilskud efter bestemmelsen i § 6.
