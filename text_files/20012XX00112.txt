Skriftlig fremsættelse (20. februar  

 2002) Indenrigs- og sundhedsministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 fremskaffelse og anvendelse af humant blod og blodprodukter til  

 lægemiddelformål m.v., lov om lægemidler og lov om  

 offentlig sygesikring (nedlæggelse af visse råd og nævn  

 på det sundhedsmæssige område).
(Lovforslag nr.
L 111).
 Lovforslaget fremsættes på baggrund af  

 regeringens beslutning om at gennemføre en gennemgribende sanering af  

 offentlige råd, nævn, udvalg og centre.
 Lovforslaget indebærer, at Blodproduktudvalget,  

 Apotekervarenævnet, Reklamenævnet og Sygesikringsnævnet for  

 Søfarende nedlægges.
Baggrunden for, at Blodproduktudvalget foreslås  

 nedlagt, er, at udvalgets opgaver med at sikre den nødvendige  

 mængde blodplasma til brug for fremstilling af lægemidler i dag  

 er sikret på anden vis.
For så vidt angår  

 Apotekervarenævnet og Reklamenævnet finder regeringen, at det er  

 ufornødent, at de funktioner i form af rådgivning af  

 lægemiddelstyrelsen, som de to nævn udfører, fortsat  

 varetages af særlige organer.
Det hænger sammen med, at styrelsen  

 i fornødent omfang vil kunne indhente den fornødne  

 rådgivning på anden vis.
For så vidt angår  

 Sygesikringsnævnet for Søfarende varetages nævnets opgaver  

 i dag af Søfartsstyrelsen.
