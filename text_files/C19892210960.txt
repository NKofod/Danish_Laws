Indledning Ved lov nr. 348 af 24. maj 1989 vedtog Folketinget ændringer af lov om  

 folkeskolen.
Formålet med ændringerne er bl.a. at øge graden af økonomisk og  

 pædagogisk selvforvaltning for den enkelte skole, at øge forældreindflydelsen  

 og at opnå en væsentlig forenkling af styrelsesreglerne. Ændringerne  

 indebærer bl.a., at reglerne om styrelsen af kommunens folkeskolevæsen nu er  

 indarbejdet i folkeskoleloven og ikke længere i lov om styrelsen af  

 kommunernes skolevæsen og af virksomhed efter lov om fritidsundervisning jf.  

 lov nr. 349 af 24. maj 1989.
Reglerne om skolenævn, lærerråd, fælleslærerråd og skolekommission er ved  

 lovændringen ophævet.
I stedet for de nævnte organer oprettes  

 skolebestyrelser, pædagogiske råd og eventuelt rådgivende organer.
Forslag til vedtægt for styrelsen af kommunens skolevæsen med tilhørende  

 bemærkninger er udarbejdet på baggrund af lov nr. 348 af 24. maj 1989, lovens  

 bemærkninger samt Folketingets Uddannelsesudvalgs betænkning hertil.  

 Forslaget er af vejledende karakter, men de med * markerede bestemmelser skal  

 ifølge loven fremgå af vedtægten.
Disse bestemmelser er altså bindende, men  

 det følger af loven, at kommunalbestyrelsen har forskellige valgmuligheder,  

 der er angivet som alternativer.
Den enkelte kommunalbestyrelse afgør  

 herudover de forskellige bestemmelser i vedtægten.
Udsendelse af vejledende  

 forslag til en vedtægt for styrelsen af kommunernes skolevæsen er forudsat i  

 lovforslagets bemærkninger.
 Skolernes styrelse fastlægges nærmere i en styrelsesvedtægt, der vedtages  

 af kommunalbestyrelsen.
I de tilfælde, hvor vedtægtens bestemmelser ikke er ens for alle skoler i  

 kommunen, skal dette fremgå af vedtægten.
Dette gælder f.eks. variationer med  

 hensyn til antallet af forældrerepræsentanter og hvilke medlemmer i  

 skolebestyrelsen, der har stemmeret.
Vedtægten dækker alene kommunens folkeskolevæsen.
Forslaget er udarbejdet  

 efter drøftelser med Kommunernes Landsforening, Danmarks Lærerforening og  

 Skole og Samfund.
 Det vejledende forslag indeholder en vedtægt for kommunens skolevæsen jf.  

 folkeskolelovens § 39 b, stk. 1 og 2, samt forslag til indhold af bilaget til  

 vedtægten jf. § 39 b, stk. 3.
Skolebestyrelsen Sammensætning og valg * § 1. Skolebestyrelsen består af 5(7) forældrerepræsentanter, 2  

 medarbejderrepræsentanter og 2 elevrepræsentanter.
Bemærkninger Antallet af forældrerepræsentanter skal være 7, hvis  

 medarbejderrepræsentanterne tillægges stemmeret.
Antallet af  

 forældrerepræsentanter skal ligeledes være 7, hvis skolen omfatter en  

 specialklasserække, og forældrerepræsentation for denne skal udgøre mindst 1.
 I alle andre tilfælde er det overladt til kommunalbestyrelsen at bestemme,  

 om der skal være 5 eller 7 forældrerepræsentanter ved den enkelte skole.
 Skolebestyrelsen kan anmode kommunalbestyrelsen om, at et af dens  

 medlemmer deltager i skolebestyrelsens møder.
 Deltagelse kan kun ske efter anmodning fra skolebestyrelsen.  

 Kommunalbestyrelsen er ikke forpligtet til at følge anmodningen.
 Stk. 2.  Elevrepræsentanterne må ikke deltage i  

 afstemning af eller overvære den del af forhandlingerne, der angår sager  

 vedrørende enkeltpersoner.
 * § 2. Forældrerepræsentanter og deres stedfortrædere vælges efter  

 reglerne i Undervisnings- og Forskningsministeriets bekendtgørelse om valg af  

 repræsentanter til skolebestyrelser hvortil henvises.
Bemærkninger Der vil i den nævnte bekendtgørelse blive angivet alternative valgmetoder.  

 Det skal af vedtægten fremgå, hvilken valgmetode man ønsker for valget af  

 forældrerepræsentanterne.
Stk. 2.  Medarbejderrepræsentanterne vælges på den måde,  

 at skolens leder indkalder samtlige medarbejdere, der gør tjeneste ved  

 skolen, til en fælles valghandling.
Alle medarbejdere kan stemme på alle  

 kandidater.
Hver medarbejder har een stemme (* 1). De 2 medarbejdere der har  

 fået flest og næstflest stemmer, er valgt. 2 stedfortrædere vælges efter  

 samme fremgangsmåde.
Bemærkninger Den foreslåede valgmetode er anbefalet af Folketingets Uddannelsesudvalg.  

 Der er intet til hinder for at fastsætte en anden metode, men der vil ikke  

 kunne fastsættes bestemmelser om, at en særlig personalegruppe sikres  

 repræsentation eller at ingen personalegruppe besætter begge pladser.
Ved medarbejdere forstås personer, der er omfattet af skolelederens  

 ledelseskompetence.
De pågældende personers ansættelsesforhold bør ikke have  

 en varighed på under 1 år, fordi medlemmernes valgperiode er 1 år.
Personer  

 med tjenestested på flere skoler, vil kunne stemme hvert sted.
Tvivlstilfælde  

 afgøres af kommunalbestyrelsen.
 (* 1) Subsidiært, at kun medarbejdere med et ansættelsesomfang på mere end  

 1/3 af fuld tid tillægges stemmeret.
 Stk. 3.  Valg i henhold til stk. 2 finder sted ved  

 skoleårets start.
 Stk. 4.  Elevrepræsentanterne og deres stedfortrædere  

 til skolebestyrelsen vælges af elevrådet/elevforsamlingen.
 Stk. 5.  Valg i henhold til stk. 4, finder sted ved  

 skoleårets start.
Bemærkninger Ved skoler, hvor der ikke findes elevråd indkalder skolens leder til en  

 fælles valghandling.
Det foreslås i så fald, at valghandlingen foregår på  

 samme måde som valg af medarbejderrepræsentanter.
 * § 3. Kun forældrerepræsentanterne har stemmeret.
Alternativ Forældrerepræsentanterne og medarbejderrepræsentanterne har stemmeret.
Alternativ Samtlige medlemmer af skolebestyrelsen har stemmeret, jf. dog § 1, stk. 2.
Alternativ Samtlige medlemmer af skolebestyrelsen har stemmeret, jf. dog § 1, stk. 2.
 Stk. 2.  Eleverne kan ikke stemme i sager vedrørende . .  

 . . . . . . .
 * § 4. På skolebestyrelsens første møde vælger de stemmeberettigede  

 medlemmer en af forældrerepræsentanterne som formand ved bundet flertalsvalg.
Bemærkninger Ved flertalsvalg er den kandidat valgt, som opnår stemmer fra et flertal  

 af de tilstedeværende medlemmer.
Opnås et sådant flertal ikke ved 1.  

 afstemning, foretages en ny afstemning.
Ved 2. afstemning er en kandidat  

 valgt, hvis den pågældende opnår stemmer fra et flertal af de tilstedeværende  

 medlemmer, eller hvis der kun afgives stemmer på den pågældende.
Bringer 2.  

 afstemning heller ikke nogen afgørelse, foretages bundet valg mellem de to,  

 der ved 2. afstemning har fået flest stemmer, således at det ved stemmelighed  

 afgøres ved lodtrækning, hvilke to der ved det bundne valg (3. afstemning)  

 skal stemmes på.
Står stemmerne lige ved 3. afstemning, træffes afgørelsen  

 ved lodtrækning.
 Afstemning kan også ske ved simpelt flertal eller på anden måde.
Mødevirksomhed * § 5. Skolebestyrelsens møder afholdes for lukkede døre.
 Stk. 2.  Skolebestyrelsen kan indbyde andre til at  

 deltage i møderne, når der behandles spørgsmål af særlig interesse for dem.
Bemærkninger Kredsen af mødedeltagere kan i øvrigt ikke udvides.
 § 6.  Er et medlem forhindret i at deltage i et  

 skolebestyrelsesmøde deltager så vidt muligt stedfortræderen.
 § 7.  Skolebestyrelsen afholder møde, når det ønskes  

 af formanden, eller når en tredjedel af bestyrelsens medlemmer ønsker det med  

 angivelse af punkter til dagsordenen.
 Stk. 2.  Formanden fastsætter tid og sted for møderne.
Bemærkninger Det anbefales, at der aftales en møderække.
 § 8.  Formanden indkalder til møde med mindst 14 dages  

 varsel.
Stk. 2.  Formanden fastsætter dagsorden for møderne og  

 sender senest 4 hverdage inden mødet til medlemmerne en dagsorden med  

 eventuelle bilag.
Såfremt et medlem ønsker et punkt optaget på dagsorden,  

 skal det meddeles formanden senest 8 dage før mødet afholdes.
Stk. 3.  I særlige tilfælde kan formanden indkalde til  

 møde med kortere varsel.
Når mødet indkaldes, skal formanden så vidt muligt  

 forinden underrette medlemmerne om de sager, der skal behandles på mødet.
Bemærkninger Omfattende bilagsmateriale kan dog fremlægges til gennemsyn på skolen.
 § 9.  Skolebestyrelsen er beslutningsdygtig, når mere  

 end halvdelen af de stemmeberettigede medlemmer er til stede.
Bemærkninger Kommunalbestyrelsen kan beslutte, at skolebestyrelsen er  

 beslutningsdygtig, når mere end halvdelen af samtlige medlemmer er til stede.
 § 10.  Medlemmerne kan kun deltage i bestyrelsens  

 afstemninger, når de er personligt tilstede under disse.
 § 11.  Alle beslutninger træffes ved simpelt  

 stemmeflertal.
 Stk. 2.  Ved stemmelighed er formandens stemme  

 udslagsgivende.
§ 12.  Der føres en protokol over bestyrelsens  

 beslutninger.
I beslutningsprotokollen anføres for hvert møde, hvilke  

 personer, der har været til stede.
Beslutningsprotokollen underskrives efter  

 hvert møde af de medlemmer, der har deltaget i mødet.
 Stk. 2.  Ethvert medlem kan forlange afvigende  

 opfattelser tilført protokollen og medsendt bestyrelsens udtalelser og  

 beslutninger.
 Stk. 3.  Skolens leder er bestyrelsens sekretær og fører  

 under møderne bestyrelsens protokol.
Bemærkninger Skolens leder vil i forbindelse med spørgsmål om beslutningernes legalitet  

 kunne tilføje protokollen sin opfattelse.
 § 13.  Skolebestyrelsen kan i øvrigt selv fastsætte  

 sin forretningsorden.
Bemærkninger Skolebestyrelsens forretningsorden må ikke overskride de rammer, der  

 følger af loven og de beslutninger, som kommunalbestyrelsen har truffet.
 Forretningsordenen kan f.eks. indeholde bestemmelser om valg af  

 næstformand.
 § 14.  Forældrerepræsentanterne modtager diæter og  

 befordringsgodtgørelse efter reglerne i lov om kommunernes styrelse.
Bemærkninger Kommunalbestyrelsen kan yde diæter, men er ikke forpligtet hertil.
Skolebestyrelsens beføjelser * § 15. Skolebestyrelsen udøver sin virksomhed inden for de mål og rammer,  

 der er fastsat af kommunalbestyrelsen, og som fremgår af bilaget til denne  

 vedtægt.
Stk. 2.  Kommunalbestyrelsen delegerer sine beføjelser i  

 henhold til lov om folkeskolen til skolebestyrelserne bortset fra Bemærkninger Hvis alle skoler har fået delegeret de samme beføjelser er det  

 tilstrækkeligt med en fælles bestemmelse om delegation.
 Hvis der er forskel på de beføjelser, der er delegeret til de enkelte  

 skoler i kommunen, skal vedtægten indeholde en oversigt over, hvad der er  

 delegeret til den enkelte skole.
 De ressourcerammer, som kommunalbestyrelsen fastlægger, bør give de  

 enkelte skoler frihed til at tilrettelægge undervisningen i overensstemmelse  

 med lokale ønsker.
Pædagogisk råd Sammensætning * § 16. Det pædagogiske råd består af alle medarbejdere, der varetager  

 undervisningsopgaver og andre pædagogiske opgaver på skolen.
Skolens leder er  

 medlem af rådet.
Alle medlemmer har pligt til at deltage i rådets møder.
Bemærkninger Kapitlet er udarbejdet i overensstemmelse med Folketingets  

 Uddannelsesudvalgs betænkning af 9. maj 1989.
Løse vikarer o. lign. har ret, men ikke pligt til at deltage i rådets  

 møder.
Tvivlstilfælde afgøres af kommunalbestyrelsen.
Stk. 2.  Rådet er rådgivende for skolens leder.
Det skal  

 udtale sig om alle spørgsmål, der forelægges det af skolens leder eller af  

 skolebestyrelsen.
Rådet kan af egen drift udtale sig om pædagogiske forhold  

 af betydning for skolen.
 Stk. 3.  Rådets udtalelser fremsendes gennem skolens  

 leder.
Mødeledelse * § 17. Skolens leder skal lede rådets møder.
I tilfælde af forfald  

 varetages skolelederens funktion som mødeleder af viceskoleinspektøren eller  

 af den, som i øvrigt er stedfortræder for skolens leder.
Bemærkninger Kommunalbestyrelsen kan beslutte, at rådet selv vælger sin mødeleder.
I så  

 tilfælde får den pågældende mødeleder ingen udførende funktioner ud over dem,  

 der følger af hvervet som mødeleder, og vedkommende indgår ikke i  

 ledelsesstrukturen.
Alternativ Rådet vælger selv sin mødeleder.
Til at varetage mødelederens funktioner  

 ved dennes forfald skal der vælges en stedfortræder.
Bemærkninger Kommunalbestyrelsen kan vælge at lade rådet beslutte, hvor længe valget af  

 mødelederen skal gælde.
Mødevirksomhed § 18.  Det pædagogiske råd holder møde, når det ønskes  

 af skolens leder.
Skolens leder har altid ret til at få punkter optaget på  

 dagsordenen.
 Stk. 2.  Den valgte mødeleder eller en fjerdedel af  

 rådets medlemmer kan altid forlange rådet indkaldt til møde med angivelse af  

 punkter til dagsorden.
Bemærkninger Kommunalbestyrelsen er frit stillet med hensyn til hvor mange af rådets  

 medlemmer, der skal være enige om at kunne kræve rådet indkaldt til møde.
 § 19.  Rådets møder afholdes som regel uden for  

 undervisningstiden.
 Stk. 2.  Mødelederen fastsætter tid og sted for møderne,  

 indkalder medlemmerne samt fastsætter dagsordenen.
Protokol § 20.  Mødelederen, eventuelt en valgt sekretær, fører  

 under møderne rådets protokol.
Mindretal kan forlange deres opfattelser  

 tilføjet protokollen i kort form og medsendt rådets udtalelser.
 Stk. 2.  Rådets protokol oplæses ved mødets afslutning  

 og underskrives af mødelederen.
Forretningsorden § 21.  Det pædagogiske råd fastsætter i øvrigt selv  

 sin forretningsorden.
Elevråd § 22.  Skolens elever danner et elevråd.
Bemærkninger Ved skoler, der har 5. eller højere klassetrin danner eleverne et elevråd.  

 Eleverne afgør selv sammensætning af og valg til elevrådet.
 Der er ikke tilsigtet nogen ændringer i forhold til tidligere.
Rådgivende organer Bemærkninger Det er ikke nødvendigt at oprette fælles rådgivende organer for kommunens  

 skolevæsen.
Såfremt der oprettes sådanne organer, skal dette fremgå af  

 vedtægten, ligesom organernes opgaver og sammensætning skal fremgå.
 Hvis der oprettes rådgivende organer, kan disse ikke tillægges nogen  

 beslutningskompetence.
 Der kan således hverken delegeres kompetence fra kommunalbestyrelsen eller  

 fra skolebestyrelsen.
 Et rådgivende organ kan derimod tillægges udtaleret.
 Skolebestyrelserne kan anmode kommunalbestyrelsen om, at der oprettes et  

 fælles rådgivende organ, men kommunalbestyrelsen er ikke forpligtet hertil.  

 Desuden kan kommunalbestyrelsen af egen drift træffe beslutning om oprettelse  

 af et fælles rådgivende organ efter forudgående udtalelse fra  

 skolebestyrelsen.
 § 23.  Denne vedtægt træder i kraft. . . . . . .
 Ændringer af styrelsesvedtægten kan kun finde sted efter indhentet  

 udtalelse fra skolebestyrelserne.
Bilag til styrelsesvedtægt Bilaget skal indeholde en fortegnelse over de spørgsmål, som  

 kommunalbestyrelsens har taget stilling til i relation til det kommunale  

 folkeskolevæsen som helhed og i relation til skolebestyrelsen.
 Bilaget giver således gennem en samlet oversigt bl.a. skolens brugere en  

 orientering om alle væsentlige beslutninger vedrørende ordningen for  

 kommunens skoler og opfylder derved den informationsopgave, der tidligere  

 blev varetaget gennem udarbejdelsen af skoleplaner og undervisningsplaner.
 Efter indhentet udtalelse fra skolebestyrelserne skal bilaget indeholde  

 oplysning om kommunalbestyrelsens beslutning vedrørende:
 Skolestrukturen:
 Bilaget skal endvidere indeholde oplysning om de rammer, som  

 kommunalbestyrelsen ønsker at lægge for skolebestyrelsens beslutninger  

 vedrørende:
 Undervisningens ordning:
 Herudover skal bilaget indholde oplysning om alle andre væsentlige  

 forhold, der ikke er henlagt til de enkelte skoler.
 Andre forhold:
