Refusion,  

 selvforskyldt ledighed, udeblivelse fra samtale, forvekslet datoer Ankenævnet har behandlet a-kassens (XX) klage vedrørende YY på  

 møde den 19. maj 2005.
Nævnet traf denne A F G Ø R E L S E XX er ikke berettiget til refusion for udbetalte dagpenge til YY i  

 karantæneperioden.
 Ankenævnet tiltræder således direktoratets afgørelse af 2.  

 november 2004.
B E G R U N  

 D E L S E Ankenævnet har ved afgørelsen lagt til grund, at   

 	  

 Ankenævnet ved  

 afgørelse af dags dato har fundet, at YY er selvforskyldt ledig ved sin  

 udeblivelse  

 fra samtalen ved AF den 16. marts 2004 og som følge heraf skal pålægges en  

 karantæne på 3 uger, men at YY ikke skal tilbagebetale dagpenge udbetalt i  

 karantæneperioden,   

 	  

 YY ved brev af 8.  

 marts 2004 blev indkaldt til en samtale om udarbejdelse af en jobplan, som  

 skulle finde sted den 16. marts 2004 kl. 13,   

 	  

 AF ved brev af 16.  

 marts 2004 meddelte YY, at hun ikke var mødt op til samtalen, hvilket kunne  

 få  

 konsekvenser for hendes dagpengeret,   

 	  

 kassen ved brev af 17.  

 marts 2004 oplyste YY om, at kassen fra AF var blevet underrettet om, at hun  

 ikke var mødt op til samtalen, og at dette kunne få konsekvenser for  

 dagpengeretten,   

 	  

 YY rettede henvendelse  

 til kassen den 22. marts 2004 og oplyste, at hun havde forvekslet datoen for  

 samtalen ved AF med datoen for et arrangement på hendes datters skole, og   

 	  

 kassen har oplyst, at  

 YY ikke tidligere er udeblevet fra møder eller lignende, og at YY har udvist  

 vilje og ønske om at få udarbejdet en jobplan.
 Ifølge reglerne må dagpenge ikke udbetales til et medlem, hvis  

 ledighed skyldes, at medlemmet uden fyldestgørende grund afslår at medvirke  

 til  

 udarbejdelse eller revision af en jobplan m.v., jf. § 63, stk. 1, nr. 4 i  

 arbejdsløshedsforsikringsloven.
 Afslår medlemmet at udarbejde eller revidere en jobplan uden en  

 gyldig grund, er medlemmet endvidere selvforskyldt ledig, jf. § 11, stk. 1 i  

 bekendtgørelse om selvforskyldt ledighed.
 Dette gælder også for situationer, der kan sidestilles med et  

 afslag, herunder hvis et medlem melder afbud til eller udebliver fra en  

 samtale  

 om udarbejdelse eller revision af en jobplan, jf. § 11, stk. 3, nr. 1 i  

 bekendtgørelse om selvforskyldt ledighed.
 Et medlem, som uberettiget har modtaget dagpenge eller andre  

 ydelser fra kassen, skal betale ydelsesbeløbet tilbage, hvis medlemmet har  

 givet kassen urigtige oplysninger eller fortiet omstændigheder, der er af  

 betydning for retten til ydelserne, eller hvis medlemmet i øvrigt indså eller  

 burde have indset, at modtagelsen af beløbet var uberettiget, jf. § 86, stk.  

 1  

 i arbejdsløshedsforsikringsloven.
 Har kassen med urette udbetalt ydelser, har kassen ikke ret til  

 refusion herfor, jf. § 3, stk. 1 i bekendtgørelse om a-kassernes ret til  

 refusion for udbetalte ydelser.
Selvforskyldt ledighed Ankenævnet har ved afgørelsen lagt vægt på, at YY ikke mødte frem  

 til samtale ved AF den 16. marts 2004.
 Ankenævnet har lagt vægt på, at AF ved brev af 16. marts 2004  

 oplyste YY om, at hun var udeblevet fra et møde ved AF, og at dette ville  

 blive  

 meddelt kassen og dermed kunne få konsekvenser for hendes dagpengeret.
 YY havde således mulighed for at rette henvendelse til AF eller  

 kassen før den 22. marts 2004.
 Ankenævnet finder således, at YY er selvforskyldt ledig og skal  

 pålægges en karantæne på 3 uger.
 Da YY ikke har fortiet eller afgivet urigtige oplysninger, finder  

 ankenævnet ikke, at YY skal tilbagebetale dagpenge udbetalt i  

 karantæneperioden.
Refusion Idet YY ved sin udeblivelse anses for selvforskyldt ledig og  

 pålægges en karantæne på 3 uger, har kassen udbetalt dagpenge med urette til  

 YY.
 Ankenævnet finder derfor, at kassen ikke har ret til refusion for  

 dagpenge udbetalt i karantæneperioden.
 Ankenævnet har lagt vægt på, at Arbejdsformidlingen ved brev af  

 17. marts 2004 bad YY redegøre for årsagen til udeblivelse.
 Ankenævnet har videre lagt vægt på, at kassen ved brev af 17.  

 marts 2004 bad YY redegøre for årsagen til udeblivelsen.
 Endvidere har ankenævnet lagt vægt på, at YY først den 22. marts  

 2004 kontaktede kassen og oplyste årsagen til udeblivelsen.
 Det kan ikke føre til en anden vurdering, at kassen har anført, at  

 kassens brev af 17. marts 2004 formentlig først blev afsendt den 18. marts  

 2004, og at YY har oplyst, at hun først modtog kassens brev den 20. marts  

 2004  

 og således ikke havde mulighed for at kontakte kassen før mandag den 22.  

 marts  

 2004.
 Ankenævnet har i den forbindelse lagt vægt på, at YY må antages at  

 have modtaget AF´s brev af 16. marts 2004 allerede den 17. eller 18. marts  

 2004.
 Ankenævnet finder på ovennævnte baggrund, at a-kassen ikke  

 skønnede forsvarligt, når a-kassen vurderede, at YY ikke skulle anses for  

 selvforskyldt ledig.
R E G L E R Ankenævnet henviser til   

 	  

 § 63, stk. 1, nr. 4 og  

 stk. 4 og § 86, stk. 1 og stk. 4 i lov om arbejdsløshedsforsikring, jf.  

 lovbekendtgørelse  

 nr. 708 af 13. august 2003,   

 	  

 § 11, stk. 1 og stk.  

 3, nr. 1, § 36, stk. 1 og § 37, stk. 1 i bekendtgørelse nr. 514 af 17. juni  

 2003 om selvforskyldt ledighed og   

 	  

 § 3, stk. 1 i  

 bekendtgørelse nr. 587 af 26. juni 2003 om a-kassernes ret til refusion for  

 udbetalte ydelser.
O P L Y  

 S N I N G E R N E  

 I  

 S A G E N Sagen er afgjort på  

 grundlag af:
  

 	  

 Arbejdsdirektoratets  

 afgørelser af 2. november 2004,   

 	  

 Kassens (XX) klage af  

 9. november 2004 til ankenævnet,   

 	  

 Arbejdsdirektoratets  

 bemærkninger ved oversendelsen af sagen den 21. december 2004 til ankenævnet.
  

 	  

 AF´s indkaldelsesbrev  

 af 8. marts 2004 til medlemmet,   

 	  

 AF´s brev af 16. marts  

 2003 til medlemmet,   

 	  

 Kassens brev af 17.  

 november 2003 til medlemmet, og   

 	  

 Kassens brev af 18.  

 november 2003 til medlemmet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 63.  

  

 Dagpenge  

 må ikke udbetales, jf. stk. 4, til et medlem, hvis ledighed skyldes, at medlemmet uden fyldestgørende grund afslår at medvirke til  

 udarbejdelse eller revision af en jobplan, afslår eller afbryder et tilbud i  

 henhold til en jobplan efter lov om en aktiv beskæftigelsesindsats eller  

 afslår  

 eller afbryder en uddannelse, som arbejdsformidlingen vurderer vil øge  

 mulighederne  

 for beskæftigelse.
 Stk. 4.  

  

 Ved  

 selvforskyldt ledighed efter stk. 1 pålægges medlemmet en karantæne på 3  

 uger.
§ 86.  

  

 Et  

 medlem, som uberettiget har modtaget dagpenge eller andre ydelser fra kassen,  

 skal betale ydelsesbeløbet tilbage, hvis medlemmet har givet kassen urigtige  

 oplysninger eller fortiet omstændigheder, der er af betydning for retten til  

 ydelserne, eller hvis medlemmet i øvrigt indså eller burde have indset, at  

 modtagelse af beløbet var uberettiget.
Godtgørelse efter lov om godtgørelse  

 ved  

 deltagelse i erhvervsrettet voksen- og efteruddannelse er ikke omfattet af  

 bestemmelsen.
Stk. 4.  

  

 Hvis  

 dagpenge eller andre ydelser, jf. stk. 1 og 15, er udbetalt med urette,  

 har kassen ikke krav på refusion fra statskassen og skal betale udbetalt  

 refusionsbeløb for den fejludbetalte ydelse tilbage fuldt ud, medmindre den  

 fejlagtige udbetaling skyldes medlemmets svigagtige forhold.
Tilbagebetaling  

 skal ske, uanset om staten har lidt økonomisk tab.
Direktøren for  

 Arbejdsdirektoratet kan dog i ganske særlige tilfælde give tilladelse til, at  

 kassen helt eller delvis får ret til refusion, hvis staten ikke har lidt et  

 økonomisk  

 tab af samme størrelse som det fejludbetalte beløb.
Direktørens afgørelse  

 herom  

 kan ikke indbringes for anden administrativ myndighed.
Direktoratets  

 bekendtgørelse nr. 514 af 17. juni 2003 om selvforskyldt ledighed § 11.  

  

 Et  

 medlem er selvforskyldt ledig, hvis medlemmet afslår at være med til at  

 udarbejde eller revidere en jobplan uden en gyldig grund, jf. kap. 3.
 Stk. 3.  

  

 Stk. 1  

 og 2 gælder også situationer, der kan sidestilles med et afslag, herunder  

 hvis  

 et medlem:
1)   melder afbud til eller udebliver fra en samtale om  

 udarbejdelse eller revision af en jobplan eller et tilbud efter en jobplan, § 36.  

  

 Et  

 medlem skal have 3 ugers karantæne, hvis medlemmet er selvforskyldt ledig  

 efter  

 bestemmelserne i kapitel 2, jf. dog § 39.
 § 37.  

  

 En  

 karantæne har virkning fra den dag, hvor et medlem afslår et arbejde eller et  

 tilbud efter en jobplan., jf. dog stk. 3-5. Ved ophør har karantænen  

 virkning fra dagen efter ophøret, jf. dog stk. 2-4 og stk. 6.
Direktoratets  

 bekendtgørelse nr. 587 af 26. juni 2003om a-kassernes ret til refusion for  

 udbetalte  

 ydelser § 3.  

  

 En  

 a-kasse har ikke ret til refusion, hvis den med urette har udbetalt ydelser.  

 Er  

 der udbetalt refusion, skal a-kassen betale den tilbage.
