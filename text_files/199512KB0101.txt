Nr LSF 101B Forslag til Lov om ændring af lov om individuel boligstøtte (Udvidet  

 personkreds for flygtningebestemmelser, adgang for kommuner til at indbringe  

 spørgsmål om lejens størrelse for huslejenævn og boligret) Fremsat af boligministeren (Ole Løvig Simonsen) den 30. november 1995 Vedtaget ved tredjebehandling den 15. december 1995 Lov nr. 1068 af 20/12/1995 § 1 I lov om individuel boligstøtte, jf. lovbekendtgørelse nr. 725 af 4.  

 august 1994, som ændret ved § 2 i lov nr. 204 af 29. marts 1995 og § 5 i lov  

 nr. 385 af 14. juni 1995, foretages følgende ændringer:
 1. I § 11 indsættes som nyt stykke:
»Stk. 2. For lejligheder omfattet af kapitel II i lov om  

 midlertidig regulering af boligforholdene kan kommunalbestyrelsen indbringe  

 spørgsmålet om lejens størrelse for huslejenævnet efter § 15 i samme lov.
For  

 lejligheder omfattet af kapitel IV A i lov om midlertidig regulering af  

 boligforholdene kan kommunalbestyrelsen indbringe spørgsmålet om lejens  

 størrelse for huslejenævnet efter § 29 f i samme lov.
For lejligheder  

 omfattet af kapitel VIII i lov om leje kan kommunalbestyrelsen indbringe  

 spørgsmålet om lejens størrelse for boligretten efter § 49 i den pågældende  

 lov.« 2. I § 24 d, stk. 1, 4. pkt., og stk. 2, 4. pkt., og  

 i § 24 e, stk. 3, 4. pkt., ændres »§ 8, stk. 8« til: »§  

 8, stk. 9«.
 3. I § 26, stk. 3, ophæves 2. pkt., og i stedet  

 indsættes:
»Den seneste boligsikring nedsættes efter § 25 a, stk. 4, hvis den er  

 ydet efter § 25 a, idet nedsættelsen dog sker på grundlag af forskellen  

 mellem lejen uden fradrag af boligstøtte i måneden forud for det tidspunkt,  

 hvor lejeren på ny bliver berettiget til boligsikring efter § 25 a, og den  

 til enhver tid gældende leje, jf. § 10. Den seneste boligsikring nedsættes  

 efter § 27, stk. 3 og 4, hvis den er ydet efter § 27, stk. 1 og 2.« 4. I § 27, stk. 2, nr. 1 og 3, og stk. 4,  

 indsættes efter »§ 25«: »eller § 25 a«, og i stk.  

 6 og 7 indsættes efter »§ 25«: », § 25 a«.
 5. Efter § 39 indsættes som ny paragraf i kapitel 7:
»§ 39 a.
Bliver kommunalbestyrelsen vedrørende lån ydet efter  

 § 31, stk. 2, eller § 32, stk. 1, nr. 2-4, anmodet om at frafalde panteretten  

 uden fuld dækning for det ydede lån, eller begæres ejendommen solgt på  

 tvangsauktion, giver kommunalbestyrelsen straks meddelelse herom til  

 Kongeriget Danmarks Hypotekbank og Finansforvaltning.
Hypotekbanken varetager  

 herefter såvel kommunalbestyrelsens som statskassens interesser for  

 lånet.« 6. I § 55, stk. 1, indsættes som 2. og 3.  

 pkt.:
»Lån ydes af den kommune, hvori boligen ligger.
Har lejeren måttet  

 fraflytte sin hidtidige lejlighed på grund af sanering eller byfornyelse, jf.  

 § 54, stk. 1, 2. pkt., ydes lån dog af den hidtidige opholdskommune.« 7. I § 59 indsættes som stk. 5:
»Stk. 5. Lån kan kun ydes af den kommune, hvori boligen ligger.
Er  

 lejerens hidtidige bolig beliggende i en anden kommune, kan det dog aftales,  

 at lån ydes af fraflytningskommunen.
Har lejeren måttet fraflytte sin  

 hidtidige lejlighed på grund af sanering eller byfornyelse, jf. § 54, stk. 1,  

 2. pkt., kan lån dog også ydes af den hidtidige opholdskommune.« 8. § 65 affattes således:
 »§ 65. Reglerne i dette kapitel finder anvendelse på  

 personer, der søger om boligstøtte inden for de første 3 år efter, at de har  

 fået opholdstilladelse efter en af følgende bestemmelser:
1) Udlændingelovens §§ 7 eller 8, 2) udlændingelovens § 9, stk. 2, nr. 2, 3) udlændingelovens § 9, stk. 2, nr. 4, i umiddelbar forlængelse af en  

 opholdstilladelse efter § 9, stk. 2, nr. 2, 4) udlændingelovens § 9, stk. 1, nr. 2-4, som følge af tilknytning til en  

 i Danmark fastboende person, når denne person selv har fået opholdstilladelse  

 efter en af de bestemmelser, der er nævnt i nr. 1-3, eller når tilknytningen  

 kan tilbageføres til en sådan person, eller 5) udlændingelovens § 9, stk. 2, nr. 4, når tilladelsen er givet til  

 personer over 18 år, hvis fader eller moder har fået opholdstilladelse efter  

 en af de bestemmelser, der er nævnt i nr. 1, 6) udlændingelovens § 9, stk. 2, nr. 4, når tilladelsen er meddelt en  

 ægtefælle til eller et barn af en person med opholdstilladelse som nævnt i  

 nr. 2 og 3, 7) udlændingelovens § 9, stk. 2, nr. 4, når tilladelsen er meddelt en  

 asylsøgende udlænding, 8) udlændingelovens § 9, stk. 2, nr. 4, når tilladelsen er givet som følge  

 af tilknytning til en mindreårig asylsøgende udlænding, som har fået  

 opholdstilladelse efter udlændingelovens § 7 eller efter udlændingelovens §  

 9, stk. 2, nr. 4, eller 9) udlændingelovens § 9, stk. 2, efter at være meddelt afslag på ansøgning  

 om opholdstilladelse efter udlændingelovens § 7.« 9. § 75, stk. 2, affattes således:
»Stk. 2. Udgifter til boligstøtte til udlændinge med  

 opholdstilladelse efter de i § 65 nævnte bestemmelser i udlændingeloven  

 refunderer staten med 100 pct. i 61/2 år efter datoen for  

 opholdstilladelsen.« § 2 Loven træder i kraft den 1. januar 1996.
Oprindeligt fremsat forslag § 1 I lov om individuel boligstøtte, jf. lovbekendtgørelse nr. 725 af 4.  

 august 1994, som ændret ved § 2 i lov nr. 204 af 29. marts 1995 og § 5 i lov  

 nr. 385 af 14. juni 1995, foretages følgende ændringer:
 1. I § 11 indsættes som nyt stykke:
» Stk. 2. For lejligheder omfattet af kapitel II i lov om  

 midlertidig regulering af boligforholdene kan kommunalbestyrelsen indbringe  

 spørgsmålet om lejens størrelse for huslejenævnet efter § 15 i samme lov.
For  

 lejligheder omfattet af kapitel IV A i lov om midlertidig regulering af  

 boligforholdene kan kommunalbestyrelsen indbringe spørgsmålet om lejens  

 størrelse for huslejenævnet efter § 29 f i samme lov.
For lejligheder  

 omfattet af kapitel VIII i lov om leje kan kommunalbestyrelsen indbringe  

 spørgsmålet om lejens størrelse for boligretten efter § 49 i den pågældende  

 lov.«.
 2. I § 24 d, stk. 1, 4. pkt., og stk. 2, 4. pkt., og i §  

 24 e, stk. 3, 4. pkt., ændres »§ 8, stk. 8« til: »§ 8,  

 stk. 9«.
 3. I § 24 g, stk. 2, ændres »50 pct. som tilskud og 50  

 pct. som lån« til: »40 pct. som tilskud og 60 pct. som lån«.
 4. I § 26, stk. 3, ophæves 2. pkt. og i stedet indsættes:
 »Den seneste boligsikring nedsættes efter § 25 a, stk. 4, hvis den er  

 ydet efter § 25 a, idet nedsættelsen dog sker på grundlag af forskellen  

 mellem lejen uden fradrag af boligstøtte i måneden forud for det tidspunkt,  

 hvor lejeren på ny bliver berettiget til boligsikring efter § 25 a, og den  

 til enhver tid gældende leje, jf. § 10. Den seneste boligsikring nedsættes  

 efter § 27, stk. 3 og 4, hvis den er ydet efter § 27, stk. 1 og 2.«.
 5. I § 27, stk. 2, nr 1. og 3, og stk. 4, indsættes efter  

 »§ 25«: »eller § 25 a«, og i stk. 6 og 7 indsættes  

 efter »§ 25«: », § 25 a«.
 6. § 31, stk. 2, affattes således:
 »Stk. 2. Den beregnede boligydelse for ejere udbetales som  

 lån.«.
 7. I § 32, stk. 1, ændres »med halvdelen som tilskud  

 og halvdelen som lån« til: »som 40 pct. tilskud og 60 pct.  

 lån«.
 8. I § 33 ændres »888 kr.,» til: »1.932  

 kr.,».
 9. I § 34 ændres »1.560 kr.,» til: »1.932  

 kr.,».
 10. Efter § 39 indsættes som ny paragraf i kapitel 7:
»§ 39 a.
Bliver kommunalbestyrelsen vedrørende lån ydet efter  

 § 31, stk. 2, eller § 32, stk. 1, nr. 2-4, anmodet om at frafalde panteretten  

 uden fuld dækning for det ydede lån, eller begæres ejendommen solgt på  

 tvangsauktion, giver kommunalbestyrelsen straks meddelelse herom til  

 Kongeriget Danmarks Hypotekbank og Finansforvaltning.
Hypotekbanken varetager  

 herefter såvel kommunalbestyrelsens som statskassens interesser for  

 lånet.«.
 11. I § 55, stk. 1, indsættes som 2. og 3. pkt.:
»Lån ydes af den kommune, hvori boligen ligger.
Har lejeren måttet  

 fraflytte sin hidtidige lejlighed på grund af sanering eller byfornyelse, jf.  

 § 54, stk. 1, 2. pkt., ydes lån dog af den hidtidige opholdskommune.«.
 12. I § 59 indsættes som stk. 5:
»Stk. 5. Lån kan kun ydes af den kommune, hvori boligen  

 ligger.
Har lejeren måttet fraflytte sin hidtidige lejlighed på grund af  

 sanering eller byfornyelse, jf. § 54, stk. 1, 2. pkt., kan lån dog også ydes  

 af den hidtidige opholdskommune.«.
 13. § 65 affattes således:
 »§ 65. Reglerne i dette kapitel finder anvendelse for  

 personer, der søger om boligstøtte inden for de første 3 år efter, at de har  

 fået opholdstilladelse efter en af følgende bestemmelser:
1) udlændingelovens §§ 7 eller 8, 2) udlændingelovens § 9, stk. 2, nr. 2, 3) udlændingelovens § 9, stk. 2, nr. 4, i umiddelbar forlængelse af en  

 opholdstilladelse efter § 9, stk. 2, nr. 2, 4) udlændingelovens § 9, stk. 1, nr. 2-4, som følge af tilknytning til en  

 i Danmark fastboende person, når denne person selv har fået opholdstilladelse  

 efter en af de bestemmelser, der er nævnt i nr. 1-3, eller når tilknytningen  

 kan tilbageføres til en sådan person, eller 5) udlændingelovens § 9, stk. 2, nr. 4, når tilladelsen er givet til  

 personer over 18 år, hvis fader eller moder har fået opholdstilladelse efter  

 en af de bestemmelser, der er nævnt i nr. 1, 6) udlændingelovens § 9, stk. 2, nr. 4, når tilladelsen er meddelt en  

 ægtefælle til eller et barn af en person med opholdstilladelse som nævnt i  

 nr. 2 og 3, 7) udlændingelovens § 9, stk. 2, nr. 4, når tilladelsen er meddelt en  

 asylsøgende udlænding, 8) udlændingelovens § 9, stk. 2, nr. 4, når tilladelsen er givet som følge  

 af tilknytning til en mindreårig asylsøgende udlænding, som har fået  

 opholdstilladelse efter udlændingelovens § 7 eller efter udlændingelovens §  

 9, stk. 2, nr. 4, eller 9) udlændingelovens § 9, stk. 2, efter at være meddelt afslag på ansøgning  

 om opholdstilladelse efter udlændingelovens § 7.«.
 14. I § 72, stk. 1, nr. 17, ændres »888 kr.« til:  

 »1.932 kr.«.
 15. I § 72, stk. 1, nr. 18, ændres »1.560 kr.«  

 til: »1.932 kr.«.
 16. § 75, stk. 2, affattes således:
 »Stk. 2. Udgifter til boligstøtte til udlændinge med  

 opholdstilladelse efter de i § 65 nævnte bestemmelser i udlændingeloven  

 refunderer staten med 100 pct. i 61/2 år efter datoen for  

 opholdstilladelsen.«.
§ 2 Loven træder i kraft den 1. januar 1996.
Bemærkninger til lovforslaget Almindelige bemærkninger Nærværende forslag indeholder tre elementer:
 I. Ændringer med henblik på at dæmpe væksten i de offentlige udgifter til  

 individuel boligstøtte.
II.
Udvidelse af den personkreds, der omfattes af boligstøttelovens  

 gældende flygtningebestemmelser.
III.
Forskellige mindre ændringer.
I. Ændringer med henblik på at dæmpe væksten i de offentlige udgifter  

 til individuel boligstøtte Det er regeringens målsætning at søge at dæmpe væksten i de offentlige  

 udgifter til individuel boligstøtte samtidig med, at det sociale sigte med  

 tildelingen af boligstøtte fastholdes.
 Det foreliggende lovforslag indeholder på denne baggrund følgende forslag  

 til ændringer af den individuelle boligstøtte med henblik på at dæmpe  

 udgiftsvæksten:
 1) Grænsen for det laveste årlige støttebeløb, der kan udbetales  

 (mindsteudbetaling) forhøjes.
 2) Tilskuddet for boligydelsesmodtagere i ejerboliger omlægges til en  

 lånemulighed.
 3) Tilskuddet for boligydelsesmodtagere i andelsboliger m.v. omlægges  

 delvis til en lånemulighed.
Ad 1. Det foreslås, at det mindste beløb, der kan udbetales i  

 boligstøtte, fastsættes til 1.932 kr. årligt (svarer til 2.004 kr. i  

 1996-niveau) for såvel lån som tilskud.
Mindsteudbetalingen efter de gældende  

 regler er henholdsvis 888 kr. for tilskud og 1.560 kr. for lån (svarer til  

 henholdsvis 924 kr. og 1.608 kr. i 1996-niveau).
 Ad 2. Boligydelse til ejerboliger udbetales i dag med 80 pct. af  

 ydelsen som lån og 20 pct. som tilskud.
 Det foreslås, at boligydelse til pensionister i ejerboliger fremover skal  

 udbetales 100 pct. som lån.
 Ad 3. Boligydelse til andelsboliger udbetales i dag med 50 pct.  

 som lån og 50 pct. som tilskud.
 Det foreslås, at låneandelen forøges til 60 pct., således at boligydelse  

 til pensionister i andelsboliger udbetales med 40 pct. som tilskud og 60 pct.  

 som lån.
II.
Udvidelse af den personkreds, der omfattes af boligstøttelovens  

 flygtningeregler Der foreslås en udvidelse af personkredsen for anvendelse af de  

 eksisterende flygtningebestemmelser i boligstøtteloven, så disse kommer til  

 at omfatte alle bosniske flygtninge med opholdstilladelse i Danmark samt  

 visse andre flygtninge, der i dag ikke er omfattet af disse bestemmelser.
 Det fremgår af 1. delrapport fra Indenrigsministeriets udvalg vedrørende  

 integration af bosniske krigsflygtninge, flygtninge og indvandrere, at den  

 personkreds, der er omfattet af boligstøttelovens nugældende  

 flygtningebestemmelser om særlig statsrefusion og om udvidet adgang til  

 beboerindskudslån, ikke omfatter flygtninge, der måtte få opholdstilladelse  

 efter udlændingelovens § 9, stk. 2, nr. 5. (Denne bestemmelse vedrører  

 midlertidig opholdstilladelse til bosniske krigsflygtninge, der får afslag på  

 asyl, men som fortsat har behov for midlertidig beskyttelse her i landet).
 Bestemmelserne i boligstøtteloven stiller således de bosniske  

 krigsflygtninge, der får midlertidig opholdstilladelse efter § 9, stk. 2, nr.  

 5, ringere end sådanne flygtninge, der får asyl efter udlændingelovens § 7.
 Det fremgår endvidere af rapporten, at Dansk Flygtningehjælp har modtaget  

 et større antal flygtninge med opholdstilladelse efter udlændingelovens § 9,  

 stk. 2, nr. 4, der ikke er omfattet af den udvidede låneadgang.
 Med henblik på at skabe overensstemmelse mellem boligstøtteloven og  

 udlændingeloven foreslås på denne baggrund at udvide den personkreds, der  

 omfattes af boligstøttelovens flygtningebestemmelser om refusion og om  

 beboerindskudslån, til at omfatte også flygtninge, der har fået  

 opholdstilladelse efter udlændingelovens § 9, stk. 2, efter at have fået  

 afslag på asyl efter udlændingelovens § 7. Denne personkreds omfatter dels de  

 nævnte bosniske flygtninge med opholdstilladelse efter udlændingelovens § 9,  

 stk. 2, nr. 5, dels den nævnte personkreds med opholdstilladelse efter § 9,  

 stk. 2, nr. 4.
Samtidig foreslås, at personkredsen omfattet af reglerne om  

 beboerindskudslån til flygtninge udvides, således at den fuldt ud svarer til  

 refusionsbestemmelsens personkreds.
Bestemmelserne vil efter en forventet  

 ændring af bistandslovens flygtningerefusionsbestemmelse fuldt ud svare  

 hertil.
 Det bemærkes, at der ved lovforslag L 41, fremsat den 11. oktober 1995, er  

 stillet forslag om yderligere udvidelse af udlændingeloven med § 9, stk. 2,  

 nr. 6, om opholdstilladelse for visse udlændinge fra Serbien-Montenegro.  

 Personer med opholdstilladelse efter denne bestemmelse vil være omfattet af  

 de foreslåede bestemmelser i boligstøtteloven om personer, der får  

 opholdstilladelse efter afslag på asyl.
III.
Forskellige mindre ændringer Det foreslås, at der gives kommunalbestyrelsen adgang til, når kommunen  

 vurderer, at lejen bør nedsættes ved boligstøtteberegningen, tillige at  

 indbringe spørgsmålet om lejens faktiske størrelse - dvs. den husleje lejeren  

 skal betale sin udlejer - for huslejenævn eller boligret.
 Det foreslås, at de såkaldte frivillige beboerindskudslån - på samme måde  

 som det allerede gælder for de pligtmæssige lån - kun skal kunne ydes af den  

 kommune, hvori boligen er beliggende, idet der har været rejst kritik af, at  

 en kommune efter de gældende regler kan yde lån til en borgers flytning til  

 en anden kommune uden tilflytningskommunens medvirken.
 I relation til reglerne om tilbagebetaling af boligydelseslån foreslås en  

 hjemmel for Hypotekbanken til at varetage statens interesser ved salg af  

 ejerboliger, hvorpå der er tinglyst boligydelseslån.
Endelig foreslås to rent tekniske præciseringer i §§ 26 og 27 om  

 byfornyelsesboligstøtte.
Der er ikke tale om indholdsmæssige ændringer.
Økonomiske og administrative bemærkninger Lovforslaget indeholder følgende forslag med økonomiske konsekvenser:
 1) Forøgelse af minimumsbeløbet for den årlige udbetaling af boligsikring  

 og boligydelse som henholdsvis tilskud og lån til 2.004 kr. i 1996.
 2) Omlægning af tilskud til boligydelsesmodtagere i ejerbolig til en  

 lånemulighed.
 3) Ændring af betaling af boligydelse til pensionister i andelsboliger til  

 40 pct. som tilskud og 60 pct. som lån.
 4) Udvidelse af personkreds med flygtningestatus.
 Forslaget om at give kommunerne adgang til at indbringe spørgsmålet om  

 huslejens størrelse for huslejenævn eller boligret i forbindelse med  

 boligstøtteberegningen skønnes hverken at have økonomiske eller  

 administrative konsekvenser.
 Ad 1. Efter de nugældende regler udgør det laveste årlige  

 støttebeløb, der kan udbetales, 924 kr. for tilskud og 1.608 kr. for lån i  

 1996.
 Det foreslås at forøge minimumsbeløbet for udbetaling af boligsikring og  

 boligydelse som tilskud og lån til 1.932 kr. (1994-niveau), svarende til  

 2.004 kr. i 1996.
 Forslaget medfører en reduktion af boligstøtten for husstande, der får  

 beregnet en boligstøtte i form af tilskud på under 2.004 kr. i 1996.  

 Ligeledes vil forslaget berøre pensionisthusstande, der får beregnet et  

 boligydelseslån på under 2.004 kr. i 1996.
På grundlag af kørsler på Økonomiministeriets lovmodel skønnes forslaget  

 at berøre godt 11.000 boligstøttemodtagere, som vil tabe mellem 900 kr. og  

 2.004 kr. årligt i boligstøtte som tilskud.
Under 10 pct. af de husstande,  

 der oplever tab, er børnefamilier.
Godt 2/3 af de husstande, der vil opleve  

 tab, vil være sikringsmodtagere uden børn, som får boligstøtten beregnet  

 efter 15%-reglen.
 Forslaget om at hæve minimumsbeløbet for boligydelse i form af lån skønnes  

 stort set ikke at have nogen indflydelse på antallet af  

 boligydelsesmodtagere, da et meget begrænset antal modtagere i praksis får  

 udbetalt lån på under 2.004 kr. om året.
Forslaget skønnes at medføre offentlige besparelser til boligstøtte på 20  

 mill. kr. (1996-priser) i hvert af årene 1996-99. Heraf vedrører 15 mill. kr.  

 boligsikring og 5 mill. kr. boligydelse.
De statslige besparelser som følge  

 af forslaget skønnes at udgøre godt 11 mill. kr. i hvert af årene 1996-99,  

 mens de kommunale besparelser udgør knap 9 mill. kr. i 1996 og de følgende  

 år.
 Ad 2. Da afskaffelse af tilskuddet til pensionister i ejerboliger  

 erstattes af en lånemulighed, vil samtlige støttemodtagere have mulighed for  

 at oppebære en uændret boligydelse således, at ingen vil opleve uønskede  

 likviditetsforringelser.
 Det gennemsnitlige tilskud udgør 3.000-4.000 kr., og størrelsen af  

 tilskuddet udgør mellem 0 og 4.000 kr. for ca. 70 pct. af støttemodtagerne,  

 og mellem 4.000 og 6.000 kr. for de resterende ca. 30 pct. af modtagerne.
 Antallet af husstande, der modtager boligydelse i ejerboliger, skønnes at  

 udgøre godt 12.000 i 1996. På baggrund af erfaringerne fra tidligere år  

 ventes det, at der i gennemsnit udbetales ca. 35 pct. af de maksimalt  

 opnåelige lån i 1996.
Den umiddelbare offentlige besparelse ved dette forslag vil være en  

 tilskudsreduktion på 40-50 mill. kr.
Det må imidlertid antages, at  

 tilskudstabet i en vis udstrækning vil blive kompenseret af en forøget  

 låntagning.
Hvis lånene forøges med 35 pct. heraf, vil besparelsen udgøre ca.  

 30 mill. kr.
Det må dog antages, at låneforøgelsen vil være større på kort  

 sigt i forbindelse med bortfald af tilskud, og det skønnes derfor med  

 betydelig usikkerhed, at den samlede offentlige besparelse i 1996 vil udgøre  

 omkring 22 mill. kr., mens den vil vokse til omkring 32 mill. kr. i 1999.
 Mindreudgifterne vedrører alene boligydelse, hvorfor den statslige  

 besparelse med betydelig usikkerhed skønnes at blive godt 16 mill. kr. i  

 1996, stigende til 24 mill. kr. i 1999. Den kommunale besparelse ventes at  

 blive knap 6 mill. kr. i 1996, stigende til 8 mill. kr. i 1999.
 Ad 3. For dette forslag gælder, som for forslaget vedrørende  

 ejerboliger, at ingen støttemodtagere vil opleve uønskede  

 likviditetsforringelser, da der er tale om, at en del af tilskuddet omlægges  

 til lån.
Pensionister i andelsboliger, som modtager boligydelse, får i gennemsnit  

 et årligt tilskud på godt 8.000 kr.
Størrelsen af de udbetalte tilskud udgør  

 mellem knap 4.000 kr. og op til godt 12.000 kr.
I 1996 skønnes antallet af pensionister, der får boligydelse efter  

 andelsboligreglerne, at udgøre godt 25.000. På baggrund af de seneste års  

 udbetalinger ventes den gennemsnitlige støtte at udgøre godt 10.000 kr. pr.  

 husstand, heraf godt 8.000 kr. som tilskud og ca. 2.000 kr. som lån.
De  

 gennemsnitligt udbetalte lån har de seneste år udgjort en konstant andel på  

 ca. 20 pct. af det maksimalt opnåelige lån.
Ifølge forslaget skønnes der at blive tale om en umiddelbar besparelse som  

 følge af tilskudsreduktionen på ca. 40 mill. kr.
Hvis lånene forøges med 20  

 pct. heraf, vil besparelsen udgøre godt 30 mill. kr.
Det må dog antages, at  

 låneforøgelsen vil være større på kort sigt i forbindelse med et bortfald af  

 tilskud, og det skønnes derfor med betydelig usikkerhed, at besparelsen i  

 1996 vil udgøre omkring 20 mill. kr., mens den vil vokse til ca. 32 mill. kr.  

 i 1999.
 Mindreudgifterne vedrører alene boligydelse, hvormed ca. 15 mill. kr.  

 udgør en statslig boligstøttebesparelse, mens ca. 5 mill. kr. udgør en  

 kommunal besparelse i 1996. Den statslige besparelse skønnes at stige til 24  

 mill. kr. i 1999, og den kommunale besparelse ventes tilsvarende at stige til  

 8 mill. kr. i 1999.
 Ad 4. Forslaget indebærer, at flygtninge med opholdstilladelse  

 efter udlændingelovens § 9, stk. 2, fremover vil få boligstøtte,  

 beboerindskudslån og dækning af fraflytningsudgifter efter samme regler som  

 de øvrige flygtninge i boligstøttelovgivningen.
Forslaget vil medføre begrænsede merudgifter til boligstøtte,  

 beboerindskudslån og garanti for flygtninges fraflytningsudgifter.
Herudover  

 vil forslaget medføre en byrdeomfordeling fra kommunerne til staten, idet  

 forslaget medfører en forøgelse af den statslige refusion af de nævnte  

 kommunale udgifter.
Den foreslåede udvidelse af personkredsen i boligstøttelovens §§ 65 og 75  

 medfører således, at statens refusion af kommunernes udgifter til  

 boligsikring ændres fra 50 pct. til 100 pct, at refusionen af udgifterne til  

 boligydelse ændres fra 75 pct. til 100 pct., mens refusionen af udgifterne  

 til beboerindskudslån ændres fra 66 2/3 pct. til 100 pct. for pligtlån og fra  

 0 pct. til 50 pct. for frivillige lån.
Den statslige refusion af kommunernes  

 udgifter til flygtninges fraflytningsudgifter er uændret 100 pct., men vil  

 omfatte en bredere personkreds.
 Det skønnes med en vis usikkerhed, at godt 2.500 flygtninge, fordelt på  

 godt 1.100 husstande, vil få opholdstilladelse efter udlændingelovens § 9,  

 stk. 2, nr. 4, 5 og 6, og dermed være omfattede af den foreslåede udvidelse  

 af personkredsen i boligstøttelovens §§ 65 og 75. Det forventes, at 1/5 af  

 flygtningene får tildelt en bolig i hvert af årene 1996-99. Restgruppen  

 forventes at blive indkvarteret midlertidigt i de centre, der allerede nu  

 anvendes til personer, der har midlertidig opholdstilladelse.  

 Boligstøttelovens regler finder i henhold til bistandslovens § 31, stk. 2,  

 ikke anvendelse i relation til flygtninges ophold i midlertidig  

 indkvartering.
Forslaget medfører ikke forbedringer af hverken støtte eller lån til de  

 berørte flygtninge.
Dog må det antages, at forhøjelsen af refusionsprocenten  

 fra 0 pct. til 50 pct. for frivillige beboerindskudslån kan medføre en vis  

 stigning i antallet af bevilgede lån.
 Det forventes på den baggrund, at forslaget vil medføre offentlige  

 merudgifter til beboerindskudslån.
 Forslaget ventes isoleret set at medføre offentlige merudgifter til  

 individuel boligstøtte, beboerindskudslån samt dækning af flygtninges  

 fraflytningsudgifter på i alt 0,6 mill. kr. i 1996, stigende til 0,8 mill.  

 kr. i 1999. Statens merudgifter vil på grund af den ændrede byrdefordeling,  

 der følger af den foreslåede forhøjelse af refusionsprocenterne, være lidt  

 større, nemlig 1,3 mill. kr. i 1996, stigende til 5,3 mill. kr. i 1999.  

 Kommunerne vil i overensstemmelse hermed opleve samlede besparelser på 0,7  

 mill. kr. i 1996, stigende til 4,4 mill. kr. i 1999. Statens merudgifter  

 afholdes inden for Boligministeriets driftsramme.
Forslagets samlede økonomiske konsekvenser Forslagene 1-3 skønnes at medføre merudgifter til kontanthjælp ifølge  

 bistandslovens § 37 a på 1,4 mill. kr. i 1996 og hvert af de følgende år.  

 Efter bistandsloven afholdes 50 pct. af udgifterne af kommunerne, mens de  

 resterende 50 pct. refunderes af Socialministeriet.
Merudgifterne på  

 Socialministeriets område dækkes ved overførsel fra Boligministeriets  

 driftsramme.
De samlede økonomiske konsekvenser af samtlige fire forslag skønnes at  

 udgøre en offentlig besparelse på 60,0 mill. kr. i 1996, 71,0 mill. kr. i  

 1997, 82,0 mill. kr. i 1998 og 82,0 mill. kr. i 1999, jf. nedenstående  

 oversigt.
De samlede offentlige besparelser består dels af besparelser på 62  

 mill. kr. i 1996, stigende til 84 mill. kr. i 1999, og dels af merudgifter på  

 2 mill. kr. i 1996, stigende til 2,2 mill. kr. i 1999. Statens andel af  

 besparelsen udgør 40,8 mill. kr. i 1996, stigende til 53,4 mill. kr. i 1999,  

 mens den kommunale andel udgør 19,3 mill. kr. i 1996, stigende til 28,5 mill.  

 kr. i 1999.
 Den samlede offentlige besparelse i 1996 vedrører besparelser på 15,0  

 mill. kr. til boligsikring, 47 mill. kr. til boligydelse samt merudgifter på  

 0,6 mill. kr. til beboerindskud og på 1,4 mill. kr. til kontanthjælp.
De samlede offentlige merudgifter for alle fire forslag i 1996 og de følgende år (1996-niveau) 1)2).
 1) Besparelser er angivet med (-).
2) Uoverensstemmelser vedr. decimaler skyldes afrunding.
Lovforslaget  

 skønnes ikke at få direkte økonomiske konsekvenser for udgifterne til  

 pensionsområdet, idet boligstøtte ikke indgår i indkomstgrundlaget for  

 beregning af sociale pensioner.
Det kan imidlertid ikke helt udelukkes, at  

 stramninger på boligstøtte til pensionister vil medføre et stigende pres på  

 kommunerne for udbetalingen af personlige tillæg.
Det er Socialministeriets  

 opfattelse, at lovforslaget kun vil have helt minimale økonomiske  

 konsekvenser for udgifterne til personlige tillæg.
Alene det forhold, at  

 boligstøtte udbetales med en større del som lån i stedet for tilskud, bør  

 ikke give anledning til større udgifter.
 Da lovforslaget fremsættes efter udarbejdelse af  

 bevillings-/ændringsskrivelse for individuel boligstøtte pr. januar 1996, har  

 Kommunedata I/S i bevillingsskrivelsen til den enkelte modtager meddelt, at  

 den beregnede støtte for 1996 betragtes som en a conto betaling, der  

 efterfølgende eventuelt vil blive reguleret.
 Bortset fra eventuel efterregulering vil forslaget ikke medføre  

 administrative konsekvenser for kommunerne.
Forslaget giver anledning til en vis meradministration hos Kongeriget  

 Danmarks Hypotekbank og Finansforvaltning.
Udgifterne hertil forventes  

 afholdt indenfor Hypotekbankens ramme.
Erhvervsmæssige konsekvenser Lovforslaget skønnes ikke at have erhvervsøkonomiske konsekvenser.
Miljømæssige konsekvenser Lovforslaget skønnes ikke at have miljømæssige konsekvenser.
EU-retlige aspekter Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Efter boligstøttelovens § 10 beregnes boligsikring og boligydelse som  

 udgangspunkt på grundlag af den leje, der rent faktisk betales.
Overstiger lejen i væsentlig grad den normale leje for sædvanlige  

 lejligheder af tilsvarende størrelse, kan kommunalbestyrelsen efter den  

 gældende bestemmelse i boligstøttelovens § 11 nedsætte lejen i relation til  

 boligstøtteberegningen.
En sådan afgørelse har ikke virkning i lejeforholdet  

 mellem lejer og udlejer.
Det er ikke i relation til boligstøtteberegningen  

 afgørende, om lejen er lovlig efter lejelovgivningen, men om den svarer til  

 det lokale lejeniveau for sædvanlige lejligheder af tilsvarende størrelse.  

 Der er således ikke direkte sammenhæng med lejelovgivningens begreb »det  

 lejedes værdi«, og en leje, som i boligstøttemæssig sammenhæng skønnes  

 urimelig, kan være fuldt lovlig i henhold til lejelovgivningens regler.
En  

 huslejenævnsafgørelse eller en boligretsdom vil imidlertid ofte kunne være  

 vejledende for kommunen ved boligstøtteberegningen.
Det foreslås derfor, at kommunalbestyrelsen, når kommunen vurderer, at  

 lejen bør nedsættes ved boligstøtteberegningen efter den gældende  

 boligstøttelovs § 11, får adgang til tillige at indbringe spørgsmålet om  

 lejens faktiske størrelse, dvs. den husleje lejeren skal betale sin udlejer,  

 for huslejenævnet i kommuner, hvor boligreguleringsloven gælder, og for  

 boligretten i de øvrige kommuner.
Ved en sådan sag vil huslejenævn eller  

 boligret kunne nedsætte lejen, såfremt lejelovgivningens betingelser herfor  

 er opfyldt.
Der er ikke efter lejelovgivningen mulighed for, at en sådan sag  

 kan føre til en forhøjelse af den hidtidige leje.
Kommunen vil være part i en sådan sag og skal afholde de omkostninger, der  

 er forbundet hermed.
Kommunen kan herunder anke sådanne sager, der er  

 indbragt af kommunen selv, ligesom kommunen vil være modpart også i  

 ankesager, hvor udlejeren anker afgørelsen i en sag anlagt af kommunen.
 Kommunen kan efter forslaget indbringe spørgsmålet om lejens størrelse til  

 afgørelse også uden fuldmagt fra lejeren.
 Forslaget vil i de fleste tilfælde gøre det lettere for kommunens  

 boligstøtteadministration at vurdere, til hvilket beløb en urimeligt høj leje  

 skal nedsættes efter boligstøttelovens § 11.
Samtidig indebærer forslaget, at kommunen som hovedregel vil kunne  

 medvirke til, at lejen også reelt nedsættes, når den boligstøttemæssigt  

 vurderes at være for høj.
Kommunen kan således indbringe spørgsmålet for  

 huslejenævn eller boligret i tilfælde, hvor lejeren ikke mener at have  

 interesse i, at lejen nedsættes, eller hvor lejeren f.eks. af frygt for  

 chikane eller på grund af tilknytning til udlejeren ikke selv har villet  

 indbringe spørgsmålet.
 En leje, der overstiger det lejedes værdi og lejeniveauet for sædvanlige  

 lejligheder, kan dog være lovligt aftalt efter lejelovens § 53, stk. 7 eller  

 8, eller efter boligreguleringslovens § 15 a, stk. 4-5, i boliger indrettet  

 efter udgangen af 1991, ligesom der lovligt kan være aftalt  

 forbedringsforhøjelser ud over forbedringens værdi efter lejelovens § 62 b.  

 En indbringelse af en sådan sag for huslejenævn eller boligret vil således  

 ikke føre til lejenedættelse, men lejen vil uafhængig heraf fortsat kunne  

 nedsættes efter boligstøttelovens § 11 til lejeniveauet for sædvanlige  

 lejligheder.
Til nr. 2 De foreliggende ændringer i nr. 2 er alene af redaktionel karakter.  

 Henvisningerne i de gældende bestemmelser til § 8, stk. 8, blev fejlagtigt  

 ikke justeret, da § 8, stk. 8, blev ændret til stk. 9 ved lov nr. 449 af 30.  

 juni 1993.
Til nr. 3 I forbindelse med, at tilskudsdelen af boligydelsen til andelshavere m.fl.  

 foreslås nedsat fra 50 til 40 pct., foreslås en tilsvarende reduktion af  

 tilskuddet for deltagere i kollektive bofællesskaber i ejerboliger.
 Der henvises nærmere til bemærkningerne til nr. 7.
Til nr. 4 Ændringen er en redaktionel præcisering af den gældende retstilstand.
I boligstøttelovens § 26 er fastsat en bestemmelse vedrørende den  

 situation, hvor en boligstøttemodtager omfattes af to på hinanden følgende  

 byfornyelsesbegivenheder, f.eks. to forbedringer efter hinanden eller  

 flytning til en erstatningsbolig efterfulgt af en forbedring.
Efter  

 bestemmelsen gælder der en fastfrysningsordning, således at  

 byfornyelsesboligstøtten vedrørende den første begivenhed fastfryses på  

 tidspunktet for den anden begivenhed.
Den første byfornyelsesboligstøtte  

 aftrappes efter de regler, den er ydet efter, mens den nye  

 byfornyelsesboligstøtte vedrørende den anden byfornyelsesbegivenhed  

 fastsættes og aftrappes efter de regler, der gælder på det tidspunkt, hvor  

 denne byfornyelse sker.
 Fastfrysningsordningen har således som hovedprincip, at  

 byfornyelsesboligstøtten til den anden begivenhed er uafhængig af den  

 hidtidige byfornyelsesboligstøtte.
 Det foreslås præciseret i boligstøttelovens § 26, stk. 3, hvordan denne  

 anden byfornyelsesboligstøtte beregnes og aftrappes, således at det heraf  

 udtrykkeligt fremgår, at denne er uafhængig af den hidtidige  

 byfornyelsesboligstøtte.
Til nr. 5 Ændringen er af teknisk præciserende karakter.
Ved ændringen indsættes en  

 henvisning, der fejlagtigt ikke var medtaget ved lov nr. 418 af 1. juli 1994  

 vedrørende byfornyelsesbeslutninger truffet efter udgangen af 1994.
Til nr. 6 Boligsikring udbetales kun til lejere, mens boligydelse til pensionister  

 kan udbetales til lejere, ejere og andelshavere.
 For pensionister i ejerboliger består den boligudgift, hvortil  

 boligstøtten kan ydes, af renter og afdrag på lån i ejendommen, vej- og  

 kloakbidrag, ejendomsskatter samt udgifter til ejendommens drift og  

 vedligeholdelse.
Den beregnede boligydelse for ejere udbetales som 20 pct. tilskud og 80  

 pct. lån.
Lånet kan fravælges helt eller delvist.
Som sikkerhed for  

 tilbagebetaling af boligydelseslån med påløbne renter skal der på ejendommen  

 tinglyses et skadesløsbrev eller ejerpantebrev.
Boligydelseslån forrentes med  

 halvdelen af Nationalbankens diskonto, og lånet inklusive renter forfalder  

 ved død eller flytning.
 Det foreslås, at muligheden for at yde tilskud til ejere ophæves, således  

 at hele den beregnede boligydelse eller den del heraf, der ønskes udbetalt,  

 fuldt ud ydes som lån.
 For støttemodtagere, som oppebærer fuldt lånebeløb, vil ændringen ikke  

 medføre forringelse af den aktuelle likviditet, idet der vil være mulighed  

 for at oppebære uændret udbetalt boligydelse.
Til nr. 7 Som nævnt i bemærkningerne til nr. 6 ovenfor kan boligydelse til  

 pensionister udbetales til lejere, ejere og andelshavere.
For pensionister i andelsboliger består den støtteberettigende boligudgift  

 af boligtagerens løbende bidrag til andelsboligforeningens drift, og denne  

 boligafgift dækker bl.a. andelsboligforeningens udgifter til renter og  

 afdrag.
Boligudgiften i relation til boligstøtte opgøres med standardtillæg  

 og standardfradrag efter samme regler som for lejere.
Den beregnede boligydelse for andelshavere udbetales med halvdelen som  

 tilskud og halvdelen som lån.
Lånet kan fravælges helt eller delvist.
 Den samme fordeling mellem tilskud og lån gælder også for en pensionist,  

 der bor i to- eller flerfamilieshus, som pensionisten ejer, for en  

 pensionist, der bor i et stuehus til en landbrugsejendom, som pensionisten  

 ejer, og for en pensionist, der bor i en bolig, der ejes af et aktie- eller  

 anpartsselskab eller lignende, hvori pensionisten ejer aktier, anparter eller  

 lignende.
 Det foreslås, at fordelingen mellem tilskud og lån ændres fra 50/50 til  

 40/60, dvs. at den beregnede boligydelse foreslås udbetalt som 40 pct.  

 tilskud og 60 pct. lån.
 Også for dette forslag gælder, at ingen vil opleve uønskede  

 likviditetsforringelser, da der er tale om, at tilskuddet omlægges til lån.
 Det samme gælder personer over 55 år, der deltager i et kollektivt  

 bofællesskab i en ejerbolig eller andelsbolig eller lignende, jf. herom nr.  

 3.
Til nr. 8 og 9 I den gældende boligstøttelovs §§ 33 og 34 findes to beløbsgrænser for  

 udbetaling af boligstøtte.
Den mindste boligsikring og boligydelse, der kan  

 udbetales i form af tilskud, udgør 888 kr. (svarer til 924 kr. i  

 1996-niveau). For boligydelse i form af lån er mindstegrænsen 1.560 kr.  

 (svarer til 1.608 kr. i 1996-niveau).
 Det foreslås, at begge beløbsgrænser hæves til 1.932 kr. (svarer til 2.004  

 kr. i 1996-niveau).
Til nr. 10 Boligydelseslån sikres ved pant i låntagers ejendom, idet der tinglyses et  

 skadesløsbrev eller et ejerpantebrev.
Der stilles i loven ikke betingelser  

 om, at lånet skal være sikret inden for ejendommens handelsværdi.
Lånet forfalder ved ejerskifte, jf. boligstøttelovens § 39. Såfremt  

 ejendommen sælges på tvangsauktion, kan en lav budsum medføre, at der ikke er  

 dækning til det pågældende pant, hvorved det offentlige påføres tab.
I disse  

 tilfælde er den personlige hæftelse ofte værdiløs.
Ved overdragelse i fri  

 handel kan det være en forudsætning for at kunne sælge ejendommen, at det  

 offentlige frafalder panteretten uden fuld dækning for lånet.
Dette er  

 primært i situationer, hvor tvangsauktion er en nærliggende risiko.
 Den enkelte kommune forestår udbetalingen m.v. af boligydelseslån.  

 Kommunen står som kreditor, uanset at provenuet ved indfrielse af lånene  

 fuldt ud tilfalder statskassen.
For at varetage statskassens interesser optimalt foreslås det, at der i  

 boligstøtteloven indsættes en bestemmelse, hvorefter den enkelte kommune i  

 visse situationer straks skal give meddelelse til Hypotekbanken.
Dette  

 gælder, hvor kommunen bliver anmodet om at frafalde panteretten uden fuld  

 dækning for det ydede lån, eller hvor ejendommen begæres på tvangsauktion.
 Det foreslås, at Hypotekbanken gives en udtrykkelig hjemmel til i de  

 pågældende situationer at varetage såvel kommunens som statens interesser.  

 Hensigten er, at banken vurderer, dels om der i det enkelte tilfælde kan  

 gives helt eller delvist afkald på pantesikkerhed i forbindelse med salg i  

 fri handel, dels om der vil være en økonomisk fordel ved, at staten køber en  

 ejendom på tvangsauktion og videresælger ejendommen for derved i højere grad  

 at sikre tilbagebetaling af boligydelseslån.
Hypotekbanken har gennem sin administration af udlån til bl.a. landbrug og  

 boliglån opbygget en ekspertise i håndtering af nødlidende lån.
Denne  

 håndtering giver mulighed for, at statskassens tab på boligydelseslån  

 minimeres.
 Hypotekbanken foretager de fornødne undersøgelser af pantets sikkerhed og  

 undersøger muligheden for at opnå hel eller delvis dækning for lånet.
 Den foreslåede bestemmelse indebærer, at Hypotekbanken forestår alle  

 fremtidige forhandlinger om et frivilligt salg af ejendommen eller  

 sagsbehandlingen ved et salg på tvangsauktion.
 Hypotekbanken sørger i nødvendigt omfang for at indhente transport af  

 kommunens kreditorrettigheder for lånet og sørger herefter for sædvanlige  

 denunciationer m.m.
Til nr. 11 Ved den foreslåede tilføjelse til § 55 fastslås direkte i lovteksten, at  

 pligten til at yde lån efter §§ 56-57 til husstande med indkomster under den  

 deri fastsatte grænse, påhviler den kommune, hvori boligen ligger.
Pligten  

 påhviler dog fraflytningskommunen, hvis ansøgeren har måttet flytte på grund  

 af sanering eller byfornyelse.
Den foreslåede bestemmelse svarer til den  

 gældende praksis.
 Tilføjelsen gælder tilsvarende reglerne i lovens kapitel 11 om  

 beboerindskudslån til flygtninge, som følge af henvisninger fra kapitel 11  

 til § 55.
Til nr. 12 Det foreslås, at kun den kommune, hvori en bolig er beliggende, kan yde  

 frivilligt beboerindskudslån til en lejer, der ønsker at flytte ind i  

 boligen.
 Frivillige lån efter § 59 kan ydes til husstande, hvis indkomst overstiger  

 den indkomstgrænse, der i §§ 56-57 er fastsat for berettigelse til  

 beboerindskudslån - et såkaldt »pligtlån«.
 Ved forslaget imødegås den kritik, der har været rejst af, at kommuner i  

 nogle tilfælde har ydet frivillige beboerindskudslån til, at bl.a. økonomisk  

 og socialt dårligt stillede personer har kunnet flytte til en anden kommune,  

 uden at tilflytningskommunen har haft indflydelse på, om beboerindskudslån  

 skulle ydes.
 Efter forslaget vil tilflytningskommunen som hidtil - på samme måde som  

 over for beboere, der i forvejen bor i kommunen - skulle tage stilling til  

 ansøgninger om lån ud fra de kriterier, der anvendes i den pågældende  

 kommune.
Det er frit for den enkelte kommune, om frivillige lån overhovedet ydes i  

 kommunen og i givet fald på hvilke vilkår.
Lån skal imidlertid ydes efter  

 generelle kriterier fastsat i overensstemmelse med de forvaltningsretlige  

 grundsætninger.
En kommune vil, herunder ud fra lighedsgrundsætningen, skulle  

 anvende samme kriterier for tilflyttere som over for personer, der hidtil har  

 boet i kommunen.
I tilfælde, hvor lejeren er flyttet på grund af sanering eller  

 byfornyelse, foreslås, at også fraflytningskommunen skal have adgang til at  

 yde frivillige lån.
Denne ordning stemmer overens med, at det i sådanne  

 situationer er fraflytningskommunen, der skal yde pligtlån, jf.  

 bemærkningerne til nr. 11.
Til nr. 13 og 16 Det foreslås, at den personkreds, der efter boligstøttelovens § 65 er  

 omfattet af lovens kapitel om beboerindskudslån til flygtninge, udvides  

 således, at den kommer til at svare til den personkreds, hvortil  

 statsrefusion ydes efter flygtningebestemmelsen i lovens § 75, stk. 2, og at  

 personkredsen i begge bestemmelser bliver sammenfaldende med den personkreds,  

 der er omfattet af bistandslovens § 134 a, stk. 1-8.
 Samtidig foreslås ved § 65, nr. 9, at begge bestemmelser udvides, så de  

 omfatter flygtninge, der har fået opholdstilladelse efter udlændingelovens §  

 9, stk. 2, efter at have fået afslag på asyl efter udlændingelovens § 7.
Ved den foreslåede formulering af boligstøttelovens § 65, nr. 9, omfattes  

 dels personer med opholdstilladelse efter udlændingelovens § 9, stk. 2, nr.  

 5, (som bistandslovens § 134 a, stk. 1, nr. 9), dvs. midlertidig  

 opholdstilladelse til bosniske krigsflygtninge, der får afslag på asyl, men  

 som fortsat har behov for midlertidig beskyttelse her i landet, og dels de  

 personer med opholdstilladelse efter udlændingelovens § 9, stk. 2, nr. 4, der  

 henvises til på side 200, sidste afsnit, i første delrapport fra  

 Integrationsudvalget vedrørende bosniske flygtninge, flygtninge og  

 indvandrere, jf. de almindelige bemærkninger.
Den gruppe, som Dansk  

 Flygtningehjælp her refererer til, består af personer, som er meddelt  

 endeligt afslag på asyl, men som af andre årsager ikke kan udsendes til  

 hjemlandet.
Eksempelvis kan nævnes irakiske kurdere fra det nordlige Irak,  

 hvis »hjemland« i asylretlig henseende er det kurdisk kontrollerede  

 område i Nordirak, hvortil eneste mulighed for indrejse er via Tyrkiet, men  

 hvor dette ikke har været muligt, og afghanske statsborgere, som ikke kan  

 sendes hjem til det eller de områder, hvor asylmyndighederne har vurderet, at  

 de pågældende ville kunne opholde sig uden at risikere asylrelevant  

 forfølgelse, fordi indrejse via hovedstaden Kabul for tiden ikke er mulig, og  

 hvor områderne ikke kan nås via nabolandene, eller nabolandene ikke har  

 ønsket at medvirke til indrejse herfra.
Personer med opholdstilladelse efter den ved lovforslag L 41 (fremsat den  

 11. oktober 1995) foreslåede § 9, stk. 2, nr. 6, i udlændingeloven, vil  

 ligeledes være omfattet.
Det drejer sig om udlændinge fra Serbien-Montenegro,  

 hvis indrejse i Serbien-Montenegro ikke for tiden skønnes mulig.
Formålet med udvidelserne er at skabe overensstemmelse mellem  

 boligstøtteloven og udlændingeloven med hensyn til disse persongrupper og at  

 skabe overensstemmelse mellem personkredsen omfattet af boligstøttelovens  

 flygtningebestemmelser og kredsen omfattet af flygtningerefusionsbestemmelsen  

 i bistandslovens § 134 a.
Der henvises nærmere til de almindelige  

 bemærkninger.
Til nr. 14 og 15 Ændringerne er en konsekvens af nr. 8 og 9.
Til § 2 Det foreslås at lade forslaget træde i kraft den 1. januar 1996. Forslaget  

 får hermed virkning for hele boligstøtteåret 1996.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om individuel boligstøtte, jf. lovbekendtgørelse nr. 725 af 4.  

 august 1994, som ændret ved § 2 i lov nr. 204 af 29. marts 1995 og § 5 i lov  

 nr. 385 af 14. juni 1995, foretages følgende ændringer:
 1. I § 11 indsættes som nyt stykke:
» Stk. 2. For lejligheder omfattet af kapitel II i lov om  

 midlertidig regulering af boligforholdene kan kommunalbestyrelsen indbringe  

 spørgsmålet om lejens størrelse for huslejenævnet efter § 15 i samme lov.
For  

 lejligheder omfattet af kapitel IV A i lov om midlertidig regulering af  

 boligforholdene kan kommunalbestyrelsen indbringe spørgsmålet om lejens  

 størrelse for huslejenævnet efter § 29 f i samme lov.
For lejligheder  

 omfattet af kapitel VIII i lov om leje kan kommunalbestyrelsen indbringe  

 spørgsmålet om lejens størrelse for boligretten efter § 49 i den pågældende  

 lov.«.
 2. I § 24 d, stk. 1, 4. pkt., og stk. 2, 4. pkt., og i §  

 24 e, stk. 3, 4. pkt., ændres »§ 8, stk. 8« til: »§ 8,  

 stk. 9«.
 3. I § 24 g, stk. 2, ændres »50 pct. som tilskud og 50  

 pct. som lån« til: »40 pct. som tilskud og 60 pct. som lån«.
 Stk. 2. Boligstøtte til personer i andre kollektive bofællesskaber  

 efter § 24 a udbetales med 50 pct. som tilskud og 50 pct. som lån.
 4. I § 26, stk. 3, ophæves 2. pkt. og i stedet indsættes:
 »Den seneste boligsikring nedsættes efter § 25 a, stk. 4, hvis den er  

 ydet efter § 25 a, idet nedsættelsen dog sker på grundlag af forskellen  

 mellem lejen uden fradrag af boligstøtte i måneden forud for det tidspunkt,  

 hvor lejeren på ny bliver berettiget til boligsikring efter § 25 a, og den  

 til enhver tid gældende leje, jf. § 10. Den seneste boligsikring nedsættes  

 efter § 27, stk. 3 og 4, hvis den er ydet efter § 27, stk. 1 og 2.«.
Stk. 3. Den hidtidige boligsikring nedsættes efter § 25 a, stk. 4,  

 idet nedsættelsen dog sker på grundlag af forskellen mellem lejen i måneden  

 før det tidspunkt, hvor lejeren bliver berettiget til en ny boligsikring  

 efter § 25 a eller § 27, og lejen efter fradrag af boligstøtte i den  

 lejlighed, lejeren beboede, indtil der blev anvist erstatningsbolig, indtil  

 lejeren selv skaffede sig anden bolig, eller indtil forbedringsforhøjelsen  

 trådte i kraft.
Den seneste boligsikring nedsættes efter § 25 a, stk. 4, hvis  

 den er ydet efter § 25 a, og efter § 27, stk. 3 og 4, hvis den er ydet efter  

 henholdsvis § 27, stk. 1 og 2.
 5. I § 27, stk. 2, nr 1. og 3, og stk. 4, indsættes efter  

 » § 25«: »eller § 25 a«, og i stk. 6 og 7  

 indsættes efter »§ 25«: », § 25 a«.
 Stk. 6. Såfremt en boligtager, som er berettiget til boligstøtte  

 efter stk. 2, senere på ny bliver berettiget til boligstøtte efter § 25 eller  

 § 27, nedsættes boligstøtten efter stk. 7.
 6. § 31, stk. 2, affattes således:
 »Stk. 2. Den beregnede boligydelse for ejere udbetales som  

 lån.«.
 Stk. 2. Den beregnede boligydelse for ejere, udbetales som 20 pct.  

 tilskud og 80 pct. lån.
 7. I § 32, stk. 1, ændres »med halvdelen som tilskud  

 og halvdelen som lån« til: »som 40 pct. tilskud og 60 pct.  

 lån«.
§ 32. Den beregnede boligydelse udbetales med halvdelen som  

 tilskud og halvdelen som lån til 1) en pensionist, der er andelshaver i en privat andelsboligforening, 2) en pensionist, der bor i en af boligerne i et hus med mere end to  

 lejligheder, som pensionisten ejer, eller hvori han har en anpart, 3) en pensionist, der bor i et stuehus til en landbrugsejendom, som  

 pensionisten ejer, og til 4) en pensionist, der bor i enfamilieshus eller to- eller flerfamilieshus,  

 som ejes af et aktieselskab, anpartsselskab eller lignende hvori pensionisten  

 ejer aktier, anparter eller lignende.
 8. I § 33 ændres »888 kr.,» til: »1.932  

 kr.,».
 § 33. Der kan ikke udbetales boligsikring og boligydelse i form af  

 tilskud, hvis det beregnede tilskudsbeløb er mindre end 888 kr., jf. § 72,  

 stk. 1, nr. 17.
 9. I § 34 ændres »1.560 kr.,» til: »1.932  

 kr.,».
 § 34. Der kan ikke udbetales boligydelse i form af lån, hvis det  

 beregnede lånebeløb er mindre end 1.560 kr., jf. § 72, stk. 1, nr. 18.
 10. Efter § 39 indsættes som ny paragraf i kapitel 7:
»§ 39 a.
Bliver kommunalbestyrelsen vedrørende lån ydet efter  

 § 31, stk. 2, eller § 32, stk. 1, nr. 2-4, anmodet om at frafalde panteretten  

 uden fuld dækning for det ydede lån, eller begæres ejendommen solgt på  

 tvangsauktion, giver kommunalbestyrelsen straks meddelelse herom til  

 Kongeriget Danmarks Hypotekbank og Finansforvaltning.
Hypotekbanken varetager  

 herefter såvel kommunalbestyrelsens som statskassens interesser for  

 lånet.«.
 11. I § 55, stk. 1, indsættes som 2. og 3. pkt.:
»Lån ydes af den kommune, hvori boligen ligger.
Har lejeren måttet  

 fraflytte sin hidtidige lejlighed på grund af sanering eller byfornyelse, jf.  

 § 54, stk. 1, 2. pkt., ydes lån dog af den hidtidige opholdskommune.«.
 § 55. Det påhviler kommunalbestyrelsen at yde lån efter §§ 56 og  

 57.
 12. I § 59 indsættes som stk. 5:
»Stk. 5. Lån kan kun ydes af den kommune, hvori boligen  

 ligger.
Har lejeren måttet fraflytte sin hidtidige lejlighed på grund af  

 sanering eller byfornyelse, jf. § 54, stk. 1, 2. pkt., kan lån dog også ydes  

 af den hidtidige opholdskommune.«.
 13. § 65 affattes således:
 »§ 65. Reglerne i dette kapitel finder anvendelse for  

 personer, der søger om boligstøtte inden for de første 3 år efter, at de har  

 fået opholdstilladelse efter en af følgende bestemmelser:
1) udlændingelovens §§ 7 eller 8, 2) udlændingelovens § 9, stk. 2, nr. 2, 3) udlændingelovens § 9, stk. 2, nr. 4, i umiddelbar forlængelse af en  

 opholdstilladelse efter § 9, stk. 2, nr. 2, 4) udlændingelovens § 9, stk. 1, nr. 2-4, som følge af tilknytning til en  

 i Danmark fastboende person, når denne person selv har fået opholdstilladelse  

 efter en af de bestemmelser, der er nævnt i nr. 1-3, eller når tilknytningen  

 kan tilbageføres til en sådan person, eller 5) udlændingelovens § 9, stk. 2, nr. 4, når tilladelsen er givet til  

 personer over 18 år, hvis fader eller moder har fået opholdstilladelse efter  

 en af de bestemmelser, der er nævnt i nr. 1, 6) udlændingelovens § 9, stk. 2, nr. 4, når tilladelsen er meddelt en  

 ægtefælle til eller et barn af en person med opholdstilladelse som nævnt i  

 nr. 2 og 3, 7) udlændingelovens § 9, stk. 2, nr. 4, når tilladelsen er meddelt en  

 asylsøgende udlænding, 8) udlændingelovens § 9, stk. 2, nr. 4, når tilladelsen er givet som følge  

 af tilknytning til en mindreårig asylsøgende udlænding, som har fået  

 opholdstilladelse efter udlændingelovens § 7 eller efter udlændingelovens §  

 9, stk. 2, nr. 4, eller 9) udlændingelovens § 9, stk. 2, efter at være meddelt afslag på ansøgning  

 om opholdstilladelse efter udlændingelovens § 7.«.
 § 65. Reglerne i dette kapitel finder anvendelse for personer, der  

 søger om boligstøtte inden for de første 3 år efter, at de har fået  

 opholdstilladelse efter bestemmelserne i udlændingelovens §§ 7, 8 og 9, stk.  

 2, nr. 2.
 14. I § 72, stk. 1, nr. 17, ændres »888 kr.« til:  

 »1.932 kr.«.
 17) Minimumsbeløbet for boligsikring og for boligydelse i form af tilskud  

 på 888 kr., jf. § 33.
 15. I § 72, stk. 1, nr. 18, ændres »1.560 kr.«  

 til: »1.932 kr.«.
 18) Minimumsbeløbet for boligydelse i form af lån på 1.560 kr., jf. § 34.
 16. § 75, stk. 2, affattes således:
 »Stk. 2. Udgifter til boligstøtte til udlændinge med  

 opholdstilladelse efter de i § 65 nævnte bestemmelser i udlændingeloven  

 refunderer staten med 100 pct. i 61/2 år efter datoen for  

 opholdstilladelsen.«.
Stk. 2. Udgifter til boligstøtte til udlændinge, der har fået  

 opholdstilladelse efter 1) udlændingelovens §§ 7 og 8, 2) udlændingelovens § 9, stk. 2, nr. 2, 3) udlændingelovens § 9, stk. 2, nr. 4, i umiddelbar forlængelse af en  

 opholdstilladelse efter udlændingelovens § 9, stk. 2, nr. 2, 4) udlændingelovens § 9, stk. 1, nr. 2-4, som følge af tilknytning til en  

 i Danmark fastboende person, når denne person selv har fået opholdstilladelse  

 efter en af de bestemmelser, der er nævnt i nr. 1-3, eller når tilknytningen  

 kan føres tilbage til en sådan person, 5) udlændingelovens § 9, stk. 2, nr. 4, når tilladelsen er givet til  

 personer over 18 år, hvis fader eller moder har fået opholdstilladelse efter  

 en af de bestemmelser, der er nævnt i nr. 1, 6) udlændingelovens § 9, stk. 2, nr. 4, når tilladelsen er meddelt en  

 ægtefælle til eller et barn af en person med opholdstilladelse som nævnt i  

 nr. 2 og 3, eller 7) udlændingelovens § 9, stk. 2, nr. 4, når tilladelsen er meddelt en  

 asylsøgende udlænding, refunderer staten med 100 pct. i 61/2 år efter datoen for  

 opholdstilladelsen.
§ 2 Loven træder i kraft den 1. januar 1996.
Bilag 2 Folketingets forhandlinger vedrørende lov om individuel boligstøtte Folketingsåret 1990-91:
 Sp. 1932, 2877, 6775, 7233, A 3453, B 989.
 Loven stadfæstet 6. juni 1991.
 (Lovtidende nr. 365).
 Folketingsåret 1991-92:
 Sp. 3541, 3630, 4291, 4808.
 Loven stadfæstet 27. december 1991.
 (Lovtidende nr. 935).
 Sp. 9307, 9623, 10046, 10304, A 6633, B 1495.
 Loven stadfæstet 20. maj 1992.
 (Lovtidende nr. 380).
 Sp. 8724, 9802, 10619, 11140, A 6395, B 1527.
 Loven stadfæstet 24. juni 1992.
 (Lovtidende nr. 476).
 Folketingsåret 1992-93:
 Sp. 1960, 2728, 3813, 4151.
 Loven stadfæstet 23. december 1992.
 (Lovtidende nr. 1044).
 Sp. 9182, A 10137, 9759, B 2103, 11198, 11228.
 Loven stadfæstet 30. juni 1993.
 (Lovtidende nr. 441).
 Sp. 9358, A 10327, 10259, B 3121, 11528, B 3357, 12024.
 Loven stadfæstet 30. juni 1993.
 (Lovtidende nr. 449).
 Folketingsåret 1993-94:
 Sp. 798, 3220, 3468, A 349, B.
 Loven stadfæstet 22. december 1993.
 (Lovtidende nr. 1068).
 Sp. 3595, 6208, 6255, A 2063, B 509.
 Loven stadfæstet 14. februar 1994.
 (Lovtidende nr. 110).
 Sp. 54668, 6224, 8324.
 A 6237.
 Sp. 5468, 6224, 8324, 8440.
 Loven stadfæstet 27. april 1994.
 (Lovtidende nr. 281).
 Sp. 9296, 9490, 11498, 12301, A 8335, B 1507, 1849, C 1359.
 Loven stadfæstet 1. juni 1994.
 (Lovtidende nr. 418).
 Sp. 8542, 9242, 10916, 11724, 11952, A 7847, B 1271, 1715, 1731, C 1235.
 Loven stadfæstet 1. juni 1994.
 (Lovtidende nr. 419).
 Folketingsåret 1994-95:
 Sp. 1705, 2184, 3850, 4066, A 1140.
 Loven stadfæstet 29. marts 1995.
 (Lovtidende nr. 204).
Efter 2. behandling den 13. december 1995 § 1 I lov om individuel boligstøtte, jf. lovbekendtgørelse nr. 725 af 4.  

 august 1994, som ændret ved § 2 i lov nr. 204 af 29. marts 1995 og § 5 i lov  

 nr. 385 af 14. juni 1995, foretages følgende ændringer:
 1. I § 11 indsættes som nyt stykke:
»Stk. 2. For lejligheder omfattet af kapitel II i lov om  

 midlertidig regulering af boligforholdene kan kommunalbestyrelsen indbringe  

 spørgsmålet om lejens størrelse for huslejenævnet efter § 15 i samme lov.
For  

 lejligheder omfattet af kapitel IV A i lov om midlertidig regulering af  

 boligforholdene kan kommunalbestyrelsen indbringe spørgsmålet om lejens  

 størrelse for huslejenævnet efter § 29 f i samme lov.
For lejligheder  

 omfattet af kapitel VIII i lov om leje kan kommunalbestyrelsen indbringe  

 spørgsmålet om lejens størrelse for boligretten efter § 49 i den pågældende  

 lov.« 2. I § 24 d, stk. 1, 4. pkt., og stk. 2, 4. pkt., og  

 i § 24 e, stk. 3, 4. pkt., ændres »§ 8, stk. 8« til: »§  

 8, stk. 9«.
 3. I § 26, stk. 3, ophæves 2. pkt., og i stedet  

 indsættes:
»Den seneste boligsikring nedsættes efter § 25 a, stk. 4, hvis den er  

 ydet efter § 25 a, idet nedsættelsen dog sker på grundlag af forskellen  

 mellem lejen uden fradrag af boligstøtte i måneden forud for det tidspunkt,  

 hvor lejeren på ny bliver berettiget til boligsikring efter § 25 a, og den  

 til enhver tid gældende leje, jf. § 10. Den seneste boligsikring nedsættes  

 efter § 27, stk. 3 og 4, hvis den er ydet efter § 27, stk. 1 og 2.« 4. I § 27, stk. 2, nr. 1 og 3, og stk. 4,  

 indsættes efter »§ 25«: »eller § 25 a«, og i stk.  

 6 og 7 indsættes efter »§ 25«: », § 25 a«.
 5. Efter § 39 indsættes som ny paragraf i kapitel 7:
»§ 39 a.
Bliver kommunalbestyrelsen vedrørende lån ydet efter  

 § 31, stk. 2, eller § 32, stk. 1, nr. 2-4, anmodet om at frafalde panteretten  

 uden fuld dækning for det ydede lån, eller begæres ejendommen solgt på  

 tvangsauktion, giver kommunalbestyrelsen straks meddelelse herom til  

 Kongeriget Danmarks Hypotekbank og Finansforvaltning.
Hypotekbanken varetager  

 herefter såvel kommunalbestyrelsens som statskassens interesser for  

 lånet.« 6. I § 55, stk. 1, indsættes som 2. og 3.  

 pkt.:
»Lån ydes af den kommune, hvori boligen ligger.
Har lejeren måttet  

 fraflytte sin hidtidige lejlighed på grund af sanering eller byfornyelse, jf.  

 § 54, stk. 1, 2. pkt., ydes lån dog af den hidtidige opholdskommune.« 7. I § 59 indsættes som stk. 5:
»Stk. 5. Lån kan kun ydes af den kommune, hvori boligen ligger.
Er  

 lejerens hidtidige bolig beliggende i en anden kommune, kan det dog aftales,  

 at lån ydes af fraflytningskommunen.
Har lejeren måttet fraflytte sin  

 hidtidige lejlighed på grund af sanering eller byfornyelse, jf. § 54, stk. 1,  

 2. pkt., kan lån dog også ydes af den hidtidige opholdskommune.« 8. § 65 affattes således:
 »§ 65. Reglerne i dette kapitel finder anvendelse på  

 personer, der søger om boligstøtte inden for de første 3 år efter, at de har  

 fået opholdstilladelse efter en af følgende bestemmelser:
1) Udlændingelovens §§ 7 eller 8, 2) udlændingelovens § 9, stk. 2, nr. 2, 3) udlændingelovens § 9, stk. 2, nr. 4, i umiddelbar forlængelse af en  

 opholdstilladelse efter § 9, stk. 2, nr. 2, 4) udlændingelovens § 9, stk. 1, nr. 2-4, som følge af tilknytning til en  

 i Danmark fastboende person, når denne person selv har fået opholdstilladelse  

 efter en af de bestemmelser, der er nævnt i nr. 1-3, eller når tilknytningen  

 kan tilbageføres til en sådan person, eller 5) udlændingelovens § 9, stk. 2, nr. 4, når tilladelsen er givet til  

 personer over 18 år, hvis fader eller moder har fået opholdstilladelse efter  

 en af de bestemmelser, der er nævnt i nr. 1, 6) udlændingelovens § 9, stk. 2, nr. 4, når tilladelsen er meddelt en  

 ægtefælle til eller et barn af en person med opholdstilladelse som nævnt i  

 nr. 2 og 3, 7) udlændingelovens § 9, stk. 2, nr. 4, når tilladelsen er meddelt en  

 asylsøgende udlænding, 8) udlændingelovens § 9, stk. 2, nr. 4, når tilladelsen er givet som følge  

 af tilknytning til en mindreårig asylsøgende udlænding, som har fået  

 opholdstilladelse efter udlændingelovens § 7 eller efter udlændingelovens §  

 9, stk. 2, nr. 4, eller 9) udlændingelovens § 9, stk. 2, efter at være meddelt afslag på ansøgning  

 om opholdstilladelse efter udlændingelovens § 7.« 9. § 75, stk. 2, affattes således:
»Stk. 2. Udgifter til boligstøtte til udlændinge med  

 opholdstilladelse efter de i § 65 nævnte bestemmelser i udlændingeloven  

 refunderer staten med 100 pct. i 61/2 år efter datoen for  

 opholdstilladelsen.« § 2 Loven træder i kraft den 1. januar 1996.
