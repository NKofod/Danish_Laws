Nr LSF 160 Forslag til Lov om forbud mod indførsel af kul fra Den Sydafrikanske  

 Republik Fremsat af udenrigsministeren § 1. Indførsel til Danmark af kul med oprindelse i Den Sydafrikanske Republik eller Namibia må ikke foretages, jfr. dog den i stk. 2 nævnte undtagelse.
Stk. 2. Elselskaber kan dog i indtil 6 måneder efter lovens ikrafttræden indføre kul med oprindelse i Den Sydafrikanske Republik eller Namibia med henblik på at gennemføre afvikling af kulimporten herfra.
§ 2. Personer, herunder bestyrelsesmedlemmer i virksomheder, der overtræder § 1, straffes med bøde eller hæfte.
Stk. 2. Er overtrædelsen begået af et aktieselskab, andelsselskab, anpartsselskab eller lignende, kan der pålægges selskabet som sådant bødeansvar.
Stk. 3. Er overtrædelsen begået af en kommune eller et kommunalt fællesskab, der er omfattet af § 60 i lov om kommunernes styrelse, kan der pålægges kommunen eller det kommunale fællesskab som sådant bødeansvar.
 § 3. Loven træder i kraft dagen efter bekendtgørelsen i Lovtidende.
Stk. 2. Lovens gyldighed kan begrænses eller bringes til ophør ved kongelig anordning.
Oprindeligt fremsat lovforslag Blad nr 460 § 1. Indførsel til Danmark af kul med oprindelse i Den Sydafrikanske Republik må ikke foretages, jfr. dog den i stk. 2 nævnte undtagelse.
Stk. 2. El-selskaber kan dog i indtil 6 måneder efter lovens ikrafttræden indføre kul med oprindelse i Den Sydafrikanske Republik med henblik på at gennemføre afvikling af kulimporten herfra.
§ 2. Personer, herunder bestyrelsesmedlemmer i virksomheder, der overtræder § 1, straffes med bøde eller hæfte.
Stk. 2. Er overtrædelsen begået af et aktieselskab, andelsselskab, anpartsselskab eller lignende, kan der pålægges selskabet som sådant bødeansvar.
Stk. 3. Er overtrædelsen begået af en kommune eller et kommunalt fællesskab, der er omfattet af § 60 i lov om kommunernes styrelse, kan der pålægges kommunen eller det kommunale fællesskab som sådant bødeansvar.
 § 3. Loven træder i kraft dagen efter bekendtgørelse i Lovtidende.
Stk. 2. Lovens gyldighed kan bringes til ophør ved kongelig anordning.
Bemærkninger til lovforslaget (om forbud mod indførsel af kul fra Den Sydafrikanske Republik) Almindelige bemærkninger Ved folketingsbeslutning af 13. december 1985 blev regeringen opfordret til inden 1. februar 1986 at fremsætte forslag til lovgivning, der pålægger el-selskaberne at afvikle kulimporten fra Sydafrika senest 6 måneder fra lovens ikrafttræden; det skal sikres, at andre firmaer ikke iværksætter import af sydafrikanske kul i afviklingsperioden.
Lovforslaget har til formål at gennemføre en sådan afvikling af kulimporten fra Sydafrika.
Bemærkninger til lovforslagets enkelte bestemmelser Til § 1, stk. 1 I overensstemmelse med folketingsbeslutningen indføres forbud mod import af kul med oprindelse i Den Sydafrikanske Republik.
Ved kul forstås varer omfattet af Brugstarifpos. nr. 27.01.
Til § 1, stk. 2 I overensstemmelse med folketingsbeslutningen tillades en afvikling af el-selskabernes kulimport fra Sydafrika i op til 6 måneder efter lovens ikrafttræden.
Ved el-selskaber forstås de elforsyningsvirksomheder, der har bevilling i henhold til lov nr.
 54 af 25. februar 1976 om elforsyning.
Til § 2, stk. 1 Tilsvarende straffebestemmelse er anvendt i Lov nr. 243 af 6. juni 1985 om forbud mod nye danske investeringer m.v. i Sydafrika og Namibia.
Til § 2, stk. 3 Stykket er medtaget, da kommuner også kan optræde som importører af kul.
Til § 3, stk. 2 Tilsvarende bestemmelse er anvendt i Lov nr. 243 af 6. juni 1985 om forbud mod nye danske investeringer m.v. i Sydafrika og Namibia.
