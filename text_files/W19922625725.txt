Holdingregler, Danmark/Irland Ligningsrådet blev anmodet om bindende  

 forhåndsbesked om bl.a. følgende:
1. Vil afståelsessummen ved overdragelse af  

 aktiekapitalen i  Moderselskabet A/S til A.
Ltd.
Irland blive betragtet som  

 udbytte omfattet af ligningslovens § 16 B, stk. 2, jf. stk. 3? 2. Vil det i spørgsmål 1 nævnte udbytte  

 være omfattet af den   dansk/irske dobbeltbeskatningsoverenskomst,  

 artikel VI, jf.    artikel XXIII, hvorefter Danmark skal give  

 eksemptionslempelse  (ny metode) for den del af den danske skat, der  

 forholdsmæssigt  kan henføres til afståelsessummen? De nærmere omstændigheder var  

 følgende:
Et dansk moderselskab A/S havde pr. 31/7 1990 to 100 pct.  

 ejede datterselskaber: datterselskab A A/S i Danmark og datterselskab B Ltd.  

 i England.
Sidstnævnte selskab B Ltd. ejede (100 pct.) et datterselskab  

 C Ltd. i England.
 Hele aktiekapitalen i moderselskabet ejes af  

 direktøren, som er bosiddende i Danmark.
 Vedrørende de engelske selskaber var det oplyst, at  

 der var tale om to inaktive selskaber, der kun havde påvirket  

 sambeskatningsindkomsten for årsregnskabet 89/90 med en negativ  

 indkomst.
 Moderselskabet A/S's to datterselskaber forventedes solgt  

 inden den 31/8 1991.
Direktøren og indehaveren af det danske  

 moderselskab A/S, der ønskede at komme ind på det nye irske  

 finansielle marked, agtede at stifte et 100 pct. ejet irsk selskab, A Ltd.,  

 med begrænset hæftelse med en egenkapital på 16 mio. kr.
A  

 Ltd. ville have til formål at investere sin kapital i fordringer,  

 finansielle instrumenter og aktier.
A Ltd. ville indgå en  

 administrationsaftale med en bank mod et administrationshonorar på ca.  

 1 pct. af selskabets egenkapital.
Alle bestyrelsesmøder og  

 generalforsamlinger i A Ltd. skulle afholdes i Irland.
A Ltd. ville ikke blive undergivet den særlige  

 lempelige 10 pct.s beskatning for visse finansielle selskaber, men almindelig  

 irsk selskabsskat.
A Ltd. vil således blive hjemmehørende i  

 Irland, og den faktiske ledelse af selskabet vil ske fra Irland.
 Ligningsrådet svarede følgende:
 Spørgsmål 1:
 Som anført af revisionsfirmaet er  

 afståelsessummen ved salg af danske aktier til A Ltd., Irland, omfattet  

 af de danske 'holdingregler' i ligningslovens § 16 B, stk. 2, jf. stk. 3, da  

 det irske selskab ved købet bliver ejer af mere end 25 pct. af  

 aktiekapitalen i det danske moderselskab A/S, da vederlaget ikke består  

 af aktier i holdingselskabet, og da aktiesælger efter overdragelsen  

 ejer hele aktiekapitalen i holdingselskabet.
 Afståelsessummen beskattes i henhold til  

 personskattelovens § 4, stk. 1, nr. 5, som kapitalindkomst.
 Det er herved forudsat, at aktiesælgeren ikke driver  

 virksomhed som næringsaktionær, idet afståelsessummen i  

 modsat fald beskattes som personlig indkomst.
 Ligningsrådet finder således, at  

 spørgsmål 1 skal besvares bekræftende.
 Spørgsmål 2:
 Der er tale om et i Irland hjemmehørende selskab,  

 der mod et vederlag erhverver en post aktier fra en i Danmark  

 hjemmehørende person.
 Dette vederlag vil ikke i overenskomstmæssig  

 henseende blive klassificeret under udbyttebestemmelsen i den dansk-irske  

 dobbeltbeskatningsaftales artikel 6, da Irland ikke behandler dette vederlag  

 som udbytte, men som et vederlag for køb af aktier.
 Fra irsk side vil der således ikke være tale  

 om en indkomst, som Irland efter dobbeltbeskatningsoverenskomsten vil have  

 beskatningsretten til.
 Ligningsrådet finder derfor ikke, at Danmark er  

 forpligtet til at lempe i henhold til artikel 23 i den dansk-irske  

 dobbeltbeskatningsaftale for en skattepligtig indkomst i Danmark, da der ikke  

 foreligger en udbytteindkomst efter dobbeltbeskatningsaftalen, som Irland har  

 beskatningsretten til.
 Efter Ligningsrådets opfattelse må  

 spørgsmål 2 derfor besvares benægtende.
Kommentar til bindende forhåndsbesked angående  

 den dansk-irske dobbeltbeskatningsaftale I en forespørgsel om bindende forhåndsbesked  

 til Ligningsrådet blev der forespurgt, om afståelsessummen ved  

 overdragelse af aktiekapitalen i et dansk selskab til et irsk selskab bliver  

 betragtet som udbytte omfattet af ligningslovens § 16 B, stk. 2, jf. stk.  

 3.
 I fortsættelse heraf blev der rejst  

 spørgsmål, om dette udbytte ville være omfattet af den  

 dansk-irske dobbeltbeskatningsaftale, artikel VI, således at Danmark  

 skal indrømme den sælgende aktionær i Danmark  

 eksemptionslempelse ved den danske skatteberegning.
 Ifølge ligningslovens § 16 B, stk. 2, jf. stk. 3,  

 skal en aktionær, som afstår aktier til et selskab, der er eller  

 i det pågældende indkomstår bliver indehaver af 25 pct.  

 eller derover, dvs. holdingselskabet, af aktiekapitalen i det selskab, der  

 har udstedt aktierne, dvs. datterselskabet, medregne afståelsessummen i  

 sin skattepligtige almindelige indkomst.
 Ligningsrådet besvarede således det  

 første spørgsmål bekræftende, da det irske selskab  

 ved købet bliver ejer af mere end 25 pct. af aktiekapitalen i det  

 danske selskab samtidig med, at vederlaget ikke består af aktier i  

 holdingselskabet, og da aktiesælgeren efter overdragelsen ejer hele  

 aktiekapitalen i holdingselskabet.
 Efter statsskattelovens § 4 opgøres den  

 skattepligtige indkomst som den skattepligtiges samlede  

 årsindtægter, hvad enten de hidrører her fra landet eller  

 ej.
 Når en indkomst fra udlandet skal opgøres,  

 sker dette efter de danske regler.
Det danske udbyttebegreb, som også omfatter  

 afståelsessummer i henhold til ligningslovens § 16 B, omfatter derfor  

 også en afståelsessum, hvad enten denne stammer fra et dansk  

 eller et udenlandsk selskab, når de konkrete forhold medfører,  

 at overdragelsen er omfattet af de danske holdingregler.
Dette udgangspunkt  

 skal ses i et helt generelt perspektiv over for al udenlandsk indkomst, idet  

 dette er udgangspunktet uanset, om der foreligger en dobbeltbeskatningsaftale  

 med det pågældende udland, eller om der er betalt skat i  

 udlandet, for hvilken der kan indrømmes lempelse i henhold til  

 ligningslovens generelle lempelsesregel i § 33.
 Når der foreligger en dobbeltbeskatningsoverenskomst  

 med det pågældende udland, må der konkret tages stilling  

 til, hvorledes den pågældende indkomst skal behandles i henhold  

 til overenskomsten.
Det er således ikke udelukket, at en indkomst kan  

 være defineret anderledes i relation til en overenskomst, end det er  

 tilfældet i national lovgivning.
Der foreligger i  

 overenskomstmæssig henseende et såkaldt  

 kvalifikationsspørgsmål.
 Der kan endvidere opstå konkurrerende  

 kvalifikationsspørgsmål, hvis en indkomst defineres forskelligt  

 i de to stater, som har indgået overenskomsten.
 I den dansk-irske dobbeltbeskatningsaftale foreligger et  

 eksempel på en konkurrerende kvalifikation, når  

 spørgsmålet vedrører et 'holdingsalg'. Da udbyttebegrebet  

 ikke er defineret i den dansk-irske aftale, må man først og  

 fremmest hente hjælp i den interne lovgivning.
Hvor der opstår en konflikt mellem  

 bopælslandet og kildelandets kvalifikation, og  

 dobbeltbeskatningsoverenskomsten ikke definerer indkomstarten, vil det i  

 almindelighed være kildelandet, der har fortrinsret, idet  

 beskatningsretten er tillagt dette land.
Bopælslandet må derfor i  

 det konkrete tilfælde lempe efter overenskomstens regler for den  

 beskatning, der er tillagt kildelandet, uden at dette berører  

 bopælslandets kvalifikation.
 Har kildelandet således kvalificeret for eksempel et  

 lager for at udgøre et fast driftssted efter overenskomsten og dets  

 interne lovgivning, selvom det ikke er et fast driftssted efter danske  

 regler, vil Danmark som bopælsland være forpligtet til at lempe i  

 henhold til overenskomsten efter kildelandets kvalifikation.
Hvor der er tale om en eksemptionsoverenskomst, kan der  

 ikke stilles krav om effektiv beskatning i kildelandet, medmindre der er  

 taget forbehold herfor.
Der skal således også lempes, selv om  

 kildelandet ikke kan udnytte sin beskatningsret efter intern lovgivning.
Der  

 kan herom henvises til artikel af kontorchef Jonna Sneum i Skat Udland 1990,  

 131.
 Hvor kildelandet kvalificerer en indkomst som en indkomst,  

 hvortil bopælslandet har beskatningsretten, er bopælslandet  

 naturligvis ikke forpligtet til at lempe, da der ikke foreligger  

 dobbeltbeskatning i overenskomstens forstand, uanset hvorledes  

 bopælslandet kvalificerer indkomsten.
 Det er en sådan situation, som den foreliggende sag  

 handler om.
Ifølge irsk lovgivning er der tale om en  

 aktieoverdragelse til et irsk selskab, som ikke medfører nogen  

 beskatning for aktiesælgeren.
Irland beskatter, ifølge de  

 oplysninger som Told- og Skattestyrelsen har modtaget fra de irske  

 skattemyndigheder, ikke et holdingsalg som udbytte, når  

 afståelsesvederlaget svarer til aktiernes værdi.
Hvis der betales  

 mere, end hvad der svarer til handelsværdien, betragtes den  

 overskydende værdi som udbytte i Irland.
 Irland kvalificerer således salget som en  

 aktieoverdragelse, hvortil bopælslandet har beskatningsretten.
 Danmark har derved som bopælsland ingen forpligtelse  

 til at lempe i det foreliggende tilfælde.
 De irske skattemyndigheder har endvidere oplyst over for  

 Told- og Skattestyrelsen, at salg til det udstedende selskab ikke betragtes  

 som udbytte, hvis tilbagebetalingen af kapitalen sker til aktiernes  

 værdi.
 Told- og Skattestyrelsen må derfor i samme  

 forbindelse under henvisning til en tidligere offentliggjort afgørelse  

 i TfS 1991, 94 tilføje, at Danmark heller ikke er forpligtet til at  

 lempe i forbindelse med salg af aktier i et irsk selskab til det udstedende  

 selskab, hvis salget ikke beskattes som "udbytte" i Irland.
