Fremsat den 18. maj 1999 af  

 Ole M.
Nielsen (KRF), Flemming Kofod-Svendsen  (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om indgreb i sygeplejerskekonflikten Folketinget opfordrer regeringen til hurtigst muligt at  

 fremsætte lovforslag om at stoppe sygeplejerskekonflikten.
Bemærkninger til forslaget Det er urimeligt, at syge mennesker skal  

 rammes af en strejke.
Derfor bør der hurtigst muligt gribes ind i  

 konflikten.
På trods af, at der er etableret et  

 nødberedskab, der har til hensigt at friholde akutte opgaver, kan det  

 ikke afvises, at en del af de personer, der er på venteliste, enten  

 dør eller får deres helbred alvorligt forværret som  

 følge af en strejke.
I hvert fald udsættes patienter for  

 unødig lidelse.
 I den situation bør usikkerheden om strejkens  

 virkninger komme patienterne til gode, og der bør hurtigst muligt  

 gribes ind i konflikten.
 Amtsrådforeningen har vurderet, at sygeplejerskernes  

 strejke i 1995 indebar, at omkring 26.000 operationer enten blev aflyst eller  

 udskudt som en følge af strejken.
Sygeplejerskernes strejke i 1995 varede 26 dage.
Det kan  

 ikke forsvares, at arbejdet på sygehusene denne gang begrænses i  

 så lang tid.
Efter strejken i 1995 fik sygeplejerskerne 1 pct. ekstra  

 ud over den eksisterende lønramme på 3,5 pct.
Herudover fik  

 sygeplejerskerne bedre muligheder for at få betaling for  

 overarbejde.
 Regeringen kan gribe ind i konflikter på  

 arbejdsmarkedet, når livsvigtige funktioner rammes, uden at Danmark  

 derved overtræder internationale konventioner.
Skriftlig fremsættelse Ole M.
Nielsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indgreb i  

 sygeplejerskekonflikten.
(Beslutningsforslag nr.
B 144).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
