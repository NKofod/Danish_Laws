 I henhold til § 2, stk. 3 og 4, og § 35 a, i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 fastsættes:
 Uddannelsernes mål og struktur m.v.
 § 1.  Ved Aalborg Universitetscenter foregår der  

 videregående uddannelser indtil det højeste niveau inden for humanistiske,  

 samfundsvidenskabelige og teknisk-naturvidenskabelige områder.
Stk. 2.  Uddannelserne er dels korterevarende dels  

 længerevarende.
Uddannelser inden for samme eller beslægtede fagområder  

 planlægges med størst muligt fællesskab i indhold og studieaktiviteter.
 § 2.  Uddannelserne tilrettelægges efter denne  

 bekendtgørelse og efter bekendtgørelserne om de enkelte uddannelser.
 Stk. 2.  Uddannelserne skal give de studerende en helhed  

 af kvalifikationer med sigte mod bestemte erhvervsfunktioner.
 § 3.  Universitetscentret tilrettelægger 1. studieår  

 inden for det samfundsvidenskabelige og inden for det  

 teknisk-naturvidenskabelige område og 1. semester inden for det humanistiske  

 område som en fælles introducerende studieenhed.
 Stk. 2.  Den fælles introducerende studieenhed på 2  

 semestre inden for det samfundsvidenskabelige og inden for det  

 teknisk-naturvidenskabelige område tilrettelægges som en basisuddannelse.  

 Gennem basisuddannelsen og de fælles introducerende studieenheder, skal den  

 studerende forberedes til fortsat uddannelse og senere erhverv og opnå  

 færdigheder i:
Stk. 3.  De nærmere bestemmelser om form og indhold af  

 basisuddannelserne fastsættes ved studieordning, jf. § 11, herunder hvilke  

 uddannelser, basisuddannelsen umiddelbart giver adgang til.
Basisuddannelsen  

 tilrettelægges under hensyntagen til disse uddannelser.
 Stk. 4.  Basisuddannelsen skal normalt være bestået, før  

 videre uddannelsesforløb kan påbegyndes, og senest inden 2. semester  

 påbegyndes i overbygningen.
§ 4.  En studerende kan i stedet for at vælge en  

 fastlagt uddannelse efter § 2 sammensætte en individuel studieplan ud fra det  

 samlede uddannelsestilbud ved centret og andre videregående  

 uddannelsesinstitutioner (en kombinationsuddannelse). Kombinationsuddannelser  

 kan være kortere, på 3-31/2 år, eller længere, på indtil 5 år.
Der kan indgå  

 praktik af indtil 1/2 års varighed inden for disse rammer.
Stk. 2.  Studieplanen for en kombinationsuddannelse skal  

 godkendes af universitetscentret.
Der skal herved lægges vægt på, at der er  

 en rimelig helhed i uddannelsen, og at den ligger på et niveau, der er  

 almindeligt for universitetscentrets uddannelser af tilsvarende længde.
Ved  

 godkendelsen skal det inddrages, om kombinationen er hensigtsmæssig med  

 henblik på beskæftigelse efter uddannelsens afslutning.
 Stk. 3.  Universitetscentret fastsætter de nærmere  

 regler om kombinationsuddannelser.
Uddannelsernes indretning § 5.  En uddannelse består af et antal studieenheder.  

 En studieenheds mål er at give de studerende en helhed af faglige  

 kvalifikationer med sigte på bestemte erhvervsfunktioner.
Arbejdet med en  

 studieenheds faglige indhold foregår som:
Stk. 2.  Projektenhederne udgør mindst halvdelen af  

 studieenhedens arbejdstid, medmindre andet er fastsat i bekendtgørelserne om  

 de enkelte uddannelser.
Frie studieaktiviteter kan højst udgøre en tiendedel  

 af studieenhedens arbejdstid.
§ 6.  En projektenhed består af projektarbejde og  

 dertil knyttede kurser, seminarer m.v. (projektenhedskurser), der planlægges  

 samlet inden for rammerne af et fastsat emneområde.
De nærmere bestemmelser  

 fastsættes ved studieordning.
§ 7.  Projektarbejde foregår i grupper, medmindre  

 andet er fastsat i reglerne for de enkelte uddannelser.
De studerende har dog  

 ret til at vælge at arbejde individuelt.
Mindst eet projekt i  

 basisuddannelsen skal dog være gruppearbejde.
 § 8.  Der kan tilrettelægges specialiseringsår fælles  

 for flere uddannelser - normalt i 8. og 9. semester i den samlede uddannelse.
 Stk. 2.  I specialiseringsåret koncentreres arbejdet  

 inden for bestemte, fastlagte emner, der studeres som en afrundet enhed.
§ 9.  De anførte uddannelseslængder angiver det antal  

 årsværk, der skal lægges til grund for planlægningen af uddannelserne.
Et  

 årsværk er en fuldtidsstuderendes arbejde i et år.
§ 10.  Uddannelserne tilrettelægges, så der kan foregå  

 en løbende vejledende evaluering.
De nærmere regler herom fastsættes ved  

 studieordning.
 § 11.  Inden for rammerne af fællesbekendtgørelsen og  

 bekendtgørelserne for uddannelserne udarbejder universitetscentret  

 supplerende og uddybende bestemmelser i studieordningen for de enkelte  

 uddannelser eller studieenheder og de enkelte specialiseringsår.
 Stk. 2.  I studieordningen fastsættes regler om:
 Stk. 3.  Studieordningen for et specialiseringsår skal  

 angive emneområdet og oplyse, hvilke uddannelser specialiseringsåret skal  

 kunne indgå i.
 Stk. 4.  En studieordning kan indeholde hjemmel til at  

 dispensere fra de regler i studieordningen, der alene er fastsat i denne.
Stk. 5.  Studieordninger og væsentlige ændringer af  

 disse skal træde i kraft ved et universitetsårs begyndelse.
Det skal sikres,  

 at de studerende - inden for en frist - kan afslutte uddannelsen efter den  

 studieordning, de er begyndt under.
 Stk. 6.  Ændringer i eksamensregler kan kun have  

 virkning for en prøve, hvis de er fastsat og bekendtgjort, før der åbnes for  

 tilmelding.
 Stk. 7.  Studieordninger og ændringer af studieordninger  

 sendes til censorerne og Direktoratet for de Videregående Uddannelser til  

 orientering og offentliggøres af universitetscentret.
 § 12.  Universitetscentret udgiver og vedligeholder en  

 studievejledning for de enkelte uddannelser og specialiseringsår.
 Stk. 2.  En studievejledning skal indeholde en bredere  

 redegørelse for uddannelsen m.v., en praktisk vejledning for de studerende  

 med illustration af arbejdsform og niveau samt oplysning om andre forhold af  

 betydning for de studerendes planlægning af deres studium.
Bedømmelse af uddannelserne § 13.  De kvalifikationer, der er erhvervet ved  

 uddannelsen dokumenteres ved prøver, herunder bedømmelse af speciale,  

 afslutningsprojekter, projektrapporter og lignende.
Stk. 2.  Uddannelseselementer, hvis indhold og  

 arbejdsform begrunder det, kan helt eller delvis dokumenteres ved deltagelse  

 i undervisningen.
Nærmere bestemmelser om prøveformerne fastsættes i  

 studieordningen.
 Stk. 3.  Prøveformerne skal tilgodese uddannelsernes  

 formål og sikre, at der sker individuel bedømmelse af den studerende.
 § 14.  Prøverne er enten interne eller eksterne.
 Interne prøver bedømmes af:
- eksaminator(erne) eller - eksaminator(erne) og en eller flere censorer, der er beskikket af rektor  

 blandt lærerne ved institutionen.
 Eksterne prøver bedømmes af:
 - eksaminator(erne) og en eller flere censorer, der er beskikket af  

 Direktoratet for de Videregående Uddannelser (ministerielt beskikkede  

 censorer).
 § 15.  Bedømmelsen af studerendes  

 undervisningsdeltagelse efter § 13, stk. 2, foretages af læreren (lærerne)  

 ved den pågældende undervisning.
 Stk. 2.  Praktik og feltstudier dokumenteres efter  

 institutionens bestemmelse.
 § 16.  Mindst 1/3 af en uddannelse skal dokumenteres  

 ved eksterne prøver, og disse skal dække uddannelsernes væsentlige områder,  

 problemstillinger og metoder, herunder specialeafhandlingen og  

 afslutningsprojektet.
§ 17.  Bedømmelsen af uddannelseselementer fra andre  

 uddannelser følger de regler, der i forvejen er fastsat for de pågældende  

 uddannelseselementer.
Hvis der er behov derfor, fastsætter institutionen i  

 studieordningen regler for særskilt bedømmelse.
§ 18.  Prøverne kan tilrettelægges som individuelle  

 prøver eller gruppeprøver.
Det fastsættes ved studieordning, hvor mange  

 studerende der kan deltage i en gruppeprøve.
Det skal herunder sikres, at  

 individuel bedømmelse finder sted.
 Stk. 2.  Eksamination ved mundtlige prøver foregår som  

 en samtale mellem de studerende, lærer(erne) og censor(erne). I en  

 gruppeprøve skal der indgå eksamination af hver enkelt deltager.
Stk. 3.  I en skriftlig gruppeprøve skal den enkelte  

 deltagers bidrag konstateres, og individuel bedømmelse skal finde sted.
Det  

 kan fastsættes, at den individuelle bedømmelse i en skriftlig gruppeprøve kan  

 foretages ved en efterfølgende, uddybende samtale med udgangspunkt i det  

 skriftlige arbejde.
Bedømmelsen foretages i så tilfælde på grundlag af den  

 mundtlige eksamination.
 § 19.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen Bestået/Ikke bestået.
 Stk. 2.  Bedømmelsen Bestået/Ikke bestået kan højst  

 anvendes ved prøver, der dækker 1/3 af uddannelsen.
 Stk. 3.  Ved bekendtgørelserne om de enkelte uddannelser  

 kan der i en overgangsperiode fastsættes en anden vægtning, hvis der  

 foreligger særlige studiemæssige forhold, som vanskeliggør vægtningen i stk.  

 2.
§ 20.  Hver prøve bestås for sig, medmindre andet er  

 fastsat ved bekendtgørelserne om de enkelte uddannelser.
Beståede prøver kan  

 ikke tages om.
Stk. 2.  En studerende kan højst tre gange indstille sig  

 til samme prøve eller anden form for bedømmelse.
Universitetscentret kan  

 tillade indstilling en fjerde gang, hvis der foreligger usædvanlige forhold,  

 der kan begrunde dette.
 Stk. 3.  Tredie og fjerde gang en studerende indstiller  

 sig til en intern prøve, kan den studerende forlange, at der medvirker en  

 ministerielt beskikket censor.
 § 21.  En studerende kan først indstille sig til en  

 prøve, som indgår i studieenhedseksamen, når der foreligger dokumentation  

 for, at de forudgående studieelementer er bestået.
Andre bestemmelser § 22.  Universitetscentret kan i hvert enkelt tilfælde  

 eller ved almindelige bestemmelser godkende, at gennemførte/beståede  

 uddannelseselementer fra en anden af centrets uddannelser eller en anden  

 dansk eller udenlandsk videregående uddannelse træder i stedet for elementer  

 i den pågældende uddannelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter bestemmelserne  

 om den pågældende uddannelse eller efter bestemmelserne om  

 universitetscentrets uddannelser.
Stk. 3.  Et fremmed prøve- eller eksamensresultat  

 overføres uændret.
Hvis skalaen ikke svarer til den tilsvarende i  

 universitetscentrets uddannelse, overføres det som Bestået.
Træder et Bestået  

 i stedet for en karakter, der indgår i en samlet karakter for en prøve,  

 foretages en eventuel gennemsnitsberegning ud fra de andre karakterer i den  

 pågældende eksamen.
 § 23.  Universitetscentret udsteder bevis for  

 gennemført uddannelse med angivelse af den betegnelse, uddannelsen giver ret  

 til og med en kort karakteristik af den konkrete uddannelse, med redegørelse  

 for dens faglige sammensætning, herunder eventuelt speciel  

 erhvervskompetence.
 Stk. 2.  På beviset gives oplysning om:
 Stk. 3.  Studerende, der forlader universitetscentret  

 uden at gennemføre uddannelsen, har ret til at få udskrift af  

 studiejournalen.
 § 24.  Om betegnelser for studerende, der har  

 gennemført en fastlagt uddannelse efter § 2, henvises til bekendtgørelserne  

 om de enkelte uddannelser.
 Stk. 2.  Den, der har gennemført en  

 kombinationsuddannelse efter § 4 på 3-3 1/2 år, har ret til titlen:  

 Kombineret afgangseksamen.
 Stk. 3.  Den, der har gennemført en  

 kombinationsuddannelse efter § 4 på 5 år, har ret til en af følgende titler  

 afhængig af, hvilket område der har hovedvægten i uddannelsen:
- det humanistiske område: candidatus/candidata magisteri i, (cand. mag.), - det teknisk/naturvidenskabelige område: candidatus/candidata  

 scientiarum, (cand. scient.), - det samfundsvidenskabelige område: candidatus/candidata scientiarum  

 socialium. (cand. scient. soc).
§ 25.  Klager over universitetscentrets afgørelser i  

 henhold til denne bekendtgørelse og bekendtgørelserne for de enkelte  

 uddannelser indgives til centret.
Hvis en klage ikke tages til følge, og  

 klageren fastholder klagen, videresender centret klagen, bilagt en udtalelse,  

 til Direktoratet for de Videregående Uddannelser.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
§ 26.  Direktoratet for de Videregående Uddannelser  

 kan tillade fravigelse af bekendtgørelserne om uddannelserne ved Aalborg  

 Universitetscenter som led i forsøg.
Samtidig fastsættes forsøgets varighed  

 og rapporteringsformen.
 Stk. 2.  Direktoratet for de Videregående Uddannelser  

 kan dispensere fra bekendtgørelsernes bestemmelser, når der foreligger  

 usædvanlige forhold, der begrunder dette.
 § 27.  Direktoratets afgørelse efter denne  

 bekendtgørelse og efter bekendtgørelserne for de enkelte uddannelser ved  

 Aalborg Universitetscenter kan ikke indbringes for højere administrativ  

 myndighed.
 § 28.  Bekendtgørelsen træder i kraft den 1. september  

 1988.
Stk. 2.  Aalborg Universitetscenter fastsætter  

 overgangsregler for studerende, der har begyndt uddannelserne før  

 bekendtgørelsens ikrafttræden, og som ønsker at færdiggøre uddannelserne  

 enten helt eller delvis efter de hidtidige regler.
Uddannelser, der ønskes  

 færdiggjort efter de hidtidige regler, skal være afsluttet senest  

 sommereksamen 1995.
 Stk. 3.  Følgende bekendtgørelser ophæves:
 - Bekendtgørelse nr. 497 af 24. september 1974 om basisuddannelser ved  

 Aalborg Universitetscenter.
 - Bekendtgørelse nr. 665 af 18. december 1975 om uddannelser ved Aalborg  

 Universitetscenter.
 - Bekendtgørelse nr. 8 af 11. januar 1977 om censorer ved  

 basisuddannelserne ved Aalborg Universitetscenter.
