 Denne At-meddelelse oplyser om arbejdsmiljølovgivningens generelle regler  

 om stoffer og materialer.
 Stoffer og materialer skal forstås i videst betydning, fra rene kemiske  

 stoffer og blandinger heraf til materialer af enhver art.
Stoffer og materialer kan være faste, flydende eller luftformige.
De kan  

 indgå i en fremstillingsproces, være en del af produkt, indgå i en proces som  

 et hjælpemiddel eller opstå som et biprodukt ved en proces.
Arbejde med stoffer og materialer Arbejde med stoffer og materialer skal planlægges, tilrettelægges og  

 udføres, så det er forsvarligt.
Heri ligger, at unødig påvirkning fra stoffer og materialer skal undgås at påvirkninger fra stoffer og materialer under arbejdet skal  

 nedbringes så meget, som det er teknisk rimeligt at fastsatte grænseværdier skal overholdes.
 Hvis arbejdet med stoffer og materialer ikke på anden måde kan udføres  

 forsvarligt, skal der anvendes personlige værnemidler eller særligt  

 arbejdstøj, der effektivt værner mod faren.
Arbejdsgiveren skal, inden et stof eller materiale tages i brug, bl.a.  

 undersøge - om stoffet eller materialet er omfattet af reglerne om  

 erstatningsstoffer og - materialer (substitution) og brugsanvisninger - om der er et forbud imod det påtænkte stof eller materiales anvendelse  

 til formålet - om der foreligger en begrænsning i personkredsen, der må omgås det  

 påtænkte stof eller materiale - om arbejdet med stoffet eller materialet kan udføres sikkerheds- og  

 sundhedsmæssigt fuldt forsvarligt.
 Stoffer og materialer, der kan være farlige for eller i øvrigt  

 forringe sikkerhed eller sundhed (i denne At-meddelelse kaldet farlige  

 stoffer og materialer), er:
- stoffer og materialer, der skal klassificeres efter Miljøministeriets  

 regler - stoffer og materialer, der er optaget på Arbejdestilsynets liste over  

 grænseværdier - stoffer og materialer, der anses for farlige efter bestemmelse fra  

 direktøren for Arbejdstilsynet eller efter særlig bekendtgørelse.
Farlige stoffer og materialer indebærer fare - ved indånding, - ved indtagelse gennem munden, - ved kontakt med hud eller øjne, eller - for brand eller eksplosion.
 For farlige stoffer og materialer er der regler om:
- erstatningsstoffer og materialer - brugsanvisninger - emballering og mærkning - eksport- og transitgods - tekniske datablade - anmeldelse Erstatningsstoffer og -materialer (substitution) Farlige stoffer og materialer må ikke anvendes, hvis de kan erstattes af  

 ufarlige, mindre farlige eller mindre generende stoffer og materialer.
 Ved enhver erstatning (substitution) skal det sikres, at den samlede  

 risiko ved arbejdets udførelse bliver mindre.
Ved vurderingen af, om et stof er mindre farligt end et andet, kan  

 Miljøministeriets klassifikation være vejledende.
Fx må et lokalirriterende  

 stof foretrækkes for et ætsende.
Et sunhedsskadeligt stof må foretrækkes for  

 et giftigt, hvis sundhedsfaren er knyttet til samme påvirkning, fx ved  

 indånding.
Sundhedsfaren fremgår af risikosætninger, fx: »farlig ved  

 indånding« eller »giftig ved indtagelse«.
Det er normalt  

 lettere at undgå indtagelse end indånding, så det kan være bedst at vælge et  

 stof, der er »giftigt ved indtagelse«, fremfor et der er  

 »farligt ved indånding«.
 Grænseværdier er ikke umiddelbart et udtryk for stoffers farlighed, men  

 kan bruges vejledende ved erstatning, når de sammeholdes med stoffets  

 flygtighed, hudpåvirkning eller andre egenskaber.
 Det er på den måde, malevarers kodenumre er fastsat: et lavere nummer  

 betyder en mindre farlig malevare.
 Hvis overgang til brug af et erstatningsstof vil medføre tekniske  

 vanskeligheder eller ikke uvæsentlige merudgifter, måder foretages en samlet  

 afvejning heraf over for de arbejdsmiljømæssige forbedringer.
Arbejdsgiveren afgør i hvert enkelt tilfælde, om brug af erstatningsstof  

 eller -materiale er praktisk mulig eller rimelig.
Virksomhedens  

 sikkerhedsorganisation skal inddrages i vurderingen.
 Arbejdsgiveren skal over for Arbejdstilsynet kunne dokumentere, hvis brug  

 af erstatningsstoffer eller -materialer ikke lader sig gøre.
Brugsanvisninger Leverandøren af et farligt stof eller materiale skal forsyne det med en  

 letforstålig brugsanvisning på dansk.
 Arbejdsgiveren skal for hvert farligt stof eller materiale udarbejde en  

 brugsanvisning tilpasset virksomhedens lokale forhold.
 Hvis der arbejdes med så små mængder, at arbejdet kan sammenlignes med den  

 private brugers, og brugen kun sker lejlighedsvis, kan mærkningen på  

 emballagen og leverandørens brugsanvisning være tilstrækkelig.
 Arbejdsgiverens brugsanvisining kan udarbejdes bl.a. på grundlag af  

 leverandørens brugsanvisning og evt. tekniske datablade.
 De ansatte skal instrueres i arbejdet og have brugsanvisningen udleveret.  

 Brugsanvisninger er omtalt nærmere i At-meddelelse nr. 3.02.2.
Emballering og mærkning For farlige stoffer og materialer gælder, at - emballagen skal være tæt - emballagen ikke må kunne angribes af indholdet - lukningen ikke utilsigtet må kunne gå op - hel eller delvis tømning skal kunne ske forsvarligt - emballagen skal være mærket efter Miljøministeriets regler og med eventuelt PR-nr. (produktregistreringsnummer), tildelt af Arbejdstilsynet.
Eksport- og transitgods Farlige stoffer og materialer, som håndteres alene med henblik på eksport  

 eller som transitgods, skal ikke være forsynet med brugsanvisninger, men  

 arbejdsgiveren skal sørge for, at der er tilstrækkelige oplysninger om  

 stoffet eller materialet til, at håndteringen kan ske uden fare for ikkerhed  

 og sundhed.
 Særlige krav til mærkning og emballage af sådant gods er indeholdt i  

 reglerne for transport af farligt gods med jernbane, bil, skib og fly.
Tekniske datablade Findes der tekniske datablade (reklamer, brochurer og andre  

 oplysningsblade fra fremstiller eller importør) om farlige stoffer eller  

 materialer, skal de indeholde alle væsentlige oplsyninger om stoffets eller  

 materialets virkninger på sikkerhed og sundhed.
De skal desuden indeholde  

 oplysninger om, hvilke foranstaltninger der skal træffes for at imødegå  

 eventuelle farer.
Det svarer til de oplysninger, der skal fremgå af en  

 leverandørbrugsanvisning.
 Oplysningerne skal være let forståelige og på dansk.
Anmeldelse Den, som påbegynder fremstilling eller import til videresalg eller eget  

 brug af et farligt stof eller materiale, som den pågældende ikke tidligere  

 har fremstillet eller importeret, skal først anmelde det til Arbejdstilsynet  

 (Produktregistret). Dette gælder dog ikke stoffer og materialer til  

 forsknings- elle analysebrug.
 Når Produktregistret har registreret stoffet eller materialet, tildeles  

 det et PR-nr. (produktregistreringsnummer), der skal være påført emballagen  

 senest et år efter tildelingen.
 Gældende anmeldeordninger er omtalt nærmere i At-meddelelse nr.
 3.02.3.
