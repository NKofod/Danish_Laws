Fremsat den 28. marts 2006 af Rune Lund (EL),  

 Majbrit Berlau (EL), Per Clausen (EL) og Søren Egge  

 Rasmussen (EL) Forslag til folketingsbeslutning om  

 revision af Euratom-traktaten Folketinget pålægger den danske regering   

 	  

 at arbejde for, at  

 Danmark ikke deltager i at fremme atomkraft som energiform, og derfor heller  

 ikke finder, at EU bør gøre dette,   

 	  

 at arbejde for en  

 beslutning i EU om at lukke og afvikle atomkraft som energikilde i fremtiden,  

 og derfor arbejde for at Euratom-traktatens bestemmelser ændres i forhold til  

 dette,   

 	  

 at arbejde for, at  

 Euratoms låneramme i forbindelse med atomkraftværker kun kan anvendes til at  

 lukke atomkraftværker samt forbedringer af sikkerheden i forbindelse med  

 disse  

 afviklinger,   

 	  

 at støtte den tyske og  

 den østrigske regering i at indkalde en særlig regeringskonference med  

 henblik  

 på revision af Euratom-traktaten,   

 	  

 at meddelelse EU, at  

 Danmark udtræder af Euratom-traktaten, såfremt ovenstående beskrevne revision  

 af Euratom-traktaten ikke bliver gennemført inden 1. januar 2007.
Bemærkninger til forslaget Begrundelse Vinteren 2005-06 har været en af de hårdeste vintre i årtier.  

 Kuldegrader helt ned til minus 30 grader har plaget befolkningerne i Tyskland  

 og Polen.
Disse forhold puster ganske naturligt til den frygt for  

 energimangel,  

 som allerede var sat i gang af høje oliepriser og haltende leverancer af gas  

 fra Rusland.
Frankrig var ikke sen til at gribe bolden, og på mødet mellem  

 EUs finansministre den 24. januar 2006 satte Frankrig højst uventet  

 atomkraft  

 på dagsordenen.
Atomkraften på europæisk plan udgør 15 pct. af EUs  

 samlede  

 energiforsyning, mens den i Frankrig længe har været den dominerende  

 energikilde.
Her udgør atomkraften hele 80 pct. af landets energiforsyning.
Ifølge Kommissionen vil EU komme yderligere under pres i de  

 næste 25 år i forhold til at kunne sikre borgernes energiforsyning.
Det  

 skønnes,  

 at 70 pct. af EU-landenes energi vil være importeret i 2030 ifølge EUs  

 grønbog  

 om sikker, konkurrencedygtig og bæredygtig energi (KOM (2006) 105). I dag  

 importerer  

 EU i forvejen ca. 50 pct. af det samlede energiforbrug.
Den franske regering ønsker at relancere atomkraft som  

 løsningen på de nuværende energi-problemer.
Franskmændene advarer oven i  

 købet  

 EU-landene imod at fortsætte afviklingen af atomkraften ved at fremhæve, at  

 det  

 skaber øgede elpriser og mere forurening i hele EU, fordi alternativet set  

 med  

 franske øjne er kulkraft, og ved dernæst at fremhæve atomkraftens positive  

 indflydelse på stabiliteten i EUs energiforsyning og til reduktionen af  

 den  

 globale opvarmning.
 Mens Danmark og andre lande afviser atomkraften, og Tyskland  

 vil afvikle den i de kommende årtier, så er både Frankrig, Storbritannien og  

 Finland gået i gang med at bygge nye reaktorer.
Men løsningen er hverken mere atomkraft eller mere kul.
Løsningen  

 er den eneste langtidsholdbare løsning: Mere vedvarende energi.
Vi skal i  

 Danmark og internationalt satse på for eksempel sol-, vind- og bølgeenergi  

 som  

 vejene til at sikre fremtidens energi.
En revision af Euratom-traktaten er i højeste grad påkrævet og  

 kræver støtte fra alle miljømæssigt ansvarlige lande.
Euratom-traktaten blev  

 underskrevet i Rom i 1957 og er kun ændret lidt siden.
Den er i øjeblikket  

 indskrevet som tillæg til Konventets forfatningsudkast.
Euratoms primære mål  

 er  

 at fremme brug og udbredelse af a-kraft i Europa.
Dette sker blandt andet  

 ved,  

 at EU anvender betydelige beløb til forskning og udvikling af atomkraft og  

 giver fordelagtige lån til bygning og udbygning af atomkraftværker.  

 Bevillingerne favoriserer atomkraften, men burde i stedet gå til fortsat  

 udvikling og fremme af energisystemer, der bygger på miljømæssigt bæredygtige  

 energiformer.
Euratoms formål er også at sikre en tilstrækkelig og uafhængig  

 energiforsyning i Vesteuropa.
Den begrundelse er blevet uaktuel.  

 Effektivisering  

 af energiforbrugende apparater og processer kan sammen med besparelser  

 reducere  

 energibehovet, så det kan dækkes af vedvarende energi.
Folketinget vedtog i 1985 (B 103 fra folketingsåret 1984-85),  

 at der ikke skulle indføres atomkraft i Danmark.
Derfor skal danske  

 skatteborgere ikke være med til at støtte denne energiform via EUs  

 budget.  

 Drift af atomkraftværker indebærer helt uforsvarlige risici og medfører store  

 problemer med hensyn til transport, oparbejdning og deponering af det  

 radioaktive affald.
Det er i høj grad derfor, at et bredt flertal ikke ønsker  

 atomkraft i Danmark.
Der er dog behov for at overvåge en sikker lukning  

 (dekommissionering) af eksisterende atomkraftværker og sikker håndtering af  

 radioaktivt materiale.
Men det bør indgå som en del af reguleringen på miljø-  

 og arbejdsmiljøområdet.
Det kan ikke begrunde, at EU opretholder en særskilt  

 traktat, som utvetydigt favoriserer en potentielt meget risikabel energiform.
Euratom er kun nyttig, hvis man ønsker yderligere udbredelse og  

 udvikling af atomkraft.
Alligevel bidrager Danmark hvert år med 30 millioner  

 til Euratom-traktaten.
I Euratoms 6. rammeprogram for perioden  

 20022006 er  

 der igen afsat store midler  9,1 mia. kr.  til forskning og  

 udvikling af atomkraft.
Danmarks bidrag er 155 mio. kr. eller ca. 30 mio. kr.  

 årligt.
 Forsøgene på at fremme atomkraft skal ikke accepteres.  

 Atomkraft er en dødsensfarlig energikilde, og der er helt uoverstigelige  

 problemer med at deponere radioaktivt affald som følge af brugen af  

 atomkraft.
Derfor er en grundlæggende revision af Euratom-traktaten helt  

 nødvendig og uomgængelig.
Og hvis en sådan revision ikke er mulig, ser  

 forslagsstillerne ingen anden mulighed, end at Danmark melder sig ud af  

 Euratom-traktaten.  

 Alternativet er, at Danmark via EU er med til at fremme og udbygge  

 atomkraften  

 i EU og Europa.
En støtte som Folketinget må opfatte som fuldstændig  

 uacceptabel.
Skriftlig fremsættelse Rune Lund  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om revision af Euratom-traktaten.
(Beslutningsforslag nr.
B 98).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
