Nr BSF 123 Forslag til folketingsbeslutning om udsættelse af stillingtagen til planen  

 for en styrkelse af Folketingets arbejde Fremsat af Ivar Hansen (V) Christian Mejdahl (V) Torben Rechendorff (KF)  

 Henning Grove (KF) Kim Behnke (FP) Kirsten Jacobsen (FP) den 30. maj 1995 Folketinget udskyder den endelige stillingtagen til planen for en styrkelse af Folketingets arbejde, jf. vedlagte bilag, til de lokalemæssige forudsætninger for planens gennemførelse er afklaret.
Bemærkninger til forslaget Et flertal i Udvalget for Forretningsordenen har d.d. tilsluttet sig  

 indstillingerne fra Folketingets formand vedrørende planen for en styrkelse  

 af Folketingets arbejde, således som de fremgår af vedlagte bilag.
 Planen har nogle meget betydelige økonomiske konsekvenser, som alene  

 begrunder, at Folketinget drøfter planen i sin sammenhæng.
 De lokalemæssige konsekvenser medfører efter det oplyste, at Folketinget  

 skal overtage Landbrugs- og Fiskeriministeriets bygninger til brug for sin  

 administration og dele af pressen, hvilket vil få uheldige virkninger for det  

 daglige arbejde i Folketinget.
Det indgår også i planens mere langsigtede lokalemæssige konsekvenser, at  

 der skal bygges et nyt Rigsarkiv, hvilket vil medføre bygningsmæssige  

 investeringer i størrelsesordenen 700 mio. til 1 mia. kr.
Dette er en særlig  

 saglig årsag til at forhandle sagen i Folketingssalen.
FOLKETINGETS FORMAND Bilag Den 19. maj 1995 Folketingets formands indstillinger til Udvalget for  

 Forretningsordenen om planen for en styrkelse af Folketingets arbejde På baggrund af kommentarer fra folketingsgrupperne har Præsidiet behandlet  

 planen for en styrkelse af Folketingets arbejde på møder den 3. og 17. maj  

 1995. Præsidiets drøftelser er ikke resulteret i en enig indstilling til  

 Udvalget for Forretningsordenen.
Som formand for Folketinget  

indstiller jeg herefter følgende til vedtagelse i udvalget med  

 virkning fra 1. oktober 1995:
Mere sekretær- og eksperthjælp til medlemmer og grupper (ad pkt.  

 1) Planens forslag (s. 1): Forslaget indebærer, at  

 beregningsforudsætningerne for tilskuddene til folketingsgrupperne ændres  

 således, at medlemmer, der ikke er ministre, i gennemsnit skal kunne  

 beskæftige en fuldtidssekretær, samtidig med at udgangspunktet for  

 beregningen af udgifterne til eksperthjælp øges fra 2 til 5 eksperter.
 Merudgift: ca. 34,3 mio. kr. årligt (april 1995-niveau).
Det indstilles, at tilskuddet til partigrupperne i Folketinget  

 forhøjes således, at der afsættes et samlet beløb, der i det store og hele  

 svarer til det i planen foreslåede.
Dette indebærer en forhøjelse af den  

 samlede gruppestøtte fra ca. 47 mio. kr. til ca. 81 mio. kr. eller i alt godt  

 34 mio. kr. (april 1995-niveau). Ændringsforslag til de gældende  

 gruppestøtteregler er vedlagt som bilag.
Forslaget indebærer, at hvert medlem fortsat har ret til sekretærbistand i  

 samme omfang som hidtil.
De enkelte grupper afgør selv, om medlemmerne  

 herudover skal have yderligere sekretærhjælp, eller om midlerne skal anvendes  

 til ekspertbistand eller til andre formål som angivet i tilskudsreglerne.
Mere ekspertbistand til udvalg og medlemmer (ad pkt. 2) Planens forslag (s. 2): Som hovedprincip foreslås det, at  

 hver udvalgssekretær alene skal betjene et udvalg, at der til de  

 arbejdsmæssigt hårdest belastede udvalg skal kunne knyttes assisterende  

 udvalgssekretærer, at Informations- og Dokumentationsafdelingen  

 styrkes, samt at Medlemsafdelingen styrkes som »første  

 hjælp« og som tilrettelægger og koordinator af undervisningen af  

 medlemssekretærerne.
 Personaleudvidelse:
 Merudgift: ca. 6,1 mio. kr. årligt.
 Det indstilles, at der i en længere prøveperiode successivt  

 ansættes 3-5 udvalgssekretærer med henblik på dels at styrke bistanden til  

 enkelte af de »tungere« udvalg, dels generelt at styrke  

 udvalgsbetjeningen.
 Det indstilles ligeledes, at der ansættes 3 kontormedarbejdere i  

 Udvalgsafdelingen, heraf den ene som kontorfuldmægtig.
 Styrkelsen af Udvalgsafdelingen vil på sigt medføre et behov for, at der  

 under direktørens ledelse og ansvar ydes en udvidet bistand fra Informations-  

 & Dokumentationsafdelingen, Lovsekretariatet og International Afdeling.
Etablering af et lovråd (ad pkt. 3) Planens forslag (s. 3): Der foreslås oprettet et lovråd -  

 bestående af 3 uafhængige, højt ansete jurister med anden hovedbeskæftigelse  

 - da Folketinget som den vigtigste del af den lovgivende magt har et stort  

 ansvar for, at de vedtagne love er i overensstemmelse med såvel grundloven  

 som landets internationale forpligtelser og almindelige retsprincipper.
Af  

 denne grund skal Folketinget under behandlingen af et lovforslag også kunne  

 få dette belyst af andre eksperter end regeringens.
 Personaleudvidelse: 2 AC-årsværk og 1 HK-årsværk (sekretærbistand  

 til Lovsekretariatet).
 Merudgift: ca. 1,4 mio. kr. årligt.
 Det indstilles, at der ikke oprettes et lovråd, idet der ikke i  

 Folketinget er flertal herfor.
 Bedre hjælpemidler til Folketingets medlemmer og ansatte (ad pkt.
4) Planens forslag (s. 5): Det foreslås, at brugervenligheden får første prioritet ved udviklingen af  

 Folketingets pc-koncept, at målet er, at medlemmerne forsynes med bærbare pc'er, at man i samarbejde med Forskningsministeriet fremskynder den ordning, som  

 gør det muligt for og giver ethvert ministerium en pligt til elektronisk  

 overførsel af alle dokumenter til Folketingsudvalgene, at der udvikles en metode, der gør det muligt direkte elektronisk at  

 overføre et forslag til EU-lovgivning til Folketinget samt at der sker en udvidelse af Edb-kontorets uddannelseskapacitet.
 Personaleudvidelse: 2 edb-medarbejdere og 1 HK-årsværk (til det  

 pc-baserede edb-system) fra 1996 samt 2 edb-medarbejdere og 1 HK-årsværk  

 (undervisning) fra 1996.
 Merudgift: 2 mio. kr. i 1995 og 10 mio. kr. i 1996.
 Præsidiet har på sit møde den 22. marts 1995 tiltrådt  

 Edb-styregruppens indstilling vedrørende edb-rammeplan for 1995-96 samt  

 Edb-kontorets indstilling vedrørende revideret edb-budget for 1995.
 Edb-rammeplanen samt forhøjelsen af edb-budgettet for 1995 omfatter bl.a.  

 de initiativer, som er foreslået i nærværende plan.
Bedre hjælpemidler til Presselogen og Folketingets brugere (ad pkt.  

 5) Planens forslag (s. 7): Ekstra dataskærme til rådighed for  

 Presselogen.
Herudover vil brugere uden for Christiansborg kunne anvende FTU-  

 og FTR-databaserne, når disse er lagt ind i Retsinformation.
 Personaleudvidelse: Ingen.
 Merudgift: Ingen merudgifter, idet allerede anskaffet terminal- og  

 printerudstyr genanvendes.
 Det indstilles, at forslaget tages til efterretning.
Udlandsrejser som arbejdsredskab (ad pkt. 6) Planens forslag (s. 8): Det foreslås, at alle udvalgsrejser skal foretages for Folketingets regning, at der ved Folketingets årlige budgetlægning afsættes 2-årige  

 rejsebevillinger til udvalgene, og at det er udvalgene selv, der disponerer over rejsebevillingerne,  

 men at udvalgene fortsat skal indsende beretning til Folketingets  

 formand om enhver foretagen rejse.
 Personaleudvidelse: 2 HK-årsværk.
 Merudgift: ca. 3,8 mio. kr. til rejser plus ca. 0,5 mio. kr. til  

 aflønning af HK'ere, i alt ca. 4,3 mio. kr.
 Udvalget for Forretningsordenen har allerede tiltrådt forslaget om, at  

 alle rejser skal foretages for Folketingets regning.
 Det indstilles, at den øvrige del af forslaget principgodkendes med  

 det forbehold, at størrelsen af det enkelte udvalgs rejsebevilling vurderes  

 nærmere i Præsidiet i lyset af udvalgets rejsebehov.
Styrkelse af Folketingets arbejde med udenrigspolitiske spørgsmål (ad  

 pkt. 7) Planens forslag (s. 12): Det foreslås at nedsætte en  

 arbejdsgruppe, som skal stille forslag til en klar opgavefordeling imellem  

 udvalgene, der beskæftiger sig med udenrigspolitiske spørgsmål, og en  

 hensigtsmæssig koordination af deres arbejde.
 Personaleudvidelse: Ingen.
 Merudgift: 0,25 mio. kr. årligt (udklipsservice).
Præsidiet har den 1. februar 1995 besluttet at nedsætte en  

 arbejdsgruppe for at styrke Folketingets arbejde med udenrigspolitiske  

 spørgsmål.
Præsidiet afventer resultatet af arbejdsgruppens arbejde.
Turnus- og rokeringsordninger og karriereveje for Folketingets  

 medarbejdere (ad pkt. 8) Planens forslag (s. 13): Det foreslås at nedsætte en  

 arbejdsgruppe, der undersøger muligheden for dels at skabe karriereveje uden  

 for Folketinget, dels at indgå aftaler om etablering af en formaliseret  

 ekstern turnusordning, der kan give relevante medarbejdere vekslende  

 arbejdsopgaver og bedre karrieremuligheder.
Arbejdsgruppen skal samtidig  

 sikre etableringen af en intern rokeringsordning.
 Personaleudvidelse: Kræver ikke yderligere tilførsel af  

 personalemæssige ressourcer.
 Merudgift: Ingen.
 Det indstilles, at den foreslåede arbejdsgruppe nedsættes med  

 direktøren som formand.
Planens konsekvenser med hensyn til medarbejdere og lokaler (ad pkt.  

 9) Det samlede behov for nye medarbejdere og ekstra arbejdspladser  

 opgjordes således:
 Det indstilles, at det samlede behov for nye medarbejdere og  

 arbejdspladser bliver således, såfremt fordelingen imellem AC- og  

 HK-medarbejdere fordeles som antaget i beregningsforudsætningerne, idet det  

 tilføjes, at grupperne har muligheder for en anden fordeling af  

 gruppestøttemidlerne, jf. ovenfor ad 1:
 Lokalebehovets dækning var i planen et uafklaret spørgsmål.
 Det ekstra lokalebehov, som indstillingerne medfører, kan imødekommes i  

 tre etaper.
 Første etape omfatter perioden frem til omkring 1. marts 1996. Indtil da  

 må man knibe sig sammen på den plads, Folketinget nu har.
Anden etape kan herefter tage sin begyndelse, såfremt man realiserer  

 planerne om at flytte Landbrugs- og Fiskeriministeriet til den tidligere  

 ØK-bygning.
Derved vil der til brug for Folketinget kunne frigøres ca. 100  

 lokaler af Landbrugsministeriets hidtidige lokaler på Slotsholmen.
Såfremt  

 disse lokaler reserveres til brug for pressen og væsentlige dele af  

 Folketingets administration, skønnes det udvidede behov for lokaler til  

 grupper og medlemmer at kunne rummes på Christiansborg.
 På længere sigt er denne løsning dog ikke tilfredsstillende.
Tredje etape bør derfor være en inddragelse af Rigsarkivets nuværende  

 bygning til brug for Folketinget.
Rigsarkivet har et stort udækket  

 lokalebehov og et udtalt ønske om at kunne samle sine geografisk spredte  

 lokaler i en ny bygning i den kommende Ørestad.
Såfremt der nu søges en  

 bevilling på 2 mio. kr. til en forundersøgelse af mulighederne for og  

 omkostningerne ved en udflytning af Rigsarkivet til Ørestaden og en  

 indretning af dets nuværende bygning til brug for Folketinget, kan der om et  

 års tid tages stilling til en eventuel overgang til den tænkte tredje etape.  

 Bliver udfaldet positivt, skulle Folketinget kunne tage den nyindrettede  

 Rigsarkivbygning i brug omkring århundredeskiftet.
 Det indstilles, at boligministeren opfordres til at søge bevilling  

 til at søge Folketingets udvidede lokalebehov dækket som anført.
Merudgifter ved planens virkeliggørelse (ad pkt. 10) Merudgifter ifølge den oprindelige plan:
 De samlede merudgifter ved planens virkeliggørelse udgjorde:
Der er ikke medregnet udgifter til installation af edb-net, telefonnet og  

 andre tekniske installationer, som skal afholdes af enten Folketinget eller  

 Boligministeriet.
Det er ikke på nuværende tidspunkt muligt at vurdere  

 størrelsen af disse udgifter.
Ledelsessekretariatet Bilag Den 8. maj 1995 Ændringsforslag og bemærkninger til ændring af regler om tilskud til partigrupperne i Folketinget og  

 til aflønning m.v. af sekretærer for medlemmer af Folketinget Såfremt Udvalget for Forretningsordenen tiltræder indstillingerne om en  

 forøgelse af sekretær- og ekspertbistanden til medlemmerne og partigrupperne,  

 skal der foretages nedenstående ændringer i vedlagte gruppestøtteregler.
1. I § 2, stk. 1, ændres »60.000 kr.« til  

 »198.000 kr.« 2. I § 2, stk. 2, ændres »15.000 kr.« til  

 »31.000 kr.« 3. I § 2, stk. 3, ændres »halvt mandatbeløb eller  

 7.500 kr.« til »1/3 mandatbeløb svarende til 10.333 kr.« 4. I § 2, stk. 4, ændres »1. januar 1986« til  

 »1. april 1995«.
 5. § 4, stk. 1, affattes således:
»Stk. 1. Hvert medlem har ret til sekretærbistand inden for  

 en beløbsramme, der som minimum svarer til 1/3 mandatbeløb eller 10.333 kr.  

 pr. måned, jf. § 2, stk. 2, sammenholdt med stk. 4. Folketingsgrupperne  

 reserverer dette beløb forlods.
Retten til sekretærbistand gælder dog ikke  

 for Folketingets formand og de folketingsmedlemmer, som tillige er  

 ministre.« 6. I § 11, stk. 1, ændres »regnskabsåret 1992«  

 til »1. oktober 1995«.
 7. § 11, stk. 2, udgår.
Bemærkninger til forslaget Almindelige bemærkninger Forslaget er et led i planen for en styrkelse af Folketingets arbejde.  

 Forslaget har til formål at forøge tilskuddet til partigrupperne i  

 Folketinget, således at tilskuddet forhøjes med godt 34 mio. kr. årligt fra  

 ca. 47 mio. kr. til ca. 81 mio. kr.
Ifølge forslaget har hvert medlem fortsat ret til sekretærbistand i samme  

 omfang som hidtil.
Ledelsen i de enkelte grupper afgør selv, om  

 tilskudsforhøjelsen skal anvendes til at give medlemmerne yderligere  

 sekretærhjælp, eller om midlerne skal anvendes til ekspertbistand eller til  

 de andre formål, som er angivet i tilskudsreglerne.
Den hidtidige regulering i takt med lønudviklingen for en tjenestemand på  

 skalatrin 14 med tjenestested i København bibeholdes efter forslaget.
I  

 forbindelse med forhøjelsen af basisbeløbet og mandatbeløbet er grundbeløbene  

 ført frem fra niveau januar 1986 til niveau april 1995. Denne ændring er  

 alene rent teknisk uden økonomiske konsekvenser.
 Konsekvenserne af de nye tilskudssatser ser for de enkelte partigrupper  

 således ud på helårsbasis:
Bemærkninger til forslagets enkelte bestemmelser Til nr. 1-2 Den foreslåede forhøjelse af basisbeløbet og mandatbeløbet kan af  

 partigrupperne anvendes dels til en udvidelse af sekretærbistanden til de  

 enkelte medlemmer, dels til en forøgelse af ekspertbistanden og dels til  

 andre formål, som er nævnt i gruppestøttereglerne.
 Den hidtidige procentregulering af basis- og mandatbeløbene fortsætter  

 uændret, idet grundbeløbene dog nu angives i april 1995-niveau.
Til nr. 3 Der sker af praktiske grunde en mindre justering af tilskudsberegningen  

 for Folketingets formand og de medlemmer, der tillige er ministre.
Tilskuddet  

 har hidtil udgjort 7.500 kr. eller 9.629 kr. i april 1995-niveau.
Beløbet  

 fastsættes til 1/3 af det foreslåede forhøjede mandatbeløb, jf. nr. 2,  

 således at det nu udgør 10.333 kr.
Til nr. 4 Ændringen er en konsekvens af, at basis- og mandatbeløbene er ført frem  

 til april 1995-niveau.
Til nr. 5 Ændringen er en konsekvens af forslaget om forhøjelse af mandatbeløbet.  

 Ændringen indebærer, at det enkelte folketingsmedlem fortsat har ret til  

 sekretærbistand i samme omfang som hidtil, idet det overlades til  

 gruppeledelserne at beslutte, om forhøjelsen af mandatbeløbet skal anvendes  

 til yderligere sekretærbistand til de enkelte medlemmer eller til et andet  

 formål inden for tilskudsreglerne.
Til nr. 6-7 De ændrede regler foreslås sat i kraft med virkning fra 1. oktober 1995.
