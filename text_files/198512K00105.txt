Nr LSF 105 Forslag til lov om ændring af børnetilskudsloven (Konsekvenser af  

 skattereformen) Fremsat af socialministeren § 1 I lov om børnetilskud og andre familieydelser, jfr. lovbekendtgørelse nr. 609 af 29. november 1978, som ændret bl.a. ved § 1 i lov nr.
 55 af 18. februar 1981 og senest ved § 5 i lov nr. 54 af 20.
 februar 1985, foretages følgende ændringer:
 1. Efter § 2 indsættes:
»§ 2 a.
I januar og april kvartaler 1987 fordobles det beløb, som udbetales til en familie som almindeligt børnetilskud, jfr. § 2, stk. 1, og § 3 a.« 2. § 36, stk. 3, affattes således:
»Stk. 3. Det samlede beløb til ungdomsydelse for perioden 1. januar til 30. juni 1987 udgør 145 mill. kr.« § 2 Loven træder i kraft 1. januar 1987.
Oprindeligt fremsat lovforslag Blad nr 208 § 1 I lov om børnetilskud og andre familieydelser, jfr. lovbekendtgørelse nr. 609 af 29. november 1978, som ændret bl.a. ved § 1 i lov nr.
 55 af 18. februar 1981, og senest ved § 5 i lov nr. 54 af 20.
 februar 1985, foretages følgende ændringer:
 1. Efter § 2 indsættes:
»§ 2a.
I januar og april kvartaler 1987 fordobles det beløb, som udbetales til en familie som almindeligt børnetilskud, jfr. § 2, stk. 1, og § 3a.« 2. § 36, stk. 3, affattes således:
»Stk. 3. Det samlede beløb til ungdomsydelse for perioden 1. januar til 30. juni 1987 udgør 145 mill. kr.« § 2 Loven træder i kraft 1. januar 1987.
BEMÆRKNINGER TIL LOVFORSLAGET Almindelige bemærkninger Lovforslaget fremsættes som et led i aftalen af 19. juni 1985 mellem regeringspartierne (Det konservative Folkeparti, Venstre, Centrumdemokraterne og Kristeligt Folkeparti), Socialdemokratiet og Det radikale Venstre om en skattereform (skatteforliget).
Ifølge skatteforliget skal der fra skatteministeriet kvartalsvis udbetales et kontant beløb til alle familier med børn under 18 år.
Den årlige ydelse er 5.000 kr. i 1987-niveau.
Børnefamilieydelsen erstatter det almindelige børnetilskud.
For 1987 fordobles det almindelige børnetilskud i de to første kvartaler.
Derefter udbetales fra 1. juli 1987 børnefamilieydelsen til alle, ligeledes kvartalsvis.
Det forhøjede børnetilskud til børn af enlige og børn af to pensionister bevares.
Endvidere bevares ekstra børnetilskud til enlige forsørgere og de særlige børnetilskud.
Det følger også af skatteforliget, at rammen for ungdomsydelse nedsættes med 1/3, dog kun med 1/6 for 1987.
I overensstemmelse med skatteforliget stilles der forslag om, at det almindelige børnetilskud fordobles i de to første kvartaler af 1987. Med hensyn til puljen for ungdomsydelse foreslås det, at der afsættes en normal halvårspulje for det 1. halvår af 1987, idet sammenhængen med udbetaling af børnefamilieydelsen medfører, at puljen til ungdomsydelse først skal reduceres fra 2. halvår af 1987.
Socialministeriet overvejer reglerne for børnetilskudslovens ydelser til de 16 og 17-årige for perioden efter den 1. juli 1987.
Økonomiske og administrative konsekvenser En fordobling af det almindelige børnetilskud (de udbetalte beløb) medfører en statslig merudgift på 585 mill. kr. (P.L. januar 1985) i de 2 første kvartaler af 1987.
Forslaget om, at der skal udbetales det dobbelte beløb i første halvår af 1987, forventes ikke at medføre en væsentlig meradministration i kommunerne.
Bemærkninger til lovforslagets enkelte bestemmelser Til nr. 1 I overensstemmelse med skatteforliget foreslås det, at de familier, som i forvejen modtager almindeligt børnetilskud, i de to første kvartaler af 1987 skal have fordoblet det beløb, som de ville have modtaget ved en uændret lovgivning.
Almindeligt børnetilskud udgør pr. 1. oktober 1985 2.388 kr. årligt pr. barn.
Der udbetales fuldt tilskud, hvis familiens socialindkomst er op til 187.000 kr.
Hvis socialindkomsten overstiger 187.000 kr., nedsættes det samlede beløb, der ydes en familie som almindeligt (eller forhøjet) børnetilskud, med 6 pct.
 årligt af indkomsten over 187.000 kr.
Personer, der modtager de øvrige former for børnetilskud (forhøjet, ekstra og særligt børnetilskud), berøres ikke af forslaget.
Til nr. 2 Efter forslaget halveres puljen til ungdomsydelse, jfr. § 39a, stk.
3. Halvårspuljen er ikke nedsat som følge af skatteforliget, idet det herved er forudsat, at nedsættelsen først få virkning for 2.
 halvår af 1987.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget § 1 I lov om børnetilskud og andre familieydelser, jfr. lovbekendtgørelse nr. 609 af 29. november 1978, som ændret bl.a. ved § 1 i lov nr.
 55 af 18. februar 1981, og senest ved § 5 i lov nr. 54 af 20.
 februar 1985, foretages følgende ændringer:
 1. Efter § 2 indsættes:
»§ 2a.
I januar og april kvartaler 1987 fordobles det beløb, som udbetales til en familie som almindeligt børnetilskud, jfr. § 2, stk. 1, og § 3a.« --/ § 2. Almindeligt børnetilskud udgør 2.004 kr. årlig for hvert barn.
Det  

 samlede beløb, der ydes en familie som almindeligt børnetilskud, nedsættes  

 med 6 pct. af indtægt over 140.000 kr. årlig.
Stk. 2. Forhøjet børnetilskud udgør 3.012 kr. årlig for hvert barn.
Det  

 samlede beløb, der ydes en familie som forhøjet børnetilskud, nedsættes med 6  

 pct. af indtægt over 140.000 kr. årlig.
Forhøjet børnetilskud ydes i stedet  

 for almindeligt børnetilskud: 1) når den, der har forældremyndigheden over et  

 barn, er enlig forsørger, 2) når begge et barns forældre modtager folkepension eller førtidspension  

 efter lov om social pension, eller 3) når folkepension eller førtidspension til en eller begge af to  

 pensionsberettigede forældre ikke udbetales, fordi § 46 i lov om social  

 pension finder anvendelse. /-- 2. § 36, stk. 3, affattes således:
»Stk. 3. Det samlede beløb til ungdomsydelse for perioden 1. januar til 30. juni 1987 udgør 145 mill. kr.« --/ § 36. Udgifter til ydelser efter loven afholdes af statskassen.
 Stk. 2. Statskassens udgifter efter kapitel 2 afholdes inden for et beløb,  

 der bevilges på de årlige finanslove, og som fordeles mellem landets kommuner  

 i forhold til antallet af 16- og 17-årige i hver kommune, idet der samtidig  

 tages hensyn til indkomstgrundlaget pr. indbygger.
Stk. 3. Det samlede beløb til ungdomsydelse for finansåret 1981 udgør 293  

 mill. kr.
For de efterfølgende finansår fastsættes beløbet ved regulering af  

 bevillingen for det foregående finansår, jfr. § 39, stk. 3, idet beløbet for  

 finansårene 1983 og fremover dog fastsættes med udgangspunkt i et beløb på  

 278 mill. kr. for finansåret 1981.
