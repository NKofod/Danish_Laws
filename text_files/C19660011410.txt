 1.  Den 22. juli 1955 ratificerede Danmark den af Den  

 internationale Arbejdskonference i Geneve i året 1949 vedtagne konvention nr.  

 94 om arbejdsklausuler i offentlige kontrakter, hvis tekst er optaget i  

 bekendtgørelse nr. 1 af 4. januar 1957 (Lovtidende C).
 I konventionen er det bl.a. fastsat, at kontrakter, på hvilke konventionen  

 finder anvendelse, skal indeholde bestemmelser (klausuler), der tilsikrer  

 vedkommende arbejdere løn, arbejdstid og andre arbejdsvilkår, som ikke er  

 mindre gunstige end dem, der i henhold til kollektiv overenskomst  

 voldgiftskendelse, nationale love eller administrative forskrifter gælder for  

 arbejde af samme art inden for vedkommende fag eller industri på den egn,  

 hvor arbejdet udføres, jfr. de nærmere regler i konventionens artikel 2.
 Fra dansk side er det over for Det internationale Arbejdsbureau gjort  

 gældende, at forholdene på det danske arbejdsmarked og den praksis, der her i  

 landet følges på det område, der omfattes af konventionen - selv uden  

 indførelse af formelle forskrifter svarende til konventionens bestemmelser -  

 må anses for at sikre vedkommende arbejdere løn- og arbejdsvilkår af den i  

 konventionen foreskrevne standard.
 Arbejdsbureauet og den under de årlige arbejdskonferencer nedsatte komite  

 vedrørende konventioners gennemførelse har imidlertid fastholdt, at  

 konventionens formelle krav, uanset det fra dansk side anførte, ikke vil  

 kunne frafaldes.
 Arbejdsministeriet, der om sagen har forhandlet med Dansk  

 Arbejdsgiverforening og Landsorganisationen De samvirkende Fagforbund, skal  

 herefter anmode vedkommende styrelser om fremtidig at ville iagttage  

 følgende:
 2.  I kontrakter, der for statskassens regning indgås af en  

 central myndighed (ministerierne eller de direkte herunder hørende  

 institutioner), og som omfatter:
 må optages en bestemmelse, hvis tekst vil kunne affattes i  

 overensstemmelse med det i  bilaget  til denne skrivelse angivne  

eksempel på klausul om arbejdsvilkår,  der er udarbejdet efter  

 forhandling med Dansk Arbejdsgiverforening og Landsorganisationen De  

 samvirkende Fagforbund.
Såfremt der inden for vedkommende styrelses område allerede anvendes  

 klausuler om arbejdsvilkår, hvis indhold svarer til konventionens krav, vil  

 sådanne klausuler fortsat kunne anvendes.
Hvis der efter vedkommende  

 styrelses skøn i øvrigt måtte foreligge behov for anvendelse af klausuler med  

 en fra eksemplet afvigende tekst, vil en ændret formulering ligeledes kunne  

 anvendes, for så vidt styrelsen påser, at en sådan er i overensstemmelse med  

 konventionens regler.
I tilfælde, hvor der i henhold til foranstående ønskes  

 anvendt en fra eksemplet afvigende tekst, bør vedkommende styrelse - såfremt  

 der fremsættes begæring herom - forhandle nærmere med vedkommende  

 arbejdsgiver- og arbejderorganisationer.
 Opmærksomheden henledes på konventionens artikel 1, stk. 2, hvorefter  

 vedkommende centrale styrelse skal bestemme, i hvilket omfang og på hvilken  

 måde konventionen skal finde anvendelse på kontrakter, der indgås af  

 ikke-centrale myndigheder.
 3.  Konventionens bestemmelser kan efter arbejdsministeriets  

 opfattelse ikke antages at finde anvendelse på kontrakter, der vedrører  

 indkøb af effekter, der indgår i en leverandørs almindelige produktion eller  

 varelager, medmindre varen fremstilles i særlig produktion for staten.
Som det fremgår af konventionen, er klausul om arbejdsvilkår heller ikke  

 nødvendig i tilfælde, hvor kontraktsummen ligger under et nærmere fastsat  

 beløb.
Det påhviler den enkelte centrale styrelse efter behov at fastsætte  

 det nævnte beløb for sit vedkommende, efter at der herom af styrelsen har  

 været optaget forhandling med vedkommende arbejdsgiver- og  

 arbejderorganisationer.
4.  I alle de tilfælde, hvor klausul om arbejdsvilkår herefter er  

 nødvendig, påhviler det vedkommende styrelse at sikre sig, at tilbudsgiveren  

 er opmærksom herpå.
Dette vil f.eks. kunne ske ved, at der i  

 licitationsbetingelserne eller i den skrivelse, hvori der opfordres til at  

 fremkomme med tilbud, indføjes en bestemmelse om, at kontrakten vil være  

 omfattet af konventionens krav om klausul vedrørende arbejdsvilkår.
Konventionen forudsætter, at vedkommende styrelse - der har det endelige  

 ansvar for bestemmelsernes overholdelse - i fornødent omfang har indseende  

 hermed, jfr. artikel 4 samt bilaget til denne skrivelse.
Entreprenøren  

 (leverandøren) bør om fornødent opfordres til at foranledige, at de  

 arbejdere, der er beskæftiget med den i kontrakten omhandlede ordre, på let  

 tilgængelig måde (opslag på arbejdspladsen) kan få oplysning om de for  

 arbejdsforholdet gældende lønvilkår m.v.
 Arbejdsministeriet, den 18. maj 1966.
 Erling Dinesen.
/K.
Kampmann.
 Bilag.
 Eksempel på klausul om arbejdsvilkår.
 »Såfremt arbejdsforhold af den i nærværende kontrakt omhandlede art  

 ikke på den egn, hvor arbejdet udføres,er omfattet af kollektiv overenskomst,  

 må løn- og arbejdsvilkårene ikke være mindre gunstige end de vilkår, der  

 inden for det fag eller den industri, i hvilken entreprenøren (leverandøren)  

 har sin virksomhed, i almindelighed bydes under tilsvarende forhold.
 Ansvaret for, at denne bestemmelse overholdes, påhviler virksomhedens  

 leder.
Tilsvarende gælder også arbejde, der udføres af underentreprenører  

 (underleverandører) eller af personer, der hår fået overdraget kontrakten til  

 udførelse.
I så tilfælde påhviler det lederen af den virksomhed, der står som  

 hovedentreprenør (hovedleverandør), at påse, at bestemmelsen finder  

 anvendelse.
