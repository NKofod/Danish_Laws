 I anledning af at det er oplyst for mig, at der følges en forskellig  

 fremgangsmåde med hensyn til underretning af forsvarere om tiltalen og  

 bevisførelsen, skal jeg henstille, at nedenstående anvisninger iagttages:
 1.1. I arrestantsager sendes genpart af anklageskriftet, så snart det er  

 udfærdiget eller modtaget fra statsadvokaten, til tiltalte i anbefalet brev  

 og til forsvareren.
1.2. Samtidig eller snarest muligt herefter sendes sagens dokumenter med  

 anklageskrift og bevisfortegnelse til retten.
Genpart af bevisfortegnelsen  

 tilsendes forsvareren samt genparter af dokumenterne, for så vidt de ikke  

 tidligere er tilgået forsvareren.
 1.3. Når sagen er berammet, forkyndes anklageskriftet og stævningen om  

 meddelelsen om, hvem der er udtaget til domsmænd for tiltalte, og genpart af  

 stævningen og meddelelsen om domsmænd tilstilles forsvareren.
 1.4. Samme regler gælder i andre tilfælde, hvor forsvarer findes, når  

 anklageskrift udfærdiges.
 2.1. Er forsvarer ikke beskikket (eller valgt) på tidspunktet for  

 anklageskriftets udfærdigelse, sendes genpart af anklageskriftet, såsnart det  

 er udfærdiget eller modtaget fra statsadvokaten, til tiltalte i anbefalet  

 brev.
 2.2. Samtidig dermed eller snarest muligt derefter sendes sagens  

 dokumenter med anklageskrift og bevisfortegnelse til retten.
2.3. Når sagen er berammet, forkyndes anklageskrift og stævning og  

 meddelelsen om, hvem der er udtaget til domsmænd for tiltalte.
Samtidig  

 sendes genpart af stævning og anklageskrift og meddelelsen om domsmænd  

 tillige med genpart af bevisfortegnelsen og genparter af dokumenterne, for så  

 vidt de ikke tidligere er fremsendt, til forsvareren.
