Bekendtgørelse om udarbejdelse af fortegnelse over  

 menighedsrådsmedlemmer I medfør af § 24 i lov om valg til menighedsråd, jf.  

 lovbekendtgørelse nr. 163 af 16. marts 2004, og § 12, stk. 3, i lov  

 om menighedsråd, jf. lovbekendtgørelse nr. 164 af 16. marts 2004, fastsættes  

 følgende:
Frist for indberetning om de opstillede kandidater og  

 indtastning af oplysninger om de opstillede kandidater § 1.  

  

 Valgbestyrelsens  

 formand skal senest 26. dagen før valgdagen indsende kopi af den eller de  

 gyldige kandidatlister til stiftsøvrigheden.
Stk. 2.  

  

 Indtastningen  

 i KIS af kandidaternes personnumre varetages af stiftsøvrigheden.  

 Indtastningen  

 skal ske for hver menighedsrådskreds.
Såfremt der er indleveret flere  

 kandidatlister i en menighedsrådskreds, skal der ske registrering af det  

 listenummer, kandidaten opstiller på.
Indtastningen skal være afsluttet  

 senest  

 på valgdagen.
Indberetning om og indtastning af de valgte medlemmer § 2.  

  

 Valgbestyrelsens  

 formand sender udskrift af beslutningsprotokollen gennem provsten til  

 stiftsadministrationen.
Beslutningsprotokollen skal være  

 stiftsadministrationen  

 i hænde senest to dage efter valgdagen.
Stk. 2.  

  

 Indtastningen  

 i KIS af hvem, der er valgt som medlemmer af menighedsrådet, varetages af  

 stiftsøvrigheden.
Indtastningen skal være afsluttet senest ugedagen efter  

 valgdagen.
§ 3.  

  

 Stiftsøvrigheden  

 sender en udskrift fra KIS over de valgte medlemmer af menighedsrådet til det  

 først valgte medlem af det nyvalgte menighedsråd.
Udskriften skal være det  

 først valgte medlem i hænde senest torsdag i ugen efter valgdagen.
Menighedsrådets konstituering § 4.  

  

 Det  

 først valgte medlem medbringer den af stiftsøvrigheden udsendte udskrift fra  

 KIS til menighedsrådets konstituerende møde.
Menighedsrådets formand skal  

 senest den 1. tirsdag efter funktionsperiodens start sende meddelelse til  

 provstiudvalget og stiftsøvrigheden om valg af formand, næstformand,  

 kasserer,  

 evt. kasserer for præstegårdskassen, kirkeværge, kontaktperson og  

 tegningsberettiget i medfør af § 10, stk. 9, i lov om menighedsråd.
 § 5.  

  

 Stiftsøvrigheden  

 indtaster oplysningerne om menighedsrådenes konstituering i KIS.  

 Indtastningen  

 skal være afsluttes ved udgangen af december måned i valgåret.
§ 6.  

  

 Såfremt der i funktionsperioden sker ændring i menighedsrådets sammensætning  

 eller i valgene til de i § 4 nævnte enkeltmandsposter, skal formanden  

 indberette dette til provstiudvalget og stiftsøvrigheden.
Indberetningen skal  

 indeholde oplysninger om de pågældende menighedsrådsmedlemmers personnumre.
 Stk. 2.  

  

 Stiftsøvrigheden sørger for den fornødne ajourføring af KIS på baggrund af  

 menighedsrådets indberetning.
 § 7.  

  

 Bekendtgørelsen træder i kraft den 15. april 2004.
