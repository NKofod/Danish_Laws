Bekendtgørelse  

 om biblioteksvirksomhed I medfør af § 4, § 13, stk. 4, § 20,  

 stk. 6, § 22, stk. 2, § 23, stk. 2, § 27,  

 stk. 2,  

 § 31, stk. 3, § 33, stk. 2 og § 34 i lov nr. 340 af  

 17. maj 2000 om biblioteksvirksomhed fastsættes:
Kapitel 1 Folkebibliotekerne Folkebibliotekernes materialer m.v.
 § 1.  

  

 Folkebibliotekerne skal hvert år under hensyn til virkeområdets karakter  

 anskaffe  

 en passende del af udgivne danske værker.
 Stk. 2.  

  

 Forinden  

 der disponeres over materialer, der er udskilt af folkebibliotekernes  

 samlinger,  

 og som skønnes egnet til genbrug, skal disse tilbydes Statsbiblioteket.
 Stk. 3.  

  

 Med hensyn  

 til folkebibliotekernes materialeforpligtelse ligestilles  

 dvd  

 med videogrammer, når der er tale om analog eller digital lagring af levende  

 billeder med eller uden lyd.
 § 2.  

  

 Kommunen kan opkræve depositum eller kræve kaution af en bruger, som låner  

 materiale på folkebiblioteket, såfremt brugeren ikke har fast bopæl i  

 kommunen.
 § 3.  

  

 Hvor et folkebibliotek driver en afdeling i en institution eller en  

 virksomhed,  

 betragtes afdelingens materialer som en del af folkebibliotekets  

 materialesamling, medmindre andet aftales.
 § 4.  

  

 Ved  

 materialernes katalogisering og klassificering anvendes de regler, der er  

 udarbejdet til brug ved fremstilling af den danske nationalbibliografi.
Folkebibliotekernes salg af ydelser, der udbydes i  

 konkurrence med private § 5.  

  

 Kommunen skal forinden den  

 afgiver  

 tilbud på og indgår  

 aftale om udførelse af en opgave, der udbydes i konkurrence med private, jf.  

 lovens § 20, stk. 1, jf. stk. 4, foretage en kalkulation af de  

 samlede omkostninger, der vil være forbundet med kommunens varetagelse af den  

 pågældende opgave eller den pågældende type af opgave.
 Stk. 2.  

  

 Prisen på  

 en opgave fastsættes således, at de med opgaven forbundne kalkulerede samlede  

 omkostninger  

 som minimum dækkes af indtægten ved udførelsen af opgaven.
§ 6.  

  

 Kalkulationen af en kommunes samlede omkostninger ved udførelse af en opgave  

 i  

 henhold til lovens § 20, stk. 1, jf. stk. 4, skal omfatte 1)  

 	  

 alle de direkte  

 omkostninger, der er forbundet med opgavevaretagelsen, for eksempel løn  

 incl. pensionsbidrag og andre  

 løndele  

 samt over- og merarbejde, tjenesterejser, materialer og specielt anskaffet  

 apparatur, og 2)  

 	  

 alle de indirekte  

 omkostninger, der er forbundet med opgavevaretagelsen, for eksempel indirekte  

 lønomkostninger, andel af fællesomkostninger til for eksempel ledelse,  

 administration, husleje, udstyr, udvikling m.v. og lovpligtige forsikringer,  

 pensionsforpligtigelser, forrentning af driftskapital, forrentning og  

 afskrivning af anlægsværdier samt beregnede omkostninger for faciliteter i  

 øvrigt, der er stillet til rådighed ved opgavevaretagelsen.
 § 7.  

  

 Kommunen skal for de opgaver, der udbydes i henhold til lovens § 20,  

 stk. 1,  

 jf. stk. 4, foretage løbende registrering af de med opgaverne forbundne  

 indtægter og omkostninger, jf. § 6.
 Stk. 2.  

  

 Hvert år  

 optages i kommunens årsregnskab en regnskabsmæssig redegørelse, hvori der  

 redegøres for de samlede faktiske indtægter og omkostninger, der er forbundet  

 med udførelsen af opgaver efter lovens § 20, stk. 1, jf.  

 stk. 4.  

 Redegørelsen skal indeholde en samlet status for årets aktiviteter på området  

 samt oplysninger om status for aktiviteterne for de to seneste regnskabsår.
Folkebibliotekernes lånesamarbejde og udlån til  

 brugere med bopæl i andre kommuner § 8.  

  

 Betaling for lån, der formidles som led i folkebibliotekernes lånesamarbejde,  

 jf. lovens § 22, stk. 1, fastsættes til 25 kr. pr. materialeenhed.  

 Gebyret inkluderer håndteringsomkostninger.
Der kan endvidere opkræves  

 betaling  

 for forsendelsesomkostninger.
Den nævnte takst kan reguleres med den  

 generelle  

 pris- og lønudvikling.
§ 9.  

  

 En  

 långivende  

 kommune kan i henhold til lovens § 23, stk. 1,  

 opkræve betaling for netto-udlån til borgere fra en anden kommune, der  

 overstiger  

 7%  

 af den  

 låntagende  

 kommunes samlede udlån.
En  

 låntagende  

 kommune kan dog  

 kun blive afkrævet betaling fra en  

 långivende  

 kommune, såfremt det mellemkommunale lån overstiger 1000 materialeenheder.
Stk. 2.  

  

 Såfremt den  

 långivende  

 kommunes bibliotek virker som  

 centralbibliotek med bred materialeoverbygningsforpligtelse, skal  

 netto-udlånet  

 overstige  

 10%, før betaling kan opkræves.
For centralbiblioteker  

 med begrænset  

 materialeoverbyg-  

 ningsforpligtelse  

 gælder minimumsgrænsen på  

 10%  

 for de materialeområder,  

 hvor biblioteket har overbygningsforpligtelse, mens minimumsgrænsen på 7%  

 gælder for bibliotekets øvrige materialeområder.
Centralbiblioteker uden  

 materialeover-bygningsforpligtelse er ligestillet med almindelige  

 folkebiblioteker, jf.  

 stk  

 1. Minimumsgrænsen på 1000  

 materialeenheder, jf. stk. 1, gælder også ved beregning af  

 mellemkommunal  

 betaling for så vidt angår centralbiblioteker.
Stk. 3.  

  

 En  

 låntagende  

 kommunes samlede udlån omfatter udlånet fra eget  

 biblioteksvæsen til egne borgere, til borgere fra andre kommuner og til andre  

 biblioteker.
Såfremt en kommune har etableret samarbejde med andre kommuner  

 om  

 fælles drift af et folkebibliotek eller har indgået overenskomst med andre  

 kommuner om hel biblioteksbetjening, jf. lovens § 3, indgår udlånet fra  

 de  

 i fællesskabet eller overenskomsten deltagende kommuner i opgørelsen af det  

 samlede lån.
Stk. 4.  

  

 En  

 långivende  

 kommunes mellemkommunale lån opgøres efter  

 fradrag for den  

 låntagende  

 kommunes mellemkommunale  

 lån til den  

 långivende  

 kommune.
Fradraget foretages  

 ved beregningen af minimumsgrænsen på 1000 materialeenheder og ved  

 beregningen  

 af det samlede lån, der kan opkræves betaling for.
Stk. 5.  

  

 Betalingen  

 fastsættes til 10 kr. pr. materialeenhed, der udlånes.
Taksten kan reguleres  

 med den generelle pris- og lønudvikling.
Opkrævningsperioden følger  

 kalenderåret, og betaling kan først opkræves efter periodens udløb.
Varsling  

 skal ske senest 18 måneder før opkrævningstidspunktet, det vil sige senest  

 den  

 1. juli, 6 måneder før opkrævningsperioden starter.
Varsling skal ledsages af  

 et tilbud om bibliotekssamarbejde med den pågældende kommune.
Forpligtelsen  

 til  

 at varsle gælder kun første gang, en kommune iværksætter opkrævning.
Kapitel 2 De statslige og statsstøttede biblioteker § 10.  

  

 Statslige og statsstøttede biblioteker, der har forpligtelser i henhold til  

 lovens § 13, stk. 2 og 3, kan under hensyn til bibliotekets formål  

 i  

 særlige tilfælde prioritere betjeningen af bibliotekets primære brugere.
Ved  

 de  

 primære brugere forstås forskere, studerende, ansatte og andre tilknyttet de  

 institutioner, som biblioteket betjener.
 Stk. 2.  

  

 Bibliotekerne kan i særlige tilfælde opkræve depositum eller kræve kaution af  

 brugere, der ikke indgår i bibliotekets primære brugergruppe.
 § 11.  

  

 Biblioteksstyrelsen offentliggør årligt hvilke statslige og statsstøttede  

 biblioteker,  

 der har forpligtelser i henhold til lovens § 13, stk. 2 og 3.
 § 12.  

  

 En  

 særlig serviceydelse, jf. lovens § 27, stk. 1, tilvejebringes ved  

 en  

 særlig omkostningskrævende foranstaltning.
 Stk. 2.  

  

 En særlig  

 serviceydelse skal være udtrykkelig rekvireret af brugeren.
Kapitel 3 Fælles bestemmelser Begrænsning i adgangen til at hjemlåne materiale og  

 udelukkelse af lånere § 13.  

  

 Musikbærende fastformsmedier kan først udlånes efter udløbet af en karenstid  

 på  

 4 måneder regnet fra udgivelsesdatoen, eller en dato der følger af  

 stk. 4  

 eller stk. 7.
 Stk. 2.  

  

 Karenstid  

 som nævnt i stk. 1 omfatter alle musikudgivelser, herunder  

 genudgivelser,  

 udgivet i Danmark.
 Stk. 3.  

  

 Nye oplag  

 af en udgivelse er undtaget fra karenstid som nævnt i stk. 1.
Stk. 4.  

  

 En  

 udenlandsk udgivelse, herunder genudgivelser, er omfattet af karenstid på  

 linje  

 med danske udgivelser, såfremt den udenlandske udgivelse registreres i den  

 såkaldte bibliotekskatalogisering.
Karenstiden regnes fra  

 registreringstidspunktet.
 Stk. 5.  

  

 For så vidt  

 angår udgivelser i Danmark indberetter udgiveren udgivelsesdatoen til en  

 central  

 instans for registrering af karenstid.
 Stk. 6.  

  

 Den  

 centrale instans for registrering af karenstid udpeges af kulturministeren.
 Stk. 7.  

  

 Såfremt  

 udgiveren ikke indberetter udgivelsesdato for et værk, der er udgivet, og som  

 er omfattet af stk. 2, fastsættes den dato, fra hvilken karenstid  

 regnes,  

 af den instans, der er nævnt i stk. 5.
 § 14.  

  

 Råder et biblioteket over materiale, der er særlig kostbart, som kun findes i  

 få eksemplarer, eller som af andre grunde er mindre egnet til hjemlån, kan  

 biblioteket fastsætte begrænsninger i adgangen til lån af materialet.
 § 15.  

  

 Det enkelte bibliotek kan under hensyn til bibliotekets ressourcer i  

 bibliotekets reglement fastsætte begrænsninger for den enkelte låners samlede  

 antal lån og reserveringer af materialer.
 § 16.  

  

 Udelukkelse efter lovens § 31 kan ske, såfremt en bruger i gentagne  

 tilfælde ikke afleverer lånte materialer eller afleverer lånte materialer i  

 beskadiget stand.
 Stk. 2.  

  

 Udelukkelse  

 efter lovens § 31 kan endvidere ske, såfremt en bruger skylder at betale  

 gebyr, der er fastsat efter lovens §§ 21 og 28, hvis det skyldige gebyr  

 udgør  

 200 kr. eller derover.
Stk. 3.  

  

 Udelukkelse  

 af en bruger efter stk. 1 og stk. 2 skal ske med 7 dages skriftligt  

 varsel.
Såfremt udelukkelse efter stk. 1 vedrører misligholdelse af det  

 i  

 § 14 nævnte materiale, kan udelukkelsen ske uden varsel.
 Stk. 4.  

  

 Bringer  

 brugeren mellemværendet med biblioteket til ophør, for eksempel ved at levere  

 materialet tilbage, ved at erstatte beskadiget materiale, eller ved at betale  

 skyldige gebyrer, skal udelukkelsen ophøre.
Lønindeholdelse i tilknytning til ubetalte gebyrer for  

 overskridelse af lånetiden § 17.  

  

 Inddrivelsesmyndigheden træffer afgørelse om indeholdelse i løn m.v. efter  

 lovens  

 § 33 for ubetalte gebyrer, der opkræves i henhold til lovens § 21  

 og  

 § 28, stk. 1, med tillæg af omkostninger.
 Stk. 2.  

  

 Afgørelsen  

 træffes efter forudgående vurdering af skyldnerens personlige og økonomiske  

 forhold,  

 jf. kildeskattelovens § 73, stk. 3.
 Stk. 3.  

  

 Skyldneren  

 skal give inddrivelsesmyndigheden alle nødvendige oplysninger om personlige  

 eller økonomiske forhold af betydning for indeholdelsen og for spørgsmålet  

 om,  

 hvorvidt der kan foretages indeholdelse.
 § 18.  

  

 Inddrivelsesmyndigheden underretter straks skyldneren om afgørelsen.  

 Underretningen  

 skal være skriftlig og angive gældens art og størrelse, herunder  

 omkostninger.  

 Underretningen skal tillige gengive indholdet af lovens § 33 samt denne  

 bekendtgørelses §§ 19-21.
 § 19.  

  

 En  

 afgørelse om lønindeholdelse iværksættes ved indberetning til Det Fælles  

 Lønindeholdelsesregister, jf. § 3 i lov om Det Fælles  

 Lønindeholdelsesregister.
§ 20.  

  

 Den indeholdelsespligtige indbetaler indeholdte beløb til Det Fælles  

 Lønindeholdelsesregister.
Indbetaling skal ske, efterhånden som  

 lønindeholdelse  

 finder sted.
Beløbene forfalder til betaling den 1. i den kalendermåned, der  

 følger efter lønindeholdelsen med sidste rettidige indbetalingsdag den 15. i  

 forfaldsmåneden.
Er sidste  

 rettidige  

 indbetalingsdag  

 en lørdag, søndag eller helligdag, forlænges fristen til den nærmest følgende  

 hverdag.
 Stk. 2.  

  

 Ved  

 indbetalingen skal den indeholdelsespligtige give skriftlig meddelelse om  

 skyldners CPR-nummer, navn og adresse, størrelsen af det indeholdte beløb og  

 størrelsen af det indkomstbeløb, hvoraf indeholdelsen er beregnet.
 § 21.  

  

 Den indeholdelsespligtige skal, hvis skyldneren ikke er eller ophører med at  

 være beskæftiget hos den pågældende, eller udbetaling af  

 indeholdelsespligtige  

 ydelser i øvrigt ophører, inden 5 dage give Det Fælles  

 Lønindeholdelsesregister  

 skriftlig underretning herom.
Stk. 2.  

  

 Den  

 indeholdelsespligtige skal efter anmodning give Det Fælles  

 Lønindeholdelsesregister  

 alle oplysninger om skyldnerens arbejdsforhold og økonomiske forhold af  

 betydning for indeholdelsen.
Besvarelse skal ske inden 14 dage efter  

 modtagelse  

 af anmodningen.
 § 22.  

  

 Med bøde straffes den, der overtræder § 17, stk. 3, og §§ 20  

 og  

 21, stk. 2. Der kan pålægges selskaber  

 m.,v. (juridiske personer) strafansvar efter reglerne  

 i straffelovens 5. kapitel.
Kapitel 4 Ikrafttrædelsesbestemmelser m.v.
 § 23.  

  

 Bekendtgørelsen træder i kraft 1. februar 2005, og samtidig ophæves  

 bekendtgørelse  

 nr. 968 af 24. oktober 2000 om biblioteksvirksomhed.
