Patentdirektoratet fandt efter nedlagt indsigelse, at SCAN ADVOKATER  

 havde særpræg og var registrerbart.
Patentankenævnet afslog registrering,  

 idet mærket fandtes at beskrive en virksomhed, som må antages udøvet af andre  

 end ansøgeren, og dermed at være vildledende År 1992, 20. marts afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende KENDELSE i sagen j.nr.
V 4/91: Klage fra Advokatrådet, København, v/Advokatfirma  

 Reumert & Partnere over Patentdirektoratets afgørelse af 21. november  

 1991 af varemærke- ansøgning nr. 7656/89 fra Advokatfirmaet H-E Andersen  

 & Co.
 Den 16. oktober 1989 indleverede advokat H-E Andersen, Solrød Strand m.fl.  

 en ansøgning om registrering af varemærket SCAN ADVOKATER for alle  

 tjenesteydelser i klasse 35, 36, 41 og 42. Ansøgningen blev bekendtgjort i  

 Dansk Varemærketidende den 7. februar 1990.
Ved skrivelser af 6. og 20. april 1990 nedlagde Advokatrådet i medfør af  

 varemærkelovens § 20, stk. 2, indsigelse mod registrering af det ansøgte  

 mærke.
Som begrundelse for indsigelsen anførtes:
 »Mærket består af to led SCAN og ADVOKATER.
 Betegnelsen ADVOKATER er i henhold til retsplejelovens bestemmelser  

 forbeholdt en særlig gruppe.
Ingen advokat bør kunne opnå eneret til et varemærke, hvori ordet ADVOKAT  

 eller bøjninger heraf indgår som den dominerende del.
I modsat fald ville  

 variationsmulighederne for andre, som er berettiget til den beskyttede titel,  

 blive ganske ringe.
 Endvidere er betegnelsen ADVOKAT beskrivende i forhold til de varer, for  

 hvilke mærket søges registreret.
 Med hensyn til betegnelsen SCAN kan der efter Advokatrådets opfattelse  

 henvises til, at denne i den givne sammenhæng kan sidestilles med en  

 oprindelsesbetegnelse.
 Kombinationen SCAN ADVOKATER angiver således udelukkende varens art og  

 oprindelse og savner dermed fornødent særpræg, jf. varemærkelovens § 13, stk.  

 2, hvorfor denne ikke bør kunne registreres.
Foranstående synspunkter gøres gældende, selvom Advokatrådet er vidende  

 om, at der i Direktoratet er registreret mærker, hvori betegnelsen SCAN  

 indgår - også i sammensætning med ord, der helt klart savner særpræg, som  

 f.eks.
SCAN HOTEL.
I modsætning hertil fremgår det imidlertid af registreringspraksis, at  

 Direktoratet i en række tilfælde, hvor betegnelsen SCANDINAVIA, SCANDINAVIAN  

 og SKANDINAVISK har været søgt anmeldt sammen med en i øvrigt beskrivende  

 betegnelse for den udbudte ydelse, har afvist registrering på grund af  

 manglende særpræg.
Direktoratet har i disse tilfælde fundet, at mærket  

 udelukkende eller kun med uvæsentlige ændringer eller tilføjelser har angivet  

 varens oprindelse.
 Endvidere er det fra Direktoratet telefonisk oplyst, at betegnelsen FINN i  

 modsætning til SCAN og DAN ikke af Direktoratet betragtes som et ord med  

 særpræg, men som en oprindelsesbetegnelse (Finland).
 Advokatrådet finder, at denne betragtning også må kunne gøres gældende  

 over for betegnelsen SCAN.
Konkluderende er det herefter rådets opfattelse, at betegnelserne SCAN og  

 DAN er såkaldte svage mærkeelementer og i en sammensætning med  

 ADVOKAT/ADVOKATER bliver disse yderligere svækket og mister derfor helt  

 særpræg.« Ansøgeren udtalte sig ikke hertil.
 Patentdirektoratet traf afgørelse i sagen den 21. november 1990 og afviste  

 indsigelsen med følgende begrundelse:
»Såfremt det var selve ordet ADVOKAT, der var anmeldt til  

 registrering f.eks. for klasse 42, ville et sådant mærke blive anset for  

 uegnet til registrering i medfør af § 13, da det angiver tjenesteydelsens  

 beskaffenhed og art.
Der kan ikke opnås varemærkeret til ordet ADVOKAT, der  

 er en benævnelse, der i retsplejeloven er forbeholdt en særlig gruppe  

 personer.
Imidlertid er det ikke ordet ADVOKAT alene, men ordene SCAN  

 ADVOKATER, der er anmeldt til registrering.
Ved en eventuel registrering af  

 disse ord opnås der ikke særskilt varemærkeret til ordet ADVOKAT eller  

 ADVOKATER, men alene til mærket i dets helhed.
Det er almindeligt i  

 varemærker at optage betegnelser, der angiver hvilke varer eller  

 tjenesteydelser, mærket skal anvendes for, og det er i nærværende tilfælde  

 fem advokater, der har ansøgt om registrering af varemærket.
Det er ikke  

 vildledende at optage ordet ADVOKAT i et varemærke, når det er advokater, der  

 ansøger om mærket, og mærket skal bruges i advokatvirksomheden.
Der skal i  

 øvrigt henvises til bestemmelsen i § 15 i varemærkeloven, hvorefter den ved  

 registrering opnåede varemærkeret ikke omfatter sådanne dele af mærket, som  

 ikke særskilt kan registreres.
Den del af mærket, der skal forlene dette med tilstrækkeligt særpræg, er  

 herefter ordet SCAN.
Det kan være nærliggende at opfatte visse forstavelser,  

 herunder SKAN- og SCAN-, som oprindelsesbetegnelser.
Imidlertid er SKAN og  

 SCAN ikke i sig selv en anvendt forkortelse for Skandinavien eller  

 Scandinavia men det er nok suggestivt, idet det kan lede tanken hen på, at  

 varen eller tjenesteydelsen forhandles eller tilbydes i Skandinavien.
Det at  

 et mærke er suggestivt, er imidlertid ikke nok til at nægte at registrere  

 det, og Direktoratet har da også fra gammel tid anset ordene SKAN og SCAN som  

 registrerbare varemærker.
Mærker bestående af ordet SCAN alene er allerede  

 optaget i varemærkeregistret, ligesom ord bestående af forstavelsen SCAN-  

 eller SKAN- f.eks.
SKANLØN, SKANGIRO, SKANTEST også er registrerede som  

 varemærker.
Betegnelser, der består af to ord, nemlig SCAN efterfulgt af en  

 tjenesteydelse eller en vareart er også registreret f.eks.
SCAN VIDEO, SCAN  

 HOTEL, SCAN TOUR CARD og SCAN VÆGT.
Der kan nævnes talrige eksempler på  

 sådanne registreringer.
Helt anderledes stiller det sig, såfremt ordet  

 SKANDINAVISK eller SKANDINAVIEN alene anmeldes til registrering muligvis  

 efterfulgt af en tjenesteydelse eller af en vareart.
I så tilfælde er mærket  

 uegnet til registrering, da det angiver varens oprindelse og varens art eller  

 beskaffenhed.
Det skal tilføjes, at er ordet SKANDINAVISK eller SKANDINAVIEN  

 optaget i varemærker tillige med en anden betegnelse, der har tilstrækkeligt  

 særpræg, vil Direktoratet forlange, at de varer ansøgningen omhandler  

 udtrykkeligt bliver angivet som hidrørende fra Skandinavien.
 Under hensyn til det i Deres skrivelse anførte om, at Direktoratet  

 behandler betegnelsen FINN i modsætning til SCAN og DAN som en  

 oprindelsesbetegnelse, skal det oplyses, at Direktoratet i visse tilfælde har  

 anset det som en oprindelsesbetegnelse, specielt hvis ansøgeren har været en  

 finne, men at Direktoratet i andre tilfælde, hvor ansøgeren har haft  

 fornavnet Finn ikke har kunnet komme med den nævnte hindring for  

 registrering.
Da ordene SCAN ADVOKATER herefter ifølge Direktoratets praksis må anses  

 for at have tilstrækkeligt særpræg, kan den nedlagte indsigelse ikke tages  

 til følge.« Denne afgørelse har klageren v/advokat Dorte Wahl ved skrivelse af 21.  

 januar 1991 indbragt for Patentankenævnet med påstand om, at Direktoratets  

 afgørelse omstødes.
Klageren har indleveret en ankebegrundelse, hvor der  

 anføres følgende:
 »Advokatrådet skal indledningsvis henvise til argumentationen som den  

 er anført i skrivelser til Patentdirektoratet af 6. og 20. april 1990. Det er  

 således fortsat Advokatrådets synspunkt, at det ansøgte mærkes to bestanddele  

 SCAN og ADVOKATER hverken hver for sig eller ved en samlet vurdering opfylder  

 kravene til særpræg i Varemærkelovens § 13.
 Foruden de i den tidligere skriftveksling med Patentdirektoratet anførte  

 argumenter skal Advokatrådet fremkomme med følgende yderligere bemærkninger:
Med hensyn til betegnelsen SCAN og SKAN er det muligvis korrekt, at der  

 ikke er tale om en korrekt forkortelse for SKANDINAVIEN eller SKANDINAVIA,  

 men det gøres gældende, at der er tale om i almindelig sprogbrug helt  

 anerkendte forkortelser for SCANDINAVIEN eller SCANDINAVIA.
Det er således  

 Advokatrådets synspunkt, at forkortelsen SCAN eller SKAN ikke blot er en  

 suggestiv betegnelse, men tillige en oprindelsesbetegnelse.
 For så vidt angår ordet ADVOKAT fremgår det af Patentdirektoratets  

 afgørelse, at Direktoratet er enig i, at betegnelsen ADVOKAT er beskrivende i  

 forhold til de ydelser, for hvilke det omhandlede mærke søges registreret.  

 Det fremgår således også af afgørelsen, at såfremt det var selve ordet  

 ADVOKAT, der var anmeldt til registrering, f.eks. for varer i klasse 42,  

 ville et sådant mærke ikke blive anset for egnet til registrering jf.  

 Varemærkelovens § 13.
 Det følger imidlertid af Direktoratets afgørelse, at man alligevel finder,  

 at sammenstillingen SCAN ADVOKATER besidder tilstrækkeligt særpræg til at  

 kunne registreres, dog med bemærkning om, at den ved registrering opnåede  

 varemærkeret, jf. bestemmelsen i Varemærkelovens § 15, ikke omfatter sådanne  

 dele af mærket, som ikke særskilt kan registreres.
 Uanset Direktoratets praksis finder Advokatrådet, at betegnelsen savner  

 særpræg og, som det er anført i Patentdirektoratets afgørelse, er betegnelsen  

 ADVOKAT i henhold til Retsplejelovens bestemmelser forbeholdt en særlig  

 gruppe.
Det er Advokatrådets klare opfattelse, at det uanset bestemmelsen i  

 Varemærkelovens § 15 er særdeles betænkeligt, at lade nogle advokater opnå  

 eneret til et varemærke, hvori ADVOKAT eller bøjninger heraf indgår som den  

 dominerende del.
Når betegnelsen ADVOKAT ifølge lovgivningen er forbeholdt en  

 særlig profession, må betegnelsen i det hele bevares som en fri betegnelse og  

 ikke indgå som en bestanddel i et registreret varemærke.
 Talrige danske advokatkontorer har nære forbindelser til advokater i  

 Skandinavien og indgår i samarbejder med sådanne kontorer, en tendens som vil  

 forstærkes fremover.
 Det må anses for stridende med principperne i Retsplejelovens kapitel 12  

 at efterkomme en ansøgning som den foreliggende, idet der uanset bestemmelsen  

 i Varemærkelovens § 15 ved registrering af et mærke, som det foreliggende,  

 bestående af to led, opnås en enerettighed af en vis udstrækning til mærket  

 vurderet i sin helhed og således også implicit til betegnelsen ADVOKATER.
Der henvises i øvrigt til Ankenævnets stadfæstelse af Direktoratets afslag  

 på registrering af »Dansk Gasteknisk Center« og »Nordisk  

 Gasteknisk Center«, j.nr.
V 9/88 og V 10/88.' Ankenævnet har behandlet sagen i sit møde den 12. december 1991.
 Parterne gav ikke møde.
 Patentdirektoratets repræsentant var fuldmægtig Dorrit Petersen.
 Ankenævnet skal udtale:
 Det tiltrædes, at der ikke kan opnås varemærkeret til ordet ADVOKAT eller  

 bøjninger heraf, også fordi dette indeholder en beskrivelse af den pågældende  

 tjenesteydelse.
 Dette findes at måtte have en afsmittende virkning på vurderingen af det  

 ansøgte varemærke i dets helhed, således at ordet SCAN i den danske  

 sammenhæng får en svagere, men også mere suggestiv karakter af en  

 oprindelsesbetegnelse.
 Ud fra en samlet vurdering findes en varemærkeret til det ansøgte at  

 beskrive en virksomhed, som må antages udøvet af andre end ansøgeren, og  

 dermed at være vildledende.
Herefter bestemmes:
 Varemærkeansøgning nr. 7656/89 afslås.
Grønning-Nielsen.
Hans Chr.
Thomsen.
Finn Mikkelsen.
