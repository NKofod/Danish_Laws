Nr BRL 195 Beretning over Forslag til lov om ønskenummerplader   

 Nr L 195 1988-89, 1. samling Afgivet af Retsudvalget Afgivet: 19890413 Udvalget har behandlet lovforslaget i nogle møder.
 Herefter udtaler et mindretal (Socialdemokratiets og Socialistisk  

 Folkepartis medlemmer af udvalget) følgende:
 Justitsministeren har i indeværende folketingsår besvaret to spørgsmål fra  

 Fremskridtspartiet vedrørende indførelse af såkaldte ønskenummerplader.
 Ministerens svar på de to spørgsmål fortalte, at indførelse af  

 ønskenummerplader ville betyde:
1. administrativt besvær, 2. ekstra bureaukrati.
 Derfor var ministeren ikke indstillet på at ændre på de bestående forhold.
 1. behandling af L 195 viste:
1. at ministeren havde indhentet nye oplysninger, 2. at ministeren, hvis det viste sig muligt, selv ville fremsætte et  

 lovforslag vedrørende ønskenummerplader i forbindelse med andre forslag om  

 ændring af færdselsloven i næste folketingsår.
 Socialdemokratiet og Socialistisk Folkeparti vil derfor tage stilling til  

 sagen, når ministerens lovforslag foreligger.
 Et andet mindretal (Det Konservative Folkepartis, Venstres og Det  

 Radikale Venstres medlemmer af udvalget) har noteret sig, at  

 justitsministeren under 1. behandling af lovforslaget har oplyst, at han  

 forventer at fremsætte lovforslag om ændring af færdselslovens bestemmelser  

 om nummerpladeudstedelse og administration.
 På ovennævnte baggrund finder mindretallet det ikke formålstjenligt at  

 behandle nærværende lovforslag yderligere, men afventer justitsministerens  

 udspil i det kommende folketingsår.
 Et tredje mindretal (Fremskridtspartiets og Centrum-Demokraternes  

 medlemmer af udvalget) udtaler:
 Mindretallet havde naturligvis allerhelst set, at lovforslaget om  

 ønskenummerplader var blevet vedtaget omgående. Ønskenummerplader er en  

 totalt frivillig privat investering, som oven i købet vil kunne give en  

 indtægt på statens budget med mindst 20 mio. kr. om året.
 Mindretallet føler sig overbevist om, at både inden for erhvervslivet og  

 inden for privatbilismen vil man benytte sig af denne mulighed for at sætte  

 sit eget personlige præg på hverdagen.
 Vort naboland Sverige har pr. 1. oktober 1988 indført denne ordning, og vi  

 kender det jo i øvrigt også allerede i Danmark fra eksempelvis kongehus,  

 brandvæsen og forsvar.
Når lovforslaget nu ikke kommer til afstemning i Folketingssalen til trods  

 for, at der ved 1. behandling var et meget stort flertal for  

 ønskenummerplader, skyldes det, at justitsministeren var meget positiv under  

 1. behandling og bebudede at ville fremsætte lovforslag herom i forbindelse  

 med en ændring af færdselsloven, som ministeren vil fremkomme med forslag om  

 i næste folketingsår.
Det er mindretallet tilfreds med.
 Et fjerde mindretal (Kristeligt Folkepartis medlem af udvalget)  

 finder ikke, at der er behov for et lovforslag af denne art.
 P. u. v.
