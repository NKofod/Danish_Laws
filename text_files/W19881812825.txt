Næring blev anset at foreligge med hensyn til køb og salg af aktier  

 m.v., således at tab ved et vekselererfirmas konkurs kunne fratrækkes.
Der  

 var tale om handel for egen regning, i interessentskab med en anden, gennem  

 eget aktieselskab og som formidler af såvel ejendomme, virksomheder og aktier  

 m.v.
 A klagede over, at de stedlige skattemyndigheder havde forhøjet hans  

 selvangivne almindelige indkomst for 1980 med de af ham fratrukne tab på  

 aktier.
 De stedlige skattemyndigheder havde begrundet de foretagne ansættelser  

 med, at de af klageren ved opgørelsen af den skattepligtige indkomst  

 fratrukne tab på aktier ikke kunne godkendes som handelstab, og at de derfor  

 ikke kunne anses for omfattet af bestemmelsen i den dagældende ligningslovs §  

 16 C, stk. 1, sammenholdt med lov om særlig indkomstskat § 2, nr. 6, idet  

 tabene alene havde beroet på vekselererfirmaet B's manglende evne til at  

 inddække klagerens tilgodehavende ifølge mellemværende ved marginspekulation.
 I overensstemmelse med en af klagerens revisor under sagens behandling  

 foretagen opgørelse var avancer, opnået ved afståelse af aktier mere end to  

 år efter erhvervelsen, samtidig overført til beskatning efter bestemmelsen i  

 lov om særlig indkomstskat § 2, nr. 6, jf. § 7.
De stedlige skattemyndigheder var enige med klageren i, at det på  

 mellemværendet med vekselererfirmaet fratrukne tab måtte anses for  

 fradragsberettiget i den skattepligtige almindelige indkomst, såfremt det  

 måtte lægges til grund, at klageren var næringsdrivende med hensyn til køb og  

 salg af aktier.
Myndighederne havde dog ikke - bl.a. efter det oplyste om  

 antallet af køb og salg i de enkelte år - fundet tilstrækkeligt grundlag for  

 at antage, at aktiehandel henhørte under klagerens erhverv.
 Det fremgik af sagens oplysninger, at klageren, der havde fuldført flere  

 videregående uddannelser, i en årrække havde opholdt sig i USA, hvor han  

 havde drevet virksomhed som forretningsmand, og at han siden 1954 havde købt  

 og solgt aktier i amerikanske aktieselskaber gennem New York Børsen og gennem  

 amerikanske vekselererfirmaer.
Klageren var vendt tilbage til Danmark i 1976, og efter hjemkomsten havde  

 han sammen med C formidlet en handel med aktier for et større selskab for ca.  

 13 mio. kr.
Han havde sammen med C dannet et interessentskab, hvori klageren  

 var deltager med 58%. Interessentskabet drev formidlende virksomhed med køb  

 og salg - herunder udstykning - af ejendomme af forskelligartet karakter og  

 struktur, industrivirksomheder samt af værdipapirer, herunder af aktier.
 Interessentskabet havde i 1980 herved indtjent honorarer og kommissioner  

 på i alt ca. 2.500.000 kr.
I tilknytning hertil havde de to interessenter dannet et anpartsselskab, i  

 hvilket klageren ejede 60% af aktierne.
Selskabet virkede som  

 administrationsselskab for interessentskabet.
 Klageren ejede endvidere fuldt ud et i 1948 stiftet aktieselskab, som  

 trods vedtægtsmæssige formål om handel med bl.a. isenkram,  

 husholdningsartikler m.v. foretog køb og salg af ejendomme og aktier.
Klageren havde ifølge det oplyste over en 6-årig periode fra 1976 til 1981  

 haft en omsætning af aktier, eksklusive tab på rebelåning, på 16-18 mio. kr.,  

 medens der i aktieselskabet over en 4-årig periode fra skatteåret 1976/77 var  

 angivet en omsætning af aktier på ca. 3,5 mio. kr.
Salgene var stort set  

 foregået inden to år efter erhvervelsen.
Det var nærmere oplyst, at klagerens egne aktiehandler fortrinsvis var  

 koncentreret om en stor dansk koncern, hvis aktier interessentskabet  

 formidlede salg af, og et enkelt større sagen omhandlede tab på aktier, var  

 det oplyst, at klageren udover at foretage handler for egen regning gennem  

 banker, havde indgået aftale om for lånte midler at indgå i marginspekulation  

 med aktier hos vekselererfirmaet B.
Aktierne var forblevet i depot hos  

 vekselererfirmaet som garanti for finansieringen og med ret til genbelåning  

 for vekselererfirmaet.
Selskabet var gået konkurs i oktober 1980, og de i depotet henliggende  

 aktier, der i overensstemmelse med den indgåede aftale var rebelånt af  

 vekselererfirmaet, var afhændet af långiverne.
Disse havde herefter modregnet  

 provenuet herved i deres tilgodehavende hos vekselererfirmaet, og klageren  

 måtte indbetale lånet til boet mod at anmelde et dividendekrav i dette.
 Klageren havde under henvisning til, at de deponerede aktier måtte anses  

 for afstået for 0, ved opgørelsen af den selvangivne indkomst fratrukket sit  

 tab på disse aktier, opgjort som forskellen mellem deres købspris og 0, med  

 henvisning til bestemmelsen i ligningslovens § 16 C, stk. 1, da salget var  

 sket inden to år efter erhvervelsen.
Subsidiært påstod klageren det af ham opgjorte tab fradragsberettiget ud  

 fra et næringssynspunkt.
Han henviste til karakteren af hans samlede virke,  

 hvori formidling af køb og salg af aktier udgjorde en væsentlig bestanddel,  

 og til, at hans egne handler med aktier havde en sådan nær og direkte  

 tilknytning til hans erhverv, at der ikke ved bedømmelsen af næringsbegrebet  

 var grundlag for at foretage en afgrænsning mellem hans formidlende  

 virksomhed og hans egne handler.
På baggrund heraf var han af den opfattelse,  

 at hans forhold klart var dækket af den definition af næringsbegrebet, der  

 bl.a. fremgik af de årlige ligningsvejledninger.
 For så vidt angik den af klageren nedlagte principale påstand om  

 godkendelse af det af ham opgjorte tab, svarende til forskellen mellem de  

 nævnte aktieposters anskaffelsessum og 0, fandt Landsskatteretten, at det  

 således opgjorte tab ikke var opstået i forbindelse med en hændelse, hvor  

 købekursen havde oversteget salgskursen, således som forudsat i  

 ligningslovens § 16 C, stk. 1, sammenholdt med lov om særlig indkomstskat §  

 2, stk. 6. Tabet beroede derimod på vekselererfirmaets konkurs med deraf  

 følgende tvangsrealisation fra de genbelånende firmaer med henblik på  

 indfrielse af deres tilgodehavender i vekselererfirmaet.
 Landsskatteretten kunne således ikke tiltræde klagerens principale  

 påstand.
Efter de for retten foreliggende oplysninger havde klageren udfoldet  

 alsidige bestræbelser inden for finansverdenen, hvorunder han havde formidlet  

 salg af fast ejendom, selskaber og værdipapirer, ligesom han personligt bl.a.  

 i direkte tilknytning hertil havde købt og solgt aktier i selskaber, for  

 hvilke han havde drevet formidlende virksomhed.
Han havde således i sit  

 erhverv fået nøje kendskab og tilknytning til handler med værdipapirer.
Når  

 dette sammenholdtes med den nære forbindelse, der forelå mellem denne  

 virksomhed og klagerens selvstændige køb og salg bl.a. af aktier, omfanget  

 heraf og den betydelige samlede talmæssige omsætning ved disse løbende  

 handler samt endelig klagerens virksomhed inden for det af ham ejede  

 aktieselskab, måtte retten ud fra en helhedsvurdering af klagerens samlede  

 virksomhedsstruktur nære betænkelighed ved at udelukke handel med aktier -  

 som sagen vedrørte - fra hans øvrige erhvervsudøvelse.
Retten kunne således  

 tiltræde klagerens subsidiære påstand.
 Dette standpunkt indebar den konsekvens, at klagerens øvrige  

 værdipapirbeholdning skulle tages op til ny skattemæssig vurdering og  

 behandling, og dette havde klageren erklæret sig indforstået med.  

 Landsskatteretten tiltrådte herefter - uden fastsættelse af de endelige  

 talmæssige konsekvenser - i princippet klagerens påstand om, at de påklagede  

 ansættelser af klagerens almindelige og særlige indkomst skal reguleres ud  

 fra det synspunkt, at klageren anses for næringsdrivende ved handel med  

 aktier og andre værdipapirer.
 LV 1987, K 3.3.
