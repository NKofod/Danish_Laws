 I henhold til § 33, stk. 4, og § 51 i myndighedsloven, jfr.  

 lovbekendtgørelse nr. 443 af 3. oktober 1985, fastsættes:
Almindelige bestemmelser § 1.  Værgen skal varetage den umyndiges interesser  

 med omhu og efter bedste evne.
Han er erstatningspligtig over for den  

 umyndige for den skade, han forvolder ham ved forsætligt eller uagtsomt  

 forhold.
§ 2.  Værger beskikkes af det statsamt, hvor den  

 umyndige eller den, der er sat under lavværgemål, bor.
I forbindelse med en  

 dom til umyndiggørelse eller lavværgemål foretages værgebeskikkelsen af den  

 ret, der afsiger dommen.
Bestemmelse om fratagelse af og fritagelse for  

 værgemål træffes af statsamtet på det sted, hvor værgemålstilsynet føres,  

 jfr. stk. 2-3, eller af statsamtet på det sted, hvor den, der er sat under  

 lavværgemål, bor.
Stk. 2.  Tilsyn med værgemål føres af statsamterne.  

 Familieretsdirektoratet er øverste tilsynsmyndighed.
Værgen skal efterkomme  

 tilsynsmyndighedernes forskrifter.
Stk. 3.  Værgemålstilsynet føres af det statsamt, hvor  

 værgen bor.
Er flere statsamter kompetente, føres tilsynet af det statsamt,  

 hvor den umyndige bor.
 Stk. 4.  Er en ægtefælle umyndiggjort, og bestyrer den  

 anden ægtefælle i forbindelse med værgen den umyndiggjortes bodel, er denne  

 bestyrelse ikke undergivet værgemålstilsyn.
 § 3.  I vigtige anliggender skal værgen så vidt muligt  

 indhente erklæring fra den umyndige, hvis han er fyldt 15 år, og har den  

 umyndige en ægtefælle, med hvem han samlever, tillige fra denne.
 § 4.  Når forældre i forening er værge for mindreårigt  

 ægtebarn, kan enhver af dem give den anden fuldmagt til i almindelighed eller  

 med hensyn til nærmere bestemte anliggender at udøve værgemålet alene.
 Stk. 2.  Endvidere kan enhver af dem med virkning over  

 for tredjemand modtage og kvittere for ydelser, der lovligt kan erlægges til  

 en værge, medmindre den anden til vedkommende tredjemand har anmeldt, at han  

 ønsker at medvirke.
 Stk. 3.  Er den ene af forældrene ved fraværelse, sygdom  

 eller af anden grund midlertidig forhindret i at deltage i en under  

 værgemålet hørende afgørelse, som ikke uden ulempe kan opsættes, udøves  

 bestemmelsesretten af den anden.
 Stk. 4.  Er forældrene uenige om en afgørelse, kan  

 enhver af dem begære den truffet af statsamtet.
§ 5.  Når værgens interesse i et foreliggende  

 retsforhold kan komme i strid med den umyndiges, skal værgen ved henvendelse  

 til det statsamt, hvor den umyndige bor, foranledige, at der beskikkes den  

 umyndige en særlig værge.
Dog skal værgen, når særlig værge skal beskikkes i  

 anledning af skifte, rette henvendelse til den skifteret, der forestår  

 skiftesagen.
Bestemmelse om fratagelse af værgemål i sidstnævnte tilfælde  

 træffes ligeledes af skifteretten.
 § 6.  Værgen for en umyndiggjort skal sørge for, at  

 umyndiggørelsesdommen tinglyses ved den umyndiggjortes værneting, og hvis han  

 ejer eller erhverver faste ejendomme, tillige der, hvor disse er beliggende.
§ 7.  Statsamtet kan i særlige tilfælde tillægge  

 værgen et vederlag.
Beløbet, der kan fastsættes for indtil 3 år ad gangen,  

 udredes af den umyndige.
Bestyrelsen af den umyndiges formue § 8.  Umyndiges midler bestyres i en  

 forvaltningsafdeling, der er knyttet til et pengeinstitut, og som  

 justitsministeren har godkendt dertil.
Værgen skal sørge for, at midlerne  

 indsættes i en godkendt forvaltningsafdeling, medmindre skifteretten  

 indsætter midlerne.
Forinden midlerne (obligationer, aktier osv.) indsættes i  

 en godkendt forvaltningsafdeling, skal værgen - medmindre skifteretten sørger  

 herfor - forsyne dem med påtegning om deres inddragelse under  

 forvaltningsafdelingens bestyrelse og sørge for, at påtegninger, der kan  

 noteres på navn, bortset fra påtegninger på obligationer, noteres i  

 vedkommende institutions bøger.
For så vidt angår pantebreve skal tinglyses  

 påtegning om, at meddelelser i henhold til retsplejelovens kapitel 51 og  

 andre meddelelser, der ifølge loven skal tilgå pantekreditor, fremtidig skal  

 sendes til forvaltningsafdelingen.
Foreligger midlerne som fondsaktiver, der  

 registreres i værdipapircentralen, skal værgen, medmindre skifteretten sørger  

 herfor, lade fondsaktiverne registrere i værdipapircentralen som tilhørende  

 den umyndige under forvaltningsafdelingens bestyrelse.
 Stk. 2.  Følgende midler skal dog ikke indsættes i en  

 godkendt forvaltningsafdeling:
 Stk. 3.  Består de i stk. 2, nr. 1, nævnte midler i en  

 fordring mod værgen, skal midlerne dog altid indleveres til en godkendt  

 forvaltningsafdeling.
 Stk. 4.  Såfremt værgen for den umyndige bestyrer  

 fondsaktiver, der registreres i værdipapircentralen, skal værgen, medmindre  

 skifteretten sørger herfor, lade fondsaktiverne registrere i  

 værdipapircentralen som tilhørende den umyndige under værgens bestyrelse.
 § 9.  Værgen kan ikke gyldigt kvittere for modtagelsen  

 af umyndiges midler, der skal bestyres i en godkendt forvaltningsafdeling  

 efter § 3 i lov om anbringelse og bestyrelse af umyndiges midler m.v.
 § 10.  I øvrigt bestyrer værgen den umyndiges formue  

 og handler på hans vegne i retsforhold vedrørende formuen.
 Stk. 2.  Herfra gælder dog følgende undtagelser:
 § 11.  Medens en forøgelse af den umyndiges formue som  

 regel ligger uden for værgens opgave, skal han sørge for, at den del af  

 formuen, der er undergivet hans bestyrelse, så vidt muligt bevares i  

 uforringet stand, samt at den på passende måde frugtbargøres og anvendes til  

 bedste for den umyndige.
 § 12.  Pengebeløb, der hører under værgens bestyrelse,  

 kan foreligge hos værgen som kontant beholdning, hvis beløbet er under 5.000  

 kr. eller må anses for nødvendigt til løbende udgifter.
Stk. 2.  Andre pengebeløb under værgens bestyrelse skal  

 indsættes i et pengeinstitut eller anbringes i værdipapirer efter reglerne i  

 justitsministeriets bekendtgørelse om anbringelse af umyndiges midler og  

 båndlagt arv.
Bestyres der midler i en godkendt forvaltningsafdeling efter §  

 3 i lov om anbringelse og bestyrelse af umyndiges midler m.v., kan kontante  

 midler kun anbringes som kontant indskud i forvaltningsafdelingen.
 § 13.  Værgen må ikke uden statsamtets samtykke  

 erhverve eller afhænde fast ejendom for den umyndige eller behæfte den  

 umyndiges faste ejendom med pant eller servitut og heller ikke bortforpagte  

 eller bortleje den på usædvanlige vilkår eller på usædvanlig lang tid.
Stk. 2.  Ejendommen bør som regel udnyttes gennem  

 bortforpagtning eller bortleje.
Er det en beboelsesejendom, kan værgen dog  

 også anvende den til beboelse for den umyndige, hvis dette skønnes  

 hensigtsmæssigt.
Jordbrug for den umyndiges regning må værgen ikke drive uden  

 statsamtets samtykke.
 § 14.  Værgen må ikke uden statsamtets samtykke købe  

 løsøre for den umyndige udover, hvad dennes fornødenheder kræver, eller sælge  

 den umyndiges løsøre, medmindre sådant salg hører med til sædvanlig  

 administration af formuen.
 § 15.  Værgen må ikke uden statsamtets samtykke stifte  

 gæld for den umyndige udover, hvad der sædvanlig kræves til fyldestgørelse af  

 hans fornødenheder.
§ 16.  Gaver af den umyndiges indtægt kan, for så vidt  

 de kun andrager ubetydelige værdier, ydes af værgen.
Er den umyndige over 15  

 år og ikke sindssyg eller åndssvag, kan dette dog kun ske med dennes  

 samtykke.
Til ydelsen af andre gaver, såvel af indtægt som af ejendele,  

 kræves statsamtets samtykke.
 § 17.  Værgen må ikke uden statsamtets samtykke afslå  

 en gave til den umyndige, hvis den er over 500 kr. værd, eller give afkald på  

 arv eller legat, der tilkommer den umyndige.
 § 18.  I øvrigt er statsamtets samtykke nødvendigt til  

 enhver disposition udover, hvad der hører med til sædvanlig bestyrelse af den  

 af værgen bestyrede formue.
Stk. 2.  Forlig kan dog indgås af en værge på den  

 umyndiges vegne uden statsamtets godkendelse under forudsætning af, a) at  

 forliget er indgået under en retssag, b) at det af retsbogen fremgår, at  

 forliget er i overensstemmelse med et af retten fremsat forslag, eller at  

 retten i øvrigt anser forliget for stemmende med den umyndiges tarv, og c) at  

 forliget, hvis kun den ene af en mindreårigs to værger har optrådt på den  

 umyndiges vegne, jfr. retsplejelovens § 257, stk. 1, tiltrædes også af den  

 anden værge.
Det samme gælder forlig, der indgås for en lærlingevoldgiftsret.
 § 19.  En umyndig kan ikke forpligtes ved kaution  

 eller anden sikkerhedsstillelse for tredjemands gæld.
§ 20.  Er den umyndige ved værgemålets indtræden ene-  

 eller medindehaver af en forretning, skal værgen sørge for, at den afvikles  

 på den mest hensigtsmæssige måde.
Anser han det for at være til den umyndiges  

 bedste, at forretningen fortsættes, skal ansøgning herom indgives til  

 statsamtet.
§ 21.  Værgen for en umyndiggjort kan med statsamtets  

 samtykke give den umyndiggjorte tilladelse til på egen hånd at udøve en  

 næring eller anden virksomhed.
Denne tilladelse kan tilbagekaldes af værgen  

 med statsamtets samtykke.
 § 22.  Værgen skal føre tilsyn med genstande, i hvilke  

 der er givet den umyndige sikkerhed i forbindelse med arvehenstand for den  

 længstlevende ægtefælle, og påse, at den umyndiges ret ikke tabes eller  

 formindskes, samt sende meddelelse til statsamtet, hvis sikkerheden  

 forringes.
 § 23.  Bestyres en umyndigs midler i en godkendt  

 forvaltningsafdeling efter lov om anbringelse og bestyrelse af umyndiges  

 midler m.v., skal værgen sende indberetning til forvaltningsafdelingen, så  

 snart han kommer til kendskab om, at ejendomme, hvori der er anbragt midler,  

 som bestyres af forvaltningsafdelingen for den umyndige, forringes, helt  

 eller delvis eksproprieres, skifter ejer, eller der i øvrigt indtræffer  

 omstændigheder, som kan medføre en forringelse af sikkerheden.
 Stk. 2.  Har den umyndige i øvrigt i  

 forvaltningsafdelingen indestående midler, der bestyres særskilt, f.eks.  

 aktier, andelsrettigheder o.lign., skal værgen ligeledes sende indberetning  

 til forvaltningsafdelingen, såfremt der er fare for de pågældende aktivers  

 sikkerhed.
 § 24.  Er den umyndiges indtægter ikke tilstrækkelige  

 til at dække hans fornødenheder og til at fyldestgøre hans forpligtelser,  

 eller kræver hans velfærd i øvrigt sådant, kan statsamtet på værgens begæring  

 tillade, at den umyndiges kapital bruges helt eller delvis.
 Stk. 2.  Bestyres den umyndiges kapital i en godkendt  

 forvaltningsafdeling i medfør af § 3 i lov om anbringelse og bestyrelse af  

 umyndiges midler m.v., indsendes ansøgning til statsamtet gennem  

 forvaltningsafdelingen.
 Værgens regnskabsaflæggelse m.m.
 § 25.  Værgen skal føre et omhyggeligt regnskab over  

 sin bestyrelse af den umyndiges formue og over anvendelsen af hans indtægter.
Stk. 2.  Skal en værge efter stk. 3-5 indsende regnskab,  

 skal regnskabet for det forløbne kalenderår med de fornødne bilag indsendes  

 hvert år inden 1. april.
Værgen skal på forlangende tilvejebringe og indsende  

 alle oplysninger vedrørende regnskabet.
Stk. 3.  Bestyres den umyndiges midler i en godkendt  

 forvaltningsafdeling efter lov om anbringelse og bestyrelse af umyndiges  

 midler m.v., skal værgen indsende regnskab til den forvaltningsafdeling, der  

 bestyrer midlerne, hvis indtægterne af midlerne udbetales til værgen.
Er  

 værgen den umyndiges far eller mor eller forældrene i forening, og bor den  

 umyndige hos disse eller en af disse, skal regnskab ikke indsendes, når den  

 umyndiges indtægt ikke overstiger 25.000 kr. årligt.
Stk. 4.  Bestyres den umyndiges midler ikke i en  

 godkendt forvaltningsafdeling efter lov om anbringelse og bestyrelse af  

 umyndiges midler m.v., skal værgen indsende regnskab til statsamtet.
En  

 beskikket værge skal dog ikke indsende regnskab, når den umyndiges formue  

 ikke overstiger 10.000 kr.
Er værgen den umyndiges far eller mor eller  

 forældrene i forening, finder stk. 3, 2. pkt., tilsvarende anvendelse.
Stk. 5.  Statsamtet kan pålægge en værge at indsende  

 regnskab, når der skønnes at være særlig grund dertil.
Indsender en værge  

 ikke regnskab, eller foreligger der i øvrigt særlige omstændigheder, kan  

 statsamtet helt eller delvis begrænse udbetaling af den umyndiges indtægter  

 til værgen.
 § 26.  Ved værgemålets ophør skal værgen aflægge  

 regnskab over for den umyndige eller, hvis værgemålet er overgået til en  

 anden, over for den nye værge, eller i tilfælde af den umyndiges død over for  

 hans bo.
Værgens optræden på skifte § 27.  Under skiftebehandling af dødsboer optræder  

 værgen for den umyndige arving og afgiver erklæring på dennes vegne.
Udøves  

 værgemålet af forældre i forening, og udebliver den ene af forældrene i en  

 skiftesamling, hvortil de begge er indkaldt, medens den anden møder, optræder  

 den mødte på den umyndiges vegne under skiftesamlingen.
I eksekutorboer må  

 værgen ikke vedgå gælden efter afdøde uden godkendelse af den skifteret, der  

 fører tilsyn med boet, i København præsidenten for Københavns byret.
Stk. 2.  Skifteretten - i eksekutorboer eksekutor -  

 afgør, om værgens erklæring kan godkendes.
Statsamtets godkendelse kræves  

 ikke.
 § 28.  Såfremt der er spørgsmål om udlæg til  

 arvingerne i løsøre, som den umyndige har brug for eller formodes at ville få  

 brug for, eller som kan antages at have særlig værdi for ham eller hans  

 familie, skal værgen have sin opmærksomhed henvendt på, at den umyndige får  

 sin part deraf.
 § 29.  Hvervene som eksekutor i et dødsbo og som værge  

 for en arving i dette kan ikke forenes.
Ikrafttræden § 30.  Bekendtgørelsen træder i kraft den 1. marts  

 1986.
 Stk. 2.  Bekendtgørelse nr. 18 af 18. januar 1983 om  

 værgens beføjelser og pligter ophæves.
 Bekendtgørelse nr. 625 af 19. december 1985 (Ændring af bekendtgørelse om  

 værgens beføjelser og pligter og af forskellige bekendtgørelser vedrørende  

 umyndiges midler) indeholder følgende ikrafttrædelsesbestemmelser:
§ 4 Bekendtgørelsens § 1, nr. 1-3, træder i kraft den 1. januar 1986 og finder  

 kun anvendelse på sager, der rejses efter denne dato.
Beløbsgrænserne i § 25,  

 stk. 3, 2. pkt., og § 25, stk. 4, 2. og 3. pkt., i bekendtgørelse om værgens  

 beføjelser og pligter, som affattet ved denne bekendtgørelses § 1, nr. 11,  

 har virkning for regnskaber fra om med kalenderåret 1985. Indtil den 1. marts  

 1986 er justitsministeriet øverste tilsynsmyndighed.
§ 5 Stk. 1.  Bekendtgørelsens § 1, nr. 4-12, og §§ 2 og 3,  

 træder i kraft den 1. marts 1986.
 Stk. 2.  Sager, der inden den 1. marts 1986 er under  

 behandling i justitsministeriet eller i familieretsdirektoratet,  

 færdigbehandles af disse myndigheder.
