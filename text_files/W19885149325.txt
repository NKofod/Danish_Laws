Civilretsdirektoratet stadfæstede en af statsamtet truffet afgørelse,  

 hvorefter der blev givet afslag på frigivelse af 7.500 kr. af en mindreårigs  

 formue til anskaffelse af en båd.
Den mindreårige var 15 år og havde en  

 formue på 29.000 kr.
Statsamtet havde afslået at frigive 7.500 kr. af en mindreårigs formue på  

 29.000 kr. til køb af en glasfiber båd.
Begrundelsen for afgørelsen var, at  

 erhvervelse af en båd faldt udenfor begrebet »fornødenheder« i  

 værgebekendtgørelsens § 24.
 Den mindreårige var 15 år og 10 måneder og havde dyrket sejlsport siden  

 sit 5. år og kunne ved selverhverv betale de omkostninger, der ville opstå i  

 forbindelse med anskaffelsen.
Der var tidligere frigivet ialt 11.000 kr. af den mindreåriges kapital til  

 konfirmation, cykel og rejse.
Den mindreåriges mor, der var eneforsørger,  

 havde en dårlig økonomi.
 Civilretsdirektoratet stadfæstede statsamtets afgørelse med den deri  

 anførte begrundelse.
 Ingen.
