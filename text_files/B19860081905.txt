 I medfør af § 1, stk. 2, § 7, 1. pkt., § 16, stk. 2, § 19, stk. 2, § 20, §  

 32, stk. 2, og § 38 i lov nr. 179 af 14. maj 1980 om en værdipapircentral,  

 jfr. lovbekendtgørelse nr. 165 af 27. april 1983 fastsættes:
INDLEDENDE BESTEMMELSER § 1.  Værdipapircentralen skal registrere udstedelse  

 og omsætning af fondsaktiver, der noteres på Københavns Fondsbørs, og  

 fondsaktiver, der efter indkaldelse i henhold til lovens § 37 begæres  

 registreret, samt rettigheder over disse fondsaktiver.
Stk. 2.  Værdipapircentralen kan på begæring af  

 udstederen tillade registrering som angivet i stk. 1 også af fondsaktiver,  

 der endnu ikke er optaget til notering på Københavns Fondsbørs, men som  

 udstederen agter at søge noteret, såfremt Værdipapircentralen skønner, at  

 fondsaktiverne vil opfylde kravene for optagelse til notering.
Registreringen  

 meddeles med tidsbegrænsning.
Stk. 3. Undtaget fra registrering er  

 statspræmieobligationer, fondsaktiver udstedt på Færøerne og i Grønland samt  

 udenlandske fondsaktiver.
 § 2.  Ved udstedelse af fondsaktiver indsætter  

 udstederen dem enten på en konto, der tilhører udstederen selv, eller på den  

 konto, som den første ejer af fondsaktiverne udpeger.
 Stk. 2.  Ved udstedelse af fondsaktiver, som skal  

 tilfalde ejerne af allerede registrerede fondsaktiver, indsættes disse på de  

 konti, hvorpå de fondsaktiver, der giver ret til de nye fondsaktiver, føres.
 § 3.  Obligationer forbliver registreret i  

 Værdipapircentralen, selv om de ikke længere noteres på Københavns Fondsbørs.  

 Stk. 2. Aktier og investeringsforeningsandele, der ikke længere noteres på  

 Københavns Fondsbørs, eller som ikke er optaget til notering inden  

 tidsfristen fastsat efter § 1, stk. 2, skal ophøre med at være registreret i  

 Værdipapircentralen, jfr. kapitel 7.
§ 4.  Ønsker en kontohaver, at aktier eller  

 investeringsforeningsandele skal noteres på navn i selskabet, skal  

 Værdipapircentralen på kontohavers begæring overfor det kontoførende institut  

 give selskabet meddelelse om navn og adresse på den, som kontohaver ønsker  

 indført i selskabets bøger, datoen herfor, den nominelle beholdning  

 noteringen angår, samt eventuelt andre nødvendige oplysninger.
Den meddelte  

 anmodning skal fremgå af kontoen.
Såfremt kontohaver begærer det, skal  

 Værdipapircentralen skriftligt bekræfte, at anmodning om navnenotering er  

 registreret på kontoen samt datoen herfor.
 Stk. 2.  Afhændes aktier eller  

 investeringsforeningsandele, som er noteret på navn i selskabet, giver  

 Værdipapircentralen på kontohavers begæring overfor det kontoførende institut  

 meddelelse til selskabet om sletning af navnenoteringen, for så vidt angår  

 den afhændede beholdning.
 Stk. 3.  De nærmere regler om meddelelser til og fra  

 selskabet om navnenotering fastsættes i den mellem selskabet og  

 Værdipapircentralen indgåede tilslutningsaftale.
 § 5.  Et kontoførende institut, som har indgået  

 tilslutningsaftale med Værdipapircentralen, er i det omfang, som fastsættes i  

 tilslutningsaftalen, eneberettiget og forpligtet til at foretage  

 registreringer i Værdipapircentralen, for så vidt angår konti, for hvilke det  

 pågældende institut er registreret som kontoførende institut, jfr. dog § 16.
Stk. 2.  I tilslutningsaftalen kan det kontoførende  

 institut begrænse såvel antallet af anmeldelsessteder under instituttet som  

 de grupper af fondsaktiver, for hvilke det ønsker at være kontoførende.
Der  

 kan ikke i aftalen foretages begrænsninger med hensyn til arten af de  

 rettigheder, som instituttet skal registrere.
Stk. 3.  Et obligationsudstedende institut er uanset  

 stk. 2, pligtig at tilslutte sig som kontoførende institut for de af  

 instituttet selv udstedte obligationer, medmindre det har indgået aftale med  

 et andet kontoførende institut, som har indgået tilslutningsaftale med  

 Værdipapircentralen om, at dette træder i udstederens sted som kontoførende  

 institut.
Stk. 4. Udstedere af andre fondsaktiver end obligationer skal,  

 medmindre de er omfattet af lovens § 6, nr. 1-5, indgå aftale med et  

 kontoførende institut, som har indgået tilslutningsaftale med  

 Værdipapircentralen om, at dette træder i udstederens sted som kontoførende  

 institut, for så vidt angår disse fondsaktiver.
 Stk. 5.  Det skal i tilslutningsaftalen bestemmes, at  

 det kontoførende institut skal være åbent for modtagelse af anmeldelser i en  

 daglig ekspeditionstid på alle børsdage.
§ 6.  Medmindre andet følger af lov eller anden  

 bestemmelse, kan indehaveren af et fondsaktiv vælge hvilket af de  

 institutter, som har indgået tilslutningsaftale med Værdipapircentralen  

 vedrørende fondsaktivet, han ønsker som kontoførende.
Et af § 5, stk. 3 eller  

 stk. 4, omfattet institut kan ikke afvise en anmodning i henhold til 1. pkt.
 Stk. 2.  Kontohaveren kan til enhver tid forlange sine  

 fondsaktiver overført til et andet kontoførende institut, som har indgået  

 tilslutningsaftale med Værdipapircentralen vedrørende de pågældende  

 fondsaktiver. §§ 11-19 finder tilsvarende anvendelse på anmodninger om  

 overførsel.
Stk. 3.  Stk. 2, 1. pkt., gælder dog ikke for  

 fondsaktiver, for hvilke der 1. er foretaget en registrering med frist, jfr. § 26,  

 stk. 1, eller en foreløbig registrering, jfr. § 17, 2. er registreret en ikke udløbet frist for  

 købesummens betaling, jfr. § 23, stk. 2, eller 3. er registreret en klage efter § 34.
REGISTERETS INDRETNING OG FØRELSE § 7.  Værdipapircentralens registre indrettes således,  

 at ethvert fondsaktiv registreres på en konto.
En konto skal i det mindste  

 angive 1. det kontoførende institut, 2. aktividentifikation og den pålydende værdi af  

 fondsaktiverne, 3. kontohaverens navn og adresse samt eventuelt CPR-  

 eller SE-nummer hvor dette kræves, samt 4. den eller de, til hvem Værdipapircentralen kan  

 betale med frigørende virkning.
 Stk. 2.  Datoen for anmeldelse til registrering af de i  

 stk. 1 nævnte oplysninger skal fremgå af Værdipapircentralens registre.
 Stk. 3.  Aktividentifikationen skal entydigt angive  

 udstederen og de yderligere oplysninger, der er nødvendige for at  

 identificere fondsaktivets art, f.eks. aktieklasse, serieangivelse,  

 afdelingsangivelse, forrentning og udløbsår.
Stk. 4.  Fondsaktiver skal udstedes i andele med samme  

 nominelle beløb indenfor samme serie, aktieklasse eller lignende og kan  

 angives ved antal stykker af det nominelle beløb.
Andelenes nominelle beløb  

 fastsættes for den enkelte aktividentifikation af udstederen i samråd med  

 Værdipapircentralen.
§ 8.  Ved registrering af aftaler om pant og ved  

 registrering af udlæg og arrest registreres oplysning om anmeldelsens dato,  

 panterettens art, de pantsatte aktiver, panthaverens navn og adresse samt den  

 eller de, til hvem Værdipapircentralen kan betale med frigørende virkning  

 samt for aktiers og investeringsforeningsandeles vedkommende, hvem  

 stemmeretten tilkommer, såfremt anmelderen begærer det.
Oplysning om den  

 pantsikrede fordrings størrelse og prioritetsstilling kan ikke registreres.
Stk. 2.  Ved registrering af andre begrænsede  

 rettigheder end de i stk. 1 nævnte registreres alene rettighedens art,  

 angivelse af de fondsaktiver, der omfattes af rettigheden, anmeldelsesdatoen  

 og rettighedshaverens navn og adresse, samt den eller de, til hvem  

 Værdipapircentralen kan betale med frigørende virkning samt for aktiers og  

 investeringsforeningsandeles vedkommende, hvem stemmeretten tilkommer,  

 såfremt anmelderen begærer det.
Det samme gælder ved registrering af  

 rådighedsindskrænkninger og konkurs samt ved registrering af betingede  

 rettigheder.
 § 9.  Omfatter registrering efter § 8 alene en del af  

 de fondsaktiver, der er registreret på en konto, udskilles disse fondsaktiver  

 på en ny konto.
 Stk. 2.  Det samme gælder, såfremt en del af  

 fondsaktiverne på en konto skal noteres på et andet navn, eller stemmeretten  

 tildeles en anden end den, der er noteret for de øvrige fondsaktiver.
 § 10.  Har en konto i mere end 1 år ikke indeholdt  

 fondsaktiver, kan det kontoførende institut slette kontoen af registeret.
 § 11.  Værdipapircentralen fører en daglig journal,  

 til hvilken det kontoførende institut indrapporterer de anmeldelser, som er  

 kommet frem til instituttet inden udløbet af instituttets åbningstid.  

 Anmeldelser, der er modtaget efter dette tidspunkt, anses for at være kommet  

 frem den næste dag, jfr. dog gældsbrevslovens § 5. Fristen for anmeldelser  

 udløber i alle tilfælde senest kl. 18.00 dansk lokaltid.
 Stk. 2.  Handler, hvori en fondshandler, som har indgået  

 tilslutningsaftale med Værdipapircentralen, er part, samt andre dispositioner  

 for egen regning mellem de tilsluttede institutter omfattes ikke af  

 tidsfristerne i stk. 1.
 § 12.  Det kontoførende institut skal inden udløbet af  

 den i medfør af § 13 fastsatte frist til Værdipapircentralen indrapportere  

 til daglig journal de modtagne anmeldelser og de med virkning for samme dag  

 indgåede handeler, der omfattes af § 11, stk. 2.
 Stk. 2.  Forinden indrapportering til daglig journal af  

 en anmeldelse finder sted, skal det kontoførende institut kontrollere, at  

 anmeldelsen opfylder kravene i §§ 23 og 24. § 13. Værdipapircentralen skal  

 være åben for modtagelse af indrapporteringer fra de kontoførende institutter  

 i et passende tidsrum efter det i § 11, stk. 1, nævnte tidspunkt.  

 Værdipapircentralen fastsætter nærmere regler herom.
 § 14.  Forinden registrering gennemføres på de enkelte  

 konti i Værdipapircentralen, foretager det kontoførende institut prøvelse af  

 de anmeldte rettigheder.
 § 15.  Registrering på en konto i Værdipapircentralen  

 gennemføres, når indrapportering til den daglige journal er afsluttet, og når  

 prøvelsen er endeligt afsluttet, jfr. dog § 25, stk. 2 og 3.
Stk. 2.  Det institut, der har foretaget  

 indrapporteringen, kan, indtil registreringen er gennemført, rette i det  

 indrapporterede på grund af fejl.
Datoen for og årsagen til rettelsen og  

 dennes indhold skal kunne dokumenteres i 6 uger efter den dag, hvor rettelsen  

 er foretaget.
 § 16.  Ethvert institut, der er omfattet af lovens §  

 6, og som har indgået tilslutningsaftale med Værdipapircentralen, kan  

 indrapportere tilgang af fondsaktiver samt i forbindelse hermed eventuelt  

 notering på navn til konti, der føres i Værdipapircentralen, selv om  

 instituttet ikke er noteret som kontoførende institut på kontoen.
 Stk. 2.  Et kontoførende institut skal efter  

 kontohaverens anmodning give et andet institut, der er omfattet af lovens §  

 6, adgang til at indrapportere salg og til at indhente oplysninger vedrørende  

 kontoen.
 Stk. 3.  Andre indrapporteringer end de i stk. 1 og 2  

 nævnte kan kun ske gennem det kontoførende institut.
Stk. 4.  Tilladelse efter stk. 2 har virkning fra det  

 tidspunkt, hvor det kontoførende institut har givet meddelelse herom til  

 Værdipapircentralen.
Tilladelsen skal efter kontohaverens anmodning  

 tilbagekaldes af det kontoførende institut.
Tilbagekaldelsen har virkning fra  

 det tidspunkt, hvor det kontoførende institut giver meddelelse om  

 tilbagekaldelsen til Værdipapircentralen.
§ 17.  Såfremt det kontoførende institut er i tvivl  

 med hensyn til faktiske eller retlige forhold af betydning for en  

 registrering, jfr. lovens § 9, skal instituttet foretage en foreløbig  

 registrering af det anmeldte.
Det samme gælder, såfremt nogen inden  

 anmeldelsesdagens udløb over for det kontoførende institut gør gældende, at  

 en af instituttet påtænkt registrering vil krænke hans rettighed.
 Stk. 2.  Det kontoførende institut underretter  

 Værdipapircentralen om den foreløbige registrering.
Stk. 3.  Værdipapircentralen kan til brug for afgørelse  

 af registreringen efter stk. 1 fra det kontoførende institut indhente de  

 fornødne oplysninger.
Værdipapircentralen skal fremme afgørelsen mest muligt.
§ 18.  Ønsker det kontoførende institut i henhold til  

 lovens § 15 at berigtige en fejl vedrørende et fondsaktiv, skal instituttet,  

 inden rettelsen foretages, underrette de ifølge registeret berettigede.
Når  

 rettelsen er foretaget, udsendes meddelelse herom i henhold til lovens § 10.
§ 19.  Et kontoførende institut skal til enhver tid  

 over for Værdipapircentralen kunne godtgøre 1. at fornøden kontrol af identitet er foretaget, 2. at det fornødne bevis for rettigheden er forelagt, 3. under hvilken dato anmeldelse til registrering er  

 modtaget, jfr. § 11, samt 4. under hvilken dato rettelse efter lovens § 15 er  

 foretaget.
 Stk. 2.  Dokumentation, der omfattes af stk. 1, skal  

 opbevares i mindst 5 år.
FREMGANGSMÅDEN VED REGISTRERING A.
GODTGØRELSE AF IDENTITET § 20.  Ved oprettelse af en konto skal det  

 kontoførende institut have sikret sig kontohaverens navn og adresse samt,  

 hvor dette kræves CPR- eller SE-nummer, jfr. dog § 21. Indgår der  

 fondsaktiver på en konto, hvor CPR/SE-nummer ikke er registreret, til hvis  

 besiddelse oplysninger om CPR/SE-nummer kræves, skal det kontoførende  

 institut straks indhente disse.
Dette sker ved, at der forelægges  

 identitetskort udstedt af en bank eller sparekasse eller et fra en offentlig  

 myndighed hidrørende dokument med fortrykt CPR- eller SE-nummer enten i  

 original eller i kopi med en sådan bekræftelse, som det kontoførende institut  

 finder tilstrækkelig.
Det kontoførende institut skal endvidere have sikret  

 sig underskrift af kontohaveren eller de for denne tegningsberettigede.
Stk. 2.  Ved anmeldelse af en rettighed til registrering  

 skal instituttet have sikret sig rettighedshaverens navn og adresse.
Dette  

 kan ske som anført i stk. 1 eller ved anden efter det kontoførende instituts  

 skøn betryggende legitimation.
Stk. 3.  Såfremt kontohaveren eller rettighedshaveren er  

 et selskab m.v., der er indført i et offentligt dansk register, skal der  

 fremlægges bekræftet udskrift af dets registrerede tegningsregler.
Det  

 kontoførende institut kræver yderligere oplysninger i det omfang, det skønnes  

 fornødent.
Stk. 4.  Kontohavere eller rettighedshavere der ikke har  

 bopæl eller hjemsted her i landet, og som ikke har et CPR- eller et  

 SE-nummer, skal som legitimation forevise pas eller anden efter det  

 kontoførende instituts skøn betryggende legitimation.
Bopæl eller hjemsted i  

 Grønland eller på Færøerne sidestilles med bopæl eller hjemsted i udlandet.
§ 21.  Såfremt en konto oprettes gennem et andet  

 institut, der er omfattet af lovens § 6, kan sikring af identitet efter § 20  

 ske gennem dette.
Det kontoførende institut kan dog kræve yderligere  

 oplysninger.
B.
ANMELDELSESPROCEDUREN § 22.  Anmodning om registrering rettes til det  

 kontoførende institut.
Såfremt anmelderen i forbindelse med anmeldelsen  

 begærer det, skal det kontoførende institut skriftligt bekræfte, under  

 hvilken dato anmeldelsen er modtaget, jfr. § 11.
 Stk. 2.  Ved anmeldelse til registrering af rettigheder  

 over fondsaktiver skal det kontoførende institut ved forevisning af de i § 20  

 nævnte legitimationspapirer eller på anden betryggende måde sikre sig, at den  

 anmeldte rettighed hidrører fra rette vedkommende, og at de fornødne  

 oplysninger som grundlag for registrering foreligger.
 § 23.  En privat stiftet ret skal for at kunne  

 registreres gå ud på at fastslå, stifte, forandre eller ophæve en ret over  

 nærmere angivne fondsaktiver og hidrøre fra den efter registeret berettigede.
Stk. 2.  Er sælgeren et kontoførende institut, kan dette  

 gøre adkomsten til et fondsaktiv betinget af købesummens betaling senest  

 samme dag, som den endelige registrering på købers konto foretages. Ønskes  

 betalingsforbeholdet opretholdt som følge af købers manglende betaling, skal  

 anmeldelse herom ske til det kontoførende institut senest inden udgangen af  

 dettes åbningstid den første børsdag efter, at den nævnte registrering på  

 købers konto er foretaget.
Der udsendes meddelelse herom efter lovens § 10.  

 Betalingsforbeholdet bortfalder uden udsendelse af meddelelse efter lovens §  

 10, såfremt overdrageren ikke gør sit forbehold gældende inden udløbet af den  

 i 2. pkt. nævnte frist.
§ 24.  Anmeldelse til registrering af rettigheder over  

 fondsaktiver skal i det mindste angive 1. rettighedshaverens navn og adresse samt CPR- eller  

 SE-nummer, hvor dette kræves, 2. de fondsaktiver, som anmeldelsen angår, 3. det kontoførende institut, 4. rettighedens art, 5. den eller de, til hvem Værdipapircentralen kan  

 betale med frigørende virkning.
§ 25.  Anmodning om registrering afvises af det  

 institut, hvortil anmeldelsen er indgivet, såfremt 1. anmeldelsen vedrører et aktiv, som ikke er  

 registreret eller ikke kan registreres i Værdipapircentralen, 2. det ikke er kontoførende institut for den konto,  

 anmeldelsen vedrører, 3. det anmeldte efter sit indhold ikke kan  

 registreres, 4. anmodningerne ikke indeholder de oplysninger, der  

 kræves efter § 24, eller 5. det anmeldte allerede er registreret.
Stk. 2.  At der på en konto ikke er registreret de  

 fondsaktiver, der er angivet i anmeldelsen efter § 24, nr. 2, jfr. § 23,  

 medfører dog ikke afvisning efter stk. 1, nr. 4, på anmeldelsesdagen, såfremt 1. anmeldelsen angår erhvervelse af ejendomsret til  

 fondsaktiverne, 2. sælgeren er et institut, der er omfattet af lovens  

 § 6, samt 3. datoen på den børsdag efter anmeldelsen, hvor  

 registreringen agtes gennemført, fremgår af den daglige journal.
 Stk. 3.  Er de efter § 24, nr. 2, angivne fondsaktiver  

 ikke registreret på kontoen på den i henhold til stk. 2, nr. 3, registrerede  

 dato, afvises anmeldelsen fra daglig journal.
 Stk. 4.  Instituttet underretter selv den, der har  

 fremsat begæringen, om afvisningen og årsagen dertil samt oplyser om adgang  

 til klage i henhold til lovens § 23. § 19, stk. 2, finder tilsvarende  

 anvendelse.
§ 26.  Såfremt der ikke over for det kontoførende  

 institut fremlægges de fornødne bevisligheder, jfr. § 20, § 22, stk. 2, eller  

 §§ 29-31, eller såfremt de oplysninger, der kræves efter § 24, nr. 1 eller 5,  

 er mangelfulde, kan det kontoførende institut give anmelderen en frist på  

 indtil 14 dage til at fremskaffe fornøden bevisligheder eller oplysninger.  

 Anmeldelsen registreres da i Værdipapircentralen med angivelse af  

 registreringens foreløbige karakter og fristens længde.
Det kontoførende  

 institut kan efter anmeldelsens begæring forlænge fristen med indtil 14 dage.
 Stk. 2.  Berigtiges forholdet ikke inden fristens udløb,  

 slettes registreringen.
 § 27.  § 25, stk. 4, finder tilsvarende anvendelse,  

 såfremt en anmeldelse afvises efter indrapportering til den daglige journal.
 § 28.  Er der tidligere eller samtidig registreret  

 rettigheder over det fondsaktiv, som den anmeldte rettighed vedrører,  

 gennemføres registreringen med anmærkning herom.
C.
SÆRLIGE REGLER OM ANMELDELSE AF OFFENTLIGRETLIGE DOKUMENTER M.V.
 § 29.  Ved registrering af udlæg, dom eller anden  

 offentlig retshandling skal der fremlægges en erklæring fra den myndighed,  

 der har foretaget handlingen, eller en af denne bekræftet udskrift af dens  

 bøger.
 § 30.  Registrering om umyndiggørelse og lavværgemål  

 sker på grundlag af retsafgørelsen.
 Stk. 2.  Registrering af offentligt skifte og konkurs  

 sker på grundlag af en erklæring fra skifteretten eller eksekutorbevilling.
 § 31.  Ved privat skifte og ved en ægtefælles  

 hensidden i uskiftet bo registreres ændringen i ejerforholdet på grundlag af  

 skifteudskrift eller erklæring fra skifteretten.
D.
MEDDELELSER EFTER LOVENS § 10 § 32.  Ved enhver registrering af en ret over et  

 fondsaktiv, ved enhver ændring heraf samt ved ændring af kontoførende  

 institut skal der gives meddelelse herom efter lovens § 10. Meddelelsen skal  

 angive det kontoførende institut og oplysning om indholdet af den skete  

 registrering, anmeldelsesdatoen samt om der forud eller samtidig er  

 registreret andre rettigheder over fondsaktivet.
 Stk. 2.  Såfremt registreringen er sket med frist efter  

 § 26, skal fristens længde og årsagen hertil angives.
 Stk. 3.  Såfremt en registrering er foreløbig, skal  

 dette angives med henvisning til lovens § 9.
Stk. 4.  Såfremt adkomsten til et fondsaktiv er  

 betinget, skal dette angives.
Stk. 5. Er der i henhold til § 28 givet  

 anmærkning om andre rettigheder, skal meddelelsen angive disses  

 anmeldelsesdato og art samt rettighedshaverens navn og adresse.
 Stk. 6.  Ved registrering af begrænsede rettigheder  

 gives tillige oplysning om, hvilke fondsaktiver registreringen omfatter.
 § 33.  Meddelelse efter § 32 skal afsendes fra  

 Værdipapircentralen snarest muligt og senest to børsdage efter, at  

 registrering har fundet sted.
REGISTRERING AF KLAGE TIL KLAGEAFDELINGEN § 34.  Såfremt der til klageafdelingen indgives en  

 klage, kan klageafdelingen på begæring eller af egen drift lade klagen  

 registrere på den eller de konti, som klagen vedrører, hvis en sådan  

 registrering findes særligt påkrævet.
 Stk. 2.  Registreringen skal angive klagerens navn og  

 adresse, datoen for klagens modtagelse samt den registrering, der er genstand  

 for klagen.
TILSYNSMYNDIGHEDERS ADGANG TIL OPLYSNINGER § 35.  Værdipapircentralen sender efter lovens § 18  

 direkte til Forsikringstilsynet udskrifter af konti, hvorover der af de  

 kontohavende forsikringsselskaber, pensionskasser og begravelseskasser er  

 anmeldt, at Forsikringstilsynet skal have periodiske udskrifter.
§ 36.  Forsikringstilsynet har adgang til i  

 Værdipapircentralen at indhente oplysninger om beholdninger på de i § 35  

 nævnte konti samt over konti, der er båndlagt efter § 136 i lov om  

 forsikringsvirksomhed, § 14 i lov om pensionskasser, § 6 i lov om tilsyn med  

 begravelseskasser eller § 50 i lov om arbejdsskadeforsikring.
De nærmere  

 regler fastlægges ved aftale mellem Forsikringstilsynet og  

 Værdipapircentralen.
UDSLETTELSE AF OBLIGATIONER § 37.  Udslettelse af obligationer i forbindelse med  

 udtrækning og forfald foretages af Værdipapircentralen.
 Stk. 2.  Udtrækning foretages i andele svarende til den  

 for den pågældende aktividentifikation gældende andelsstørrelse.
Stk. 3.  Ved udtrækning opdeles det for hver  

 aktividentifikation cirkulerende beløb i lige store andele, jfr. stk. 2.  

 Værdipapircentralen identificerer de udtrukne andele på grundlag af en fra  

 udstederen for hver enkelt aktividentifikation til hver enkelt  

 udtrækningstermin modtagen trækningsspecifikation.
Stk. 4. Det skal ved  

 tilslutningsaftalen fastlægges, om det kontoførende institut eller  

 Værdipapircentralen underretter om udtrukne obligationer.
Udskrives  

 meddelelsen om udtrækning af det kontoførende institut, skal udskrivning ske  

 på grundlag af de fra Værdipapircentralen i den anledning modtagne  

 datainformationer.
 Stk. 5.  Når det udtrukne eller forfaldne beløb er  

 anvist, og når det eller de udtrukne eller forfaldne obligationer er  

 udslettet, gives meddelelse efter lovens § 10.
 § 38.  Udstederen kan foretage udslettelse af  

 obligationer, som udstederen er kontoførende for, og som enten tilhører  

 udstederen selv, eller som skal overføres til udstederen med henblik på  

 nedbringelse af gæld.
 § 39.  Reglerne i § 19 finder tilsvarende anvendelse  

 på Værdipapircentralen ved anvendelsen af lovens § 16 og på det kontoførende  

 institut ved anvendelsen af § 38.
OPHØR MED REGISTRERING AF AKTIER OG  

 INVESTERINGSFORENINGSANDELE I § 40.  Ophører et aktieselskab eller en  

 investeringsforening med at være børsnoteret, fastsætter udsteder i samråd  

 med Værdipapircentralen dato for såvel ophør for modtagelse af anmeldelser  

 som selve ophøret med registrering.
§ 41.  De fastsatte datoer for ophør meddeles de  

 registrerede kontohavere og andre rettighedshavere for de pågældende  

 fondsaktiver, samt de kontoførende institutter og bekendtgøres endvidere af  

 Værdipapircentralen i Statstidende mindst 4 uger forud for ophøret.  

 Meddelelsen og bekendtgørelsen i Statstidende skal indeholde oplysninger om  

 fremgangsmåden for udlevering af dokumenter til erstatning for de  

 registrerede fondsaktiver. § 42. Senest 8 børsdage efter ophøret med  

 registrering tilsender Værdipapircentralen de enkelte kontoførende  

 institutter 1. en fortegnelse over de af instituttets kontohavere,  

 der på deres konto ved ophøret havde registreret de udslettede fondsaktiver, 2. kontoudtog for hver enkelt af de berørte  

 kontohavere pr. ophørsdatoen, 3. et bevis for hver konto ført gennem instituttet med  

 angivelse af antallet af fondsaktiver, og 4. vejledning for det kontoførende institut om  

 fremgangsmåden for udlevering af beviserne.
 De under nr. 3 nævnte beviser udskrives af Værdipapircentralen.
 § 43.  Det kontoførende institut skal senest 8  

 børsdage efter materialets modtagelse skriftligt underrette de efter  

 kontoudtogene berettigede om fremgangsmåde og afhentning af beviserne.
KONTOUDSKRIFTER § 44.  En kontoudskrift skal indeholde oplysning om  

 udskrivningsdatoen, samt hvad der på denne dato er registreret på kontoen om 1. fondsaktivernes art og pålydende værdi, 2. rådighedsindskrænkninger og begrænsede rettigheder, 3. det kontoførende instituts navn og adresse, 4. tilladelser efter § 16, stk. 2, 5. betaling af renter, udbytte og kapital, samt 6. navnenotering og stemmeret.
§ 45.  Kontohaveren skal mindst eön gang årligt  

 have udskrift af kontoen.
Medmindre andet er aftalt med kontohaveren, skal  

 kontoudskrift udsendes i januar måned og angive det på kontoen pr. 31  

 december det foregående år registrerede.
Stk. 2. Stk. 1 finder tilsvarende  

 anvendelse på registrerede indehavere af begrænsede rettigheder over  

 fondsaktiver.
 Stk. 3.  Det skal i tilslutningsaftalen fastlægges, om  

 udskrivningen af kontoudskrifter, der omfattes af stk. 1 og 2, iværksættes af  

 det kontoførende institut eller af Værdipapircentralen.
§ 46.  Når det kontoførende institut udskriver en  

 kontoudskrift, skal det lægge den fra Værdipapircentralen i denne anledning  

 modtagne datainformation til grund.
Det kontoførende institut kan dog tilføje  

 yderligere oplysninger til brug for modtageren.
STORKUNDER § 47.  Såfremt de indgår en tilslutningsaftale med  

 Værdipapircentralen, har Arbejdsmarkedets Tillægspension, Lønmodtagernes  

 Dyrtidsfond, Den sociale Pensionsfond, Kongeriget Danmarks Hypotekbank og  

 Finansforvaltning, Postgirokontoret og Statsanstalten for Livsforsikring  

 adgang til direkte i Værdipapircentralen at indhente oplysninger om egne  

 beholdninger, samt adgang til gennem Værdipapircentralen at overføre  

 meddelelser om salg af fondsaktiver, der tilhører dem, til det kontoførende  

 institut.
 Stk. 2.  En tilsvarende adgang kan ved  

 tilslutningsaftalen tillægges forsikringsselskaber og pensionskasser, som er  

 undergivet Forsikringstilsynets tilsyn i henhold til lov om  

 forsikringsvirksomhed eller lov om tilsyn med pensionskasser, og som i de 3  

 senest afsluttede regnskabsår før tilslutningsaftalens indgåelse har besiddet  

 danske værdipapirer til en bogført værdi, der mindst udgør det i henhold til  

 stk. 3 fastsatte beløb.
 Stk. 3.  Det i stk. 2 nævnte beløb fastsættes til 1.107  

 mill. kr. pr. 31. december 1985. Beløbet ændres årligt inden udgangen af juni  

 måned af Værdipapircentralen i overensstemmelse med den for de tilsluttede  

 forsikringsselskaber og pensionskasser skete udvikling i besiddelsen af  

 danske værdipapirer.
 § 48.  Værdipapircentralen kan tillægge nyoprettede  

 forsikringsselskaber og pensionskasser spørge- og meddelelsesadgang i  

 overensstemmelse med §§ 47 og 49, såfremt de ved tilslutningsaftalens  

 indgåelse besidder danske værdipapirer til en bogført værdi af det i henhold  

 til § 47, stk. 3, fastsatte mindstebeløb, og såfremt det må forventes, at  

 beløbskravet også fremover vil være opfyldt.
 § 49.  Værdipapircentralen kan bestemme, at en flerhed  

 af forsikringsselskaber og pensionskasser kan opnå spørge- og  

 meddelelsesadgang efter § 47, såfremt de deltagende selskaber eller  

 pensionskasser samlet opfylder betingelserne i § 47, stk. 2 og 3, eller § 48,  

 og såfremt administrationen af deltagernes værdipapirbeholdning sker samlet.
 § 50.  Såfremt forsikringsselskaber eller  

 pensionskasser, der er tillagt spørge- og meddelelsesadgang efter §§ 47-49,  

 gennem 5 på hinanden følgende regnskabsår har haft en værdipapirbeholdning,  

 hvis bogførte værdi hvert år har været mindre end det beløb, der har været  

 fastsat i henhold til § 47, stk. 3, skal Værdipapircentralen ophæve  

 tilslutningsaftalen.
 GODKENDELSE AF DE PERSONER, DER UDFØRER DE  

 MED REGISTRERING M.V.
§ 51.  De med registrering m.v. forbundne opgaver kan  

 kun udføres af godkendte personer, der har gennemgået den i § 53 omhandlede  

 uddannelse.
Personer, der som ansatte i et kontoførende institut udfører  

 registreringsopgaver, godkendes af dette.
Personer, der som ansatte i  

 Værdipapircentralen, udfører registreringsopgaver, godkendes af centralen.
 Stk. 2.  Godkendelsen skal meddeles forud for  

 registreringsarbejdets udførelse og skal angive, hvilke registreringsopgaver  

 den pågældende må udføre.
 Stk. 3.  Godkendelsen kan til enhver tid tilbagekaldes.
 § 52.  Værdipapircentralen og det kontoførende  

 institut skal efter anmodning fra Tilsynet med Banker og Sparekasser eller  

 Registertilsynet giver oplysning om, hvem de har godkendt efter § 51.  

 Oplysningerne skal omfatte de i § 51, stk. 2, nævnte forhold.
 Stk. 2.  Tilsynet med Banker og Sparekasser eller  

 Registertilsynet kan i medfør af lovens § 27 eller § 29, stk. 4, forlange en  

 godkendelse efter § 51 tilbagekaldt eller begrænset.
§ 53.  Den i § 51, stk. 1, nævnte uddannelse  

 tilrettelægges således, at den er egnet til at bibringe de pågældende  

 personer et tilfredsstillende kendskab til de retlige forhold, der har  

 betydning for Værdipapircentralens registereringssystem og til anvendelse og  

 betjening af systemet.
Uddannelsen skal tilrettelægges således, at den  

 enkelte får de fornødne kundskaber for hans funktionsområde og  

 funktionsniveau.
 Stk. 2.  Undervisning i eöt eller flere af de fag,  

 der kræves efter stk. 1, kan ske inden for eller i forbindelse med de øvrige  

 fag, der indgår i den uddannelse, som de pågældende får i forbindelse med  

 deres uddannelse i øvrigt til brug for deres arbejde i Værdipapircentralen  

 eller i det kontoførende institut.
Stk. 3.  I tilslutningsaftalen skal det fastlægges,  

 hvorledes den i stk. 1 nævnte uddannelse af det kontoførende instituts  

 medarbejdere skal ske.
Tilslutningsaftalerne fastlægger hovedlinierne i  

 uddannelsens indhold.
I det omfang et kontoførende institut ikke ønsker selv  

 at forestå uddannelsen, skal Værdipapircentralen forestå uddannelsen af det  

 kontoførende instituts medarbejdere.
Stk. 4.  Værdipapircentralen gennemgår med mellemrum  

 kravene til uddannelsen, således som de er fastlagt i tilslutningsaftalerne  

 og i den uddannelse, Værdipapircentralen selv i medfør af stk. 3, 3. pkt.,  

 meddeler.
Den kan udsende retningslinier herom til de tilsluttede  

 kontoførende institutter og kan forlange, at tilslutningsaftalerne ændres.
 Stk. 5.  Det påhviler det kontoførende institut eller  

 Værdipapircentralen at sikre sig, at de personer, de godkender, har fulgt  

 uddannelsen med et sådant udbytte, at det er forsvarligt at lade de  

 pågældende udføre de opgaver vedrørende registrering m.v., der pålægges dem.
IKRAFTTRÆDELSES- OG OVERGANGSBESTEMMELSER § 54.  Bekendtgørelsen træder i kraft den 1. januar  

 1987. Samtidig ophæves bekendtgørelse nr. 530 af 4. oktober 1982 om  

 registrering m.v af fondsaktiver (obligationer) i Værdipapircentralen og  

 bekendtgørelse nr. 11 af 12. januar 1983 om ændring af bekendtgøelse om  

 registrering m.v. af fondsaktiver (obligationer) i Værdipapircentralen.
 § 55.  Industriministeren fastsætter efter indstilling  

 fra Værdipapircentralen ved særskilt bekendtgørelse, fra hvilke tidspunkter  

 udstedelse af aktier og investeringsforeningsandele skal ske gennem  

 Værdipapircentralen.
 § 56.  Om indkaldelse af allerede udstedte aktier og  

 investeringsforeningsandele gælder reglerne i bekendtgørelse om indkaldelse  

 af børsnoterede aktier og investeringsforeningsandele til registrering i  

 Værdipapircentralen.
