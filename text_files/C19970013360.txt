Indledning I bekendtgørelse nr. 772 af 7. oktober 1997 er der fastsat regler om brug  

 af sanktion efter § 87, stk. 1 og 3, i lov om arbejdsløshedsforsikring m.v.
 Efter arbejdsløshedsforsikringslovens § 87, stk. 1, er det Direktoratet  

 for Arbejdsløshedsforsikringen, der som 1. instans træffer afgørelse om svig,  

 og om svigen i givet fald skal medføre, at medlemmet skal slettes som medlem  

 af arbejdsløshedskassen eller skal gennemgå en karantæne.
Finder arbejdsløshedskassen, at et medlem har gjort sig skyldig i svig,  

 skal kassen træffe afgørelse om tilbagebetalingsbeløbet og forelægge  

 spørgsmålet om svig for direktoratet.
Forelæggelsen skal ledsages af en  

 indstilling om sanktion til medlemmet, jf. arbejdsløshedsforsikringslovens §  

 87, stk. 2.
 I det følgende gives uddybende bemærkninger til bekendtgørelsen og  

 vejledning om, hvorledes reglerne skal anvendes.
Til § 1 Hensigten med bekendtgørelsen er at regulere de situationer, hvor et  

 medlem eller et tidligere medlem af en arbejdsløshedskasse skal pålægges en  

 sanktion, fordi medlemmet har afgivet urigtige oplysninger eller ikke har  

 oplyst kassen om forhold, der har betydning for udbetaling af ydelser, og  

 hvorved medlemmet uberettiget har modtaget sådanne ydelser.
Bekendtgørelsen finder anvendelse på alle ydelser, der udbetales fra  

 arbejdsløshedskasserne med undtagelse af kursusgodtgørelse.
Reglerne herom  

 findes i Arbejdsmarkedsstyrelsens bekendtgørelse om adgang, deltagerstøtte,  

 depositum m.m. ved deltagelse i arbejdsmarkedsuddannelser.
 Bekendtgørelsen finder også anvendelse på et tidligere medlem af en  

 arbejdsløshedskasse, som i medlemsperioden ved svig eller uagtsomhed har  

 modtaget en ydelse med urette.
 Bekendtgørelsen finder anvendelse både på de situationer, hvor et medlem  

 har begået svig over for kassen, og hvor der er tale om et uagtsomt forhold.
Svig Ved svig forstås, at et medlem forsætligt fortier omstændigheder eller  

 afgiver urigtige oplysninger over for sin arbejdsløshedskasse for derved at  

 modtage eller beholde en ydelse med urette.
 Afgørende for anvendelse af svigsbegrebet er, at der foreligger en  

 forsætlig handling.
 En forsætlig handling foreligger i de situationer, hvor medlemmet ved  

 eller anser det for overvejende sandsynligt , at afgivelse af urigtige  

 oplysninger eller undladelse af at fremkomme med oplysninger til  

 arbejdsløshedskassen, der har betydning for modtagelsen af en ydelse fra  

 denne, kan medføre, at medlemmet modtager en ydelse fra kassen med urette.
Det er uden betydning, hvor stort et beløb medlemmet har unddraget eller  

 forsøgt at unddrage arbejdsløshedskassen.
Det afgørende er alene, om  

 medlemmet har afgivet forkerte oplysninger til kassen, eller undladt at  

 afgive oplysninger til kassen.
Beløbets størrelse har kun betydning for  

 sanktionens art (svigsslettelse eller karantæne).
 Som følge heraf kan fx undladelse af at oplyse om et arbejdsforhold af en  

 enkelt dags varighed betragtes som svig, forudsat at medlemmet havde forsæt  

 til ikke at oplyse om arbejdsforholdet.
Svigsbegrebet dækker alle situationer, hvor et medlem har modtaget eller  

 forsøgt at modtage en ydelse fra arbejdsløshedskassen med urette.
Typisk vil  

 bestemmelsen finde anvendelse på bedrageri og dokumentfalsk.
 Bekendtgørelsens svigsbegreb omfatter også tilfælde, hvor flere medlemmer  

 sammen har medvirket til, at et eller flere medlemmer ved svig har forsøgt at  

 få eller har modtaget ydelser med urette (komplot).
 Foreligger der efterfølgende forsæt til at beholde en ydelse med urette,  

 er dette også omfattet af bekendtgørelsen, dette kan fx være feriedagpenge  

 eller efterfølgende lønudbetalinger som følge af en faglig sag.
Feriedagpenge kan udbetales 1 uge før feriens afholdelse, og der kan  

 derfor forekomme tilfælde, hvor medlemmet ikke på modtagelsestidspunktet har  

 handlet svigagtigt.
Efter at medlemmet har modtaget feriedagpengene, kan der  

 imidlertid indtræde en begivenhed, der medfører, at betingelserne for  

 udbetalingen ikke er til stede alligevel.
Hvis medlemmet er klar over dette  

 og bevidst undlader at oplyse arbejdsløshedskassen herom for at beholde  

 feriedagpengene, er der tale om svig.
 Eksempel:
Et medlem har modtaget feriedagpenge en uge før ferien.
Dagen efter, at  

 medlemmet har modtaget feriedagpengene, fik medlemmet en uforudset udgift, og  

 medlemmet syntes derfor ikke, at der var råd til at holde ferie.
Medlemmet  

 gik derfor på arbejde i ferien.
Medlemmet oplyste ikke arbejdsløshedskassen  

 om, at ferien ikke var afholdt som oplyst på ansøgningen om feriedagpenge.
Ved behandlingen af medlemmets ledighedserklæring konstaterede  

 arbejdsløshedskassen ved hjælp af lønsedlerne, at medlemmet ikke havde holdt  

 sin ferie.
Forholdet skal betragtes som svig, selv om medlemmet først efter,  

 at udbetalingen var sket, fik forsæt til at beholde feriedagpenge med urette.
 Opdages et forsøg på svig, inden udbetaling af ydelsen har fundet sted,  

 betragtes forholdet som forsøg, og bekendtgørelsens § 3, stk. 5, finder  

 anvendelse.
Uagtsomt forhold Kan forholdet ikke betragtes som forsætligt, er der eventuelt tale om et  

 uagtsomt forhold.
 Ved et uagtsomt forhold forstås, at det ikke kan godtgøres, at der har  

 været tale om en forsætlig handling eller undladelse fra medlemmets side, men  

 hvor det derimod klart fremgår, at forseelsen skyldes unøjagtighed,  

 skødesløshed eller lignende fra medlemmets side.
Forskellen på forsæt og uagtsomhed skal findes i medlemmets vilje til at  

 tilegne sig en ydelse.
Grænsen mellem forsæt og uagtsomhed er flydende, og i  

 de groveste tilfælde af uagtsomhed kan uagtsomheden vække mistanke om forsæt.
Uagtsomhed i bekendtgørelsen sanktioneres, hvor medlemmet bør vide  

 , at han eller hun skal oplyse arbejdsløshedskassen om et forhold, der har  

 betydning for dagpengeretten m.v.
Uagtsomhed forekommer også i situationer,  

 hvor medlemmet klart sløser eller sjusker med udfyldelse af dagpengekort m.v.
Afgrænsning mellem svig og uagtsomhed Afgrænsningen mellem svig og uagtsomhed er naturligvis en konkret  

 vurdering i hvert enkelt tilfælde.
I bedømmelsen af, om der foreligger svig,  

 eller om der er handlet uagtsomt, skal dog følgende momenter indgå:
 - Arbejdsløshedskassens vejledning af medlemmet ved ledighedens indtræden  

 og efterfølgende vejledning af medlemmet, fx på baggrund af medlemmets  

 eventuelle henvendelse til kassen.
 - Vejledningsteksten på blanketmaterialet.
 - Medlemmets oplysninger på ledighedserklæringen, dagpengekort m.v.
 - Medlemmets forklaring eller manglende forklaring til sagen.
 - Klarheden af den dokumentation, der kan fremskaffes fra eksempelvis  

 arbejdsgivere, hvoraf det fremgår, hvornår medlemmet har arbejdet.
I visse situationer kan der forekomme både svig og uagtsomhed i samme sag.  

 Der skal i disse situationer konkret tages stilling til, om forseelsen i en  

 sådan situation skal opdeles i en svigsdel og en uagtsomhedsdel.
Medfører  

 forseelsen, at medlemmet slettes som medlem af arbejdsløshedskassen som følge  

 af svig over for denne, pålægges medlemmet ikke en karantæne for det  

 uagtsomme forhold.
 Eksempel:
 Et medlem undlader at oplyse om et lønmodtagerarbejde på 20 timer  

 ugentligt.
 Medlemmet har et opsigelsesvarsel på 1 måned.
 Hvis medlemmet havde oplyst arbejdsløshedskassen om arbejdsforholdet,  

 ville medlemmet, hvis pågældende havde en frigørelsesattest, blive belagt med  

 20 timer om ugen på dagpengekortet.
 Da medlemmet ikke har oplyst arbejdsløshedskassen om arbejdsforholdet,  

 skal medlemmet belægges med 37 timer ugentligt, da medlemmet på grund af den  

 manglende frigørelsesattest ikke er til rådighed for arbejdsmarkedet.
 Som følge deraf anses medlemmet for at have handlet forsætligt for så vidt  

 angår de 20 ugentlige arbejdstimer, medlemmet ikke har oplyst  

 arbejdsløshedskassen om.
Hvis medlemmet ikke havde kendskab til, at en frigørelsesattest skulle  

 foreligge, betragtes de 17 timer som et uagtsomt forhold.
Idet medlemmet ikke  

 havde forsæt til uberettiget at modtage dagpenge for mere end de 20 timer,  

 han ugentligt undlod at påføre dagpengekortet.
 Hvis medlemmet tidligere har haft en frigørelsesattest, vil hele forholdet  

 som udgangspunkt være at betragte som svig, da medlemmet i så fald må antages  

 at have kendskab til reglerne herom.
Lignende betragtninger kan fx finde anvendelse, hvis den manglende  

 oplysning om et arbejdsforhold medfører, at et medlem har modtaget  

 arbejdsløshedsdagpenge for 1. og 2. ledighedsdag, har modtaget dagpenge til  

 trods for reglen om mindsteudbetaling, har modtaget supplerende dagpenge ud  

 over tidsbegrænsningen herfor eller udover dagpengebegrænsningen som følge af  

 selvstændig bibeskæftigelse.
Opregningen af eksempler er ikke udtømmende.
 I sådanne situationer skal der altid foretages en konkret afvejning af,  

 hvilket kendskab medlemmet på forhånd har til reglerne.
Til § 2 Reglen anvendes i situationer, hvor en arbejdsløshedskasse ved henvendelse  

 fra eksempelvis offentlige myndigheder eller fra private m.v. bliver bekendt  

 med oplysninger, der giver anledning til en bestyrket mistanke om, at et  

 medlem har modtaget en ydelse med urette.
 Ved bestyrket mistanke tænkes her på, at arbejdsløshedskassen er blevet  

 bekendt med oplysninger af en sådan karakter, som er beskrevet i eksemplerne  

 nedenfor.
 Eksempel 1:
Arbejdsløshedskassen modtager oplysninger om, at et medlem i en periode  

 har arbejdet på en virksomhed og samtidig modtaget dagpenge.
Oplysningerne er  

 dokumenteret i form af ansættelseskontrakt eller lønsedler, og kassen kan  

 umiddelbart konstatere, at medlemmet i samme periode har modtaget dagpenge.
 I et sådant tilfælde bør arbejdsløshedskassen straks standse medlemmets  

 dagpengeudbetalinger, indtil sagen er undersøgt, og der er truffet afgørelse.
 Eksempel 2:
Arbejdsløshedskassen modtager fra arbejdsgiverkontrollen skriftlige  

 oplysninger om, at et medlem har »arbejdet sort« i en restaurant og  

 samtidig har modtaget dagpenge.
Kassen har i den anledning kontrolleret, om  

 der er blevet udbetalt dagpenge for den pågældende periode.
På baggrund heraf  

 skal kassen straks standse udbetalingen af dagpenge, indtil sagen er  

 undersøgt, og der er truffet afgørelse.
 Eksempel 3:
Direktoratet har fra en kommune modtaget oplysninger om, at et medlem har  

 selvangivet overskud af selvstændig virksomhed og samtidig modtaget dagpenge.  

 Direktoratet sender på baggrund heraf en indberetning til  

 arbejdsløshedskassen.
Kassen skal fra tidspunktet for modtagelsen af  

 direktoratets indberetning standse for udbetalingen af dagpenge til  

 medlemmet, indtil sagen er undersøgt, og der er truffet afgørelse.
Når direktoratet eventuelt senere optager en sag til realitetsbehandling,  

 skal arbejdsløshedskassen standse udbetalingen af ydelser til medlemmet i  

 overensstemmelse med direktoratets beslutning herom.
Standses udbetalingen,  

 skal denne beslutning ledsages af en skriftlig meddelelse til medlemmet med  

 oplysning om årsagen hertil.
Beslutning om stop for udbetalingen af dagpenge m.v. skal gælde, indtil  

 sagen er undersøgt, og det er besluttet, om sagen henlægges, eller der skal  

 træffes en afgørelse om uagtsomhed/svig.
Arbejdsløshedskassen skal herefter  

 stille udbetalingen af ydelser i bero i overensstemmelse med indstillingen.
 Har udbetalingen af ydelser til medlemmet været indstillet i eksempelvis  

 10 uger, og er medlemmet efterfølgende ved en afgørelse blevet pålagt 370  

 timers karantæne, kan udbetalingen af dagpenge til medlemmet umiddelbart  

 fortsættes, hvis medlemmet har tilbagebetalt sin gæld eller har indgået et  

 frivilligt forlig om tilbagebetalingen.
 Hvis der er tale om, at direktoratet har optaget sagen til  

 realitetsbehandling, skal kassen dog igen indstille udbetalingen af ydelser  

 til medlemmet i overensstemmelse med direktoratets beslutning.
 Klage over en arbejdsløshedskasses afgørelse om stop for udbetaling af  

 ydelser, jf. bekendtgørelsens § 2, stk. 1, kan i henhold til  

 arbejdsløshedsforsikringslovens § 98, stk. 1, indbringes for direktoratet  

 inden 4 uger efter, at klageren har fået meddelelse om afgørelsen.
 Konstateringstidspunktet er det tidspunkt, hvor arbejdsløshedskassen har  

 modtaget oplysning om forholdet, fx fordi den har modtaget en indberetning  

 fra direktoratet, eller hvor arbejdsløhedskassen er så bestyrket i sin  

 mistanke, at der er grundlag for at standse udbetalingen.
Til § 3 Sanktionen for svig afhænger af tilbagebetalingsbeløbets størrelse.
 Den alvorligste sanktion er slettelse for svig, som finder sted, når  

 tilbagebetalingsbeløbet overstiger 25 gange den maksimale dagpengesats for  

 fuldtidsforsikrede, der gælder på konstateringstidspunktet.
 Udgør tilbagebetalingsbeløbet et mindre beløb, pålægges medlemmet en  

 karantæne, hvis længde afhænger af beløbets størrelse.
Slettelse for svig og karantæne regnes fra det tidspunkt, hvor forholdet  

 konstateres.
Konstateringstidspunktet er det tidspunkt, hvor  

 arbejdsløshedskassen første gang er blevet opmærksom på, at medlemmet har  

 modtaget ydelser med urette.
 Bekendtgørelsens § 3, stk. 4, fastsætter, hvorledes størrelsen af den  

 effektive karantæne beregnes.
 Eksempel:
Et medlem fik forsætligt uberettiget i 4 uger udbetalt dagpenge.
Medlemmet  

 fik udbetalt dagpenge med den maksimale dagpengesats (kr. 525 pr. 6. januar  

 1997), og medlemmet skal derfor tilbagebetale i alt brutto kr. 10.500 (kr.  

 525 x 5 x 4).
 Omregningssatsen på konstateringstidspunktet udgør kr. 123,03.
 Da tilbagebetalingsbeløbet ikke overstiger 25 gange den maksimale  

 dagpengesats, skal medlemmet pålægges en karantæne, jf. § 3, stk. 2.
 Karantænen udgør herefter:
 Karantænen skal nu rundes op til nærmeste hele tal, der er deleligt med  

 10. Karantænen udgør således 430 timer.
 En effektiv karantæne indebærer, at medlemmets ret til ydelser bortfalder  

 for et antal ydelsesberettigede timer.
 Der skal dog altid ske slettelse for svig uanset tilbagebetalingsbeløbets  

 størrelse, hvis der foreligger skærpende omstændigheder, jf. bekendtgørelsens  

 § 3, stk. 6. Der kan fx være tale om komplot eller dokumentfalsk.
 Komplot betegner det forhold, at svig over for en arbejdsløshedskasse er  

 begået af flere medlemmer i forening eller af et eller flere medlemmer i  

 forening med andre personer.
 Ved dokumentfalsk forstås det forhold, at et medlem har gjort brug af et  

 falsk dokument til at opnå en ydelse fra kassen.
 Et dokument er således en skriftlig tilkendegivelse fra udstederen, der  

 konkret anvendes som bevis for at opnå en ydelse fra arbejdsløshedskassen.
 Dokumentet er falsk, når det ikke stammer fra den angivne udsteder, eller  

 det har et indhold, som ikke hidrører fra denne, jf. i øvrigt straffelovens  

 definition af dokumentfalsk.
 Eksempel:
For at undgå en karantæne for selvforskyldt ledighed udfærdiger et medlem  

 selv et afskedigelsesbrev.
Brevet er udfærdiget på arbejdsgiverens brevpapir,  

 og medlemmet underskriver selv brevet i arbejdsgiverens navn.
 Medlemmet angiver urigtigt årsagen til arbejdsophøret til at være  

 »mangel på arbejde«, mens den korrekte årsag til ophøret er  

 »fyret på grund af spiritusmisbrug i arbejdstiden«.
Hvis et medlem tidligere er blevet svigsslettet som medlem af en  

 arbejdsløshedskasse og herefter ved svig bliver optaget som (nyt) medlem af  

 en anden arbejdsløshedskasse ved at svare benægtende på spørgsmålet, om han  

 eller hun tidligere har været medlem af en kasse og derved modtaget dagpenge  

 med urette, skal medlemmet også slettes som medlem af den nye kasse for svig  

 over for denne.
Der skal derfor ske annullation af medlemskabet, men således  

 at medlemmet teknisk stilles som om, der er sket en svigsslettelse.
Derved  

 får medlemmet ikke mulighed for at bruge medlemsperioden som anciennitet til  

 senere efterløn.
Eventuelle udbetalinger i perioden vil kunne behandles som  

 svigskrav, jf. inddrivelsesreglerne ligesom reglerne om genoptagelse efter  

 svigsslettelse finder anvendelse.
En karantæne bortfalder, hvis den ikke er udstået senest 2 år efter  

 karantænens ikrafttræden.
Det gælder dog kun, hvis medlemmet har  

 tilbagebetalt de med urette modtagne ydelser, der gav anledning til  

 karantænen, eller hvis medlemmet har indgået et acceptabelt frivilligt forlig  

 om tilbagebetalingen, og forliget overholdes.
 Det er arbejdsløshedskassen, der efter reglerne i direktoratets  

 bekendtgørelse nr. 942 af 30. november 1992 om arbejdsløshedskassernes  

 inddrivelse af tilbagebetalingskrav afgør, om det frivillige forlig er  

 acceptabelt.
 Som følge deraf må den arbejdsløshedskasse, der har et  

 tilbagebetalingskrav mod medlemmet, underrette medlemmets nye  

 arbejdsløshedskasse, hvis medlemmet ikke overholder det indgåede forlig.
Til § 4 Bestemmelsen slår fast, at et medlem, der gør sig skyldig i svig - som  

 isoleret set ikke ville medføre slettelse - normalt alligevel slettes for  

 svig, hvis der ikke er forløbet mere end 2 år fra direktoratets afgørelse  

 vedrørende et tidligere tilfælde af svig og frem til forseelsestidspunktet  

 for det senere.
 Eksempel:
 Et medlem er den 15. juni 1995 blevet slettet for svig eller pålagt en  

 karantæne for svig.
 Medlemmet gør sig herefter den 15. februar 1997 skyldig i et nyt tilfælde  

 af svig.
 Det nye tilfælde af svig falder ind under § 3, stk. 2, og medlemmet skal  

 derfor som udgangspunkt alene gennemgå en karantæne.
 Da der imidlertid er forløbet under 2 år i perioden fra direktoratets  

 afgørelse af 15. juni 1995 og til den 15. februar 1997, hvor medlemmet på ny  

 begår svig, skærpes sanktionen.
 Medlemmet skal derfor - i stedet for i medfør af § 3, stk. 2, at gennemgå  

 en karantæne - slettes for svig i medfør af § 4.
Til § 5 Uagtsomhedssanktionen afhænger ikke af tilbagebetalingsbeløbets størrelse.
 Hvis det af en konkret vurdering fremgår, at et forhold hverken kan  

 tilregnes medlemmet som svigagtigt eller uagtsomt, eller en uagtsom forseelse  

 må anses for at være af meget ringe omfang (på grund af graden af den  

 udviste uagtsomhed fra medlemmets side og eventuelt tilbagebetalingsbeløbets  

 ringe størrelse) vil der dog ikke skulle pålægges medlemmet en sanktion.
Til § 6 Hvornår skal der indgives politianmeldelse? Efter drøftelse med Rigsadvokaten er det besluttet, at  

 arbejdsløshedskasserne i følgende tilfælde skal indgive anmeldelse til  

 politiet for bedrageri:
 1. Medlemmet er blevet slettet som medlem af  

 arbejdsløshedskassen for svig.
 2. Der foreligger to eller flere forskellige tilfælde  

 af svig i samme sag, der samlet giver et tilbagebetalingsbeløb, der ville  

 have medført, at medlemmet var blevet slettet for svig, hvis der kun havde  

 været et forhold.
 Arbejdsløshedskasserne skal indgive politianmeldelse i umiddelbar  

 tilknytning til direktoratets afgørelse.
Arbejdsløshedsforsikringslovens § 87, stk. 7, fastsætter, at direktoratet  

 kan pålægge arbejdsløshedskassen at anmelde et medlem til politiet, hvis  

 pågældende har gjort sig skyldig i svig over for kassen.
Som følge heraf skal  

 kasserne efterkomme direktoratets anmodning om politianmeldelse.
Hvordan indgives politianmeldelse? For at sikre en hurtig behandling hos politiet skal arbejdsløshedskassen  

 vedlægge politianmeldelsen følgende materiale:
a.
Direktoratets afgørelse.
b.
Det udbetalingsmateriale, der vedrører svigen.
Det vil typisk være  

 ledighedserklæring, dagpengekort og udbetalingsspecifikationer.
c.
Materiale, der dokumenterer svigen.
Der vil typisk være tale om  

 oplysninger fra arbejdsgivere eller andre offentlige myndigheder.
d.
En opgørelse over tilbagebetalingsbeløbet, der viser, hvorledes det er  

 beregnet.
e.
De regler - lovtekst, bekendtgørelser, vejledninger - som direktoratets  

 afgørelse henviser til.
f.
Afgørelse fra Arbejdsmarkedets Ankenævn, hvis en sådan foreligger.
Kassen skal, hvis det er muligt, sende de originale dokumenter.
Hvis dette  

 ikke er muligt, skal kassen, når den sender kopier, sikre sig, at også  

 bagsiden af dokumenterne kopieres, idet der ofte fremkommer vejledningstekst  

 eller andre oplysninger af bagsiden, der kan have betydning for sagen.
Hvornår kan politianmeldelsen ledsages af en anbefaling om  

 tiltalefrafald? Efter drøftelse med Rigsadvokaten kan en anmeldelse til politiet ledsages  

 af en anbefaling fra direktoratet om, at anklagemyndigheden bør overveje at  

 meddele tiltalefrafald.
Det gælder, hvis 1. pågældende har tilbagebetalt det med urette  

 modtagne beløb eller indgået en aftale om tilbagebetaling, som overholdes, og 2. der er undskyldende omstændigheder i form af  

 særlige personlige forhold.
 Ved vurderingen af, om direktoratet vil anbefale et tiltalefrafald, vil  

 der blandt andet blive lagt vægt på størrelsen af tilbagebetalingsbeløbet.
 I sådanne sager kan anklagemyndigheden meddele tiltalefrafald på grundlag  

 af en begrænset politimæssig efterforskning, hvis der foreligger en bestyrket  

 tilståelse fra pågældende.
Mener arbejdsløshedskassen, at der ud fra de nævnte betingelser kan være  

 grund til et tiltalefrafald, skal kassen ledsage sin indstilling om  

 svigsslettelse med en begrundet anbefaling om tiltalefrafald.
I anbefalingen  

 skal kassen nævne de konkret begrundede, individuelle forhold, der efter  

 kassens opfattelse kan tale for, at medlemmet får et tiltalefrafald.
 Det er direktoratet, der afgør, om anmeldelsen til politiet skal ledsages  

 af en anbefaling om tiltalefrafald.
Behandlingen af sager, hvor der ikke bliver rejst tiltale a.
Tiltalefrafald Foreligger der en bestyrket tilståelse fra pågældendes side, kan der  

 meddeles tiltalefrafald på baggrund af en begrænset politimæssig  

 efterforskning, se nærmere herom foran.
Anklagemyndigheden meddeler i givet fald dette til medlemmet og  

 arbejdsløshedskassen.
Kassen skal sende denne meddelelse videre til  

 direktoratet.
 Da der i disse tilfælde ikke er rejst tvivl om afgørelsen om svig, får  

 tiltalefrafaldet ikke betydning for medlemmets retstilling i  

 arbejdsløshedsforsikringen.
b.
Påtaleopgivelse I en del tilfælde opgiver anklagemyndigheden at rejse tiltale.
 Afgrænsningen af svig og uagtsomhed får derfor særlig betydning, hvor  

 anklagemyndigheden i en svigssag meddeler påtaleopgivelse.
I sådanne tilfælde skal direktoratet tage stilling til, om  

 påtaleopgivelsen giver anledning til ændring af direktoratets afgørelse om  

 svig.
Hvis Arbejdsmarkedets Ankenævn har tiltrådt direktoratets afgørelse om  

 svig, er det ankenævnet, der skal tage stilling hertil.
 En påtaleopgivelse vil normalt være udtryk for, at anklagemyndigheden ikke  

 mener, at det er muligt at bevise, at der har været forsæt til bedrageri.  

 Påtaleopgivelsen er derfor udtryk for en administrativ afgørelse, og den er  

 således ikke i sig selv ensbetydende med, at direktoratets eller ankenævnets  

 afgørelse om svig skal ændres.
Det skyldes også, at der ved bedømmelsen af, om der i et tilfælde i  

 forhold til arbejdsløshedsforsikringslovens § 87, stk. 1, foreligger svig, er  

 forskellig fra den strafferetlige bedømmelse af, om der kan bevises forsæt  

 til bedrageri i det samme tilfælde.
Det påhviler således anklagemyndigheden  

 med en høj grad af sikkerhed at bevise den pågældendes forsæt til bedrageri.
 Der skal således i hvert enkelt tilfælde tages stilling til, om den  

 politimæssige efterforskning, der resulterer i påtaleopgivelsen, giver  

 anledning til, at en svigsafgørelse skal fastholdes eller ændres.
 Politimesterens afgørelse om påtaleopgivelse kan indbringes for  

 statsadvokaten.
For at sikre en ensartet behandling af disse sager skal  

 arbejdsløshedskasserne straks orientere direktoratet, når en  

 politimester har opgivet at rejse tiltale.
Ved straks forstås, at  

 kassen umiddelbart efter modtagelsen orienterer direktoratet herom eventuelt  

 via telefax.
Direktoratet tager herefter stilling til, om politimesterens afgørelse  

 skal indbringes for statsadvokaten.
Anken til statsadvokaten skal ledsages af  

 en nærmere begrundelse og i fornødent omfang en nærmere beskrivelse af de  

 relevante regler.
 Hvis sagen indbringes for statsadvokaten, og denne tiltræder  

 politimesterens afgørelse, skal arbejdsløshedskassen straks orientere  

 direktoratet om afgørelsen.
Hvis det herefter er opgivet at rejse tiltale, vil direktoratet vurdere,  

 hvilke konsekvenser dette får for direktoratets afgørelse.
Har  

 Arbejdsmarkedets Ankenævn tiltrådt direktoratets afgørelse om svig,  

 orienterer direktoratet nævnet om, at anklagemyndigheden har opgivet at rejse  

 tiltale.
I disse tilfælde vurderer nævnet, hvilken betydning det får for  

 nævnets afgørelse.
 Der skal derfor i hvert enkelt tilfælde tages stilling til, om den  

 politimæssige efterforskning, der resulterer i påtaleopgivelsen, giver  

 anledning til, at afgørelsen om svig skal fastholdes eller ændres.
 Af praksis kan udledes følgende:
Påtaleopgivelser giver normalt anledning til, at afgørelser om svig  

 fastholdes, hvis - Påtaleopgivelsen skyldes, at forholdet er strafferetligt forældet.
 - Påtaleopgivelsen skyldes, at medlemmet er tiltalt for andre forhold, og  

 at forholdet over for arbejdsløshedskassen ikke skønnes at få nævneværdig  

 betydning for medlemmets straf.
 - Påtaleopgivelsen alene er begrundet i en standardformulering, og den  

 politimæssige efterforskning ikke har tilvejebragt nye faktiske oplysninger.
 - Påtaleopgivelsen er begrundet i sagens alder og i processuelle -  

 herunder procesøkonomiske - betragtninger.
Påtaleopgivelser giver normalt anledning til, at afgørelser om svig  

 ændres, hvis - Påtaleopgivelsen skyldes, at den politimæssige efterforskning har  

 tilvejebragt nye faktiske oplysninger, som sandsynliggør, at medlemmet ikke  

 har haft forsæt til svig.
Retten frifinder medlemmet helt eller delvist for bedrageri Hvis medlemmet frifindes helt eller delvist for bedrageri, skal  

 arbejdsløshedskassen straks samme dag, denne har kendskab til dommen,  

 orientere direktoratet herom.
Direktoratet vurderer herefter, om der er grund til at kontakte  

 anklagemyndigheden vedrørende en eventuel anke.
Ankes dommen ikke, vurderer  

 direktoratet, hvilke konsekvenser dommen har for direktoratets afgørelse.
 Har Arbejdsmarkedets Ankenævn tiltrådt direktoratets afgørelse om svig,  

 orienterer direktoratet nævnet om dommen.
