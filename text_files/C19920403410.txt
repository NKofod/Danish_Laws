Samtlige kommunalbestyrelser Bygge- og Boligstyrelsen har, på baggrund af enkelte konkrete  

 tilskudssager, der har været forelagt for styrelsen, fundet, at der er behov  

 for at præcisere, i hvilket omfang styrelsen har mulighed for bistå  

 kommunalbestyrelsen med rettelse/supplerende udbetaling i sager, hvor  

 tilskudsansøgere mener sig berettiget til et højere tilskud, end der er  

 opnået.
 Indledningsvis skal man anføre, at ansvaret for reservation af  

 tilstrækkeligt tilsagn, for korrekt udfyldelse af såvel ansøgningsskema som  

 udbetalingsskema, herunder indsendelse af tilstrækkeligt og korrekt  

 regningsmateriale samt for eventuelt afkald på et allerede opnået tilsagn og  

 efterfølgende ansøgning om et nyt og højere tilsagn, påhviler ansøgeren selv  

 i henhold til lovens § 7 og § 8.
 Er der tale om indtastnings- eller andre sagsbehandlingsfejl begået af  

 kommunen i forbindelse med ekspedition af sagen, påhviler ansvaret herfor  

 efter Bygge- og Boligstyrelsens opfattelse kommunalbestyrelsen, dvs. at  

 ansøgeren i en sådan situation har krav på tilskud beregnet på baggrund af de  

 afgivne oplysninger.
 Som følge heraf kan Bygge- og Boligstyrelsen, såfremt der i forbindelse  

 med sagsbehandlingen af tilskudssagen i kommunen er sket indtastnings- eller  

 lignende sagsbehandlingsfejl, bistå kommunalbestyrelsen med rettelser, der  

 ikke teknisk kan foretages over edb-systemet.
Tilskudslovens decentrale udformning medfører, at kommunalbestyrelsen  

 træffer alle afgørelser vedrørende loven.
Bygge- og Boligstyrelsen har  

 følgelig hverken kompetence til at foretage behandling af eller træffe  

 afgørelse i sager omfattet af loven.
 Bygge- og Boligstyrelsen skal på denne baggrund understrege, at  

kommunalbestyrelsens afgørelse af, om der i den enkelte konkrete  

 tilskudssag er tale om sagsbehandlingsfejl, som kommunen kan anses som  

 ansvarlig for, er afgørende for, om en efterfølgende supplerende udbetaling  

 kan finde sted.
 Ved fremtidige henvendelser til styrelsen om supplerende udbetaling  

 anmodes kommunalbestyrelsen om at anføre følgende oplysninger:
 Herudover bedes henvendelsen til styrelsen vedlægges kopi af sagens  

 skemamateriale.
Pdv eb Pia Scott Hansen fuldm.
