Cirkulæreskrivelse om meddelelse om  

 dagpengegodtgørelse ved afskedigelse af tjenestemand med  

 svagelighedspension Kommentar m.v.:
 En tjenestemand, som blev afskediget pga. 120 sygedage,  

 med oppebærelse af svagelighedspension, var berettiget til  

 dagpengegodtgørelse for 1. og 2. ledighedsdag.
 Meddelelse om afgørelsen:
Et medlem var ansat som tjenestemand.
Medlemmet blev  

 afskediget på grund af 120 sygedage.
Afskedigelsen skete med  

 oppebærelse af svagelighedspension.
 Medlemmets forbund var af den opfattelse, at medlemmet var  

 berettiget til dagpengegodtgørelse for 1. og 2. ledighedsdag.
 Arbejdsgiveren afslog betaling af  

 dagpengegodtgørelse til medlemmet med den begrundelse, at medlemmet  

 fra 1. ledighedsdag var tilkendt ordinær egenpension.
 Arbejdsmarkedets Ankenævn traf afgørelse om,  

 at medlemmet var berettiget til dagpengegodtgørelse for 1. og 2.  

 ledighedsdag i forbindelse med arbejdsophøret.
 Ankenævnet lagde vægt på, at medlemmet  

 var afskediget fra sin stilling, og at det forhold, at han blev afskediget  

 med pension, ikke er omfattet af de i § 6 i bekendtgørelsen om  

 dagpengegodtgørelse omhandlede grunde til bortfald af arbejdsgiverens  

 pligt til at betale dagpengegodtgørelse.
