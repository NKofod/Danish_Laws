Betænkning afgivet af Udlændinge- og Integrationsudvalget den 17. maj 2022 Betænkning over Forslag til folketingsbeslutning om at omdanne danske udrejsecentre til almindelige opholdscentre [af Sikandar Siddique (FG) m.fl.]:
1. Indstillinger Et flertal i udvalget (S, V, DF, KF og NB) indstiller beslutningsforslaget til forkastelse ved 2. (sidste) behandling.
 Et mindretal i udvalget (SF, RV, EL og FG) indstiller beslutningsforslaget til vedtagelse uændret.
 Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget mener, at Danmark skal sikre, at udlændinge, der opholder sig i landet uden lovligt opholdsgrundlag, rejser hjem.
Med dette forslag ønsker forslagsstillerne, at landets udrejsecentre omdannes til almindelige opholdscentre.
Dette er ikke den rette vej at gå, hvis vi skal lykkes med at hjemsende flere afviste asylansøgere og udviste udlændinge, eftersom beslutningsforslaget gør det mere attraktivt at opholde sig i Danmark uden lovligt opholdsgrundlag.
Derfor stemmer Venstre imod beslutningsforslaget.
Dansk Folkeparti Dansk Folkepartis medlemmer af udvalget bemærker, at forslagsstillerne ønsker at nedlægge udrejse- og udlændingecentrene og omdanne disse til opholdscentre.
DF bemærker, at en udlænding uden lovligt ophold som udgangspunkt placeres i et udrejse- eller udlændingecenter, hvis den pågældende ikke medvirker til egen udrejse.
Centrene benyttes med andre ord til udlændinge uden lovligt ophold, der modarbejder deres hjemsendelse.
Ved at nedlægge udrejse- og udlændingecentre vil det ikke længere være muligt at kontrollere  eller som sidste udvej at frihedsberøve  udlændinge, der modsætter sig udrejse.
Dette vil gøre det meget vanskeligt at gennemføre hjemsendelsen af udlændinge, der ikke længere bør opholde sig i Danmark.
DF kan på den baggrund ikke støtte forslaget.
3. Udvalgsarbejdet Beslutningsforslaget blev fremsat den 10. november 2021 og var til 1. behandling den 17. december 2021. Beslutningsforslaget blev efter 1. behandling henvist til behandling i Udlændinge- og Integrationsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 1 møde.
Bilag Under udvalgsarbejdet er der omdelt 1 bilag på beslutningsforslaget.
Bjørn Brandenborg (S) Birgitte Vind (S) Camilla Fabricius (S) fmd.
Thomas Jensen (S) Kasper Sand Kjær (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Carl Valentin (SF) Halime Oguz (SF) Anne Sophie Callesen (RV) Kathrine Olldag (RV) Pernille Skipper (EL) Rosa Lund (EL) Sikandar Siddique (FG) Mads Fuglede (V) Anne Rasmussen (V) Heidi Bank (V) Erling Bonnesen (V) Marlene Ambo-Rasmussen (V) Morten Dahlin (V) Pia Kjærsgaard (DF) nfmd.
Morten Messerschmidt (DF) Peter Skaarup (DF) Marcus Knuth (KF) Rasmus Jarlov (KF) Pernille Vermund (NB) Carsten Kissmeyer (V) Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
