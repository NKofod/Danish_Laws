Bekendtgørelse  

 om præsteembedernes faste ejendomme I medfør af § 21 og § 22, stk. 1, i lov om  

 folkekirkens økonomi, jf. lovbekendtgørelse nr. 376 af 28. april 2006,  

 fastsættes:
 § 1.  

  

 Bekendtgørelsen gælder for præsteembedernes faste ejendomme bortset fra  

 tjenesteboliger  

 for folkekirkens præster.
Stk. 2.  

  

 Ved et  

 præstegårdsbrug forstås en ejendom, der ejes af præsteembedet, og som helt  

 eller delvis består af jorder, der kan udnyttes landbrugsmæssigt.
Et  

 præstegårdsbrug kan bestå af beboelsesbygninger/forpagterbolig, eventuelle  

 avlsbygninger og jorder eller af bygningsløse arealer, uanset om ejendommen  

 er  

 noteret i matriklen som landbrugsejendom.
En tjenestebolig for folkekirkens  

 præster er ikke beboelsesbygning på et præstegårdsbrug.
 § 2.  

  

 Menighedsrådets beslutning  

 vedrørende salg af et præsteembedes faste ejendom eller om opførelse,  

 ombygning  

 og nedrivning af bygninger eller vedrørende servitutter på en sådan ejendom  

 skal godkendes af provstiudvalget.
Stk. 2.  

  

 Menighedsrådets beslutning om præsteembedets køb eller leje af fast ejendom  

 skal godkendes af provstiudvalget.
Køb af landbrugspligtige jorder på 2 ha  

 eller mere skal dog godkendes af Kirkeministeriet.
 § 3.  

  

 Jord, der ejes af et præsteembede, og som udnyttes landbrugsmæssigt, skal  

 bortforpagtes efter reglerne i landbrugslovgivningen.
 Stk. 2.  

  

 Menighedsrådets beslutning om bortforpagtning af jord som nævnt i stk. 1  

 eller om udleje af anden fast ejendom tilhørende præsteembedet skal godkendes  

 af provstiudvalget.
 § 4.  

  

 Provstiudvalgets godkendelse af salg af et præstegårdsbrug på 2 ha eller mere  

 skal betinges af, at ejendommen noteres i matriklen som en landbrugsejendom.
 § 5.  

  

 Provstiudvalgets godkendelse af nedrivning af en beboelsesbygning på et  

 præstegårdsbrug på 2 ha eller mere skal betinges af, at der tinglyses en af  

 Kirkeministeriet godkendt standarddeklaration på ejendommen.
 Stk. 2.  

  

 I  

 forbindelse med nedrivningen skal ejendommen noteres i matriklen som en  

 landbrugsejendom uden beboelsesbygning.
 § 6.  

  

 Provstiudvalgets godkendelse af frastykning og salg af en beboelsesbygning på  

 et præstegårdsbrug skal betinges af, at der tinglyses en af Kirkeministeriet  

 godkendt standarddeklaration på restejendommen, hvis denne er på 2 ha eller  

 mere.
 Stk. 2.  

  

 I  

 forbindelse med frastykningen skal restejendommen noteres i matriklen som en  

 landbrugsejendom uden beboelsesbygning.
Stk. 3.  

  

 En parcel  

 med beboelsesbygning, som oprettes ved frastykning i medfør af stk. 1,  

 skal være på mindst 1,5 ha.
Hvis en sådan parcel er på 2 ha eller mere, skal  

 den i forbindelse med salget noteres i matriklen som en landbrugsejendom.
 § 7.  

  

 Er  

 der inden denne bekendtgørelses ikrafttræden i forbindelse med nedrivning  

 eller  

 salg af beboelsesbygningen på et præstegårdsbrug tinglyst en deklaration på  

 restejendommen om, at denne ejendom inden et fastsat tidspunkt skal sælges,  

 kan  

 provstiudvalget efter ansøgning fra menighedsrådet godkende, at deklarationen  

 aflyses, og at der i stedet tinglyses en deklaration som nævnt i § 5,  

 stk. 1, eller § 6, stk. 1.
 § 8.  

  

 Provstiudvalget kan med tilslutning fra den stedlige jordbrugskommission  

 fravige bestemmelserne i § 3, stk. 1, og §§ 4, 5 og 6, når  

 særlige forhold taler for det.
 § 9.  

  

 Menighedsrådet kan påklage provstiudvalgets afgørelser i medfør af denne  

 bekendtgørelse til stiftsøvrigheden.
 Stk. 2.  

  

 Stiftsøvrighedens afgørelser som rekursmyndighed i medfør af stk. 1 kan  

 ikke indbringes for anden administrativ myndighed.
 Stk. 3.  

  

 Klage skal  

 indgives inden 4 uger efter, at menighedsrådet er blevet bekendt med  

 afgørelsen.  

 Stiftsøvrigheden kan se bort fra fristen, når der er særlig grund hertil.
 § 10.  

  

 Bekendtgørelsen træder i kraft den 17. maj 2006.
 Stk. 2.  

  

 Samtidig  

 ophæves Kirkeministeriets cirkulære nr. 13 af 15. januar 1968 om  

 præstegårdenes  

 opretholdelse som selvstændige brug m.v.
