 (Til de skattelignende myndigheder).
 I lov om særlig indkomstskat m.v., jfr. lovbekendtgørelse nr. 205 af 13.  

 juni 1961 samt ligningsloven for skatteåret 1962-63 og følgende skatteår,  

 jfr. lovbekendtgørelse nr. 206 af 13. juni 1961 indeholdes nye regler om den  

 skattemæssige behandling af fortjeneste eller tab på aktier og andelsbeviser.
Som andelsbeviser betragtes ikke alene andele i de i § 1, stk. 1, nr. 2, i  

 lov nr. 255 af 11. juni 1960 om indkomstbeskatning af aktieselskaber m.v.  

 (selskabsskatteloven) omhandlede selskaber, men også andele i kooperative  

 virksomheder, andelsboligforeninger m.v.
Hvor udtrykket aktier benyttes i det  

 følgende, omfatter det også andelsbeviser, medmindre andet udtrykkeligt er  

 anført.
De nye regler finder kun anvendelse, hvor indtægten er erhvervet eller  

 tabet konstateret den 1. januar 1962 eller senere, jfr. § 19, stk. 1, i  

 lovbekendtgørelsen om særlig indkomstskat og § 16D i ligningsloven.
Reglerne  

 omfatter fortjeneste eller tab ved:
a.
Afståelse af aktier, andelsbeviser og lign. værdipapirer.
b.
Afståelse af tegningsret til de under a nævnte værdipapirer.
c.
Udlodning af likvidationsprovenu fra aktieselskaber og andelsselskaber.
Efter de gældende regler skal disse fortjenester eller tab ikke medregnes  

 ved opgørelsen af særlig indkomst.
Fortjenester eller tab ved afståelse af  

 aktier, andelsbeviser m.v. eller tegningsret til sådanne værdipapirer  

 medregnes kun i den skattepligtige almindelige indkomst, når det pågældende  

 værdipapir er erhvervet som led i den skattepligtiges næringsvej eller i  

 spekulationsøjemed.
Dog kan tab ved salg af aktier, der er erhvervet i  

 spekulationsøjemed, kun fradrages spekulationsfortjeneste på værdipapirer,  

 men ikke i anden indkomst.
Bortset fra de lige nævnte tilfælde har  

 fortjeneste eller tab ved afståelse af aktier m.v. hidtil været den  

 skattepligtige indkomst uvedkommende.
Beløb, der ved likvidation af et  

 selskab udloddes til aktionærer eller andelshavere udover aktiens eller  

 andelsbevisets pålydende værdi, skal efter de gældende regler altid medregnes  

 i modtagerens skattepligtige almindelige indkomst.
 Efter de nye regler skal fortjeneste eller tab ved de foran under a-c  

 omhandlede afståelser m.v. beskattes således:
A.
Afståelse af aktier m.v. til andre end det selskab, der har udstedt de  

 pågældende værdipapirer.
 1. Aktierne er erhvervet som led i den skattepligtiges  

 næringsvej.
 I disse tilfælde skal fortjeneste eller tab altid tages i betragtning ved  

 opgørelsen af den skattepligtige almindelige indkomst, jfr. ligningslovens §  

 16C, stk. 1.
 2. Aktierne er ikke erhvervet som led i den  

 skattepligtiges næringsvej.
a.
Hvis aktierne er erhvervet mindre end 2 år før afståelsen, skal  

 fortjeneste eller tab tages i betragtning ved opgørelsen af den  

 skattepligtige almindelige indkomst, jfr. ligningslovens § 16C, stk. 1.  

 Opmærksomheden henledes dog på, at denne regel ikke gælder for de i  

 selskabsskattelovens § 1, stk. 1, nr. 3 og 4, omhandlede kooperative  

 virksomheder.
Den får heller ingen betydning for begrænset skattepligtige  

 personer og selskaber samt for de i selskabsskattelovens § 1, stk. 1, nr. 6,  

 omhandlede foreninger m.v.
De pågældende skattepligtige er nemlig - uden for  

 næringstilfældene - ikke indkomstskattepligtige af eventuelt aktieudbytte og  

 vil heller ikke være skattepligtige af fortjeneste ved afståelse m.v. af  

 aktier eller have fradragsret for tab ved sådanne afståelser, jfr.  

 lovbekendtgørelsen om særlig indkomstskat §§ 10 og 13.
b.
Hvis den skattepligtige har ejet aktierne mindst 2 år før afståelsen,  

 skal fortjeneste eller tab for 0,66's vedkommende tages i betragtning ved  

 opgørelsen af den skattepligtige særlige indkomst.
De i selskabsskattelovens  

 § 1, stk. 1, nr. 3 og 4, nævnte kooperative virksomheder skal heller ikke i  

 disse tilfælde beskattes af fortjeneste og har til gengæld ingen fradragsret  

 for tab.
Begrænset skattepligtige personer og selskaber samt de i  

 selskabsskattelovens § 1, stk. 1, nr. 6, omhandlede foreninger m.v. skal ikke  

 medregne aktieudbytter ved opgørelsen af deres skattepligtige indkomst og vil  

 heller ikke være skattepligtig af fortjeneste ved afståelse m.v. af aktier  

 eller have fradragsret for tab ved sådanne afståelser.
 Når et selskab udsteder friaktier til sine aktionærer eller giver  

 aktionærerne fortrinsret til at tegne nye aktier i selskabet, løber den foran  

 nævnte 2-årsfrist for så vidt angår friaktierne, tegningsrettighederne eller  

 aktier, der er erhvervet ved udnyttelse af tegningsrettigheder, fra det  

 tidspunkt, da aktionærerne erhvervede de aktier, hvortil de nævnte  

 rettigheder er knyttet, jfr. ligningslovens § 16C, stk. 6, og § 3, stk. 2, i  

 lovbekendtgørelsen om særlig indkomstskat.
Som det fremgår af det følgende, skal fortjeneste eller tab ved afståelse  

 af aktier i et selskab opgøres på grundlag af en gennemsnitlig  

 anskaffelsessum for alle den skattepligtiges aktier i det pågældende selskab,  

 hvad enten disse afstås eller beholdes.
Ved afgørelsen af om fortjenesten  

 eller tabet for 0,66's vedkommende skal indgå i opgørelsen af den  

 skattepligtige særlige indkomst eller i kraft af 2-årsreglen fuldt ud skal  

 medregnes ved opgørelsen af den skattepligtige almindelige indkomst, lægges  

 der vægt på, om den skattepligtige har ejet de afståede aktier i to år.
Hvis  

 intet andet er oplyst, anses de først købte aktier som de først solgte.
Også  

 reglerne herom indeholdes i ligningslovens § 16C, stk. 6, og i § 3, stk. 2, i  

 lovbekendtgørelsen om særlig indkomstskat.
 3. Opgørelsen af fortjeneste eller tab.
Bestemmelserne om opgørelsen af fortjenesten eller tabet findes i  

 ligningslovens § 16C, stk. 4, og i § 7 i lovbekendtgørelsen om særlig  

 indkomstskat.
De er som hovedregel ens, hvad enten beløbet skal tages i  

 betragtning ved opgørelsen af den skattepligtige almindelige indkomst, eller  

 det for 0,66's vedkommende skal indgå i den skattepligtige særlige indkomst.
Ved afståelse af aktier opgøres fortjenesten eller tabet som forskellen  

 mellem afståelsessummen og anskaffelsessummen.
Ved opgørelsen af  

 afståelsessummen fradrages omkostninger til provision, stempel o.lign., der  

 er afholdt af den skattepligtige i forbindelse med afståelsen, medens den  

 skattepligtiges tilsvarende omkostninger i forbindelse med anskaffelsen  

 medregnes ved opgørelsen af anskaffelsessummen.
Om opgørelsen af afståelsessummen, hvor afståelsen sker ved en  

 gaveoverdragelse, eller der modtages en erstatning eller en forsikringssum,  

 samt om opgørelsen af anskaffelsessummen, hvor værdipapiret er erhvervet ved  

 arv eller gave, gælder de almindelige regler i §§ 4 og 5 i lovbekendtgørelsen  

 om særlig indkomstskat; de nævnte bestemmelser er ved ligningslovens § 16C,  

 stk. 3, gjort anvendelige også i de tilfælde, hvor fortjenesten skal  

 beskattes med almindelig indkomstskat.
Om bestemmelsernes praktisering  

 henvises til punkt 11-13 i skattedepartementets cirkulære af 30. maj 1958  

 vedrørende lov om særlig indkomstskat m.v.
Ved opgørelsen af anskaffelsessummen skal friaktier, der er modtaget den  

 1. januar 1962 eller senere, betragtes som anskaffet til 0 kr.
Friaktier, der  

 er modtaget før denne dato, betragtes principielt som anskaffet til pålydende  

 værdi.
For aktier, der er i den skattepligtiges besiddelse den 1. januar 1962,  

 skal aktiens formueskattepligtige værdi (kursværdien) på denne dato i visse  

 tilfælde betragtes som anskaffelsessum.
Det er dog en forudsætning herfor, at  

 denne værdi er højere end den faktiske anskaffelsessum.
Kursværdien pr. 1.  

 januar 1962 kan ikke benyttes, hvis den skattepligtige har erhvervet aktien  

 som led i sin næringsvej.
Afstår en skatteyder en post aktier i et selskab, opgøres fortjeneste  

 eller tab efter de i det følgende omtalte regler.
Disse regler benyttes, hvad  

 enten fortjeneste eller tab fuldt ud skal indgå i den skattepligtige  

 almindelige indkomst eller for de 0,66's vedkommende skal indgå i den  

 skattepligtiges særlige indkomst.
 Først opgøres, hvad den skattepligtige har modtaget for de afståede aktier  

 efter fradrag af den skattepligtiges omkostninger i forbindelse med  

 afståelsen.
Dernæst opgøres, hvad den skattepligtige i alt har givet for alle sine  

 aktier i det pågældende selskab med tillæg af de omkostninger, han har  

 afholdt i forbindelse med erhvervelsen.
Hvis aktierne ikke er anskaffet som  

 led i den skattepligtiges næringsvej, træder kursværdien pr. 1. januar 1962  

 som allerede nævnt i visse tilfælde i stedet for den faktiske  

 anskaffelsessum, incl. omkostninger.
Afstår en skattepligtig alle sine aktier i et selskab på en gang, opgøres  

 fortjeneste eller tab som forskellen mellem den efter foranstående regler  

 opgjorte afståelsessum og den samlede anskaffelsessum for hele  

 aktiebeholdningen.
Skal fortjeneste eller tab indgå i opgørelsen af den  

 skattepligtige særlige indkomst, udgør den skattepligtige fortjeneste eller  

 det fradragsberettigede tab 0,66 af forskelsbeløbet.
Afstår den skattepligtige en del af sine aktier i et selskab, gælder der  

 særlige regler for opgørelsen af anskaffelsessummen.
Ligesom ved afståelse af  

 hele aktiebeholdningen opgøres først, hvad den skattepligtige i alt har  

 modtaget for de afståede aktier med fradrag af hans omkostninger i  

 forbindelse med afståelsen.
Dernæst opgøres ligeledes efter ganske samme  

 regler som foran beskrevet den samlede anskaffelsessum for hele  

 aktiebeholdningen med tillæg af den skattepligtiges omkostninger i  

 forbindelse med erhvervelsen.
Hvor der er tale om aktier med samme rettigheder (med hensyn til udbytte,  

 stemmeret m.m.), beregner man derefter, hvor stor en del af den samlede  

 anskaffelsessum der ved en fordeling i forhold til aktiernes pålydende værdi  

 skal henføres til de afståede aktier.
Efter bestemmelsen i § 7, stk. 2, i  

 lovbekendtgørelsen om særlig indkomstskat skulle fordelingen egentlig  

 foretages efter aktiernes kursværdi på afståelsestidspunktet, men da kursen  

 på afståelsestidspunktet i de omhandlede tilfælde er den samme for alle  

 aktier, vil en fordeling efter aktiernes pålydende give samme resultat og  

 være lettere at foretage.
 Fortjenesten eller tabet på de afståede aktier opgøres som forskellen  

 mellem på den ene side afståelsessummen og på den anden side den del af  

 anskaffelsessummen for hele aktiebeholdningen, som ved den lige nævnte  

 fordeling henføres til de afståede aktier.
 Fremgangsmåden kan belyses ved følgende eksempler, hvor der dog - ligesom  

 i de øvrige eksempler - er set helt bort fra den skattepligtiges omkostninger  

 ved køb og salg.
 Eksempel 1.
Herefter anses de aktier, som skatteyderen beholder, for anskaffet til den  

 samlede anskaffelsessum på 35.000 kr. med fradrag af den del af beløbet, der  

 er henført til de afståede aktier - 17.500 kr. - eller til 17.500 kr.
Denne  

 værdi lægges til grund ved opgørelsen af fortjeneste eller tab ved senere  

 afståelse af disse aktier.
 Fremgangsmåden ved den beregning, der skal foretages, dersom skatteyderen  

 senere erhverver flere aktier i selskabet og derefter sælger nogle af sine  

 aktier, kan belyses ved følgende eksempel:
 Eksempel 2.
 De resterende aktier til pålydende værdi 15.000 kr. skal ved senere salg  

 betragtes som anskaffet for den beregnede samlede anskaffelsessum for hele  

 aktiebeholdningen før det i eksempel 2 omtalte salg (61.500 kr.) med fradrag  

 af den beregnede anskaffelsessum for de solgte aktier (30.750 kr.) eller for  

 30.750 kr.
 Eksempel 3.
 Dette eksempel belyser reglen om, at den formueskattepligtige værdi pr. 1.  

 januar 1962 i visse tilfælde skal benyttes i stedet for den faktiske  

 anskaffelsessum.
En skattepligtig, der ikke har det som sin næringsvej at handle med  

 aktier, anskaffer i 1950 en post aktier i et selskab til pålydende 10.000 kr.  

 til kurs 120 eller for 12.000 kr.
I 1955 køber skatteyderen yderligere aktier  

 til pålydende 20.000 kr. til kurs 165 eller for 33.000 kr.
Ved  

 formueopgørelsen pr. 1. januar 1962 skal aktierne optages til kurs 160.
 I 1962 køber han aktier i samme selskab til pålydende 5.000 kr. til kurs  

 170.
Ved opgørelsen af anskaffelsessummen medregnes de først anskaffede aktier  

 (pålydende 10.000 kr.) til den formueskattepligtige værdi pr. 1. januar 1962,  

 16.000 kr., da denne er højere end den faktiske anskaffelsessum.
Den i 1955  

 anskaffede aktiepost (pålydende 20.000 kr.) medregnes derimod med den  

 faktiske anskaffelsessum, 33.000 kr., da denne er højere end den  

 formueskattepligtige værdi pr. 1. januar 1962.
 Den samlede anskaffelsessum opgøres herefter således:
 De resterende aktier til pålydende værdi 25.000 kr. skal ved senere salg  

 betragtes som anskaffet for den beregnede samlede anskaffelsessum for hele  

 aktiebeholdningen før det omtalte salg (57.500 kr.) med fradrag af den  

 beregnede anskaffelsessum for de afståede aktier (16.429 kr.) eller for  

 41.071 kr.
Ejer en skatteyder aktier med forskellige rettigheder (med hensyn til  

 udbytte, stemmeret m.m.) i samme selskab, skal man først opgøre den samlede  

 anskaffelsessum for alle den skattepligtiges aktier i det pågældende selskab.  

 Dernæst opgøres kursværdien såvel for de afståede aktier som for de aktier,  

 den skattepligtige beholder.
Disse kursværdier opgøres på grundlag af de  

 forskellige aktiearters kurser på afståelsestidspunktet, og ved denne  

 beregning ses der helt bort fra eventuelle omkostninger i forbindelse med  

 afståelsen.
Den del af anskaffelsessummen, der skal henføres til de afståede  

 aktier, beregnes herefter således: den samlede anskaffelsessum multipliceres  

 med kursværdien for de afståede aktier og divideres med summen af  

 kursværdierne for såvel de afståede aktier som de aktier, den skattepligtige  

 beholder.
Fortjenesten eller tabet på de afståede aktier opgøres som  

 forskellen mellem afståelsessummen og den således beregnede anskaffelsessum  

 for de afståede aktier.
Resten af den samlede anskaffelsessum betragtes  

 herefter som anskaffelsessum for de aktier, den skattepligtige beholder.
 Fremgangsmåden kan belyses ved følgende eksempler:
 Eksempel 4.
Ved senere salg betragtes de i behold værende 10.000 kr.
A-aktier og  

 10.000 kr.
B-aktier som anskaffet for 39.000 kr. - 11.700 kr. eller 27.300  

 kr.
 Fremgangsmåden ved den beregning, der skal foretages, dersom skatteyderen  

 senere erhverver flere aktier i selskabet og derefter sælger nogle af sine  

 aktier, kan belyses ved følgende eksempel:
 Eksempel 5.
Ved senere salg betragtes de i behold værende 6.000 kr.
A-aktier og 10.000  

 kr.
B-aktier som anskaffet for 30.900 kr. - 9.398 kr.eller 21.502 kr.
Ved afståelse af tegningsret til aktier anvendes principielt de samme  

 regler som ved salg af aktier.
Fortjeneste eller tab opgøres for aktier og  

 tegningsrettigheder under et.
Når man skal opgøre den samlede  

 anskaffelsessum, som skal fordeles mellem de afståede tegningsrettigheder (og  

 aktier) og de aktier (og tegningsrettigheder), som den skattepligtige  

 beholder, betragtes tegningsretten som anskaffet for det beløb, der skal  

 indbetales ved tegningen.
Hvis tegningsretten er købt særskilt, skal  

 vederlaget for tegningsretten medregnes til anskaffelsessummen.
Som  

 afståelsessum for tegningsretten betragtes ikke alene det beløb, der  

 indvindes ved afståelse af selve tegningsretten, men også det beløb, der skal  

 indbetales ved udnyttelse af tegningsretten.
 Reglerne om opgørelsen af fortjeneste og tab ved afståelse af tegningsret  

 kan belyses ved følgende eksempler:
 Eksempel 6.
 Eksempel 7.
 Ved senere salg af tegningsrettighederne eller af de nytegnede aktier  

 betragtes disse som anskaffet for 25.000 kr. - 12.963 kr. eller 12.037 kr.
 Fortjenesten eller tabet skal opgøres på den foran angivne måde, hvad  

 enten fortjenesten fuldt ud skal indgå i den skattepligtige almindelige  

 indkomst eller for 0,66's vedkommende i opgørelsen af den særlige indkomst.  

 Der er foran under punkt 1 og 2 redegjort for, hvornår fortjenesten eller  

 tabet skal beskattes som særlig indkomst eller som almindelig indkomst.
--------- Ved bestemmelsen i § 17, stk. 3, i lovbekendtgørelsen om særlig  

 indkomstskat er der tillagt finansministeren en bemyndigelse til i visse  

 tilfælde at fastsætte særlige regler for opgørelsen af særlig indkomst  

 hidrørende fra aktier, andelsbeviser og lignende værdipapirer.
Bestemmelsen  

 er begrænset til medlemmerne af foreninger, som har til formål at anbringe  

 medlemmernes midler i værdipapirer, og særreglerne kan kun gælde for særlig  

 indkomst hidrørende fra aktier, andelsbeviser og lignende værdipapirer, der  

 forvaltes af foreningen.
B.
Afståelse af aktier m.v. til det selskab, der har udstedt de pågældende  

 værdipapirer.
Beløb, der af et selskab udbetales til aktionærer som vederlag for aktier,  

 der er udstedt af det pågældende selskab (egne aktier), skal efter  

 ligningslovens § 16B, stk. 1, fuldt ud medregnes i vedkommende aktionærs  

 skattepligtige almindelige indkomst.
Hele salgssummen behandles altså som  

 udloddet udbytte.
Efter bestemmelsens stk. 3 gælder dette dog ikke, såfremt  

 aktierne afstås til et likviderende selskab i det kalenderår, hvori selskabet  

 endeligt opløses (det vil for aktieselskaber sige afmeldes til  

 aktieselskabsregistret). Hvor et selskab køber egne aktier f.eks. på Børsen,  

 vil sælger ofte være uden kendskab til, hvem han sælger til.
Der vil senere  

 blive udsendt nærmere meddelelse om, hvilken fremgangsmåde der skal følges i  

 disse tilfælde.
Beløb, der indvindes ved salg af "egne aktier" til et selskab,  

 kan af finansministeren fritages for beskatning.
Hvis fritagelse meddeles,  

 skal fortjeneste eller tab ved afståelsen til gengæld tages i betragtning ved  

 indkomstopgørelsen efter de foran omtalte regler på ganske samme måde, som  

 hvis afståelsen var sket til tredjemand.
C.
Udlodninger til aktionærer m.fl.
Efter ligningslovens § 16A, stk. 1, skal alt, hvad der af et selskab  

 udloddes til aktionærerne, principielt betragtes som indkomstskattepligtigt  

 udbytte.
Dette gælder, selv om udlodningen helt eller delvis modsvares af en  

 nedskrivning af aktiekapitalen.
 Friaktier, der tildeles aktionærerne den 1. januar 1962 eller senere,  

 betragtes dog ikke som udbytte, og det samme gælder udlodninger af  

 likvidationsprovenu, der foretages i det kalenderår, hvori selskabet endeligt  

 opløses.
Hvis et selskab nedsætter sin aktiekapital og i forbindelse hermed  

 foretager en udlodning til aktionærerne, kan finansministeren, selv om  

 udlodningen sker forud for det kalenderår, hvori selskabet endeligt opløses,  

 fritage aktionærerne for beskatnig af de udloddede beløb.
Disse skal til  

 gengæld betragtes som afståelsessum for den del af aktiekapitalen, der  

 annulleres, og fortjeneste eller tab ved dispositionen skal medregnes ved  

 aktionærernes indkomstopgørelse efter samme regler, som hvis den pågældende  

 del af aktiekapitalen var afstået til tredjemand.
Likvidationsudlodninger i det kalenderår, hvori selskabet endeligt  

 opløses, behandles på samme måde som en afståelsessum, der indvindes ved salg  

 af de pågældende aktier.
Aktionærerne stilles altså ganske, som om de havde  

 solgt deres aktier til tredjemand for det beløb, de modtager som  

 likvidationsprovenu i det pågældende kalenderår.
Hvis en skatteyder har et regnskabsår, der afviger fra kalenderåret, kan  

 det forekomme, at de her nævnte likvidationsudlodninger skal fordeles over to  

 regnskabsår, nemlig hvis selskabet foretager flere udlodninger i samme  

 kalenderår.
I så fald må fortjeneste eller tab opgøres under et og fordeles  

 på de to regnskabsår i forhold til de i hvert regnskabsår modtagne  

 udlodninger.
Når særlige omstændigheder taler derfor, kan finansministeren efter § 17,  

 stk. 2, i lovbekendtgørelsen om særlig indkomstskat tillade, at  

 likvidationsudlodninger, som sker forud for det kalenderår, hvori selskabet  

 endeligt opløses, ikke skal medregnes i modtagerens skattepligtige  

 almindelige indkomst.
Hvis tilladelsen meddeles, skal 0,66 af beløbet  

 medregnes ved opgørelsen af den skattepligtige særlige indkomst.
Tilladelsen  

 kan gøres betinget af, at der ved beregningen af særlig indkomstskat ikke  

 indrømmes noget 1.000 kr.'s fradrag.
 Skattedepartementet, den 21. juni 1961.
Hans P.
Gøtrik.
 /Henning Vogt.
