 Herved bekendtgøres lov nr. 216 af 10. april 1991 om  

 beskyttelse mod elektromagnetiske forstyrrelser med de ændringer, der følger  

 af lov nr. 913 af 8. december 1993.
Anvendelsesområde § 1.  Loven gælder for apparater, der kan fremkalde  

 elektromagnetiske forstyrrelser, eller hvis funktion kan blive påvirket af  

 sådanne forstyrrelser.
 Stk. 2.  Ved apparater forstås i denne lov alle  

 elektriske og elektroniske apparater samt udstyr og anlæg, der indeholder  

 elektriske eller elektroniske komponenter.
 Stk. 3.  Ved elektromagnetisk forstyrrelse forstås et  

 elektromagnetisk fænomen, der kan forstyrre en mekanismes, et apparats eller  

 et systems funktion.
§ 2.  De i § 1, stk. 2, nævnte apparater skal være  

 konstrueret på en sådan måde, Markedsføring og benyttelse § 3.  Apparater må kun markedsføres, tages i brug  

 eller anvendes, hvis de opfylder § 2, og når overensstemmelsen hermed er  

 angivet ved EF-overensstemmelsesmærket (CE).
 Stk. 2.  Bestemmelsen i stk. 1 gælder dog ikke den  

 fortsatte anvendelse af apparater, der er taget i brug før den 1. januar  

 1992, jf. dog § 8.
Stk. 3.  Bestemmelsen i stk. 1 anses for opfyldt, hvis  

 apparatet er i overensstemmelse med Stk. 4.  Ministeren for kommunikation og turisme  

 fastsætter nærmere regler om attestation for opfyldelse af § 2 og om mærkning  

 af apparater i forbindelse med markedsføring.
 § 4.  Radioudstyr, der anvendes af radioamatører  

 ifølge definition nr. 53 i artikel 1 i radioreglementet, der indgår i Den  

 Internationale Telekommunikationskonvention, er ikke omfattet af § 3 i denne  

 lov, medmindre udstyret findes i handelen.
 § 5.  Ministeren for kommunikation og turisme  

 fastsætter bestemmelser og iværksætter de foranstaltninger, der er nødvendige  

 for gennemførelse her i landet af Det Europæiske Økonomiske Fællesskabs  

 direktiv af 3. maj 1989 om indbyrdes tilnærmelse af medlemsstaternes  

 lovgivning om elektromagnetisk kompatibilitet (89/336/EØF) eller  

 særdirektiver indeholdende beskyttelseskrav om elektromagnetisk  

 kompatibilitet (EMC).
Forstyrrelser § 6.  Konstateres der elektromagnetiske forstyrrelser  

 mellem apparater, hvoraf det ene eller begge ikke opfylder § 2, skal ejerne  

 eller brugerne af apparaterne på egen bekostning bringe disse i  

 overensstemmelse med § 2, jf. § 3.
 § 7.  Ministeren for kommunikation og turisme  

 fastsætter nærmere bestemmelser om afhjælpning af elektromagnetiske  

 forstyrrelser.
 § 8.  Konstateres der elektromagnetiske forstyrrelser  

 af en lovligt bestående radiotjeneste eller et apparat, forårsaget af et  

 apparat, som er taget i brug før den 1. januar 1992, eller som er taget i  

 brug efter denne dato og ikke er CE-mærket, kan det forlanges af ejeren eller  

 brugeren, at det forstyrrende apparat overholder de grænseværdier, som var  

 gældende for apparatet ved ibrugtagningen, jf. § 15. Ministeren for  

 kommunikation og turisme fastsætter nærmere bestemmelser herom.
Stk. 2.  Hvis der ikke er fastsat grænseværdier, skal  

 ejeren eller brugeren begrænse de elektromagnetiske forstyrrelser til et  

 acceptabelt niveau.
I de tilfælde, hvor der foreligger EF-harmoniserede  

 EMC-standarder, for hvilke referencer er offentliggjort i EF-Tidende, kan der  

 ikke stilles strengere krav til begrænsning af de elektromagnetiske  

 forstyrrelser end de krav, der fremgår af grænseværdierne i de pågældende  

 standarder.
 Stk. 3.  Ministeren for kommunikation og turisme kan  

 bestemme, at bestemmelser fastsat i henhold til denne lov om afhjælpning af  

 elektromagnetiske forstyrrelser også skal gælde for apparater taget i brug  

 før den 1. januar 1992.
§ 9.  Ministeren for kommunikation og turisme kan  

 uanset bestemmelserne i §§ 2 og 3 fastsætte forskrifter om installation,  

 ibrugtagning og benyttelse af apparater for at Stk. 2.  Hvis elektromagnetiske forstyrrelser medfører,  

 at personer eller betydelige samfundsværdier udsættes for fare som følge af,  

 at en livsvigtig eller særlig samfundsvigtig kommunikationstjeneste  

 forstyrres, kan tilsynsmyndigheden kræve driften af det forstyrrende apparat  

 standset øjeblikkelig, og der kan træffes de nødvendige foranstaltninger til  

 gennemførelse af dette påbud, herunder plombering af apparatet.
§ 10.  Hvis der ikke med hjemmel i denne lov kan  

 sikres en samfundsvigtig radiotjeneste tilstrækkelig beskyttelse mod  

 forstyrrelse, kan ministeren for kommunikation og turisme iværksætte  

 ekspropriation efter reglerne i lov om fremgangsmåden ved ekspropriation  

 vedrørende fast ejendom for at opnå sådan sikring.
Nævnte lovs § 2 gælder  

 ikke for disse ekspropriationer.
Ekspropriationen kan gå ud på, at et bestemt  

 angivet geografisk område pålægges servitut om, at det inden for området ikke  

 er tilladt at anvende nærmere angivne elektriske apparater og anlæg eller at  

 opføre bygninger eller tilsvarende faste anlæg.
Tilsyn og kontrol § 11.  Ministeren for kommunikation og turisme  

 fastsætter bestemmelser om tilsyn og kontrol med overholdelse af loven og de  

 i henhold til denne fastsatte bestemmelser, herunder om Stk. 2.  Virksomheder, som fremstiller eller  

 markedsfører apparater, skal til enhver tid give tilsynsmyndigheden adgang  

 til uden retskendelse mod forevisning af behørig legitimation at foretage  

 undersøgelser ved de omhandlede apparater eller udtage eksemplarer af  

 apparater til kontrol af overholdelsen af bestemmelserne om elektromagnetisk  

 kompatibilitet.
 Stk. 3.  Med henblik på opklaring af aktuelle  

 forstyrrelsestilfælde skal ejere og brugere af apparater, der kan være årsag  

 til forstyrrelserne, til enhver tid give tilsynsmyndigheden adgang til uden  

 retskendelse mod behørig legitimation at foretage undersøgelse af  

 apparaterne.
 § 12.  Ministeren for kommunikation og turisme kan  

 fastsætte bestemmelser om gebyrer i forbindelse med tilsyn og kontrol med  

 overholdelse af loven og de i henhold til denne fastsatte bestemmelser.
Straffebestemmelser § 13.  Overtrædelse af § 3 og § 11, stk. 2 og 3,  

 straffes med bøde.
Med samme straf straffes den, der undlader at efterkomme  

 påbud, der er givet i henhold til § 9, stk. 2.
 Stk. 2.  I forskrifter, der udfærdiges efter loven, kan  

 der fastsættes straf af bøde for overtrædelse af bestemmelser i  

 forskrifterne.
Stk. 3.  Er overtrædelsen begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
For overtrædelse begået af staten, en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab som sådant  

 bødeansvar.
Ikrafttrædelses- og overgangsbestemmelser § 14.  Loven træder i kraft den 1. januar 1992.
 Stk. 2.  Lov om foranstaltninger mod forstyrrelse af  

 radiomodtagning, jf. lovbekendtgørelse nr. 528 af 17. oktober 1978, ophæves.
 § 15.  Ministeren for kommunikation og turisme kan  

 fastsætte bestemmelser om, at bekendtgørelser udfærdiget i henhold til den i  

 § 14, stk. 2, nævnte lov kan forblive i kraft indtil den 1. januar 1996.  

 Markedsføring og ibrugtagning kan indtil denne dato ske enten efter  

 bestemmelserne i disse bekendtgørelser eller efter bestemmelserne i denne  

 lovs § 2 og § 3.
 § 16.  Loven gælder ikke for Færøerne og Grønland.
