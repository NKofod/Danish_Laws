Fremsat den 5. december 2000 af  

 Peter Skaarup (DF),  

 Kristian Thulesen Dahl (DF) og Pia Kj&aelig  

 ;rsgaard (DF) Forslag til folketingsbeslutning om ophævelse af retskrav på  

 familiesammenføring samt om skærpede forsørgelseskrav Folketinget pålægger regeringen snarest muligt  

 og inden udgangen af indeværende folketingsår at fremsætte  

 forslag til ændring af udlændingeloven og foretage  

 fornødne ændringer i bekendtgørelser, cirkulærer og  

 andre administrative forskrifter, så retskravet på familiesammenføring ophæves overalt,  

 hvor det ikke er i strid med internationale  forpligtelser, og forsørgelseskravene i forbindelse med  

 familiesammenføringer skærpes.
Bemærkninger til forslaget Forslagsstillerne er af den opfattelse, at  

 reglerne om familiesammenføring skal strammes betydeligt med det sigte  

 at nedbringe antallet af familiesammenføringer.
Det skal dels ske ved,  

 at udlændingeloven ændres, så retskravet på  

 familiesammenføring ophæves overalt, hvor det ikke strider mod  

 internationale forpligtelser, og ved, at alle ansøgninger om  

 familiesammenføring fremover behandles og vurderes individuelt og kun  

 imødekommes, når forsørgelseskrav og andre krav, der til  

 enhver tid måtte blive stillet, er opfyldt.
Reglerne for familiesammenføring i dag Det såkaldte retskrav på  

 familiesammenføring fremgår af udlændingelovens § 9, stk.  

 1, nr. 2, 3 og 4. Der skelnes mellem, om en person bliver  

 familiesammenført med en herboende dansk eller nordisk statsborger, en  

 herboende flygtning eller en herboende indvandrer.
 Tilladelse til familiesammenføring skal gives til  

 personer over 25 år, der samlever på fælles bopæl i  

 ægteskab eller fast samlivsforhold med danske/nordiske statsborgere,  

 herboende flygtninge, eller indvandrere med tidsubestemt opholdstilladelse i  

 mindst tre år (udlændingelovens § 9, stk. 1, nr. 2).
 Endvidere skal der gives tilladelse til  

 familiesammenføring til mindreårige børn af herboende  

 flygtninge, herboende indvandrere eller herboende danske eller nordiske  

 statsborgere (udlændingeloven § 9, stk. 1, nr. 3).
 Endelig skal forældre over 60 år til herboende  

 danske eller nordiske statsborgere eller flygtninge meddeles tilladelse til  

 familiesammenføring (udlændingeloven § 9, stk. 1, nr. 4).  

 Forældre over 60 år til herboende indvandrere har efter  

 ændringen af udlændingeloven i 1998 ikke længere et  

 retskrav på familiesammenføring.
Retskravet på familiesammenføring begrundet i  

 samlivsforhold eller ægteskab gælder ikke for personer under 25  

 år.
Personer omfattet af 25-års-reglen kan imidlertid blive  

 familiesammenført, hvis ægteskabet eller samlivsforholdet  

 utvivlsomt må anses for indgået efter den herboendes eget  

 ønske eller særlige forhold i øvrigt taler herfor, jf.  

 udlændingelovens § 9, stk. 2, nr. 7.
 Herudover kan der gives opholdstilladelse til en person,  

 som har nær familiemæssig eller lignende tilknytning til en i  

 Danmark fastboende person, jf. udlændingelovens § 9, stk. 2, nr. 1,  

 hvis den herboende påtager sig at forsørge ansøgeren og  

 godtgør at være i stand hertil, jf. § 9, stk. 3.
 Der stilles ikke krav om, at den herboende kan  

 forsørge den familiesammenførte i tilfælde, hvor der sker  

 familiesammenføring med ægtefæller, faste samlevere eller  

 mindreårige børn til herboende danske eller nordiske  

 statsborgere eller flygtninge.
Ved familiesammenføring med ægtefæller  

 eller faste samlevere til herboende indvandrere skal der derimod stilles  

 forsørgelseskrav, medmindre særlige grunde taler imod.
Ved  

 familiesammenføring med mindreårige børn til herboende  

 indvandrere kan der i særlige tilfælde stilles  

 forsørgelseskrav.
Endelig skal der stilles forsørgelseskrav ved  

 familiesammenføring med forældre over 60 år til danske  

 eller nordiske statsborgere eller flygtninge, medmindre særlige grunde  

 taler imod.
Som hovedregel skal en ansøgning om  

 familiesammenføring indgives i udlandet.
Retskravet ophæves Det er forslagsstillernes tanke med forslaget, at  

 udlændingeloven generelt skal udformes på en måde, så  

 ingen, ud over personer, der har et retskrav i henhold til internationale  

 forpligtigelser, har krav på familiesammenføring, men at alle  

 ansøgninger om opholdstilladelse i familiesammenføringssager  

 skal behandles og vurderes individuelt og kun imødekommes, når  

 forsørgelseskrav og andre krav, der til enhver tid måtte blive  

 stillet, er opfyldt.
At retskravet på familiesammenføring  

 ophæves for alle, bortset fra personer, der har et retskrav i henhold  

 til internationale forpligtigelser, betyder, at også danske  

 statsborgere mister kravet på at blive familiesammenført med  

 deres samlever eller ægtefælle fra udlandet.
Forslagsstillerne  

 finder det rimeligt og naturligt, at alle ansøgere stilles lige og  

 skal opfylde de samme betingelser.
Folketinget gennemførte i maj 2000 en række  

 ændringer af udlændingeloven, hvorved bl.a. alders-grænsen  

 for, hvornår der gives opholdstilladelse til en udlænding, som  

 samlever på fælles bopæl eller i fast samlivsforhold af  

 længere varighed med en i Danmark fastboende person, blev  

 forhøjet fra 18 år til 25 år.
Herudover blev der indsat en  

 ny bestemmelse om, at hvis en udlænding over 18 år samlever  

 på fælles bopæl i ægteskab eller fast samlivsforhold  

 af længere varighed med en i Danmark fastboende person over 18 år  

 og ægteskabet eller samlivsforholdet utvivlsomt må anses for  

 indgået efter den herboendes eget ønske eller særlige  

 personlige forhold i øvrigt taler herfor, kan der gives  

 opholdstilladelse.
I forbindelse med disse ændringer blev forholdet til  

 grundlovens § 70 og forholdet til internationale konventioner grundigt  

 undersøgt og belyst i bemærkningerne til lovforslaget  

 (lovforslag nr.
L 208, folketingsåret 1999-2000), og regeringen fandt,  

 at der intet var til hinder for at gennemføre forslaget om, at  

 personer mellem 18 og 25 år ikke skulle have et retskrav på  

 familiesammenføring.
 Forslagsstillerne er derfor overbevist om, at en  

 fuldstændig ophævelse af retskravet for alle aldersgrupper, og at  

 alle ansøgninger skal underkastes en individuel sagsbehandling, heller  

 ikke vil stride mod hverken grundloven eller danske internationale  

 forpligtigelser.
Forsørgerkrav Forslagsstillerne mener, at forsørgelseskravene i  

 familiesammenføringssager ud over de krav, der stilles i dag, skal  

 strammes på følgende måder.
 Ansøgeren (den herboende):
 Ansøgeren må ikke have gæld til det  

 offentlige eller været straffet efter straffeloven i en periode  

 på 5 år forud for ansøgningstidspunktet.
 Ansøgeren skal ligeledes forpligte sig til at  

 forsørge og være garant for den familiesammenførte i de  

 første 5 år og erklære sig indforstået med, at hvis  

 forsørgergrundlaget ikke længere er til stede, bortfalder  

 opholdstilladelsen, og den familiesammenførte udvises, og at eventuel  

 offentlig hjælp indkræves hos garanten efter loven om inddrivelse  

 af skatter.
 Ansøgeren skal ved erklæring dokumentere, at  

 den familiesammenførte kan tilbagerejse, tilbagesendes eller udvises  

 til oprindelseslandet.
 Ansøgeren skal kunne tale dansk.
 Den familiesammenførte:
Opholdstilladelen til den familiesammenførte gives  

 i første omgang midlertidigt for 5 år og kan derefter  

 forlænges for 5 år ad gangen.
En midlertidig opholdstilladelse  

 kan efter 5 år erstattes af en permanent opholdstilladelse,  

 såfremt den familiesammenførte kan dokumentere at have  

 bestået folkeskolens 9. klasses afgangseksamen i dansk.
 Straffes den familiesammenførte for  

 overtrædelse af straffeloven i en periode på 5 år efter  

 udstedelsen af opholdstilladelsen, bortfalder opholdstilladelsen automatisk,  

 og den familiesammenførte udvises.
 Den familiesammenførte skal forpligte sig til at  

 tilegne sig danske sprogfærdigheder og til at respektere danske  

 demokratiske samfundsværdier, danske traditioner og normer og danske  

 ligestillingsværdier.
Opholdstilladelser og familiesammenføringer I 1999 gav Danmark opholdstilladelse til i alt 29.245  

 personer.
De fordeler sig med asyl til 4.443, familiesammenføring til  

 9.422, EF/EØS-opholdsbeviser til 5.706 og andre opholdstilladelser til  

 9.674, heraf 3.074 af beskæftigelsesgrunde.
 De i alt 9.422 udenlandske ægtefæller,  

 børn og forældre, der blev familiesammenført til Danmark  

 i 1999, kan inddeles i tre hovedgrupper:
 1.	Ægtefæller og faste samlevere. 6.637  

 familiesammenføringstilladelser fordelt med 1.410 med referencen  

 herboende flygtning, 794 med referencen herboende indvandrer og 4.433 med
referencen herboende dansk/nordisk.
 2.	Mindreårige børn. 2.585  

 familiesammenføringstilladelser fordelt med 1.281 til børn af  

 herboende flygtninge og 1.304 til børn af andre.
 3.	Forældre over 60 år. 200  

 familiesammenføringstilladelser fordelt med 59 forældre til  

 herboende flygtninge, 12 forældre til herboende indvandrere og 129 til  

 forældre til herboende dansk/nordisk.
 Udviklingen i antallet af  

 familiesammenføringstilladelser i perioden 1990 til 1999 fremgår  

 af bilaget til dette beslutningsforslag.
Danmark på vej til at blive et problemfyldt, multietnisk  

 samfund Forslagsstillerne er bekymrede for, at indvandringen til  

 Danmark afgørende kommer til at ændre Danmark for altid.
Danmark  

 har indtil slutningen af 1960´erne været et af de mest homogene lande i  

 Europa, men i de seneste 30 år har befolkningssammensætningen  

 taget retning mod et multietnisk samfund.
Efter forslagsstillernes opfattelse tyder meget på,  

 at der er en overordentlig stor forskel på den politik, der  

 føres fra Christiansborg, og den politik, danskerne ønsker med  

 hensyn til indvandrere og flygtninge.
Danskerne burde spørges om  

 udlændingepolitikken gennem en folkeafstemning, hvilket  

 forslagsstillerne har stillet forslag om flere gange.
I århundreder har Danmark haft en relativt homogen  

 befolkning med en meget lille indvandring til landet.
Den danske befolkning  

 er hverken historisk eller kulturelt vant til en massiv indvandring til  

 landet som den indvandring, der sker i disse årtier, og som  

 stærkt er på vej til at forandre Danmark for altid.
Danmark er hurtigt på vej mod at blive et  

 multikulturelt samfund med de mange problemer, der følger heraf.
Ikke  

 nok med, at flere bydele i storbyerne og flere kommuner allerede er  

 multietniske, så tager befolkningsudviklingen også en retning,  

 der betyder, at indvandrerne er stærkt på vej til at få  

 flertal i befolkningstætte kommuner og det i løbet af få  

 år.
Man kan med rette frygte, at danskerne hurtigt er på vej til  

 at komme i mindretal i deres eget land.
I 1980 var der 152.958 udlændinge i Danmark fordelt  

 med 90.359 fra Norden, EU og Nordamerika og 62.599 fra den tredje verden.
Pr.  

 1. januar 2000 var der 378.162 personer med udenlandsk baggrund i Danmark,  

 svarende til 7,1 pct., fordelt med 102.571 fra Norden, EU og Nordamerika,  

 næsten uændret, mens gruppen af personer fra den tredje verden  

 var steget til 275.591, i alt godt en firedobling af gruppen af personer fra  

 den tredje verden.
I perioden 1990 til 1999 har 65.092 fået dansk  

 statsborgerskab.
Alene i 1999 fik 12.416 dansk statsborgerskab, heraf 595 fra  

 EU-lande, 4.477 fra det øvrige Europa (3.154 fra Tyrkiet), 903 fra  

 Afrika, 58 fra Nordamerika, 149 fra Syd- og Mellemamerika, 4.765 fra Asien,  

 19 fra Oceanien, 1.448 statsløse og 2 uoplyste.
 Den seneste fremskrivning af antallet af udlændinge  

 i Danmark er lavet af Danmarks Statistik i 1997, blandt andet gengivet i  

 Morgenavisen Jyllands-Posten i august 1999 og i regeringens rapport om  

 integration og utilpassede unge fra februar 2000, og fremskrivningen havde  

 følgende hovedresultater:
 Antallet af indvandrere og efterkommere antages at stige fra 330.000  

 i 1997 til 762.000 personer i 2020. Det betyder, at indvandrere og  

 efterkommere vil udgøre 13,7 pct. af befolkningen i 2020 mod 6,3 pct.  

 i 1997.
 Heraf antages antallet af efterkommere at stige fra 64.000 i 1997 til  

 257.000 personer i 2020.
 Antallet af indvandrere og efterkommere fra mindre udviklede lande  

 antages at udgøre en stigende del af det samlede antal indvandrere og  

 efterkommere.
 Ifølge Morgenavisen Jyllands-Posten viste prognosen  

 endvidere, at af de 762.000 personer, der vil bo i Danmark i 2020, vil  

 næsten en halv million indvandrere og deres efterkommere komme fra  

 lande som Tyrkiet, Somalia og Libanon.
Forslagsstillerne står ikke alene med bekymringen  

 over udviklingen.
Statsministerens nytårstale 1. januar 2000 indeholder  

 følgende afsnit:
Om Danmark er et multietnisk samfund, er der  

 flere opfattelser af.
På spørgsmål nr.
S 1052,  

 folketingsåret 1999-2000, til statsministeren lydende:
Udgifterne til udlændingeområdet  

 påvirker den offentlige samfundshusholdning betydeligt.
Dansk  

 Folkepartis egen undersøgelse fra september 1997 af  

 udlændingeudgifterne, der dokumenterede en årlig bruttoudgift  

 på 29,8 mia. kr., understøttes godt af  

 Økonomiministeriets opgørelse fra december samme år, der  

 angiver bruttoudgifterne på området til 29,1 mia. kr.
Det drejer sig jo ikke mindst om at kunne opretholde et  

 velfærdssamfund på de præmisser, der er gældende i  

 dag.
Det kan blive meget vanskeligt at opretholde et sygehusvæsen og et  

 social- og sundhedssystem, som vi kender, når indvandringen  

 fortsætter massivt.
Kravene til plejehjem, behandling af nye sygdomme  

 m.v. stiller så store krav, at budgetterne ganske enkelt ikke  

 rækker.
Økonomien er et vigtigt element i  

 udlændingedebatten, men er ikke det afgørende element for Dansk  

 Folkeparti.
Det centrale for Dansk Folkeparti er at bevare Danmark som et  

 homogent samfund og forsvare danskheden baseret på et kristent  

 værdigrundlag.
Det må efter forslagsstillernes opfattelse  

 være et ufravigeligt princip i dansk flygtningepolitik, at flygtninge  

 vedvarende har for øje at skulle vende tilbage til deres  

 oprindelsesland, når forholdene igen er til det.
Flygtninge må  

 ikke gøres til indvandrere, og derfor skal der ikke  

 iværksættes nogen integrationsindsats over for flygtninge.
Skriftlig fremsættelse Peter Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ophævelse af  

 retskrav på familiesammenføring samt om skærpede  

 forsørgelseskrav.
(Beslutningsforslag nr.
B 64).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Antal familiesammenføringstilladelser i perioden  

 1990 til 1999 1990 1991 1992 1993 1994 1995 1996 1997 1998 1999 Ægtefæller/faste samlevere 5.481 5.874 5.215 3.570 4.436 4.580 6.112 5.665 6.442 6.737 Reference til flygtning 865 877 878 715 972 891 1.338 1.179 1.491 1.410 Reference til indvandrer 1.541 1.821 1.396 636 666 859 1.325 1.115 1.058 794 Reference til dansk/nordisk 3.075 3.176 2.941 2.219 2.798 2.830 3.449 3.371 3.893 4.433 Mindreårige børn 2.001 2.120 2.214 1.257 1.425 1.631 2.429 1.843 3.004 2.585 Børn af flygtninge 823 484 762 446 718 742 1.309 743 1.322 1.281 Børn af andre 1.178 1.636 1.452 811 707 889 1.120 1.100 1.682 1.304 Forældre over 60 år 390 523 662 206 156 116 186 200 241 200 Forældre til flygtninge 138 304 473 94 71 57 71 88 75 59 Forældre til indvandrer 102 113 93 34 34 22 38 50 49 12 Forældre til dansk/nordisk 150 106 96 78 51 37 77 62 117 129 Tilladelser i alt 7.872 8.517 8.091 5.033 6.017 6.327 8.727 7.708 9.687 9.422 Kilde: Udlændinge 2000, Indenrigsministeriet, juli  

 2000.
