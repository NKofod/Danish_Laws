Landsskatteretskendelse vedr.
Arbejdsværelse i hjemmet Klagen vedrører fradrag for  

 udgifter til arbejdsværelser i hjemmet.
Landsskatterettens afgørelse Personlig indkomst Skatteankenævnet har godkendt  

 fradrag med 1.968 kr.
 Klageren har selvangivet  

 fradrag med 14.000 kr.
 Landsskatteretten godkender  

 fradrag med i alt 3.936 kr.
 Skatteankenævnet har godkendt  

 nedsættelse af ejendomsværdiskatten med 327 kr.
 Landsskatteretten godkender  

 nedsættelse med i alt 1.421 kr.
Sagens oplysninger Klageren er uddannet musiker  

 og har siden 1973 arbejdet som professionel herunder som komponist,  

 kapelmester, jazzpianist og arrangør.
Klageren driver sin musikvirksomhed som  

 selvstændig virksomhed og havde i indkomståret 2000 honorarindtægter for  

 390.709 kr.
Virksomheden omfatter  

 optrædener som pianist og kapelmester, musikindspilning som pianist og  

 komponist, forberedelse til optrædener og indspilning, herunder egen øvelse  

 og  

 øvelse med andre musikere.
Derudover er klageren medlem af diverse  

 bestyrelser  

 i musikforeninger samt formand for en forening.
I 1999 flyttede klageren til  

 en større bolig i X, hvorfra musikvirksomheden blev udøvet.
Klageren har boet  

 alene i huset med undtagelse af jævnlige besøg af en søn.
I ejendommen har  

 klageren indrettet et lydstudie i kælderen.
I stueetagen har klageren anvendt  

 husets oprindelige soveværelse til kontor og nodeværelse, ligesom rummet blev  

 anvendt til opbevaring af materiale til noder, leksika, partiturer af  

 klassiske  

 værker og musicals, manuskripter til teaterstykker, masterbånd på spoler og  

 digitale medier, samt en cd- og grammofonpladesamling.
I husets oprindelige  

 opholdsstue har klageren placeret et flygel på 1,8 m x 1,55 m sammen med sine  

 øvrige musikinstrumenter.
 Ejendommen indeholder ud over  

 de nævnte rum et soveværelse, en stue, et køkken og et badeværelse i  

 stueplan,  

 samt to disponible rum og et vaske- og tørrerum i kælderen.
 Ejendommen udgør et areal på  

 97 m2 i både stueplan og kælder, samt garage/udhus på 16 m2. Lydstudiets  

 areal  

 er på 13,5 m2, ligesom kontoret også er på 13,5 m2. Flygelstuens areal er af  

 klageren skønnet til 20 m2. Det samlede beboede areal udgør dermed 194 m2. I  

 ejendomsvurderingen er arealet i stueplan indgået med 100 %, mens kælderen er  

 indgået med 30 % og garage/udhus med 10 %. Det vægtede areal udgør dermed 128  

 m2.
 Ejendomsværdiskatten var i  

 2000 10.400 kr.
 Klageren fraflyttede  

 ejendommen i X i indkomståret 2002.
Skatteankenævnets afgørelse Der er godkendt fradrag med  

 1.968 kr., samt nedslag i ejendomsværdiskatten med 327 kr.
Det godkendte fradrag svarer  

 til 7 % af de samlede omkostninger som fradrag for lydstudiet i kælderen.  

 Fradraget er begrænset til udgifter til el, varme og vand, hvorfor klagerens  

 opgørelse af omkostninger ikke lægges til grund.
Nedslaget i  

 ejendomsværdiskatten svarer til 3,16 % af ejendommens vægtede areal.
Der er efter Højesterets dom  

 i UfR 1960.107 H i skatteretlig praksis udviklet en endog særdeles stram  

 praksis vedrørende muligheden for at foretage fradrag for lokaler i eget  

 hjem.  

 Således er det et krav, at de anvendte lokaler er indrettet på en sådan måde,  

 at  

 muligheden for privat anvendelse er udelukket.
Det er altså ikke, hvorvidt et  

 lokale faktisk er blevet anvendt privat, der er afgørende, men derimod om der  

 blot har været mulighed for det.
I praksis indebærer dette, at et lokale skal  

 være specielt indrettet for, at privat anvendelse anses for udelukket.
For  

 kontorlokaler er der kun i undtagelsestilfælde blevet godkendt fradrag, når  

 det  

 blev dokumenteret, at den tidsmæssige anvendelse af lokalet var så intensiv,  

 at  

 privat anvendelse i realiteten var udelukket.
Med hensyn til kontorlokalet  

 er der ikke tvivl om, at lokalet anvendes i væsentlig udstrækning i  

 forbindelse med klagerens administrative opgaver i sin virksomhed.
Lokalet er  

 dog indrettet som et almindeligt kontorlokale uden specialindretning af nogen  

 art, ligesom intensiteten af klagerens arbejde i lokalet ikke udelukker  

 privat  

 anvendelse.
 Ud fra det givne  

 billedmateriale og klagerens beskrivelser af indretningen af flygelstuen må  

 lokalet i skatteretlig henseende ligeledes anses som anvendeligt til private  

 formål.
 Der kan således kun godkendes  

 fradrag for lydstudiet i kælderen, men ikke for kontorlokalet eller  

 flygelstuen.
Forbruget er på baggrund af  

 et skøn ud fra klagerens bilag opgjort til 28.120 kr.
Heraf kommer 9.100 kr.  

 fra el, 16.186 kr. fra olie og 2.834 kr. fra vand.
Et fradrag på 7 % er  

 således  

 1.968 kr.
 Der er henvist til  

 statsskattelovens § 6, stk. 1, litra a, samt UfR 1961.107 H, TfS 1996.55 og  

 TfS  

 1998.692.
Klagerens påstand og argumenter Der er fremsat påstand om  

 fradrag for udgifter på 14.000 kr., samt nedsættelse af ejendomsværdiskatten  

 med 25 %.
Klageren er en alsidig  

 musiker, der varetager mange forskelligartede arbejdsopgaver.
Da arbejdet er  

 alsidigt, kræver de forskellige opgaver forskellige måder at løse opgaverne  

 på,  

 og der stilles forskellige krav til de lokaler, hvori klageren udfører sit  

 arbejde.
Som komponist anvender  

 klageren sit flygel som værktøj.
Arbejdet bliver udelukkende udført ved hans  

 eget flygel placeret i flygelstuen.
For at et stort flygel skal lyde godt,  

 skal  

 det have plads omkring sig, og derfor kan flyglet ikke placeres i et lille  

 rum  

 eller et rum fyldt med mange effekter.
Klageren foretager også sin  

 forberedelse  

 til arbejdet som kapelmester i flygelstuen.
Dette kræver både egen  

 forberedelse og prøver med andre musikere.
Det er naturligt, at klageren som  

 kapelmester har haft musikere til øvning i sine lokaler, hvor musikerne selv  

 medbringer sine instrumenter.
Endvidere er flyglet klagerens øveredskab i  

 arbejdet som pianist.
Klageren øver dagligt på flyglet.
Klageren anvender kontoret i  

 sit arbejde som arrangør.
Ydermere er udstyr anvendt i musikarrangementerne  

 for  

 at få lyden til at lyde godt anbragt i kontoret.
Dette udstyr er bl.a.  

 forstærkeranlæg, mixer, højttalere og lyd-moduler.
Klageren varetager desuden  

 sit bestyrelsesarbejde for diverse musikforeninger, samt kontorarbejde  

 omfattende bl.a. booking af grupper, skrivning af ansøgninger, besvarelse af  

 mails og vedligeholdelse af hjemmeside i kontoret.
Ud fra denne beskrivelse af  

 arbejdsopgaverne ses det, at klagerens arbejdsværelser i væsentlig omfang  

 anvendes som hans hovedarbejdssted indenfor hans normale arbejdstid.
Der  

 henvises her til SKM2003.488.H, hvor Højesteret udtaler, at det ikke er  

 muligheden for privat anvendelse, der er afgørende for, om der kan godkendes  

 fradrag.
I udtalelsen tages der udgangspunkt i, at et kontor kan benyttes  

 privat, når det er beliggende i et privat hjem, men at det afgørende for  

 fradrag er den erhvervsmæssige benyttelse af kontoret.
Klageren benytter i perioder  

 sine arbejdsværelser 70-80 timer om ugen.
Købet af ejendommen gav klageren  

 større frihed, og han benyttede værelserne på alle tider af døgnet.
Klagerens  

 arbejdsform er ikke traditionel for musikere, og han har også brug for et  

 sted,  

 hvor han kan komponere musik.
 Ved beregningen af fradraget  

 skal der tages hensyn til det vægtede areal, således at der er tale om en  

 erhvervsmæssig del på 25 %. Der skal følgelig også ske et nedslag i  

 ejendomsværdiskatten med 25 %.
Landsskatterettens bemærkninger og begrundelse I henhold til  

 statsskattelovens § 6, stk. 1, litra a, kan udgifter, som i årets løb er  

 anvendt til at erhverve, sikre og vedligeholde indkomsten, herunder ordinære  

 afskrivninger, fradrages.
Der skal således foreligge en direkte og umiddelbar  

 forbindelse mellem afholdelsen af udgiften og erhvervelsen af indkomsten.  

 Dette  

 kræver, dels at udgiftsafholdelsen ligger inden for de naturlige rammer af  

 virksomheden, dels at udgiften ikke kan karakteriseres som en privatudgift,  

 som  

 er indkomstopgørelsen uvedkommende.
 Efter praksis er fradrag for  

 udgifter til arbejdsværelse i skatteyderens egen bolig betinget af, at  

 arbejdets  

 art og omfang bevirker, at værelset kan anses for et særskilt arbejdsværelse,  

 der ikke hører med til boligens almindelige opholdsrum.
Det anses ikke for godtgjort,  

 at klagerens flygelstue udelukkende anvendes erhvervsmæssigt.
Der er henset  

 til  

 rummets indretning og placering i forhold til ejendommens øvrige rum.
Det  

 anses  

 ikke for godtgjort, at flygelstuen har skiftet karakter, således at stuen  

 adskiller sig fra et almindeligt opholdsrum, og rummet anvendes ikke i et  

 sådant omfang, at det er uegnet til privat anvendelse.
Det må anses for godtgjort,  

 at klagerens kontor udelukkende anvendes erhvervsmæssigt.
Der er herved lagt  

 vægt på, at virksomheden er klagerens eneste indtægtskilde, og at den drives  

 fra klagerens bolig.
Arten og omfanget af arbejdet gør derfor, at klageren  

 anvender kontoret i et ikke ubetydeligt omfang i forbindelse med den  

 selvstændige virksomhed.
Kontoret anses derfor for uegnet til privat  

 anvendelse.
 Arealet af kontoret er på  

 13,5 m2. Kontoret udgør således 7 % af det samlede boligareal og 10,5 % af  

 det  

 vægtede areal.
 Landsskatteretten godkender  

 fradrag med i alt 3.936 kr. og nedsætter ejendomsværdiskatten med i alt  

 1.421kr.
