Skriftlig fremsættelse (10. december 2003) Socialministeren  

  

 (Henriette Kjær) :
 Herved tillader jeg mig for Folketinget at fremsætte:
Forslag til lov om ændring  

 af lov om social service og ligningsloven (Forbedringer af ledsageordningen,  

 præcisering af kvindekrisecentrenes virksomhed, indførelse af hjemmel til at  

 drive  

 døgnhuse m.v.) (Lovforslag nr.
L 104).
 Lovforslaget indeholder følgende 5 delelementer:
1.  

 	  

    

 Udvidelse af  

 ledsageordningen, 2.  

 	  

    

 præcisering af kvindekrisecentrenes  

 virksomhed, 3.  

 	  

    

 indførelse af  

 hjemmel til at drive døgnhuse, 4.  

 	  

    

 hjemmel til  

 administrativt at fastsætte nærmere regler for betaling af udgifter til  

 SP-bidrag af den særlig supplerende ydelse i servicelovens § 29 a og 5.  

 	  

    

 ophævelse af  

 revisionsbestemmelsen i servicelovens § 146.
Udvidelse af ledsageordningen Forslaget er et led i regeringens handlingsplan for handicappede  

 fra februar 2003.
Der stilles forslag om at der sker en udvidelse af  

 ledsageordningen.
Udvidelsen foreslås udmøntet i:
1.  

 	  

    

 En ret for hjemmeboende  

 unge mellem 16 og 18 år til at få ledsagelse og 2.  

 	  

    

 Dækning af modtagerens  

 udgifter til ledsagerens befordring og andre aktiviteter med tilknytning til  

 ledsageordningen. med et beløb på op til 650 kr. årligt.
 Forslaget vedrørende de hjemmeboende unge vil forbedre unges  

 mulighed for at komme uden for hjemmet til fritidsaktiviteter af forskellig  

 art.
 Forslaget om dækning af udgifter på op til 650 kr. vil forbedre  

 modtagerens muligheder for at deltage i kulturelle aktiviteter, der ikke er  

 gratis, idet de normalt skal betale både for deres egen og ledsagerens  

 befordring og entréindtægt.
Præcisering af kvindekrisecentrenes virksomhed Denne del af lovforslaget er et led i aftalen om udmøntning af  

 satspuljeaftalen for 2003.
Der stilles forslag om, at kvindekrisecentrene får en selvstændig  

 bestemmelse i serviceloven.
Formålet hermed er, at sætte fokus på  

 kvindekrisecentrenes virksomhed.
 Forslaget skal ses i sammenhæng med, at der ved  

 satspuljeforliget 2003 blev afsat en pulje på i alt 40 mio. kr. fra 2003-2006  

 til en forstærket indsats overfor kvinder og børn på kvindekrisecentre.  

 Forslaget  

 skal desuden ses i forlængelse af de senere års initiativer for at styrke  

 indsatsen for voldsramte familier.
 Med forslaget sættes der fokus på kvindekrisecentrenes  

 virksomhed over for kvinder, som har været udsat for fysisk, psykisk eller  

 seksuel vold, trusler om vold eller tilsvarende fra ægtefælle eller samlever.
 Der vil i en bekendtgørelse, der  

 træder i kraft samtidig med lovforslaget, blive fastsat kvalitetsstanddarder  

 for kvindekrisecentrene om målsætningen for centrenes virksomhed, de fysiske  

 rammer,  

 tilbudene på krisecentrene, brugerindflydelse, personalepolitik, betaling og  

 tilsyn.
Hjemmel til at drive døgnhuse for personer med  

 sindslidelser Der stilles forslag om,  

 at amtskommunerne får mulighed for at oprette døgnhuse for personer med  

 sindslidelser i medfør af serviceloven.
Døgnhusene er et tilbud, hvor udgangspunktet for behandlingen,  

 er at støtten til brugerne ydes som overfor borgere i eget hjem.
Det betyder  

 bl.a., at det er servicelovens magtanvendelsesregler, der finder anvendelse i  

 døgnhuse, og ikke tvangsbestemmelserne i psykiatriloven.
 Døgnhuse er et alternativ til ophold på sygehus og ophold efter  

 servicelovens § 93, stk. 1 nr. 1. Med forslaget kan amtskommunerne  

 således  

 oprette døgnhuse i stedet for eller som supplement til åbne psykiatriske  

 afsnit  

 på psykiatriske sygehuse.
Bidrag til den særlige pensionsopsparing, også kaldet  

 SP-bidrag Med vedtagelsen af servicelovens § 29 a i december 2002 fik  

 forældre ret til at modtage en særlig supplerende ydelse, hvis de mister  

 deres  

 deltidsarbejde, mens de modtager tabt arbejdsfortjeneste efter serviceloven  

 for  

 at passe deres handicappede barn.
Samtidig indsattes i ATP-loven regler om  

 pligt til at betale SP-bidrag af den særlig supplerende ydelse.
 Med lovforslaget, får socialministeren hjemmel til  

 administrativt at fastsætte regler om kommunernes betaling og indberetning af  

 SP-bidrag.
Ophævelse af servicelovens § 146 Reglerne om frit valg af særlige personlige hjælpemidler har  

 ikke givet anledning til særlige problemer, og der skønnes derfor ikke at  

 være  

 behov for at opretholde en særlig revisionsbestemmelse.
Det samlede lovforslags  

 økonomiske konsekvenser  

  

 vedr. alene ledsageordningen.
Denne skønnes at  

 udgøre 6,0 mio. kr. årligt fra 2004 og frem.
Det er i forbindelse med  

 udmøntning af satspuljen for 2004 aftalt, at merudgifterne afholdes af  

 satspuljemidler.
 Forslaget skal forhandles med de kommunale parter.
 Med disse bemærkninger skal jeg indstille lovforslaget til  

 Folketingets velvillige behandling.
