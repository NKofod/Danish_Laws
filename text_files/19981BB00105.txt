Fremsat den 25. marts 1999 af  

 Villy Søvndal (SF), Anne Baastrup (SF),  

 Pernille Frahm (SF) og Jes Lunde (SF) Forslag til folketingsbeslutning om nyt førtidspensionssystem med enklere  

 ydelsesstruktur, forbedrede ydelser og øget retssikkerhed Folketinget pålægger regeringen inden udgangen  

 af dette folketingsår at fremsætte lovforslag til nyt  

 førtidspensionssystem efter følgende retningslinjer:
 1.	Der indføres et enstrenget system, hvor alle  

 førtidspensionister får den samme pensionsydelse uanset graden  

 af erhvervsevnetab og ægtefællens økonomiske forhold.
 2.	Pensionsydelsen skal svare til den maksimale dagpengesats, som for  

 tiden er 143.520 kr. om året, være skattepligtig og aftrappes,  

 hvis man har anden personlig indkomst over 25.000 kr. om året.
 3.	Førtidspensionister med svære handicap skal derudover  

 have et skattefrit tillæg, der dækker de ekstraudgifter, som er  

 forbundet med handicappet.
 4.	Førtidspensionister, der modtager pension efter de  

 nuværende regler, skal have en indtægtsgaranti, så de ikke  

 går ned i indkomst, og det skal sikres, at deres ydelse årligt  

 reguleres med samme procent som den ny pensionsydelse.
5.	Det enstrengede system indføres over en årrække i  

 takt med, at der tilvejebringes den nødvendige finansiering.
Nye  

 førtidspensionister indplaceres straks på det ny system, mens  

 nuværende førtidspensionister løftes op på den  

 højere ydelse over en årrække, idet der først  

 gennemføres et løft af de laveste pensionstrin.
6.	Der gennemføres en forbedret retsstilling for  

 førtidspensionisterne ved, at a)	ansøgeren får ret til at være til stede,  

 når sagen behandles, b)	ansøgeren får krav på aktindsigt i alle led i  

 sagsbehandlingen, c)	 ansøgeren får krav på skriftlig begrundelse,  

 hvis lægeerklæringer underkendes, d)	der fastsættes maksimal sagsbehandlingstid på  

 afgørelser.
Bemærkninger til forslaget Problemerne med de nuværende regler om  

 førtidspension Det nuværende førtidspensionssystem er  

 bureaukratisk og uigennemskueligt med helt urimelige sagsbehandlingstider og  

 ringe retssikkerhed til følge.
På trods af det indviklede system  

 er resultatet hverken rimeligt eller retfærdigt, hvilket er helt  

 uacceptabelt i betragtning af, at det har meget store økonomiske  

 konsekvenser for den enkelte, hvilken førtidspension der tilkendes.
Systemet må betegnes som slidt op.
Der kan ikke  

 repareres mere på det.
Systemet har følgende grundlæggende  

 og alvorlige svagheder:
 1.	Tilkendelseskriteriet, hvor man må sætte et stort  

 spørgsmålstegn ved, om det overhovedet er muligt at skelne  

 meningsfuldt mellem et erhvervsevnetab på f.eks. 50 pct. eller 67 pct.
2.	Ydelsesgradueringen, der afhænger af det skønnede  

 erhvervstab og af alderen.
Om ens erhvervsevnetab anslås til 50 pct.  

 eller 67 pct. vil imidlertid være underordnet i en jobsituation, da den  

 del af funktionsevnen, som er intakt, i praksis er værdiløs  

 på det ordinære arbejdsmarked i dag.
Som det fremgår af  

 bilaget, er forskellen på ydelserne meget stor.
De særligt lave  

 ydelser til de 60-66-årige er udtryk for renlivet aldersdiskrimination.
 3.	Det nuværende system er uigennemskueligt, da dele af pensionen  

 er skattefri, visse tillæg reguleres efter husstandsindkomsten, nogle  

 tillæg efter personlig indkomst og andre tillæg slet ikke  

 reguleres.
4.	Systemet er præget af langsommelig og bureaukratisk  

 sagsbehandling, hvor det ofte er uklart for ansøgeren, hvem der har  

 tilkendelseskompetencen.
Retssikkerheden i sagsbehandlingen er tvivlsom og  

 svær at sikre sig for ansøgerne, særlig for de mange  

 nedslidte og syge mennesker, der er blandt ansøgerne.
Det  

 udsætter ansøgere for et unødvendigt pres.
5.	Lave ydelser.
Der er med undtagelse af den højeste pension  

 tale om lave ydelser, målt ikke alene i forhold til indkomsten ved et  

 normalt arbejde, men også i forhold til arbejdsløsheds- og  

 sygedagpenge.
6.	Par, der typisk tilrettelægger tilværelsen ud fra to  

 fuldtidsindkomster, havner nemt i en håbløs økonomisk  

 situation, når den ene ægtefælle overgår til  

 førtidspension.
Det skyldes, at dele af førtidspensionen  

 aftrappes på grundlag af ægtefællens indkomst.
Som det fremgår, er det hårdt tiltrængt  

 med en omlægning af førtidspensionssystemet, så der rettes  

 op på de åbenlyse uretfærdigheder og skævheder, der  

 findes i dag.
Det er baggrunden for at foreslå et nyt  

 førtidspensionssystem med en ensartet ydelse, der svarer til den  

 maksimale dagpengesats.
Fordele ved det enstrengede system I forhold til det eksisterende system vil det enstrengede  

 system have en række fordele:
 1.	De førtidspensionister, som i dag befinder sig på de to  

 laveste pensionssatser, og som er blandt de fattigste i samfundet, får  

 et pænt indkomstløft.
 2.	Der gøres op med den helt urimelige behandling af  

 førtidspensionister, der er gift med erhvervsaktive.
3.	Der træffes færre skønsmæssige  

 afgørelser.
Herved øges retssikkerheden, og ansøgerne  

 styrkes over for de sociale myndigheder, og det er der brug for.
Der er for  

 mange eksempler  på ansøgninger om førtidspension, der  

 afvises til trods for, at erhvervsevnen ud fra en lægelig  

 bedømmelse klart berettiger til tilkendelse af pensionen.
4.	Der opnås en regelforenkling, som betyder større  

 retssikkerhed og gennemskuelighed, hurtigere sagsbehandling samt  

 administrative besparelser.
De frigivne ressourcer kan herefter anvendes mere  

 offensivt på forebyggelse, opsøgende arbejde og bedre vejledning  

 til den enkelte.
Udgifter og finansiering Uden at medregne effekten af den forebyggende indsats  

 skønnes merudgiften ved det enstrengede system at være omkring 3  

 mia. kr.
Vurderes udgifterne til førtidspension alene,  

 inklusiv det særlige tillæg til svært handicappede, er  

 merudgiften på ca. 4,5 mia. kr.
Der vil være afledte besparelser  

 på boligydelsen på grund af indkomstløftet.
Denne  

 besparelse anslås til 0,9 mia. kr.
Indregnes effekten af regeringens  

 fleksjobsmålsætning i år 2005, fremkommer der en yderligere  

 besparelse på knap 0,8 mia. kr. netto.
Det enstrengede system skal indføres over en  

 årrække i takt med, at der kan fremskaffes finansiering.
Inden  

 for denne model vil de årlige satspuljer, som er på ca. 0,5 mia.  

 kr. om året, kunne bidrage med en pæn del af finansieringen.  

 Yderligere finansiering kan findes ved brugerbetaling på  

 arbejdsmiljøområdet.
Hvert år koster dårligt  

 arbejdsmiljø de offentlige kasser 13 mia. kr., hvoraf de 5 mia. kr. er  

 udgifter til førtidspension.
Det er med andre ord en stor del af  

 udgifterne til førtidspension, der skyldes dårligt  

 arbejdsmiljø. På den baggrund foreslås præmierne til  

 arbejdsskadeforsikring gradvist forhøjet med 1-2 mia. kr.,  

 differentieret efter kvaliteten af virksomhedernes arbejdsmiljø.  

 Dermed opnås også, at virksomhederne får en øget  

 økonomisk tilskyndelse til at forbedre arbejdsmiljøet med  

 færre førtidspensionister til følge.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om nyt  

 førtidspensionssystem med enklere ydelsesstruktur, forbedrede ydelser  

 og øget retssikkerhed.
(Beslutningsforslag nr.
B 105).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag Fordelingsvirkninger Størrelsen af den udbetalte månedlige ydelse i en  

 gennemsnitskommune for nuværende pensionister i dag og i enstrenget  

 system, hvor ydelsen svarer til dagpengemaksimum. 1999-satser.
Pensionsform Enlige Par* Par** Kr./måned System i dag Enstrenget system System i dag Enstrenget system System i dag Enstrenget system Almindelig førtidspension 5.850 8.230 4.545 8.230 3.475 8.230 Forhøjet almindelig førtidspension 6.866 8.230 5.562 8.230 4.492 8.230 Mellemste førtidspension 7.796 8.230 6.493 8.230 5.422 8.230 Højeste førtidspension 9.403 9.403 8.100 8.230 7.092 8.230 *	Ægtefælle får almindelig  

 førtidspension.
 *	Ægtefælle tjener 275.000 kr. om året (før  

 arbejdsmarkedsbidrag). Aftrapningen af pensionstillægget p.g.a.  

 ægtefællens indkomst betyder, at førtidspensionisten  

 mister hele pensionstillægget.
