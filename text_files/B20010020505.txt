Bekendtgørelse  

 om tandpleje I medfør af §§ 4 a, stk. 2, 5, 6 d, stk. 3 og  

 § 6 e i lov om tandpleje m.v., jf. lovbekendtgørelse nr. 411 af  

 26. maj 1994, som ændret ved lov nr. 1315 af 20. december 2000,  

 fastsættes:
Kapitel 1 Kommunal børne- og ungdomstandpleje § 1. Den vederlagsfri forebyggende og behandlende  

 tandpleje omfatter alle børn og unge under 18 år, der er  

 tilmeldt folkeregistret i kommunen.
Stk.2. Børn og unge, der flytter til en anden kommune, men  

 bevarer skolegangen i fraflytningskommunen, kan vælge fortsat at  

 modtage det kommunale tandplejetilbud i fraflytningskommunen.
For børn  

 og unge, der vælger at modtage tandpleje i skolekommunen, refunderer  

 bopælskommunen et beløb, der svarer til skolekommunens  

 gennemsnitlige udgift pr. barn i den kommunale børne- og  

 ungdomstandpleje.
 Stk. 3. I tilfælde, hvor det må anses for  

 hensigtsmæssigt, at der tilbydes børn og unge under 18 år  

 forebyggende og behandlende tandpleje uden for bopælskommunen  

 (folkeregisterkommunen), kan en anden kommune yde den af loven omfattede  

 tandpleje samt efter aftale med bopælskommunen afkræve denne  

 refusion for de hermed forbundne udgifter.
 Stk. 4. Indgås der aftale mellem 2 kommuner i henhold  

 til stk. 3, kan der ikke rejses krav om at modtage den af aftalen  

 omfattede vederlagsfri forebyggende og behandlende tandpleje i  

 bopælskommunen, jf. dog § 2, stk. 3.
 Stk. 5. Børn og unge under 18 år, der har ophold  

 på døgninstitutioner omfattet af § 51 i lov om social  

 service, er omfattet af tandplejeordningen i den kommune, hvor institutionen  

 er beliggende, jf. dog stk. 6.
 Stk. 6. Børn og unge under 18 år, der har behov  

 for et specialiseret tandplejetilbud, der ikke kan tilbydes i den kommunale  

 børne- og ungdomstandpleje, skal visiteres til behandling i den  

 amtskommunale tandpleje, jf. §§ 11 og 15.
 Stk. 7. Den kommunale børne- og ungdomstandpleje skal  

 samarbejde med amtskommunen vedrørende den odontologiske  

 specialbehandling, der af amtskommunen i henhold til § 15 skal tilbydes  

 børn og unge.
 Stk. 8. Unge over 18 år, der på grund af nedsat  

 førlighed eller vidtgående fysisk eller psykisk handicap kun  

 vanskeligt kan udnytte de almindelige tandplejetilbud i voksentandplejen, men  

 som ikke har behov for et specialiseret amtstandplejetilbud, jf. § 11,  

 kan visiteres direkte til den kommunale omsorgstandpleje, når de  

 forlader børne- og ungdomstandplejen.
 § 2. Kommunalbestyrelsen kan tilbyde børne-  

 og ungdomstandpleje på offentlige klinikker eller hos praktiserende  

 tandlæger, med hvilke kommunalbestyrelsen indgår aftale.  

 Kommunalbestyrelsen ansætter leder, tandlæger samt  

 hjælpepersonale ved den kommunale tandplejeklinik.
 Stk. 2. Kommunalbestyrelsen kan beslutte at  

 tilrettelægge sin børne- og ungdomstandpleje således, at  

 kommunen både anvender offentlige klinikker og praktiserende  

 tandlæger.
Stk. 3. Unge på 16 og 17 år kan vælge at  

 modtage det kommunale tandplejetilbud hos praktiserende tandlæge, selv  

 om kommunalbestyrelsen har besluttet at tilrettelægge ungdomstandplejen  

 på offentlige klinikker.
Udgifterne til de unges tandpleje hos  

 praktiserende tandlæge afholdes af kommunen.
Tandregulering samt andre  

 særligt kostbare behandlingsydelser kan dog ikke påbegyndes i  

 privat praksis, medmindre kommunalbestyrelsen har godkendt  

 iværksættelsen samt det af tandlægen afgivne  

 behandlingstilbud.
 Stk. 4. Uanset at kommunalbestyrelsen har besluttet at  

 tilrettelægge tandplejen for unge på 16 og 17 år hos  

 praktiserende tandlæger, kan disse unge i stedet vælge at modtage  

 det kommunale tandplejetilbud på offentlig klinik, såfremt  

 kommunen har oprettet en sådan.
 Stk. 5. Kommunalbestyrelsen har pligt til at  

 færdiggøre påbegyndte behandlinger, jf. dog § 15,  

 stk. 3. I tilfælde af flytning mellem kommuner påhviler det  

 den nye bopælskommune at færdiggøre påbegyndte  

 behandlinger.
 Stk. 6. I de tilfælde, hvor unge på 16 og 17  

 år vælger at skifte fra kommunal klinik til praktiserende  

 tandlæge, jf. stk. 3, kan kommunalbestyrelsen beslutte, at  

 færdiggørelsen af påbegynd- te behandlinger skal ske ved  

 den kommunale klinik.
 Stk. 7. Kommunalbestyrelsen har pligt til at oplyse alle 16  

 årige og deres forældre om, hvorledes kommunen har tilrettelagt  

 sin ungdomstandpleje, samt om de valgmuligheder der foreligger for de 16 og  

 17 årige, jf. stk. 3-6.
 § 3. Den kommunale børne- og  

 ungdomstandpleje skal omfatte:
 1)	Almen forebyggelse, herunder oplysningsvirksomhed m.v.
 2)	Undersøgelser af tand-, mund- og kæberegionens  

 udvikling og sundhedstilstand med individuelt fastsatte intervaller.
 3)	Individuel forebyggelse, herunder oplysning af den enkelte samt  

 forældre.
 4)	Behandling af anomalier, læsioner og sygdomme i tand-, mund-  

 og kæberegionen og tandregulering i overensstemmelse med de i bilaget  

 til bekendtgørelsen angivne regler for ortodontivisitation og  

 ortodontiindikationer.
 Stk.2. Reglerne for omfanget af og kravene til børne- og  

 ungdomstandplejen er de samme, hvad enten tandpleje ydes på offentlig  

 klinik eller hos praktiserende tandlæge.
 Stk. 3. Særlige behandlingsopgaver kan efter  

 nærmere af sundhedsministeren fastsatte regler være undtaget fra  

 den kommunale tandplejeforpligtelse.
§ 4. Deltagelse i den kommunale tandpleje er  

 frivillig.
Udmeldelse skal foretages skriftligt af forældremyndighedens  

 indehaver til lederen af børne- og ungdomstandplejen.
 Stk. 2. Udmeldelse kan kun ske for det samlede  

 tandplejetilbud.
Kapitel 2 Kommunal omsorgstandpleje § 5. Kommunalbestyrelsen skal tilbyde forebyggende  

 og behandlende tandpleje til personer, der er tilmeldt folkeregistret i  

 kommunen, og som på grund af nedsat førlighed eller  

 vidtgående fysisk eller psykisk handicap kun vanskeligt kan udnytte de  

 almindelige tandplejetilbud (omsorgstandpleje).
 Stk. 2. Kommunalbestyrelsen kan aftale med amtsrådet, at  

 amtskommunen (amtstandplejen) varetager tandplejen for de af stk. 1  

 omfattede personer.
 Stk. 3. Kommunalbestyrelsen og amtsrådet træffer  

 aftale vedrørende betaling af den tandpleje, som amtskommunen  

 varetager i henhold til stk. 2.
 Stk. 4. Personer, der er visiteret til omsorgstandpleje i  

 henhold til stk. 1, men som efter tandlægefaglig vurdering  

 skønnes at have behov for et specialiseret tandplejetilbud, skal  

 visiteres til amtstandpleje, jf. kapitel 4.
 § 6. Kommunalbestyrelsen kan tilbyde  

 omsorgstandpleje ved hjælp af offentligt ansatte tandlæger eller  

 praktiserende tandlæger, evt. i samarbejde med kliniske tandteknikere.  

 Kommunalbestyrelsen kan beslutte at indgå aftale med en eller flere  

 praktiserende tandlæger/kliniske tandteknikere om varetagelse af  

 omsorgstandplejen.
 Stk. 2. Kommunalbestyrelsen kan beslutte at  

 tilrettelægge sin omsorgstandpleje således, at kommunen  

 både anvender offentligt ansatte tandlæger/kliniske tandteknikere  

 og praktiserende tandlæger/kliniske tandteknikere.
 Stk. 3. Personer, der ikke ønsker at modtage kommunens  

 tilbud om omsorgstandpleje, bevarer retten til tilskud til tandpleje efter  

 reglerne i lov om offentlig sygesikring.
 § 7. Personer, der får tilbudt tandpleje ved  

 kommunal klinik, kan vælge i stedet at modtage tandplejetilbuddet hos  

 praktiserende tandlæge/klinisk tandtekniker med hvilke,  

 kommunalbestyrelsen har indgået aftale.
Stk. 2. Udgiften til tandpleje hos praktiserende  

 tandlæge/klinisk tandtekniker afholdes af kommunen.
Påbegyndelse  

 af særligt kostbare behandlinger kan dog ikke ske, medmindre  

 kommunalbestyrelsen har godkendt iværksættelsen samt det af  

 tandlægen/den kliniske tandtekniker afgivne behandlingstilbud.
 Stk. 3. Kommunalbestyrelsen kan fastsætte hvilke  

 ydelser, der er omfattet af kommunens forhåndsgodkendelse.
§ 8. Kommunalbestyrelsen kan beslutte, at  

 personer, der modtager omsorgstandpleje, selv skal betale en del af udgiften.  

 Patientens egenbetaling i omsorgstandplejen kan dog maximalt udgøre  

 350 kr. årligt.
For forebyggende og behandlende tandpleje, der er  

 omfattet af overenskomsten mellem Sygesikringens Forhandlingsudvalg og Dansk  

 Tandlægeforening, og som der ydes tilskud til i medfør af  

 § 8 i lov om offentlig sygesikring, kan kommunalbestyrelsen maximalt  

 afkræve en betaling svarende til patientens egenbetaling i  

 sygesikringstandplejen.
 Stk. 2. Kommunalbestyrelsen har pligt til at oplyse de  

 personer, der får tilbudt omsorgstandpleje i henhold til § 5, om  

 de valgmuligheder, de har efter § 7.
 § 9. Omsorgstandplejen skal omfatte:
 1)	Almen og individuel forebyggelse inklusive hjælp til  

 mundhygiejne, herunder oplysning om samt instruktion i tandpleje til den  

 enkelte patient og til relevant omsorgspersonale.
 2)	Undersøgelser af tand-, mund- og kæberegionens  

 sundhedstilstand med individuelt fastsatte intervaller.
 3)	Behandlinger af symptomer, sygdomme og funktionsforstyrrelser i  

 tand-, mund- og kæberegionen, således at denne bevares i god  

 funktionsdygtig stand under hensyntagen til den enkeltes samlede  

 tilstand.
Stk. 2. Kommunalbestyrelsen har pligt til at  

 færdiggøre påbegyndte behandlinger.
I tilfælde af  

 flytninger mellem kommuner påhviler det den nye bopælskommune at  

 færdiggøre påbegyndte behandlinger og videreføre  

 tilbuddet om omsorgstandpleje.
 Stk. 3. Reglerne for omfanget af og kravene til  

 omsorgstandplejen er de samme, hvad enten tandpleje ydes ved hjælp af  

 offentligt ansat personale eller praktiserende tandlæge/klinisk  

 tandtekniker.
Kapitel 3 Økonomisk støtte til tandproteser § 10. Kommunalbestyrelsen yder støtte til  

 tandproteser til personer i tilfælde af funktionelt  

 ødelæggende eller vansirende følger af ulykkesbetingede  

 skader på tænder, mund og kæber.
 Stk. 2. Der ydes kun støtte i henhold til stk. 1,  

 i det omfang tandskaden ikke er dækket af en forsikring.
 Stk. 3. Hjælpen ydes til behandling, der er i god  

 overensstemmelse med tandsættets status og vedligeholdelsesniveau.
 Stk. 4. Ønsker patienten en anden behandling end den,  

 der er bevilget støtte til, kan patienten få refunderet et  

 beløb svarende til prisen på den behandling, som kommunen har  

 godkendt støtte til.
 Stk. 5. Der ydes ikke hjælp til reparation eller  

 udskiftning af tidligere bevilget tandprotese.
Kapitel 4 Amtstandpleje § 11. Amtsrådet skal tilbyde et  

 specialiseret tandplejetilbud (amtstandpleje) til sindslidende, psykisk  

 udviklingshæmmede m.fl., der ikke kan udnytte de almindelige  

 tandplejetilbud i børne- og ungdomstandplejen, voksentandplejen eller  

 i omsorgstandplejen.
Stk. 2. Amtsrådet træffer beslutning om den  

 nærmere organisering af amtstandplejen.
Amtsrådet og  

 kommunalbestyrelsen kan aftale, at kommunen varetager opgaver for  

 amtstandplejen.
Amtsrådet og kommunalbestyrelsen træffer aftale  

 vedrørende betaling for opgaven.
 Stk. 3. Personer, der ikke ønsker at modtage tilbuddet  

 om amtstandpleje, bevarer retten til tilskud til tandpleje efter reglerne i  

 lov om offentlig sygesikring.
 § 12. Personer, der er omfattet af § 11, som  

 har ophold i amtskommunale boformer efter serviceloven eller i boliger efter  

 lov om almene boliger m.v., der er oprettet af eller efter aftale med  

 amtskommunen, vil kunne henvises direkte til amtstandpleje.
 Stk. 2. Personer, der er omfattet af § 11, som er indlagt  

 på eller tilknyttet psykiatriske hospitalsafdelinger, herunder  

 distrikspsykiatriske ordninger, vil kunne henvises direkte til  

 amtstandpleje.
 Stk. 3. Personer, der er henvist til amtstandpleje efter  

 stk. 1 og 2, og som efter tandlægefaglig visitation og  

 rådgivning i amtstandplejen ikke skønnes at have behov for  

 specialiseret behandling, henvises til behandling i den kommunale  

 omsorgstandpleje eller i sygesikringstandplejen.
§ 13. Amtsrådet kan beslutte, at personer,  

 der modtager et særligt amtstandplejetilbud i henhold til § 11,  

 selv skal betale en del af udgiften, jf. dog stk. 2. Patientens  

 egenbetaling i amtstandplejen kan dog maksimalt udgøre 1.300 kr.  

 årligt.
For forebyggende og behandlende tandpleje, der er omfattet af  

 overenskomsten mellem Sygesikringens Forhandlingsudvalg og Dansk  

 Tandlægeforening, og som der ydes tilskud til i medfør af  

 § 8 i lov om offentlig sygesikring, kan amtsrådet maksimalt  

 opkræve en betaling svarende til patientens egenbetaling i  

 sygesikringstandplejen.
For øvrige ydelser, herunder ydelser, der  

 gives i tillæg til de i 3. pkt. nævnte ydelser, fastsættes  

 prisen af amtsrådet.
 Stk. 2. Børn og unge under 18 år, der modtager
amtstandpleje i henhold til § 11, kan ikke afkræves betaling  

 for behandlingen.
 § 14. Amtstandpleje i henhold til § 11 skal  

 omfatte:
 1)	Individuel og kollektiv forebyggelse inklusive hjælp til og  

 instruktion i tandpleje for den enkelte patient samt systematisk  

 undervisning, oplysning m.v. til nøglepersoner omkring patienten.
 2)	Undersøgelser af tand-, mund- og kæberegionens  

 sundhedstilstand med individuelt fastsatte intervaller.
 3)	Behandling af læsioner, sygdomme og funktionsforstyrrelser i  

 tand-, mund- og kæberegionen, således at denne bevares i god  

 funktionsdygtig stand under hensyntagen til den enkeltes samlede  

 tilstand.
Stk. 2. Amtsrådet har pligt til at  

 færdiggøre påbegyndte behandlinger.
I tilfælde af  

 flytning mellem amtskommuner, påhviler det den nye  

 bopælsamtskommune at færdiggøre påbegyndte  

 behandlinger og videreføre tilbudet om amtstandpleje.
Kapitel 5 Amtsspecialtandpleje § 15. Amtsrådet skal tilbyde  

 børn og unge under 18 år med odontologiske lidelser, der  

 ubehandlede medfører varig funktionsnedsættelse, et  

 vederlagsfrit specialiseret tandplejetilbud.  Herudover skal  

 amtsrådet tilbyde vederlagsfri højt specialiseret behandling til  

 de børn og unge, der har behov for det, jf. § 16.
 Stk. 2. Det amtslige specialtilbud skal tilrettelægges i  

 samarbejde med den kommunale børne- og ungdomstandpleje, der har  

 ansvaret for den almindelige forebyggende og behandlende tandpleje til  

 børn og unge under 18 år, jf. § 1. Udgifterne til  

 tandbehandling, der udføres i den kommunale tandpleje som led i et  

 amtsligt specialtilbud, herunder et højt specialiseret tilbud,  

 påhviler den kommunale tandpleje indtil barnet fylder 18 år.
 Stk.3. Amtsrådet skal til børn og unge, der er  

 omfattet af stk. 1, tilbyde vederlagsfri specialbehandling efter det  

 fyldte 18. år, indtil fysisk modenhed hos den enkelte muliggør,  

 at den pågældende behandling kan færdiggøres.  

 Amtsrådet kan beslutte at indgå aftale med praktiserende  

 tandlæger eller den kommunale tandpleje om varetagelse af opgaver, der  

 kan løses af disse.
 Stk. 4. Børn og unge, der modtager tilbud om  

 vederlagsfri specialbehandling i henhold til stk. 3, kan ikke  

 vælge at modtage det amtskommunale tilbud hos praktiserende  

 tandlæger eller i den kommunale tandpleje, hvis amtsrådet har  

 besluttet, at opgaven skal varetages i amstkommunalt regi.
 Stk. 5. Almindelig forebyggende og behandlende tandpleje til  

 personer, der modtager vederlagsfri specialbehandling efter det fyldte 18.  

 år, jf. stk. 3, ydes hos praktiserende tandlæger efter  

 reglerne i lov om offentlig sygesikring.
 § 16. Børn og unge, der har behov  

 for højt specialiseret rådgivning eller behandling, skal af  

 bopælsamtet (amtsspecialfunktionen) visiteres til ét af de 2  

 odontologiske landsdels- og videnscentre ved henholdsvis Rigshospitalet eller  

 Århus Universitetshospital, jf. kapitel 6.
 Stk. 2. Bopælsamtskommunen betaler (omkostningsbestemt  

 takst) for behandling af børn og unge, der i henhold til stk. 1  

 henvises til rådgivning og behandling på Rigshospitalet eller  

 Århus Universitetshospital.
 § 17. Amtsspecialtandpleje i henhold til § 15  

 skal omfatte:
 1)	Konsultativ virksomhed i forbindelse med henvendelser og  

 henvisninger fra børne- og ungdomstandplejen.
 2)	Undersøgelse og behandlingsplan i specialiseret odontologisk  

 team for henviste patienter med behov for odontologisk specialbehandling.
 3)	Behandling af særligt vanskelige tilfælde henvist fra  

 børne- og ungdomstandplejen, hvor behandlingen kræver et  

 nært samarbejde mellem de forskellige dele af det odontologiske  

 amtsspecialteam (pædodonti, ortodonti, protetik, kirurgi).
 4)	Behandling af patienter over 18 år, hvor den endelige  

 behandling (f.eks. med implantater) først kan  

 færdiggøres, når patienten er udvokset (i 20-25 års  

 alderen), jf. § 15, stk. 3. Behandlingen sker i henhold til den  

 behandlingsplan, der er lagt i samarbejde mellem den kommunale tandpleje og  

 amtsspecialfunktionen.
 Stk. 2. Indholdet af det højt specialiserede  

 tandplejetilbud i henhold til § 15, stk. 1, 2. pkt. fremgår  

 af § 19.
 Stk. 3. I tilfælde af flytning mellem amtskommuner,  

 påhviler det den nye bopælsamtskommune at videreføre  

 tilbuddet samt færdiggøre den pågældende  

 behandling.
 Stk. 4. Reglerne for omfanget af og kravene til  

 amtsspecialtandplejen er de samme, hvad enten tandpleje ydes ved hjælp  

 af offentligt ansat personale eller praktiserende tandlæger.
Kapitel 6 Odontologisk landsdels- og videnscenterfunktion § 18. Amtsrådet skal tilbyde højt  

 specialiseret odontologisk rådgivning, udredning og behandling af  

 patienter med sjældne sygdomme og handicap, hos hvem den  

 tilgrundliggende tilstand giver anledning til specielle problemer i  

 tænder, mund eller kæber samt højt specialiseret  

 rådgivning eller behandling af børn med odontologiske lidelser,  

 jf. § 16.
Stk. 2. Opgaven i henhold til stk. 1 varetages af 2  

 odontologiske landsdels- og videnscentre ved henholdsvis Rigshospitalet og  

 Århus Universitetshospital.
Opgaven skal løses i tæt  

 samarbejde med tandlægeskolerne i København og Århus.
 Stk. 3. Bopælsamtskommunen betaler (omkostningsbestemt  

 takst) for patienter, der i henhold til stk. 1 henvises til  

 rådgivning, udredning og behandling på Rigshospitalet eller  

 Århus Universitetshospital.
 § 19. Landsdels- og videnscenterfunktionen skal  

 omfatte:
 1)	Konsultativ virksomhed over for den kommunale og amtskommunale  

 tandpleje ved odontologisk udredning, diagnostik og  

 behandlingsplanlægning for patienter med sjældne sygdomme og  

 handicap, hos hvem der er vidtgående odontologiske problemer.
 2)	Undersøgelse og behandlingsplan for patienter henvist fra  

 amtsspecialtandplejen samt patienter med sjældne sygdomme og handicap  

 kombineret med vidtgående odontologiske problemer, hvor der er behov  

 for højt specialiseret behandling.
 3)	Behandling eller deltagelse i behandling af patienter henvist fra  

 amtsspecialtandplejen samt patienter med sjældne sygdomme og handicap  

 kombineret med vidtgående odontologiske problemer i de tilfælde,  

 hvor der er behov for højt specialiseret behandling.
 4)	Udvikling af informationsmateriale til patienter og  

 pårørende om sjældne sygdomme eller handicap kombineret  

 med vidtgående odontologiske problemer.
 5)	Oprettelse af videndatabase, udarbejdelse af behandlingsprotokoller  

 (referenceprogrammer) samt deltagelse i referencegruppe.
Kapitel 7 Tilskud til kræftpatienter, der har modtaget  

 strålebehandling eller kemoterapi samt til patienter med  

 Sjøgrens Syndrom.
 § 20. Amtsrådet yder et særligt  

 tilskud til tandpleje til kræftpatienter, der efter  

 strålebehandling i hoved- eller halsregionen har betydelige  

 dokumenterede tandproblemer.
Stk. 2. Behandlingsbehovet som følge af  

 strålebehandling, jf. stk. 1, skal dokumenteres overfor amtet via  

 hospitalsjournaler, røntgenbilleder m.v. fra onkologiske afdelinger  

 samt erklæring fra egen tandlæge.
Amtsrådet udsteder en  

 tilskudsbevilling til patienter, der visiteres til det særlige  

 tandplejetilbud.
Stk. 3. Der ydes støtte til tandproteser samt til  

 forebyggende og behandlende tandpleje tilpasset den enkeltes behov på  

 det pågældende tidspunkt.
Der ydes ikke hjælp til  

 reparation eller udskiftning af tidligere bevilget protese.
Stk. 4. Patientens egenbetaling til tandpleje hos  

 praktiserende tandlæge kan maksimalt udgøre 1.300 kr.  

 årligt.
Når patienten kan dokumentere en egenbetaling inden for  

 12 måneder   regnet fra bevillingsansøgningen   der overstiger  

 1.300 kr., betaler amtskommunen den fremtidige patientandel for  

 tandplejeydelser omfattet af amtets tilskudsbevilling.
 Stk. 5. Påbegyndelse af særligt kostbare  

 behandlinger kan dog ikke ske, før amtsrådet har godkendt  

 behandlingsforslaget samt det af tandlægen afgivne  

 behandlingstilbud.
 Stk. 6. Amtsrådet kan fastsætte hvilke ydelser,  

 der er omfattet af tilskudsbevilling uden forhåndsgodkendelse.
 Stk. 7. Udgifter til behandling, der ikke er omfattet af  

 tilskudsbevillingen, jf. stk. 5 og 6, betales af patienten.  

 Ønsker patienten en dyrere behandling end den, der kan bevilges  

 støtte til, kan patienten få refunderet et beløb svarende  

 til prisen på den behandling, som amtsrådet har godkendt  

 støtte til.
§ 21. Amtsrådet yder et særligt  

 tilskud til tandpleje til kræftpatienter, der på grund af  

 kemoterapi har betydelige dokumenterede tandproblemer.
Den  

 særlige støtte ydes kun, så længe der som  

 følge af kemoterapien fortsat er behov for en særlig  

 indsats.
Stk. 2. Behandlingsbehovet som følge af kemoterapi, jf.  

 stk. 1, skal dokumenteres via journaloptegnelser samt erklæring  

 fra egen tandlæge.
Amtsrådet udsteder en tilskudsbevilling til  

 patienter, der visiteres til det særlige tandplejetilbud.
Stk. 3. Der ydes støtte til tandproteser samt til  

 forebyggende og behandlende tandpleje tilpasset den enkeltes behov på  

 det pågældende tidspunkt.
Der ydes ikke hjælp til  

 reparation eller udskiftning af tidligere bevilget protese.
Stk. 4. Patientens egenbetaling til tandpleje hos  

 praktiserende tandlæge kan maksimalt udgøre 1.300 kr.  

 årligt.
Når patienten kan dokumentere en egenbetaling inden for  

 12 måneder   regnet fra bevillingsansøgningen   der overstiger  

 1.300 kr., betaler amtskommunen den fremtidige patientandel for  

 tandplejeydelser omfattet af amtets tilskudsbevilling.
 Stk. 5. Påbegyndelse af særligt kostbare  

 behandlinger kan dog ikke ske, før amtsrådet har godkendt  

 behandlingsforslaget samt det af tandlægen afgivne  

 behandlingstilbud.
 Stk.6. Amtsrådet kan fastsætte hvilke ydelser, der er  

 omfattet af tilskudsbevillingen uden forhåndsgodkendelse.
 Stk. 7. Udgifter til behandling, der ikke er omfattet af  

 tilskudsbevillingen, jf. stk. 5 og 6, betales af patienten.  

 Ønsker patienten en dyrere behandling end den, der kan bevilges  

 støtte til, kan patienten få refunderet et beløb svarende  

 til prisen på den behandling, som amtsrådet har godkendt  

 støtte til.
 § 22. Amtsrådet yder et særligt  

 tilskud til tandpleje til personer, der kan dokumentere betydelige  

 tandproblemer som følge af Sjøgrens Syndrom.
Stk. 2. Behandlingsbehovet som følge af Sjøgrens  

 Syndrom, jf. stk. 1, skal dokumenteres via journaloptegnelser  

 samt erklæring fra egen tandlæge.
Amtsrådet udsteder en  

 tilskudsbevilling til patienter, der visiteres til det særlige  

 tandplejetilbud.
 Stk. 3. Der ydes støtte til tandproteser samt til  

 forebyggende og behandlende tandpleje tilpasset den enkeltes behov på  

 det pågældende tidspunkt.
Stk. 4. Patientens egenbetaling til tandpleje hos  

 praktiserende tandlæge kan maksimalt udgøre 1.300 kr.  

 årligt.
Når patienten kan dokumentere en egenbetaling inden for  

 12 måneder   regnet fra bevillingsansøgningen   der overstiger  

 1.300 kr., betaler amtskommunen den fremtidige patientandel for  

 tandplejeydelser omfattet af amtets tilskudsbevilling.
 Stk. 5. Påbegyndelse af særligt kostbare  

 behandlinger kan dog ikke ske, før amtsrådet har godkendt  

 behandlingsforslaget samt det af tandlægen afgivne  

 behandlingstilbud.
 Stk. 6. Amtsrådet kan fastsætte hvilke ydelser,  

 der er omfattet af tilskudsbevillingen uden forhåndsgodkendelse.
 Stk. 7. Udgifter til behandling, der ikke er omfattet af  

 tilskudsbevillingen, jf. stk. 5 og 6, betales af patienten.  

 Ønsker patienten en dyrere behandling end den, der kan bevilges  

 støtte til, kan patienten få refunderet et beløb svarende  

 til prisen på den behandling, som amtet har godkendt støtte  

 til.
Kapitel 8 Koordination § 23. Amtsrådet og kommunalbestyrelserne  

 skal sikre en koordination af den offentlige tandpleje og tandplejen i privat  

 praksis.
Stk. 2. Amtsrådet nedsætter efter drøftelse  

 med Kommuneforeningen i amtet samt den lokale Tandlægekredsforening et  

 koordinationsudvalg, der sammensættes, så det repræsenterer  

 de forskellige interesser, der er på tandplejeområdet i det  

 enkelte amt.
Koordinationsudvalget udpeger et af medlemmerne som  

 koordinator/kontaktperson.
 Stk. 3. Koordinationsudvalget har bl.a. til  

 opgave:
 1)	At sikre en hensigtsmæssig visitation og koordinering mellem  

 den kommunale tandpleje, sygesikringstandplejen og den amtskommunale  

 tandpleje.
 2)	At sikre, at der etableres effektive overførselsprocedurer  

 mellem børne- og ungdomstandplejen og sygesikringstandplejen samt  

 medvirke til at fastholde de unge i en regelmæssig  

 tandplejeadfærd.
 3)	At sikre, at der etableres vagtordninger i området til ydelse  

 af fornøden tandlægehjælp uden for sædvanlig  

 behandlingstid.
 Stk. 4. Spørgsmål vedrørende koordination,  

 visitation og henvisning kan af udvalgets medlemmer forelægges til  

 drøftelse i koordinationsudvalget.
 Stk. 5. Koordinationsudvalget kan nedsætte  

 samarbejds-/koordinationsorganer til varetagelse af opgaver og koordination  

 på de enkelte funktionsområder.
Kapitel 9 Finansiering, administration og ikrafttræden § 24. Udgifter til tandpleje i henhold til kapitel  

 1-3 afholdes af kommunerne.
 Stk. 2. Udgifter til tandpleje i henhold til kapitel 4-7  

 afholdes af amtskommunerne.
§ 25. Det i §§ 8, 13, 20, 21 og 22
fastsatte loft for egenbetaling reguleres én gang årligt den  

 1. januar.
Reguleringen foretages på grundlag af  

 satsreguleringsprocenten efter lov om en satsreguleringsprocent.
 § 26. Når de af §§ 20, 21 og 22  

 omhandlede patienter har nået det årlige loft for egenbetaling,  

 sender tandlægen regningen til amtet på den del af patientens  

 egenbetaling, der overstiger 1.300 kr.
 § 27. Sundhedsstyrelsen fastsætter  

 nærmere retningslinier for omfanget af og kravene til den kommunale og  

 amtskommunale tandpleje.
 § 28. Sundhedsstyrelsen kan fastsætte regler  

 om kommunernes og amtskommunernes indberetning om sundhedsforhold og  

 ressourceforbrug i den kommunale og amtskommunale tandpleje.
 § 29. Denne bekendtgørelses regler finder  

 tilsvarende anvendelse på kommunale og amtskommunale  

 tandplejeordninger, der omfatter flere kommuner eller amtskommuner.
 § 30. I Københavns Kommune og Frederiksberg  

 Kommune varetages amtsrådets opgaver efter denne bekendtgørelse  

 af henholdsvis borgerrepræsentationen og kommunalbestyrelsen.
 § 31. Bekendtgørelsen træder i kraft  

 den 1. april 2001. Dog får bekendtgørelsens kapitel 4  

 vedrørende amtstandpleje først virkning fra den 1. januar 2002,  

 idet § 6 a i lov nr. 1315 af 20. december 2000 om ændring af lov  

 om tandpleje m.v. først får virkning fra denne dato.
 Stk. 2. Bekendtgørelse nr. 493 af 8. juni 1994 om  

 kommunal tandpleje ophæves med virkning fra den 1. april 2001.
Sundhedsministeriet, den 22. marts  

 2001 Arne Rolighed /Ulla Kallestrup Bilag Regler for ortodontivisitation og ortodontiindikationer  

 (Reglerne i dette bilag er fastsat i henhold til bekendtgørelsens § 3,  

 stk. 1, nr. 4) Ortodontiområdet Tandstillingsfejl dækker et stort spektrum, lige fra  

 f.eks. tænder der ikke er anlagt, eller der bryder forkert frem, over  

 fejlstillinger i den enkelte kæbe, til forkert sammenbid af  

 kæberne som følge af en ugunstig vækstform.
 Målet for den kommunale tandplejes ortodontiske  

 service er at forebygge og behandle de tandstillingsfejl, der  

 indebærer forudsigelige eller eksisterende risici for fysiske  

 skader og/ eller psykosociale belastninger.
Forebyggelsen består primært i tidlig  

 indgriben (interceptiv behandling) overfor en udvikling, der vil  

 medføre alvorlige tandstillingsfejl senere.
Dette kan ofte  

 gøres med relativt enkle midler.
Herudover kan den ortodontiske  

 service have et forebyggende aspekt derved, at den træder i stedet for  

 dyrere og biologisk mindre hensigtsmæssige behandlinger.
Som eksempel  

 kan nævnes manglende tænder, hvor sammenføring af de  

 resterende tænder eller transplantation af ikke-færdigdannede  

 tænder fra et sted i kæben til et andet kan være et  

 alternativ til bekostelig brorekonstruktioner.
Ortodontisk visitation Den ortodontiske visitation har til formål at  

 diagnosticere tandstillingsfejl, der indebærer ovennævnte risici,  

 at oplyse barnet og dets forældre herom, og tage stilling til, om der  

 foreligger indikation for behandling.
 Da tandstillingsfejl kan udvikle sig, indtil barnets  

 vækst og fysiske modning er afsluttet, er ortodontisk  

 undersøgelse og behandling en integreret del af den kommunale  

 tandpleje gennem barnets hele opvækstperiode.
Ortodontisk undersøgelse indgår derfor som en  

 del af den kommunale tandplejes regelmæssige, generelle  

 undersøgelser.
Formålet hermed er at sikre en rettidig  

 udvælgelse af børn, der bør behandles tidligt, dvs.  

 før nedennævnte systematiske screening.
Dette sikres ved et  

 snævert samarbejde mellem den tandlæge, der er ansvarlig for  

 barnets generelle tandpleje, og den kommunale tandplejes  

 specialtandlæge.
De regelmæssige undersøgelser bør  

 suppleres med en systematisk screening/visitation foretaget af  

 specialtandlæge i ortodonti sammen med barnets sædvanlige  

 tandlæge.
Formålet hermed er en så vidt muligt ensartet og  

 rettidig udvælgelse af de børn, der har indikation for  

 behandling af betydelige afvigelser i kæbernes sammenbid eller  

 tandbuernes pladsforhold.
Det gælder generelt, når der er diagnosticeret  

 tandstillingsfejl med de nævnte risici (tandlægefaglig  

 behandlingsindikation), at der må foretages en afvejning i forhold til  

 det udtrykte behandlingsønske (behandlingsbehov) hos barnet og dettes  

 forældre.
Ligeledes må der tages hensyn til det individuelle  

 barns fysiske og psykiske resistens.
Det kan forventes at nogle børn selv med  

 udpræget ortodontisk behandlingsindikation ikke ønsker  

 behandling.
Her må dog tages i betragtning, at barnets vurdering kan  

 være påvirket af, at tandstillingsfejlen på  

 visitationstidspunktet ikke er særlig generende eller påfaldende,  

 men at den af visitator vurderes til at ville udvikle sig i en sådan  

 grad, at den senere vil forvolde skader.
Endvidere må man være  

 opmærksom på, at visse tandstillingsfejl skal behandles tidligt,  

 for at et tilfredsstillende resultat kan opnås, og at det derfor ikke  

 vil være muligt at udsætte behandlingen.
Det kan omvendt  

 forventes, at nogle børn med mindre alvorlige tandstillingsfejl  

 udtrykker et meget stærkt ønske om behandling.
Disse forhold vil  

 variere i de forskellige egne af landet.
Inden den kommunale tandplejes ophør bør  

 ekstreme vækstbetingede kæbedeformiteter med så alvorlige  

 afvigelser i kæbevæksten (f.eks. ekstremt saksbid, underbid eller  

 åbent bid), at såvel ortodontiske som kirurgiske indgreb er  

 nødvendige, være diagnosticerede og fornødne henvisninger  

 være foretaget.
Det tilføjes, at behandlingsindikation  

 indiskutabelt er til stede i tilfælde af alvorlige ansigtsmisdannelser  

 (f.eks.
Iæbe-ganespalte) og medfødte eller erhvervede  

 kraniofaciale misdannelser (f.eks. visse syndromer).
Risici I det følgende gives en summarisk oversigt over  

 indikationerne for ortodontisk indgriben inddelt i fire kategorier efter de  

 risici, som kan sættes i relation til tandstillingsfejl.
Under hver  

 kategori er disse risici anført på baggrund af den viden, der i  

 dag foreligger, og de relevante tandstillingsfejl er beskrevet.
I.
Risiko for skader på tænder og omgivende væv (1) Caries er kun sjældent en relevant  

 risikofaktor i denne forbindelse.
 (2) Parodontale skader (skader på tandkød,  

 rodhinde, knogle) kan forårsages af ekstremt dybt bid, der  

 beskadiger parodontiet bag overkæbens eller foran underkæbens  

 fortænder, og af udpræget invertering (omvendt  

 fortandssammenbid). Udpræget trangstilling vanskeliggør  

 mundhygiejnen, hvilket disponerer for tandkødsbetændelse.
 (3) Ulykkesskader forekommer hyppigt i  

 tilfælde af ekstremt overbid, især når  

 tænderne ikke beskyttes af læberne.
 (4) Ekstremt slid på tænder kan  

 forekomme, når enkelte tænder eller tandgrupper overbelastes,  

 f.eks. ved tvangsføring eller ved tæt og dybt bid.
 (5) Rodresorption af overkæbefortænder,  

 der herved kan mistes, kan forårsages af ikke-frembrudte,  

 fejllejrede hjørnetænder.
II.
Risiko for funktionsforstyrrelser (1) Kæbeleds- og muskelsmerter kan  

 udløses af tvangsføring af underkæben.  

 Tvangsføring kan være rettet bagud, som ved dybt bid med  

 bagudrettede overkæbefortænder,  fremad som ved underbid,  

og til siden ved udpræget krydsbid.
Endvidere kan disse  

 forstyrrelser udløses af manglende stabilitet i sammenbiddet.
 (2) Tygge- og/eller afbidningsbesvær kan  

 skyldes udpræget åbent bid mellem fortænder og/eller  

 kindtænder og underbid og kan endvidere forekomme i  

 tilfælde af bidlåsning p.g.a. omfattende saks- eller  

krydsbid, og udpræget invertering.
 (3) Talefejl berettiger kun undtagelsesvis ortodontisk  

 behandling.
III.
Risiko for psykosociale belastninger Risiko for psykosocial belastning indebærer i denne  

 sammenhæng, at personens udseende afviger i en sådan grad, at det  

 må anses for invaliderende.
Der er bred enighed om, at  

 ansigtsdeformiteter som f.eks.
Iæbespalte er invaliderende, og disse  

 bliver derfor altid behandlet her i landet.
Imidlertid opfattes også  

 visse tandstillingsfejl af befolkningen som så grelle, at de tangerer  

 begrebet invaliderende.
Der er her tale om variationer, der ligger så  

 langt ud over den normale variation, at det medfører konstant  

drilleri, mobning og mindreværdskomplekser blandt børn og  

lav selvværdsfølelse blandt voksne i forbindelse med  

 daglig social kontakt (f.eks. ved jobsøgning). Der er dokumentation  

 for, at ekstremt overbid og udpræget trangstilling, især af  

 fortænder og hjørnetænder i overkæben, og  

 endvidere underbid samt udpræget spredtstilling af  

 overkæbens fortænder, f.eks. i tilfælde af manglende  

 anlæg af blivende fortænder kan medføre psykosociale  

 belastninger af den nævnte karakter.
IV.
Risiko for senskader (I) Fremadvandringer af  

 overkæbefortænderne kan forårsages af et ekstremt  

 overbid, hvis fortænder fanger underlæben, fordi trykket fra  

 læben med tiden kipper overkæbefortænderne frem (jf.
I,3 og  

 III).
(2) Sen udvikling af ekstremt dybt bid kan  

 forårsages af ekstrem kæbevækst i forbindelse med  

manglende kontakt mellem fortænderne.
Afvigelsen kan føre  

 til så alvorlige fejl i sammenbiddet, at ortodontisk/kirurgisk  

 behandling bliver nødvendig (jf.
I,2; I,4 og II,1).
(3) Skæv kæbeudvikling kan  

 forårsages af udpræget krydsbid eller saksbid med  

 tvangsføring af underkæben (jf.
I,4; II,1 og II,2).
Ortodontiske indikationer I det følgende er anført en liste over  

 tandstillingsfejl, der så godt som altid i sig selv er  

 behandlingskrævende (i parentes er henvist til de  

 pågældende tandstillingsfejls risiko):
- 	ikke-frembrudte, fejllejrede tænder, hvor ekstraktion alene  

 ikke er indiceret (I,5); - 	ekstremt overbid, hvor fortænderne ikke beskyttes af  

 læberne (I,3; III; IV,1); - 	udpræget trangstilling, især af overkæbens  

 fortænder og hjørnetænder (I,2; III); - 	dybt bid med påbidning af tandkød eller bagudrettede  

 overkæbefortænder i forbindelse med ugunstig  

 kæbevækst (I,2; I,4; II, 1; IV,2); - 	underbid eller invertering med tvangsføring eller  

 bidlåsning (I,2; II,1; II,2; III); - 	visse manglende tandanlæg (III), behandling kan være  

 alternativ til anden nødvendig/bekostelig behandling; -	omfattende krydsbid og saksbid forårsaget af  

 tvangsføring eller bidlåsning (II,1; II,2; IV,3); -	åbent bid, der ikke skyldes ekstrem vækst (II,2); -	kombinationer af tandstillingsfejl, der hver især er mindre  

 alvorlig, men hvis alvorlighedsgrad i kombinationen svarer til  

 ovenstående (I/II/III/IV).
 Inden for listen kan prioritering ud fra faglige kriterier  

 af de enkelte tandstillingsfejl ikke foretages, fordi der ikke findes  

 målemetoder, der eksempelvis kan afgøre, hvorvidt det er  

 alvorligere at mangle en fortand i overkæben med de heraf  

 følgende psykologiske belastninger end at bide sig i ganen med de  

 fysiske skader, som det medfører.
