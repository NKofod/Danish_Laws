Opbygning og varighed V = Virksomhedsuddannelse K = Kursus på teknisk skole varighed angivet i uger * = Svendeprøve Uddannelsen kan påbegyndes 2 gange årligt:
 Den 15. marts og den 1. september.
Adgangsbetingelser Undervisningspligten opfyldt i henhold til lovgivningen om folkeskolen.
Uddannelsens mål Lærlingen skal i uddannelsestiden opnå erhvervskompetence som vognmaler i  

 overensstemmelse med nedenstående uddannelsesregler og de for uddannelsen  

 gældende kursusplaner.
Uddannelsens tilrettelæggelse I den skolemæssige del af uddannelsen undervises i fagteori og praktiske  

 færdigheder som nedenfor beskrevet.
 Uddannelsen i virksomheden tilrettelægges i overensstemmelse med de  

 nedenfor beskrevne regler, således at lærlingen opnår en alsidig oplæring,  

 rutine og selvstændighed i fagets arbejdsområder.
 Vejledning til brug ved uddannelsens tilrettelæggelse fås ved henvendelse  

 til:
Malerfagets faglige Fællesudvalg; Amaliegade 31, 1256 København K., tlf.: (01) 15 61 01 Undervisningen på teknisk skole Skoleopholdene indeholder såvel teoretisk som praktisk orientering og  

 indlæring i de arbejdsfunktioner, metoder, værktøj og materialer, der indgår  

 i faget, således at skoleundervisningen motiverer, uddyber og supplerer den  

 oplæring, der finder sted i virksomheden.
Skoleopholdene omfatter desuden  

 undervisning i obligatoriske fællesfag og valgfrie fag.
 Skoleopholdene er fordelt på følgende måde:
 Grundkursus - varighed 10 uger.
Undervisningen er fælles for vogn-, skilte- og bygningsmalerlærlinge.
Der  

 undervises i maleteknik, farvelære, tegning og dekoration samt  

 virksomhedslære.
Materialelære, værktøjslære og sikkerhedsforhold er  

 integreret i undervisningen.
1. fagklasse - varighed 8 uger Der undervises i maleteknik, virksomhedslære, materialelære, industriel  

 overfladebehandling samt farvelære.
Sikkerhedsforhold, værktøj og maskiner er  

 integreret i undervisningen.
 2. fagklasse - varighed 7 uger.
 Der undervises i maleteknik, virksomhedslære og materialelære.  

 Sikkerhedsforhold er integreret i undervisningen.
 3. fagklasse - varighed 3 uger.
Der undervises i maleteknik.
Sikkerhedsforhold er integreret i  

 undervisningen.
Uddannelse i virksomheden Følgende uddannelsesmål skal opfyldes i virksomheden:
 1. Praktikperiode (praktiktid indtil 1. fagklasse):
 For at blive fortrolig med udførelsen af almindeligt forekommende  

 arbejdsopgaver skal lærlingen i denne periode have oplæring og træning i  

 afrensning, afdækning, bundbehandling og rensning af værktøj samt deltage i  

 sprøjtearbejde.
 Lærlingen skal endvidere gives kendskab til fagets materialer og  

 sikkerhedsforhold.
 2. Praktikperiode:
For under faglig vejledning at blive i stand til at varetage almindeligt  

 forekommende arbejdsopgaver, skal lærlingen i denne periode have oplæring og  

 træning i mere omfattende behandlinger i forbindelse med afdækning,  

 afrensning, bundbehandling og sprøjtning herunder færdiglakering samt  

 farveefterligning Lærlingen skal medvirke ved hellakering og større reparationsarbejder.
 3. Praktikperiode:
 For at lærlingen ved læretidens udløb i den afsluttende svendeprøve får  

 mulighed for at dokumentere sin evne til selvstændigt og rutineret at  

 varetage sit fags arbejdsopgaver, skal der i denne periode under fagligt  

 opsyn gives oplæring og træning i selvstændigt at planlægge, beskrive og  

 udføre såvel partiel- som hellakering.
Svendeprøve I umiddelbar forlængelse af det sidste skoleophold afholdes svendeprøve  

 med en varighed på 2 uger.
 Ovenstående regler for uddannelse i virksomheden er fastsat af  

 lærlingerådet i henhold til Lærlingelovens § 24, stk. 5.
