Sundhedsforsikring  økonomiske vilkår Spørgsmål Svar 1. Ja.
 2. Ja.
 3. Ja.
 4. Nej.
Beskrivelse af de faktiske forhold X tilbyder  

 samtlige medarbejdere at deltage i en sundhedsforsikring tegnet gennem Y.  

 Ordningen gælder for alle medarbejdere uanset ugentlig arbejdstid og  

 anciennitet.
Der er dog risiko for, at den enkelte medarbejder af  

 helbredsmæssige årsager kan blive afvist af dækning fra forsikringsselskabets  

 side.
 Forsikringsaftalen  

 og aftale om betaling af præmie indgås med  X samt danske  

 datterselskaber  

 og Y.
Der er mulighed  

 for, at ægtefælle/samlever og barn/børn kan tilknyttes aftalen.
I så fald  

 indgås der særskilte forsikringsaftaler herom.
For sådanne ordninger betaler  

 medarbejderen selv præmien.
Forsikringsordninger for ægtefæller og børn er  

 således ikke en integreret del af den obligatoriske sundhedsforsikring i X.
X betaler forsikringspræmien,  

 der har forfald pr. 1. januar i kalenderåret.
Fratræder en medarbejder i  

 løbet  

 af et kalenderår, fortsætter dækningen og præmiebetalingen til udløbet af det  

 pågældende kalenderår.
Den årlige  

 præmie pr. medarbejder er på 1.429 kr.
Det aftales, at medarbejdere, der  

 vælger  

 at deltage i sundhedsforsikringen, får en lavere kontant løn.
For 14-dags  

 lønnede reduceres med 44 kr., og for månedslønnede reduceres med 108 kr.
X's  

 sundhedsordning er baseret på intentionen om, at medarbejderne skal stilles  

 ens.
X's besparelse på pension og feriepenge mv., der er afledt af ændringen  

 i  

 medarbejdernes vederlag, skal derfor komme medarbejderne til gode.
De  

 månedslønnedes  

 løn er sammensat af dels løn, feriegodtgørelse og pension.
De 14-dages  

 lønnedes  

 (timelønnede) løn er sammensat af løn, feriepenge, pension og søn- og  

 helligdagsbetaling.
Ved en ændret vederlagsaftale for disse personalegrupper,  

 er X's sparede udgift til feriegodtgørelse og pension mv. forholdsmæssigt  

 større på de timelønnede end på de månedslønnede.
Derfor differentieres der  

 på  

 medarbejdernes egenbetaling i form af kontantlønsnedgang.
I modsat fald ville  

 de timelønnede reelt bidrage forholdsmæssigt mere til den tilbudte  

 sundhedsordning end de månedslønnede.
Den kontante  

 lønnedgang er generel og reel i alle henseender, og får således betydning for  

 pensionsindbetaling, feriepengeberegning, SH-beregning og  

 overarbejdsbetaling.  

 Det skal dog bemærkes, at overarbejde for 14-dags lønnede og  

 funktionærlignende  

 ansatte beregnes efter faste tillæg pr. time, jf.
Industriens Overenskomst,  

 hvilket er uændret.
Spørgers eventuelle opfattelse ifølge anmodning og bemærkninger til  

 sagsfremstilling Det er  

 repræsentantens vurdering, at den skitserede sundhedsforsikring opfylder  

 betingelserne i ligningslovens § 30. Der er således tale om lægefaglig  

 begrundet behandling af medarbejderen ved sygdom eller ulykke.
Dækning af  

 medicinudgifter  

 er begrænset til udgifter afholdt i en periode på højst 6 måneder fra første  

 behandlingsdag.
Der er tale om afholdelse af udgifter som led i X's generelle  

 personalepolitik for alle virksomhedens medarbejdere.
Forsikringen er således  

 tilbudt samtlige virksomhedens medarbejdere.
 Sammenfattende  

 er det repræsentantens vurdering, at betingelser for skattefrihed i henhold  

 til  

 ligningslovens § 30 er opfyldt, således at spørgsmål 1 kan besvares  

 bekræftende.
Den kontante  

 lønnedgang, der aftales med medarbejderen, anses for at være en reel  

 fremadrettet  

 nedgang i den kontante løn.
Den aftalte lønnedgang er aftalt med de faglige  

 organisationer.
Reduktion af den kontante løn sker over hele  

 overenskomstperioden.
X har en økonomisk risiko i forbindelse med ordningen,  

 idet bl.a. præmier for fratrådte medarbejdere betales for hele kalenderåret,  

 hvori medarbejderen fratræder, X kompenseres ikke i fuldt omfang via  

 kontantlønsnedgang for den samlede præmiebetaling.
X er således kontraktpart  

 i  

 forhold til Y.
Den aftalte  

 kontantlønsnedgang får som udgangspunkt betydning for  

 overarbejdstidsbetaling,  

 beregning af feriepenge og pension og SH-betaling.
For medarbejdere, der er  

 omfattet af Industriens overenskomst, er det tidligere godkendt, at en aftalt  

 kontantlønsnedgang ikke behøver at få betydning for overarbejdstidsbetaling.  

 Repræsentanten henviser i den forbindelse til  


  

 SKM2004.346.LR  


.
 Sammenfattende  

 er det således repræsentantens vurdering, at den aftalte kontantlønsnedgang  

 ikke er i strid med modregningsforbuddet i kildeskattelovens § 46, stk. 3.
 Det fremgår af  

 afgørelse i  


  

 SKM2005.105.LR  


,  

 at en aftalt kontantlønsnedgang kan vises på lønsedlen, uden at dette anses  

 for  

 at være i strid med modregningsforbuddet i kildeskattelovens § 46, stk. 3.  

 Det  

 er derfor repræsentantens opfattelse, at den aftalte kontantlønsnedgang på  

 lønsedlen, efter praksis ikke er i strid med modregningsforbuddet, hvorfor  

 spørgsmål 4 bør besvares med et "nej".
SKATs  

 indstilling og begrundelse Ad spørgsmål 1.
Ligningsloven §  

 30 omfatter skattefrihed for arbejdsgiverbetalte ydelser til lægefagligt  

 begrundet behandling af medarbejderen ved sygdom eller ulykke, herunder  

 behandling af psykiske lidelser hos en psykolog eller psykiater og til  

 tilsvarende sygdomsforebyggende behandling.
Desuden er arbejdsgiverbetalte  

 ydelser til behandling hos en kiropraktor eller til behandling af  

 medarbejderens misbrug af medicin, alkohol eller andre rusmidler omfattet af  

 skattefriheden.
Skattefriheden for ydelser til dækning af medicinudgifter,  

 som  

 afholdes af arbejdsgiveren i forbindelse med en behandling omfattet af stk.  

 1,  

 1 pkt. er begrænset til udgifter afholdt i en periode på højest 6 måneder fra  

 1  

 behandlingsdag, bortset fra udgifter afholdt under indlæggelse på hospital,  

 klinik og lignende jf. ligningsloven § 30, stk. 2.
 Det følger af,  

 ligningsloven § 30, stk. 3, at det er en betingelse for skattefriheden efter  

 stk. 1, at udgiften afholdes som led i arbejdsgiverens generelle  

 personalepolitik for alle virksomhedens medarbejdere, herunder at en  

 forsikring  

 tegnet af arbejdsgiveren tilbydes samtlige af virksomhedens medarbejdere.  

 Tilbuddet kan dog begrænses efter generelle kriterier om anciennitet og antal  

 arbejdstimer.
Der må altså jf.  

 ligningsloven § 30, stk. 3, ikke ske en forskelsbehandling af de ansatte, og  

 alle medarbejdergrupper skal tilbydes samme ydelse herunder på samme  

 økonomiske  

 vilkår.
Virksomheden kan således ikke betale den fulde behandlingsudgift til  

 én  

 medarbejdergruppe, men kun yde et rentefrit lån til en anden  

 medarbejdergruppe  

 jf.
Ligningsvejledningen Alm.
Del, afsnit  


  

 A.B.1.9.24  


.
Repræsentanten  

 har oplyst, at sundhedsforsikringen tilbydes samtlige medarbejdere som led i  

 X's generelle personalepolitik.
Umiddelbart tilbyder X dog sine medarbejdere  

 sundhedsforsikringen på uens økonomiske vilkår, idet månedslønnede nedsættes  

 med 108 kr. pr. måned (1.296 kr. årligt) og 14 dages lønnede med 44 kr. pr.  

 lønudbetaling (1.144 kr. årligt). Således er der en økonomisk forskel på 152  

 kr. årligt på de to medarbejdergrupper. Årsagen til, at de to  

 medarbejdergrupper  

 ikke reduceres med det samme beløb hver måned er, ifølge repræsentanten, at X  

 tilstræber at begge medarbejdergrupper stilles ens, idet X i den ændrede  

 vederlagsaftale tilgodeser medarbejderne for X's besparelse på feriepenge og  

 pensionsindbetaling.
 Idet SKAT lægger  

 til grund, at X har tilstræbt en fuldstændig lighed mellem de to  

 medarbejdergrupper  

 findes sundhedsforsikringen at være tilbudt på samme økonomiske vilkår.  

 Betingelserne  

 i ligningsloven § 30, stk. 3 anses herefter for opfyldt.
Repræsentanten  

 har oplyst, at der er en risiko for, at den enkelte medarbejder af  

 helbredsmæssige  

 årsager kan blive afvist dækning fra forsikringsselskabets side, og at  

 medarbejderne således ikke vil kunne tilbydes forsikringen.
Ved Lov nr. 1061  

 af  

 17/12 2002 erstattede man det tidligere "omfatter" i ligningsloven  

 §  

 30, stk. 3 med "tilbydes" for at sikre, at skattefrihed i  

 forbindelse  

 med forsikringsdækning ikke afskæres, fordi en eller flere medarbejdere af  

 konkrete årsager ikke kan optages i en sundhedsforsikring.
SKAT bemærker, at  

 det er en betingelse, at frasorteringen sker på et konkret grundlag, således  

 at  

 der i videst muligt omfang sker dækning af de ansatte.
Hospitals-  

 ellers helbredsforsikringer tegnet af arbejdsgiveren er kun skattefri for  

 medarbejderen, hvis det fremgår af forsikringsbetingelserne, at forsikringen  

 kun dækker behandling, der sker efter lægehenvisning jf. ligningsloven § 30,  

 stk. 5. For behandling af psykiske lidelser hos en psykolog er skattefriheden  

 for forsikringspræmier betinget af, at det af forsikringsbetingelserne  

 fremgår,  

 at den pågældende psykolog skal have autorisation efter dansk ret, eller hvis  

 vedkommende er etableret i udlandet, at han har tilsvarende kvalifikationer.  

 Forsikringen kan tillige omfatte alkoholafvænning og/eller  

 kiropraktorbehandling.
Der skal i så fald foreligge en skriftlig erklæring  

 fra  

 henholdsvis en læge eller en kiropraktor om, at medarbejderen har behov for  

 behandlingen.
 Det lægges til  

 grund, at forsikringen opfylder de nævnte betingelser.
Det er SKATs  

 opfattelse, at medarbejdere, der vælger at deltage i den tilbudte  

 sundhedsforsikring er fritaget for beskatning jf.
Ligningsloven § 30. SKAT  

 indstiller, at Skatterådet svarer ja til spørgsmål 1.
 Ad spørgsmål 2  

 og 3.
Parterne har  

 mulighed for at indgå en aftale om, finansiering af sundhedsforsikringen ved  

 reduktion  

 af den kontante løn.
Der stilles efter praksis følgende betingelser for, at  

 skattemyndighederne ikke tilsidesætter ændringer af en allerede eksisterende  

 vederlagsaftale,  

 der indebærer en fremtidig lavere kontant løn samtidig med, at den ansatte  

 får  

 stillet et personalegode til rådighed af arbejdsgiveren:
 1. Der skal  

 foreligge en ændret vederlagsaftale, som indebærer en reel fremadrettet  

 nedgang  

 i den kontante løn.
 2. Overenskomster  

 som parterne er bundet af, skal kunne rumme den ændrede vederlagsaftale.
 3. Den  

 aftalte reduktion af den kontante løn skal som udgangspunkt løbe over hele  

 overenskomstperioden.
 4. Et  

 allerede erhvervet krav på kontantløn kan ikke konverteres til en  

 naturalieydelse uden at være i strid med kildeskattelovens § 46, stk. 3.
5. Arbejdsgiveren  

 skal have en økonomisk risiko i forbindelse med ordningen.
Det indebærer, at  

 den ansattes kontante lønnedgang skal være et på forhånd fastsat beløb, der  

 ikke reguleres i takt med den ansattes forbrug af naturaliegodet eller af de  

 løbende omkostninger for arbejdsgiveren ved at stille godet til rådighed.
 6. Arbejdsgiveren  

 skal rent faktisk stille det pågældende gode til rådighed for den ansatte.
Der har  

 herudover i Ligningsrådets/Skatterådets praksis været opstillet 2  

 støttekriterier.
Der skal således være tale om en frivillig aftale mellem  

 arbejdsgiver og arbejdstager, og arbejdstageren skal have mulighed for -  

 eventuelt med et rimeligt varsel - at udtræde af ordningen.
Det er SKATs  

 opfattelse, at de ovennævnte betingelser som sådan er opfyldt.
Her er bl.a.  

 lagt vægt på, at den ændrede vederlagsaftale er reel i alle henseender, og at  

 den aftalte lønnedgang er aftalt med de faglige organisationer, samt at  

 reduktionen af den kontante løn sker over hele overenskomstperioden.
Det er  

 således SKATs opfattelse, at den aftalte ændrede vederlagssammensætning for  

 timelønnede og månedslønnede ikke vil være i strid med modregningsforbudet i  

 kildeskatteloven § 46, stk. 3. Det indstilles, at Skatterådet svarer ja til  

 spørgsmål 2 og 3.
 Ad spørgsmål 4.
Det er SKATs  

 opfattelse, at den omstændighed, at den aftale lønreduktion vises på  

 lønsedlen  

 ikke i sig selv kan føre til, at aftalen tilsidesættes, når de opstillede  

 betingelser  

 i øvrigt er opfyldt jf. bl.a.  


  

 SKM2006.184.SR  


.  

 Det afgørende er, at den underliggende aftale  

  

 er  

 ændret i  

 overensstemmelse med relevante overenskomster samt at aftalegrundlaget er i  

 orden.
Under forudsætning af, at aftalegrundlaget er i orden, er det SKATs  

 opfattelse, at det ikke gør nogen forskel på besvarelsen af spørgsmål 1, 2 og  

 3, at den aftalte lønnedgang af administrative årsager vises som en  

 beløbsmæssig reguleringspost (fradrag) på lønsedlen.
Det indstilles, at  

 Skatterådet svarer nej til spørgsmål 4.
Skatterådets afgørelse og begrundelse Skatterådet tiltræder  

 SKATs indstilling.
Svaret er bindende for skattemyndighederne i følgende periode Svaret er  

 bindende i 5 år fra afgørelsens dato.
