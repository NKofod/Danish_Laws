Skrivelse om, hvorvidt et  

 byrådsmedlem, der er idømt en bøde samt betinget frakendelse af førerretten i  

 3  

 år for overtrædelse af færdselslovens § 3, stk. 1, § 15, stk. 1, og § 20,  

 stk.  

 1, er valgbar (Valgbarhedsnævnets skrivelse af 7. juni 2005 til et byråd) Ved brev af 13. januar 2005 har X Byråd i henhold til den  

 kommunale valglovs § 101, stk. 4, indberettet til Valgbarhedsnævnet, at  

 byrådsmedlem NN ved dom afsagt den 18. november 2004 ved retten i Y er blevet  

 dømt for overtrædelse af færdselslovens § 3, stk. 1, § 15, stk. 1 og § 20,  

 stk.  

 1.
Det fremgår af sagen, at den pågældende ved dom afsagt den  

 18. november 2004 ved retten i Y er blevet idømt en bøde på 1500 kr. samt  

 betinget frakendelse af førerretten i 3 år for overtrædelse af færdselslovens  

 §  

 3, stk. 1, § 15, stk. 1 og § 20, stk. 1, ved den 26. juni 2004 kl. 17.37 uden  

 at optræde hensynsfuldt og agtpågivende og under tilsidesættelse af  

 væsentlige  

 hensyn til færdselssikkerheden at have ført en personbil ad en vejstrækning,  

 idet den pågældende undlod at holde så langt til højre på kørebanen som  

 muligt  

 og under møde med modkørende køretøj at holde tilstrækkelig afstand til siden  

 mellem køretøjerne, idet han kørte over i modsatte kørebanehalvdel, hvor han  

 påkørte én modkørende personbil med efterspændt trailer, hvorefter bilen  

 fortsatte ind i en blomsterkumme og trappen til ejendommen nr.
Z, alt med  

 materiel skade til følge.
 I den anledning skal man meddele, at Valgbarhedsnævnet har  

 fundet, at den begåede handling  uanset de krav, der må stilles til  

 personer,  

 der beklæder hverv som medlem af kommunale råd  ikke i almindeligt  

 omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
