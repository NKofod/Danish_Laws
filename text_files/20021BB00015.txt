Fremsat den 22. oktober 2002 af  

 Lone Møller (S),  

 Sophie Hæstorp Andersen (S),  

 Jette Bergenholz Bautrup (S) og Poul Qvist&nbsp  

 ;Jørgensen (S) Forslag til folketingsbeslutning om indførelse af frihed for kommunerne til at give  

 supplerende tandplejetilbud Folketinget pålægger regeringen inden udgangen  

 af dette folketingsår at fremsætte ændringsforslag til lov  

 om tandpleje, der giver kommunerne mulighed for at give et supplerende  

 tandplejetilbud til borgere med særlige behov.
Bemærkninger til forslaget Det almindelige tandplejetilbud til borgerne  

 i Danmark gives i hovedtræk enten i den kommunale tandpleje eller i  

 voksentandplejen.
Den kommunale tandpleje behandler børn og unge i  

 aldersgruppen 0-18 år samt omsorgstandplejepatienterne, der  

 hører til de allersvageste borgere.
Tilbuddet er vederlagsfrit og  

 rummer forebyggelse og behandling samt tandregulering for børn og  

 unge.
I voksentandplejen, hvor privatpraktiserende  

 tandlæger har overenskomst med sygesikringen, tilbydes behandling til  

 de personer, der selv har opsøgt tandlægen.
Behandlingen betales  

 dels af sygesikringen, dels af borgeren selv.
 Den såkaldte amtstandpleje, der er under opbygning,  

 vedrører først og fremmest tandpleje for personer med  

 sindslidelser, psykisk udviklingshæmning etc. og for personer med  

 særlige medfødte og sygdomsrelaterede tandsundhedsproblemer.
 Beslutningsforslaget drejer sig overordnet om de borgere,  

 der falder uden for disse systemer.
Forsøg inden for dansk tandpleje har vist, at mange  

 i øvrigt  velfungerende voksne danskere har brug for hjælp til  

 at få deres tandsygdomme under kontrol.
Det er påvist, at disse  

 tandplejeproblemer kan overvindes ved at etablere et primærkommunalt  

 opsøgende og supplerende tandplejetilbud primært baseret  

 på forebyggelse og målrettet information.
Det drejer sig først og fremmest om de  

 mindrebemidlede pensionister, typisk dem, der kun har deres folkepension.  

 Herudover drejer det sig om de personer, der er pensionister af  

 helbredsmæssige årsager, og om kontanthjælpsmodtagere.  

 Mange af de ældre pensionister har ikke modtaget børnetandpleje  

 og har i en tidlig alder mistet nogle af eller alle deres naturlige  

 tænder.
Disse personer har aldrig eller sjældent fået  

 tilskud til regelmæssig tandpleje.
 Disse borgere har den dårligste tandsundhed, har den  

 ringeste tradition for forebyggende tandpleje og anvender tandplejesystemet  

 mindst, sammenlignet med resten af befolkningen.
 Forsøgene har vist, at det har været muligt  

 at nedsætte behovet for store, kostbare behandlinger, og at det er  

 lykkedes at forhindre tandtab og destruktion af tandsæt gennem en  

 øget tilslutning til regelmæssig tandpleje og ved at udvikle den  

 enkeltes tradition for forebyggende tandpleje.
 Hvis der etableres et primærkommunalt supplerende og  

 opsøgende tandplejetilbud, hvor den kommunale tandpleje og de  

 privatpraktiserende kliniske tandteknikere og tandlæger arbejder  

 tæt sammen, kan der opnås gode resultater i form af forbedret  

 tandstatus og i sidste ende forbedret livskvalitet for de enkelte  

 borgere.
Tandplejetilbuddet skal tilrettelægges i samarbejde  

 med bl.a. social- og sundhedsforvaltningernes sagsbehandlere, der skal  

 være frontpersoner i det opsøgende arbejde.
I de kommuner, hvor  

 der ikke er offentlige tandklinikker, tilrettelægges samarbejdet mellem  

 sundhedsforvaltningen og de privatpraktiserende kliniske tandteknikere og  

 tandlæger.
Der skal sideløbende med samarbejdet med de  

 implicerede behandlergrupper gennemføres en omhyggelig information via  

 ældreklubber, aktivitetsteam og andre kontakter, hvor der skabes  

 kontakt til de svageste borgere.
 For de personer, der indgår i ordningerne, skal der  

 være valgfrihed mellem behandling i den kommunale tandpleje og  

 behandling hos privatpraktiserende kliniske tandteknikere og  

 tandlæger.
Erfaringerne har vist, at to ud af tre patienter, der  

 vælger at tilslutte sig en sådan ordning, vælger behandling  

 i privat praksis, mens det er karakteristisk, at de mest belastede borgere,  

 herunder alkohol- og stofmisbrugere, hyppigst vælger de kommunale  

 klinikker.
Den kommunale tandpleje synes godt gearet til også at kunne  

 rumme de mest belastede borgere med deres særlige individuelle og ofte  

 tidkrævende behov.
 Det konkrete indhold af tandplejetilbuddet kan være  

 følgende:
 1.	Opsøgende indsats.
 2.	Visitation og rådgivning.
 3.	Forebyggende tandpleje, dvs. individuel profylakse med mundhygiejne,  

 instruktion, tandrensning, fluorbehandling og protesekorrektion m.v.
 4.	Regelmæssige undersøgelser/proteseeftersyn efter den  

 enkeltes behov.
 5.	Behandling, i den udstrækning det skønnes fagligt  

 nødvendigt af behandleren og i øvrigt skønnes  

 ønskeligt.
 Forsøgsresultaterne  fra de supplerende  

 tandplejeordninger findes bl.a. dokumenteret i:
I beregningen af de offentlige udgifter skal modregnes de  

 ressourcer, der allerede i dag bevilges via lov om social pension og lov om  

 social service.
Kommunerne bruger i dag omkring 300 mio. kr. om året  

 på tandbehandlinger til mindrebemidlede pensionister, personer, der er  

 pensionister af helbredsmæssige årsager, og  

 kontanthjælpsmodtagere.
Kommunerne ved i dag ikke reelt, hvor meget tandsundhed de  

 får for disse penge, og mulighederne for udgiftsstyring er ringe.
Hvis  

 kommunerne får mulighed for selv at koordinere, planlægge og  

 evaluere tandplejetilbuddet til de svageste grupper i voksenbefolkningen,  

 får de også mulighed for at skabe mere lighed i tandsundhed.
Det vurderes, at lovændringen kan gennemføres  

 uden store økonomiske konsekvenser, såfremt der for den  

 særlige ordning gives mulighed for, at sygesikringstilskuddet til  

 tandbehandling til de omfattede patientkategorier kan medtages.
Denne model  

 er kendt fra forsøgsordningerne.
Den økonomiske merudgift ved  

 ordningens indførelse forventes reelt at udgøre ca. 15 mio. kr.  

 ved indfasningens start, stigende til ca. 30 mio. kr. efter 10 år.  

 Dette er under forudsætning af, at ordningen implementeres i ca. 30  

 kommuner i løbet af en 10-årig periode.
Skriftlig fremsættelse Lone Møller Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af frihed for kommunerne til at give supplerende tandplejetilbud.
(Beslutningsforslag nr.
B 15).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
