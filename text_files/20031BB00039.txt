Fremsat den 7. november 2003 af  

 Aage Frandsen (SF) og Anne Baastrup (SF) Forslag til folketingsbeslutning om meddeleret for offentligt ansatte Folketinget opfordrer regeringen til at fremsætte lovforslag  

 om indførelse af en meddeleret for offentligt ansatte i tilfælde af  

 uredelighed  

 i den offentlige forvaltning og åbenbart misbrug af offentlige midler.
Bemærkninger til forslaget 1. Baggrunden for forslaget Danmark har en velfungerende offentlig forvaltning, og den  

 politiske og administrative ledelse og ansatte i de offentlige myndigheder  

 arbejder effektivt og sagligt.
Men indimellem opstår der desværre enkelte  

 sager, hvor politisk valgte og administrative ledere misbruger et offentligt  

 hverv og der opstår og forekommer forskellige former for uredelighed.
Sagerne  

 viser, at uanset at der er et kontrol- og tilsynssystem, der normalt  

 fungerer,  

 er det ikke i alle tilfælde tilstrækkeligt til at  

    

  

 forhindre sagerne i at opstå.
Heller ikke  

 offentligt ansattes pligt til at sige fra over for ulovligheder eller ret til  

 at fremkomme med kritiske meningstilkendegivelser i offentligheden også om  

 emner inden for deres eget arbejdsområde har kunnet dæmme op for sagerne.
Der foreslås derfor indført en meddeleret for ansatte i den  

 offentlige forvaltning, hvis der forekommer uredelighed og åbenbar misbrug af  

 offentlige midler, dvs. en slags ret til at slå alarm.
Formålet med forslaget  

 er at sikre offentlige ansatte en udtrykkelig ret til i samfundets interesse  

 at  

 gøre opmærksom på uredelige forhold på den ansattes arbejdsplads og åbenbart  

 misbrug af offentlige midler.
Med udtrykket åbenbart misbrug af offentlige  

 midler tænkes både på manglende klar bevillingsret, anden anvendelse af  

    

  

 offentlige midler, end der er hjemmel til, og  

 manglende økonomisk kontrol.
Meddeleretten indebærer en ret til at gå til  

 medierne til og at forblive anonym samt retsbeskyttelse, hvis den pågældende  

 ansattes navn alligevel måtte komme frem med ansættelsesmæssige konsekvenser  

 som følge, f.eks. afskedigelse, degradering eller forflytning.
Det er naturligvis ikke hensigten med forslaget at fremme  

 en angivermentalitet eller utilfredse medarbejderes muligheder for at  

 chikanere  

 ledelsen i en myndighed.
Forslaget kræver også af denne grund en afgrænsning,  

 så det kun kommer til at omfatte situationer, hvor der er påtrængende  

 grundlag  

 for at slå alarm.
Den nærmere udformning af en meddeleret er angivet nedenfor  

 i  

 afsnit 5.
Der er selvfølgelig allerede i dag en mulighed for at gå  

 til medierne eller lække informationer til pressen, men for mange ansatte vil  

 det være en grænseoverskridende handling, dels fordi mange har en  

 loyalitetsfølelse over for deres arbejde, og dels fordi det kan opleves som  

 en  

 noget lyssky handling.
En udtrykkeligt lovreguleret meddeleret vil være et  

 effektivt og legitimt instrument for ansvarlige ansatte, som ønsker aktivt at  

 forhindre uredelighed i den offentlige forvaltning og åbenbart misbrug af  

 offentlige midler.
Samtidig vil en meddeleret være et markant signal om en  

 styrkelse af  

    

  

 princippet om størst mulig  

 offentlighed i forvaltningen.
Det er forslagsstillernes opfattelse, at nogle af de  

 kommunale skandaler kunne være undgået og kan undgås, hvis de ansatte får en  

 meddeleret.
Efter de oplysninger, der i dag foreligger, tyder meget på, at  

 der  

 ville have været ansatte i Farum Kommune, der ville have benyttet sig af en  

 sådan ret.
Det fremgår af det, der er kommet frem efter afsløringer om  

 forholdene i Farum Kommune, at ansatte var klar over, at der var noget  

 rivende  

 galt.
Men de turde ikke sige noget på grund af konsekvenserne for deres  

 stilling,  

 hvilket er forståeligt, når man tænker på den personalepolitik, der blev  

 praktiseret i Farum.
 Om det kunne have forhindret skandalen i Greve Kommune, er  

 uvist, da denne skandalesag i øjeblikket er mindre belyst.
Der har også været andre sager, som afslører, at det i dag  

 er forbundet med store omkostninger at meddele, at der foregår noget  

 uredeligt,  

 herunder uredelig omgang med offentlige midler.
Således blev en dansk  

 embedsmand tilsyneladende mobbet væk fra sit job af sine chefer, da den  

 pågældende afslørede svindel i EUs statistiske kontor Eurostat.
En  

 embedsmand  

 i Energistyrelsen led en lignende skæbne, da vedkommende påpegede, at der  

 blev  

 spildt masser af offentlige midler på grund af fejlslagne  

 energispareordninger,  

 bl.a. på grund af manglende kontrol.
2. Retstilstanden i hovedtræk i USA,  

 Storbritannien og Sverige: »whistleblower-lovgivning« En meddeleret eller meddelefrihed kendes i lande som  

 Sverige, USA og Storbritannien.
I USA og Storbritannien går den under  

 betegnelsen »whistleblower-lovgivning«.
Der findes ikke nogen god  

 oversættelse  

 på dansk af det engelske ord whistleblower (egentlig en person, der blæser i  

 en  

 fløjte for at slå alarm). Det bruges i den engelske terminologi om en person,  

 der i almenvellets interesse gør opmærksom på uredelige eller ulovlige  

 forhold  

 på sin arbejdsplads eller nægter at medvirke til ulovligt eller uredeligt  

 arbejde.
Whistleblower-lovgivning beskytter arbejdstagere mod  

 ansættelsesretlige repressalier som fyring, forflyttelse eller lignende som  

 reaktion på, at de har afsløret ulovlige eller på anden vis kritisable  

 forhold  

 på deres arbejdsplads.
Whistleblower-lovgivning beskytter et specielt element af  

 arbejdstagernes ytringsfrihed, men indeholder også elementer af en »ret til  

 at  

 sige fra«.
Egentlig whistleblower-lovgivning findes bl.a. i USA og  

 Storbritannien, mens man i Sverige er garanteret en meddeleret, som har visse  

 lighedspunkter med egentlig whistleblower-lovgivning.
I det følgende  

 redegøres  

 der i hovedtræk for lovgivningen i de tre nævnte lande:
I  

    

  

 Sverige sikrer  

 forfatningen (Trykfrihetsförordningen) alle offentligt ansatte en såkaldt  

 meddeleret, der som udgangspunkt giver embedsmænd ret til at videregive  

 oplysninger, som de har fået kendskab til i deres arbejde, uden at de kan  

 straffes for det.
Offentligt ansatte kan straffrit udlevere oplysninger til  

 massemedierne til offentliggørelse i trykte og andre medier, herunder som  

 hovedregel også fortrolige (sekretess-belagte) oplysninger.
Det er kun de  

 medier, der offentliggør oplysningerne, som eventuelt kan drages til ansvar.  

 Det er endvidere forbudt for den offentlige arbejdsgiver at efterforske,  

 hvorfra de »lækkede« oplysninger stammer, medmindre der er mistanke om  

 alvorlige forbrydelser, ligesom det er strafbart for journalister at oplyse  

 deres kilde.
Ud over anonymitet sikrer meddelefriheden de svenske  

 embedsmænd mod at blive afskediget, forflyttet m.v., hvis de benytter sig af  

 deres ret til at informere offentligheden om forhold, som de har fået  

 kendskab  

 til i deres arbejde.
Retten medfører dog ingen pligt  


  

 til at udtale sig til medierne.
I Storbritannien beskytter en tilføjelse i 1998 til den  

 britiske lov om arbejdstageres rettigheder både offentlige og private  

 arbejdstagere i bred forstand mod ansættelsesretlige repressalier i tilfælde,  

 hvor de har gjort opmærksom på ulovlige eller kritisable forhold på deres  

 arbejdsplads, f.eks. alvorligt embedsmisbrug, svindel m.v.
Som udgangspunkt  

 kan  

 man også være beskyttet, selv om man afslører fortrolige oplysninger eller  

 dokumenter, med undtagelse af oplysninger, der er omfattet af loven om  

 statshemmeligheder eller anden lovreguleret tavshedspligt, f.eks. advokaters  

 tavshedspligt vedrørende deres klienter.
Politibetjente og personer ansat ved  

 efterretningstjenesterne eller regeringens kommunikationshovedkvarter er dog  

 undtaget fra loven og derfor ikke beskyttet.
Lovgivningen forudsætter, at arbejdstagere først og  

 fremmest søger at afklare sådanne sager internt med deres arbejdsgiver, men  

 beskytter efterfølgende arbejdstagerne mod repressalier, hvis de i sidste  

 instans føler sig nødsaget til at offentliggøre oplysninger, der afslører  

 kritisable eller ulovlige forhold på deres arbejdsplads.
Vælger man at  

 videregive oplysningerne til f.eks. medierne, politikere, politiet eller  

 lignende, er man kun beskyttet, hvis afsløringen er »rimelig under alle  

 omstændigheder« og oplysningerne ikke er videregivet med personlig vinding  

 for  

 øje.
Desuden skal man enten allerede være gået til sin arbejdsgiver først  

 eller  

 have en god begrundelse for, at man ikke har gjort det, f.eks. fordi man har  

 en  

 begrundet frygt for repressalier.
Afsløringen over for medierne betragtes dog  

 som »sidste instans«, hvorfor afsløring af fortrolige oplysninger til  

 medierne  

 kun vil være beskyttet, hvis arbejdsgiveren har forsøgt at dække over  

 ulovlighederne og der ikke var nogen anden instans, f.eks. politiet eller et  

 medlem af parlamentet, som man kunne gå til i stedet for.
Jo mere alvorligt  

 forholdet er, des mere vil man være tilbøjelig til at acceptere en afsløring  

 over for medierne.
Den amerikanske Whistleblower Act fra 1989 beskytter  

 nuværende og forhenværende offentligt ansatte samt personer, der søger  

 ansættelse i det offentlige, mod ansættelsesretlige repressalier og anden  

 chikane i anledning af, at en medarbejder lovligt har offentliggjort  

 oplysninger, som afslører ulovlige eller kritisable forhold på vedkommendes  

 arbejdsplads.
Undtaget fra loven er medarbejdere ved efterretningstjenesterne  

 og FBI samt ansatte ved domstolene.
Modsat lovgivningen i Sverige og til dels også i  

 Storbritannien giver den amerikanske whistleblower-lovgivning ikke ret til  

 ustraffet at gå til medierne, men anviser et system inden for den  

 arbejdsretlige organisation, hvor medarbejderen over for særligt udpegede  

 instanser både kan viderebringe oplysninger om uregelmæssigheder på sin  

 arbejdsplads og søge om oprejsning, hvis afsløringen har ført til  

 arbejdsretlige sanktioner eller chikane m.v.
Medarbejdere har ikke kun ret,  

 men  

 også  


  

 pligt til at rapportere ulovlige  

 eller kritisable forhold på deres arbejdsplads inden for det system, som  

 loven  

 anviser.
Arbejdstageres rettigheder kan ikke begrænses administrativt eller  

 kontraktretligt ved, at det f.eks. forlanges, at ansatte skal underskrive en  

 »sikkerhedsaftale« eller lignende som betingelse for at få adgang til  

 fortrolige oplysninger.
For at øge medarbejderes (og andres) incitament til at  

 afsløre ulovligheder og rapportere misbrug af offentlige midler m.v. har  

 enhver  

 efter The Federal False Claims Act fra 1986 på statens vegne endvidere ret  

 til  

 at sagsøge enhver person, myndighed eller virksomhed, der misbruger  

 offentlige  

 midler på statens vegne.
Hvis sagen fører til domfældelse, får den eller de  

 personer, der har afsløret svindlen med offentlige midler, op til 30 pct. af  

 det generhvervede beløb.
3. Pligt til at »sige fra« over for klart  

 ulovlige ordrer Som udgangspunkt gælder der en lydighedspligt for den  

 offentligt ansatte.
Lydighedspligten indebærer, at den ansatte har pligt til  

 at  

 efterkomme ordrer.
En undladelse vil kunne medføre ansættelsesretlige  

 konsekvenser eller strafferetlige sanktioner efter straffelovens § 156 om  

 ikke-opfyldelse af tjenestepligt.
Endvidere gælder der en rådgivningspligt,  

 der  

 forpligter den offentligt ansatte til for ledelsen at forelægge ulovlige  

 forhold, som vedkommende måtte være blevet opmærksom på i forbindelse med  

 arbejdets udførelse.
Hvis ledelsen alligevel vælger at fastholde det ulovlige  

 forhold og pålægger den ansatte at foretage en strafbar handling, antages der  

 ikke at påhvile den ansatte en lydighedspligt, da straffelovens § 156 alene  

 foreskriver lydighedspligt over for lovlige tjenestebefalinger.
Den ansatte  

 kan  

 dog ifalde andre sanktioner end de strafferetlige, da lydighedsnægtelse anses  

 for en tjenesteforseelse eller en misligholdelse af ansættelsesforholdet, der  

 kan medføre ansættelsesretlige reaktioner.
Hvis ordren pålægger den ansatte at foretage sig noget  

 klart ulovligt, er der ingen lydighedspligt, og den ansatte har i stedet  

 pligt  

 til ikke at følge ordren eller pligt til at »sige fra«.
Vedkommendes plads i  

 hierarkiet, det vil sige, hvor tæt denne er på beslutningstageren, er af  

 betydning for afvejningen af en ansats ansvar.
Den ansatte har som  

 udgangspunkt  

 alene rådgivningspligt over for vedkommendes umiddelbart overordnede, og  

 kravene til den ansatte må på den baggrund være mindre, hvis vedkommende er  

 flere hierarkiske led fra den ulovlige ordre/beslutningstageren.
Det  

 understøttes af det ansvar, som en højere hierarkisk status pålægger en  

 ansat.  

 Endvidere har krænkelsens karakter betydning.
Udgangspunktet for de uklare  

 ulovligheder, der ikke vedrører den offentligt ansattes rettigheder, er  

 derimod, at de skal efterkommes, det vil sige, at den ansatte har  

 lydighedspligt.
 En egentlig »whistleblower-lovgivning«, som beskytter  

 ansatte, der i almenvellets interesse gør opmærksom på ulovlige eller  

 uredelige  

 forhold på deres arbejdsplads eller nægter at medvirke til ulovligt eller  

 uredeligt arbejde, findes på nuværende tidspunkt ikke i Danmark.
4. Offentligt ansattes ytringsfrihed Udgangspunktet er, at offentligt ansatte har samme  

 ytringsfrihed som andre med hensyn til at deltage i den offentlige debat.
Det  

 er imidlertid et problem, at offentligt ansatte er tilbageholdende med at  

 udnytte den ytringsfrihed, som de har.
Det gælder ikke mindst med hensyn til  

 kritiske meningstilkendegivelser om emner inden for ens eget arbejdsområde.  

 Tilbageholdenheden kan f.eks. skyldes, at det opleves som en uskreven regel,  

 at  

 offentligt ansatte ikke udtaler sig kritisk om eget arbejdsområde, eller den  

 kan skyldes loyalitetsfølelse over for myndigheden.
Der henvises i den  

 forbindelse til, at  

    

  

 SF har fremsat  

 beslutningsforslag om fremme af offentligt ansattes deltagelse i den  

 offentlige  

 debat.
5. Udformningen af en meddeleret Meddeleretten foreslås udformet efter følgende model:
 Indledningsvis fastslås det for det første, at  

 meddeleretten udformes som en ret, men ikke en pligt for en ansat.
 For det andet skal det nærmere afgrænses, hvem  

 meddeleretten tilkommer.
Forslagsstillerne finder principielt, at der også i den  

 private sektor bør gennemføres en regulering, som giver private arbejdstagere  

 adgang til at slå alarm, hvis der finder ulovligheder eller uredelighed sted.  

 Det må imidlertid erkendes, at der er nogle væsentlige forskelle på den  

 offentlige forvaltning og den virksomhed, der foregår i privat regi.
Den  

 offentlige  

 forvaltning varetager almene interesser og forvalter offentlige midler på  

 baggrund af en forholdsvis detaljeret lovgivning og ud fra nøje fastlagte  

 procedurer.
Den private sektor har som udgangspunkt en anden karakter, hvor  

 det  

 er helt legitimt, at den kloge og dygtige klarer sig bedst.
 Meddeleret foreslås derfor kun at gælde for ansatte i den  

 offentlige forvaltning, dvs. i statslige og kommunale myndigheder.  

 Forslagsstillerne finder dog, at meddeleretten i en senere fase bør udvides  

 til  

 også at omfatte den private sektor eller eventuelt kun dele heraf, f.eks.  

 foreninger og interesseorganisationer, som varetager almene interesser, som  

 eventuelt tilføres offentlige midler, eller som i øvrigt indgår i et samspil  

 med den offentlige sektor.
 For det tredje skal det nærmere defineres, hvad der forstås  

 ved uredelighed og åbenbart misbrug af offentlige midler.
Ved uredelighed forstås en uordentlig og uhæderlig  

 embedsførelse.
Mere konkret kan uredeligheden f.eks. bestå i   

 	  

    

 vennetjenester,  

 direkte eller indirekte (skjult) favorisering af personer, der har et særligt  

 tilhørsforhold til ledelsen eller skjulte habilitetsproblemer,   

 	  

    

 manglende klar  

 bevillingsret, anden anvendelse af offentlige midler, end der er hjemmel til,  

 og manglende økonomisk kontrol, ødselhed og utilbørlig omgang med offentlige  

 midler, kreativ fortolkning eller omgåelse af gældende regler om  

 forvaltningen  

 af offentlige midler,   

 	  

    

 usaglig  

 hemmeligholdelse eller tillukkethed med hensyn til oplysninger eller  

 dokumenter, som er af åbenbar interesse for offentligheden, samt vildledning  

 af  

 medierne og offentligheden,   

 	  

    

 slendrianmentalitet  

 som f.eks. undladelse af at gribe ind over for grove tilfælde af manglende,  

 langsommelig eller overfladisk sagsbehandling.
 For det fjerde skal der tages stilling til, hvornår  

 meddeleretten aktiveres.
Klare ulovligheder forudsættes anmeldt til politiet eller  

 anden relevant myndighed.
I mange tilfælde vil det imidlertid være svært for  

 en  

 ansat at afgøre, om noget er ulovligt.
Men den ansatte kan sidde med en klar  

 og  

 fast overbevisning om, at det, der foregår, er helt forkert og uredeligt, og  

 at  

 vedkommende på en eller anden måde må agere heroverfor, så det kan få en  

 ende.
Meddeleretten skal endvidere udformes som en slags sidste  

 mulighed for den ansatte til at gøre noget.
Udgangspunktet må være, at den  

 ansatte, som finder, at der foregår noget uredeligt hos en myndighed, internt  

 må foreholde sagen for ledelsen med henblik på, at sagen bringes på ret kurs.
Det vil imidlertid være urimeligt at opstille alt for  

 strenge krav til den ansattes forudgående (forgæves) initiativer som  

 forudsætning for at benytte meddeleretten.
Forholdene kan f.eks. være  

 således,  

 at den person som er ansvarlig for uredeligheden, er karakteriseret af stor  

 magtfuldkommenhed eller er meget karismatisk og meget lidt lydhør over for  

 tilkendegivelser fra ansatte.
Den ansatte kan endvidere have rimelig grund  

 til  

 at tro, at det vil få negative konsekvenser for en, hvis man går til  

 ledelsen,  

 eller at ledelsen vil forsøge at dække over sagen.
Eller den ansatte har  

 allerede på et tidligere stadium forgæves forsøgt at rejse sagen.
 For det femte skal der afklares, hvem der skal meddeles  

 til.
Det foreslås, at meddeleretten indebærer en ret til at  

 viderebringe oplysninger og dokumenter m.v. til medierne.
Medierne skal  

 forpligtes til at respektere et ønske om anonymitet.
Medierne må på baggrund  

 af  

 en journalistik vurdering afgøre, om og i givet fald hvordan sagen om den  

 anførte uredelighed skal fremføres i medierne.
Medierne har den styrke, der  

 må  

 anses for nødvendig for, at sagerne bringes for dagens lys, og at der bliver  

 taget de nødvendige initiativer til, at forholdene bringes i orden.
For det sjette skal der sikres en ansat, som benytter sig  

 af medeleretten, et værn, hvis sagen får ansættelsesmæssige konsekvenser for  

 den pågældende.
Det klare udgangspunkt må være, at udnyttelsen af  

 meddelretten  

 ikke må få negative ansættelsesmæssige konsekvenser.
Hvis det imidlertid  

 uagtet  

 dette viser sig, at sagen uretmæssig får sådanne konsekvenser, og disse ikke  

 kan genoprettes, må den pågældende sikres en økonomisk kompensation.
6. Offentlighedskommissionen Regeringen har i maj 2002 nedsat en offentlighedskommission  

 med den opgave at fremkomme med forslag til en ny, samlet offentlighedslov.  

 Det  

 overordnede sigte med Offentlighedskommissionen er at udbygge lovens  

 grundlæggende princip om åbenhed og demokratisk kontrol med den offentlige  

 forvaltning og i den forbindelse tilpasse loven til nutidens forhold.
Efter  

 SFs opfattelse er det vigtigt, at der sker en betydelig udvidelse af  

 offentligheden i forvaltningen.
På det punkt halter Danmark i øjeblikket  

 langt  

 bag efter de lande, vi normalt ynder at sammenligne os med, jf.  

    

  

 Tim Knudsen: »Offentlighed i det offentlige«,  

 2003. Og som det fremgår af lovforslag nr.
L 43, forslag til lov om Danmarks  

 Riges Grundlov, er det SFs opfattelse, at offentligheden i  

 forvaltningen er så  

 vigtig, at den bør grundlovssikres.
Ud fra kommissoriet for  

 Offentlighedskommissionens arbejde tyder det på, at vægten i  

 Offentlighedskommissionens  

 arbejde ligger på emner, som umiddelbart har en noget snævrere tilknytning  

 til  

 den nuværende offentlighedslov end emnet for dette beslutningsforslag.
Det  

 gælder også, selv om det kort i kommissoriet nævnes, at kommissionen i  

 princippet kan behandle alle spørgsmål med tilknytning til  

 offentlighedsloven,  

 som kommissionen finder relevant, og at kommissionen kan inddrage erfaringer  

 fra andre lande, bl.a.
Norge og Sverige.
Derfor er dette beslutningsforslag  

 helt relevant, selv om man afventer Offentlighedskommissionens arbejde  

 vedrørende  

 offentlighed i forvaltningen.
Skriftlig fremsættelse Aage Frandsen  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om meddeleret for offentligt ansatte.
(Beslutningsforslag nr.
B 39).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
