(Til samtlige lærerseminarier samtlige  

 amtsråd og kommunalbestyrelser, skolekommissioner  

 og skolenævn i kommuner med faste øvelsesskoler) Hermed følger cirkulære af 21. november 1985 om ændring af ministeriets  

 cirkulære af 14. maj 1971 om tjenestetiden for tjenestemandsansatte lærere  

 ved statsøvelsesskolerne og praktiklærere ved de faste kommunale  

 øvelsesskoler m.fl.
 Tjenestetidscirkulæret forudsættes - som hidtil - foruden tjenestemænd i  

 staten og folkeskolen at omfatte tjenestemandslønnede lærere ved de til visse  

 seminarier knyttede private øvelsesskoler.
 Det forudsættes endvidere, at praktiklærere, der ikke opfylder de i og i  

 henhold til tjenestetidscirkulæret fastsatte betingelser for et pligtigt  

 timetal på 960 timer årlig - eller 24 ugetimer - henføres under de  

 almindelige for tjenestemænd i folkeskolen fastsatte regler, således at der  

 herudover kan ydes Dem timereduktion i forhold til antallet af praktiktimer,  

 jfr. herved undervisningsministeriets cirkulæreskrivelse af 3. juli 1972 om  

 timereduktion for undervisning i praktisk skolegerning i særlige tilfælde,  

 sammenholdt med cirkulæreskrivelser af 19. februar 1980 og 4. marts 1981.
 For så vidt angår de enkelte bestemmelser om tjenestetiden i cirkulæret af  

 14. maj 1971 som ændret ved det foreliggende cirkulære af 21. november 1985  

 bemærkes følgende:
 ad § 6. Det hidtidige vederlag for skemalægning ved øvelsesskolen  

 bortfalder, dog at der i stedet for timereduktion forsat vil kunne ydes  

 vederlag (honorar) for skemalægning for skoleåret 1984/85.
ad § 7b.
Konferencetimer i forbindelse med periodepraktik holdes indtil  

 videre uden for de for midlertidige timer fastsatte bestemmelser og afregnes  

 i stedet særskilt som hidtil.
ad § 8. Der er ikke fundet fornøden anledning til ændring af den  

 hidtidige bestemmelse.
Det forudsættes, at bestemmelsen i folkeskolens  

 tjenestetidscirkulære, hvorefter en ændring i grundlaget for  

 reduktionsberegningen betragtes som væsentlig, hvis den medfører en forskel  

 på 1/2 time, jfr. cirkulærets § 17, stk. 2, finder tilsvarende anvendelse.
 P.m.v.
 e.b.
Jette Lou f.m.
