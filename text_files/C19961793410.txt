Cirkulæreskrivelse om meddelelse om  

 afbrydelse af uddannelse under en handlingsplan Kommentar m.v.:
 Et medlem har ikke en gyldig grund til at ophøre  

 med en uddannelse under en handlingsplan, blot fordi han selv mener, at  

 undervisningen er uinteressant eller for svær.
Meddelelse om afgørelsen Et medlem, der havde underskrevet en handlingsplan,  

 ophørte ca. 1 måned efter påbegyndelsen af en uddannelse  

 med henvisning til, at han var fejlplaceret på kurset.
 Kassen og direktoratet fandt, at han var ophørt med  

 uddannelsen uden en gyldig grund, idet hans begrundelse for ophøret  

 ikke var nævnt i rådighedsbekendtgørelsens § 19, stk. 1,  

 nr. 1-16.
Direktoratet anførte, at såfremt han  

 ønskede at ophøre med uddannelsen på grund af eksempelvis  

 undervisningens sværhedsgrad, skulle uddannelsesinstitutionen  

 bekræfte over for kassen, at han ikke havde evner til at  

 fuldføre uddannelsen.
Direktoratet fandt således ikke, at det  

 var tilstrækkeligt, at medlemmet anførte, at uddannelsen var  

 uinteressant og for svær m.v.
 Det fremgår ikke af sagen, at pågældende  

 havde haft kontakt med kassen inden ophøret med uddannelsen, og det  

 fremgår heller ikke, at han havde klaget over rimeligheden af  

 tilbuddet.
Ved klagen til Ankenævnet gjorde medlemmet  

 gældende, at han ikke kunne gennemføre uddannelsen.
Han kunne  

 ikke dokumentere, at han henvendte sig til kassen inden ophøret med  

 uddannelsen, da det skete telefonisk.
 Ankenævnet tiltrådte med den givne begrundelse  

 direktoratets afgørelse om, at medlemmet skulle pålægges 5  

 ugers karantæne, jf. rådighedsbekendtgørelsens § 17, stk.  

 2, § 20 og § 24, stk. 1 og 2.
