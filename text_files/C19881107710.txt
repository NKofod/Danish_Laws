 I tilslutning til Rigspolitichefens kundgørelse af 24. november 1987 om  

 detentionsanbringelse af spirituspåvirkede personer fastsættes følgende  

 retningslinier vedrørende detentionsanbringelse i arresthusene og Københavns  

 Fængsler.
 § 1. Ved modtagelsen af den tilbageholdte skal den vagthavende i  

 arresthuset/Københavns Fængsler sikre sig oplysning om, hvorvidt politiet i  

 forbindelse med tilbageholdelsen har foranlediget lægeundersøgelse af den  

 pågældende.
 § 2. Den vagthavende skal ved indsættelsen i detention notere i  

 modtagelsesprotokollen, om den tilbageholdte har synlige fysiske skader.
 § 3. Den vagthavende skal sikre sig, om politiet har foretaget visitation  

 af den tilbageholdte.
 Stk. 2. Efter den vagthavendes anmodning bistår politiet ved visitation i  

 forbindelse med modtagelsen, også selvom visitation forinden er foretaget af  

 politiet.
 Stk. 3. Finder visitation sted i arresthuset/Københavns Fængsler, skal  

 den tilbageholdte fratages alle genstande, som kan benyttes til at volde  

 skade på den pågældende selv, på andre personer eller på ting.
 Stk. 4. Visitation sker i øvrigt i overensstemmelse med reglerne i  

 Direktoratet for Kriminalforsorgens cirkulære af 15. december 1980 om  

 visitation af de indsatte og deres opholdsrum.
 § 4. Den vagthavende har ansvaret for, at der føres et effektivt tilsyn  

 med benyttede detentionsrum.
Stk. 2. Tilsyn med benyttede detentionsrum skal ske så hyppigt, som den  

 indsattes tilstand gør det nødvendigt.
Tilsyn skal så vidt muligt ske mindst  

 1 gang hver halve time.
 Stk. 3. Overvågning af detentionsrum med tekniske hjælpemidler kan  

 anvendes som supplement til det i stk. 2 foreskrevne tilsyn, men kan ikke  

 træde i stedet herfor.
Stk. 4. Opstår der i forbindelse med tilsynet med den tilbageholdte  

 mistanke om, at den pågældende er syg, skal der træffes foranstaltninger med  

 henblik på lægeundersøgelse.
Den vagthavende skal orientere politiets  

 vagthavende, hvis der sker overførsel til hospital.
 § 5. For så vidt angår personer, der er tilbageholdt alene på grund af  

 spirituspåvirkethed, skal der omgående rettes henvendelse til politiets  

 vagthavende, når personalet skønner, at begrundelsen for tilbageholdelsen  

 ikke længere er til stede.
 Stk. 2. Tidspunktet for løsladelsen skal fremgå af  

 arresthusets/Københavns Fængslers protokol.
 Stk. 3. Den vagthavende skal underrette politiets vagthavende, hvis den  

 tilbageholdte ved løsladelsen fremsætter ønske om at blive bragt til sit  

 hjem, til læge eller til de sociale myndigheder.
 § 6. Enhver prson, der er tilbageholdt alene på grund af  

 spirituspåvirkethed, skal vejledes om mulighederne for alkoholafvænning og  

 -behandling inden den pågældende forlader arresthuset/Københavns Fængsler.
 § 7. Denne cirkulærskrivelse træder i kraft straks.
 Samtidig ophæves direktoratets cirkulærskrivelse af 28. januar 1986.
 E.B.
Erik Bang (Til arresthusene, Københavns Fængsler og politiet).
