Nr LSF 17 Forslag til Lov om ændring af lov om uddannelse af pædagoger (Ulønnet  

 praktik i udlandet m.v.) Fremsat af undervisningsministeren (Ole Vig Jensen) den 26. oktober 1994 Vedtaget ved tredjebehandling den 15. december 1994 Lov nr. 1139 af 21/12/1994 § 1 I lov nr. 370 af 6. juni 1991 om uddannelse af pædagoger foretages  

 følgende ændringer:
 1. I § 2, stk. 6, § 3, § 4, stk. 1, § 5, § 10, stk. 4, § 22,  

 stk. 1, § 23, stk. 2, § 24, stk. 2, § 25, stk. 2, og § 26 ændres  

 »Undervisnings- og forskningsministeren« til:  

 »Undervisningsministeren«, og i § 6, stk. 1, § 7, stk. 2, § 9,  

 stk. 2, § 11, stk. 1, § 19, stk. 1, og § 24, stk. 1, ændres  

 »undervisnings- og forskningsministeren« til:  

 »undervisningsministeren«.
 2. I § 3 indsættes som stk. 2:
»Stk. 2. Undervisningsministeren kan fastsætte regler om, at den  

 lønnede praktik, jf. § 2, stk. 5, for handicappede studerende og for  

 studerende, der gennemfører dele af uddannelsen i udlandet, helt eller delvis  

 kan erstattes af ulønnet praktik.« 3. I § 10, stk. 1, 2. pkt., ændres »fastlægger«  

 til: »godkender«, og i 3. pkt. ændres »godkender«  

 til: »fastlægger«.
§ 2 Loven træder i kraft dagen efter bekendtgørelsen i Lovtidende. § 1, nr. 2,  

 har dog først virkning fra den 1. februar 1995.
Oprindeligt fremsat forslag § 1 I lov nr. 370 af 6. juni 1991 om uddannelse af pædagoger foretages  

 følgende ændringer:
 1. I § 2, stk. 6, § 3, § 4 stk. 1, § 5, § 10, stk. 4, § 22,  

 stk. 1, § 23, stk. 2, § 24, stk. 2, § 25, stk. 2, og § 26 ændres  

 »Undervisnings- og forskningsministeren« til:  

 »Undervisningsministeren«, og i § 6, stk. 1, § 7, stk. 2, § 9,  

 stk. 2, § 11, stk. 1, § 19, stk. 1, og § 24, stk. 1, ændres  

 »undervisnings- og forskningsministeren« til:  

 »undervisningsministeren«.
 2. I § 3 indsættes som stk. 2:
 » Stk. 2. Undervisningsministeren kan fastsætte regler om, at  

 den lønnede praktik, jf. § 2, stk. 5, for handicappede studerende og for  

 studerende, der gennemfører dele af uddannelsen i udlandet, helt eller delvis  

 kan erstattes af ulønnet praktik.«.
 3. I § 10, stk. 1, 2. pkt., ændres »fastlægger«  

 til: »godkender«, og i 3. pkt. ændres »godkender«  

 til: »fastlægger«.
§ 2 Loven træder i kraft dagen efter bekendtgørelsen i Lovtidende. § 1, nr. 2  

 har dog først virkning fra den 1. februar 1995.
Bemærkninger til lovforslaget A.
Almindelige bemærkninger 1. Baggrunden for lovforslaget 1.1. Formålet med lovforslaget er at åbne mulighed for, at handicappede  

 studerende og studerende, der gennemfører en del af uddannelsen i udlandet,  

 kan gennemføre praktikken helt eller delvis som ulønnet praktik.
Herudover er  

 der tale om rent tekniske ændringer.
 1.2. Efter § 2 i lov nr. 370 af 6. juni 1991 om uddannelse af pædagoger er  

 det forudsat, at uddannelsen for alle studerende omfatter 12 ugers  

 øvelsespraktik i 1. studieår og 6 måneders lønnet praktik både i 2. og 3.  

 studieår.
Det absolutte krav om, at de to lange praktikperioder skal være lønnede,  

 har imidlertid vist sig at skabe vanskeligheder for studerende, der ønsker at  

 gennemføre dele af uddannelsen i udlandet, herunder en af de lange  

 praktikperioder, idet det stort set ikke er muligt at etablere lønnede  

 praktikforhold uden for Danmarks grænser.
Under den gældende lovgivning vil  

 således næsten ingen studerende kunne komme i praktik i udlandet.
Dette  

 forhold har også negativ indvirkning på mulighederne for at etablere det  

 internationale uddannelsessamarbejde, som mange pædagogseminarier ønsker.
 Den foreslåede lovændring tager sigte på at imødegå disse vanskeligheder  

 og tænkes fulgt op af en bekendtgørelse, der giver rektor ved det enkelte  

 seminarium bemyndigelse til at tillade studerende at gennemføre den ene af de  

 to lange praktikperioder uden løn, når praktikken gennemføres i udlandet, og  

 praktikforholdet er et led i et uddannelsessamarbejde mellem seminariet og en  

 eller flere institutioner i udlandet.
1.3. Der har endvidere vist sig at være visse vanskeligheder med placering  

 af handicappede studerende i lønnet praktik.
Efter pædagoguddannelsesloven  

 indgår praktikanterne i praktikinstitutionernes personalenormering, og  

 forudsætningen for aflønningen er, at praktikanten yder en tilsvarende  

 arbejdsindsats.
Der er imidlertid studerende, hvis handicap er af en sådan  

 karakter, at de ikke kan yde en arbejdsindsats, der står i rimeligt forhold  

 til lønnen.
Efter den gældende lov er der mulighed for helt at fritage  

 sådanne studerende for praktikken, men der er ikke mulighed for den løsning,  

 der i de fleste tilfælde vil være den bedste, at lade de studerende gå i  

 praktik uden løn.
 Lovforslaget tager sigte på at forbedre handicappedes muligheder for at  

 komme i praktik og tænkes fulgt op af en bekendtgørelse, der giver rektor ved  

 det enkelte seminarium bemyndigelse til at tillade studerende at gennemføre  

 de lange praktikperioder uden løn, hvis deres handicap forhindrer, at de kan  

 påtage sig de arbejdsforpligtelser, der er forudsat i et lønnet  

 praktikforhold.
 1.4. Tilladelserne til at gennemføre ulønnet praktik vil medføre, at den  

 studerende bliver berettiget til SU i den periode, som tilladelsen dækker.
2. Økonomiske konsekvenser Gennemføres den ovenfor beskrevne ordning, forventes det, at den vil komme  

 til at omfatte ca. 135 studerende om året - ud af de ca. 9000, der med det  

 nuværende optagelsestal hvert år skal gennemføre en 6 måneders  

 praktikperiode.
 Knapt 60 % af de pædagogstuderende modtager SU med ca. 21.000 kr. pr.  

 halvår.
 Merudgiften til SU ved den foreslåede ordning kan på dette grundlag anslås  

 til ca. 1,7 mio. kr. årligt.
 Lovforslaget vil ikke have økonomiske konsekvenser for kommunerne eller  

 amtskommunerne.
Bemærkninger til lovforslagets enkelte bestemmelser Til § 1 Til nr. 1 Bestemmelserne er en ajourføring.
Til nr. 2 Der henvises til de almindelige bemærkninger.
Til nr. 3 Med denne ændring rettes en fejl i lovteksten, som skyldes en fejlagtig  

 udformning af et ændringsforslag, der blev vedtaget ved 2. behandling af  

 lovforslaget om uddannelse af pædagoger i maj 1991.
Til § 2 Studerende påbegynder lønnede praktikperioder to gange årligt: pr. 1.  

 februar og pr. 1. august. Ændringen i § 1, nr. 2. forslås at få virkning fra  

 førstkommende 1. februar, idet det ville skabe en unødigt uklar situation for  

 studerende, praktikinstitutioner og seminarier, hvis ændringen fik virkning  

 midt i den igangværende praktikperiode.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. (Udeladt) 2. I § 3 indsættes som stk. 2:
 »Stk. 2. Undervisningsministeren kan fastsætte regler om, at den  

 lønnede praktik, jf. § 2, stk. 5, for handicappede studerende og for  

 studerende, der gennemfører dele af uddannelsen i udlandet, helt eller delvis  

 kan erstattes af ulønnet praktik.«.
§ 3. Undervisnings- og forskningsministeren kan fastsætte regler  

 om, at studerende med særlige uddannelses- eller beskæftigelsesmæssige  

 forudsætninger fritages for dele af uddannelsen.
Ministeren kan endvidere  

 fastsætte regler om fritagelse for dele af uddannelsen af helbredsmæssige  

 grunde.
 3. I § 10, stk. 1, 2. pkt., ændres »fastlægger«  

 til: »godkender«, og i 3. pkt. ændres »godkender«  

 til: »fastlægger«.
 § 10. Bestyrelsen har den overordnede ledelse af seminariet.  

 Bestyrelsen fastlægger seminariets studieordning efter forslag fra rektor.  

 Bestyrelsen varetager seminariets interesser som uddannelsesinstitution og  

 godkender linierne for seminariets udadvendte virksomhed og for dets  

 udvikling på længere sigt.
Stk. 2. Ved private seminarier ansætter og afskediger bestyrelsen  

 seminariets rektor og efter forslag fra rektor seminariets øvrige  

 medarbejdere.
Bestyrelsen kan bemyndige rektor til at ansætte og afskedige  

 seminariets øvrige medarbejdere.
Stk. 3. Ved statsseminarier afgiver bestyrelsen indstilling til  

 ministeren om ansættelse og afskedigelse af seminariets rektor.
Bestyrelsen  

 ansætter og afskediger efter forslag fra rektor seminariets øvrige  

 medarbejdere, medmindre andet følger af reglerne i tjenestemandslovgivningen.  

 Bestyrelsen kan bemyndige rektor til at træffe afgørelse i disse sager.
 Stk. 4. Undervisnings- og forskningsministeren kan fastsætte  

 regler om lærernes kvalifikationer.
§ 2 Loven træder i kraft dagen efter bekendtgørelsen i Lovtidende. § 1, nr. 2  

 har dog først virkning fra den 1. februar 1995.
