 I henhold til § 4, stk. 2, i lov nr. 219 af 24. maj 1978 om ændring af lov  

 om naturfredning fastsættes følgende bestemmelser om anvendelsen af  

 naturfredningslovens kapitel III, jfr. lovbekendtgørelse nr. 435 af 1.  

 september 1978, på uafsluttede fredningssager, der er rejst inden 1. januar  

 1979:
 Almindelige bestemmelser.
 § 1.  Fredningssagen anses for rejst inden 1. januar  

 1979, hvis rejsningspåstanden er modtaget af fredningsnævnet senest 31.  

 december 1978.
 Fredningsnævn.
 § 2.  Fredningssagen anses for verserende for  

 fredningsnævnet, hvis kendelse ikke er afsagt senest 31. december 1978.
 Stk. 2.  Bestemmelserne i §§ 14 og 16, § 17, stk. 3-4 og  

 6, § 18, stk. 2-5, §§ 19-23, § 24, stk. 1, og §§ 25, 26 og 31, skal finde  

 anvendelse på alle for et fredningsnævn verserende fredningssager.
 Stk. 3.  Bestemmelserne i § 15 skal finde anvendelse på  

 alle for et fredningsnævn verserende fredningssager, medmindre sagens  

 rejsning er bekendtgjort senest 31. december 1978.
 Stk. 4.  Bestemmelserne i § 17, stk. 1-2, skal finde  

 anvendelse på alle for et fredningsnævn verserende fredningssager, medmindre  

 det første offentlige møde i sagen har været afholdt senest 31. december  

 1978.
 Stk. 5.  Bestemmelserne i § 17, stk. 5, og § 18, stk. 1,  

 kan anvendes på alle for et fredningsnævn verserende fredningssager og skal  

 finde anvendelse på sager, hvori kendelse ikke er afsagt senest 31. december  

 1979.
 Stk. 6.  Bestemmelsen i § 24, stk. 3, kan finde  

 anvendelse på en for et fredningsnævn verserende fredningssag, hvis  

 kommunalbestyrelsen er indforstået hermed.
 Overfredningsnævnet.
 § 3.  Bestemmelserne i §§ 23 og 32 skal finde  

 anvendelse på alle fredningssager, hvori udbetaling af erstatning ikke har  

 fundet sted senest 31. december 1978.
 Stk. 2.  Bestemmelserne i § 33 skal finde anvendelse på  

 alle fredningssager, hvori finansudvalgets tilslutning ikke er søgt senest  

 31. december 1978.
 Stk. 3.  Bestemmelserne i §§ 18 og 19, §§ 21, 22 og 24,  

 stk. 1 og 2, §§ 27-29 og §§ 31 og 33 skal finde anvendelse på alle  

 fredningssager, hvori overfredningsnævnet ikke har meddelt sine beslutninger  

 senest 31. december 1978.
 Stk. 4.  Bestemmelsen i § 24, stk. 3, kan finde  

 anvendelse på en fredningssag, hvori overfredningsnævnet ikke har meddelt  

 sine beslutninger senest 31. december 1978, hvis kommunalbestyrelsen er  

 indforstået hermed.
 Taksationskommissionen.
 § 4.  Bestemmelserne i § 30, stk. 1-2, skal finde  

 anvendelse på alle fredningssager, hvori overfredningsnævnet har fastsat  

 erstatningen i henhold til § 28, stk. 1.
 Stk. 2.  Bestemmelserne i § 30, stk. 3-7 og § 31 skal  

 finde anvendelse på alle fredningssager, hvori taksationskommissionens  

 kendelse ikke er afsagt senest 31. december 1978.
 Fravigelse af fredninger.
 § 5.  Bestemmelserne i § 34 om dispensation fra  

 fredningsbestemmelser skal finde anvendelse, hvis kendelse vedrørende det  

 omhandlede spørgsmål ikke er afsagt senest 31. december 1978.
 Stk. 2.  Bestemmelserne i § 34 a skal finde anvendelse  

 på ansøgninger om tilladelse til videregående afvigelser fra  

 fredningsbestemmelser, hvis ansøgningen ikke er modtaget af fredningsnævnet  

 henholdsvis overfredningsnævnet senest 31. december 1978.
 Ikrafttræden.
 § 6  Bekendtgørelsen træder i kraft den 1. januar  

 1979.
