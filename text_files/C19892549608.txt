Til adressaterne på listen over modtagere af FKOBST Ø.605-1 (forsvarets  

 salgsbestemmelser for kasseret materiel) Emne: Midlertidige bestemmelser for forsvarets auktionsvirksomhed.
 Ref.: FKOBST Ø.605-1 (OKT 1989).
 Bilag: FKOBST Ø.605-1 (JUN 1990).
 1. Forsvarskommandoen har bemyndiget Hærens  

 Materielkommando til i en periode indtil udgangen af 1991 på forsøgsbasis at  

 forestå forsvarets auktionsvirksomhed.
 2. De midlertidige bestemmelser, gældende for  

 forsøgsperioden, er vedlagt som bilag, og erstatter således i perioden de ved  

 ref. anførte bestemmelser.
EB A.
Burkal Kommandør Chef for Forvaltningsafdelingen FORSVARETS SALGSBESTEMMELSER FOR KASSERET MATERIEL Forsvarskommandobestemmelse Ø.605-1, OKT 1989, autoriseres herved til brug  

 i forsvaret.
 Bestemmelsen erstatter FKOBST Ø.605-1 af AUG 1982.
EB A.
BURKAL kommandør fg.
Chef for Økonomistaben Fordeling: Jf. fordelingsliste Rettelsesskema Myndighed 1. Fordeles og forvaltes af HRFV (450) 2. Fordeles og forvaltes af SMK PUBSEK (100) 3. Fordeles og forvaltes af FMK PUBSEK (100) 4. Fordeles og forvaltes af FKO PUBSAM (35) (intern  

 fordeling) GENERELT 1. Anvendelsesområde.
a.
De efterfølgende bestemmelser gælder ved afhændelse af materiel, der er  

 kasseret ved en af forsvarets kassationsforretninger.
Når materiellet er kasseret, skal der foretages en vurdering af, om - materiellet skønnes anvendeligt et andet sted inden for forsvaret (se  

 pkt. 3) eller - materiellet skønnes anvendeligt inden for civile statsmyndigheder (se  

 note og pkt. 3) eller - materiellet hverken er anvendeligt inden for forsvaret eller ved civile  

 statsmyndigheder (se pkt. 2).
b.
For afhændelse af etablissementsmateriel gælder særlige regler fra 1  

 JAN 1987 - jf.
Afsnit VII.
c.
Gældende lovgivning herunder Danmarks internationale forpligtelser samt  

 særlige salgsbestemmelser m.v., udsendt af en dertil kompetent myndighed,  

 følges i øvrigt ved afhændelse af kasseret materiel.
 2. Afhændende myndigheder.
a.
Afhændelse (overdragelse eller bortsalg af kasseret materiel) sker ved  

 materielkommandoernes (MAK) foranstaltning, jf. dog Afsnit VII.
b.
Salg sker normalt på de af MAK afholdte auktioner.
I særlige tilfælde,  

 f.eks. hvor det drejer sig om salg af materiel af ringe værdi i forhold til  

 omfang og/eller vægt, kan MAK overdrage beføjelsen til bortsalg til de  

 lokalforvaltende myndigheder.
Er der derimod tale om tungt og/eller  

 omfangsrigt materiel af nogen værdi, kan MAK i stedet vælge at lade  

 besigtigelse og selve den fysiske udlevering til køber ske på lokalstedet,  

 medens salgsforretningen for materiellet sker på auktionen.
c.
MAK bør indbyrdes koordinere afhændelsesforretningerne således at  

 kasseret materiel, når det er hensigtsmæssigt, kan overføres til salg fra en  

 MAK til en anden.
I overvejelserne om en sådan overførsel bør medtages hensyn  

 til de administrative omkostninger.
d.
Overdragelse af kasseret materiel til humanitære hjælpeorganisationer  

 kan finde sted, idet der dog rettes henvendelse til Forsvarskommandoen (FKO),  

 når der er tale om materiel af større økonomisk omfang.
e.
FKO har truffet aftale med Direktoratet for statens indkøb om, at  

 institutioner, der er tilsluttet statens centrale indkøbsordninger, efter  

 forudgående aftale med MAK, vil kunne benytte forsvarets auktioner ved salg  

 af kasseret materiel.
De nærmere regler herfor fremgår af tillæg.
 NOTE:
Ved »civile statsmyndigheder« forstås ministerier, styrelser,  

 statsinstitutioner og statsvirksomheder uden for forsvarets område samt  

 institutioner, der uden nødvendigvis at være egentlige statsinstitutioner dog  

 er tilsluttet statens centrale indkøbsordninger.
Visse efterskoler, tekniske  

 skoler m.v., er således omfattet af ordningen.
Oplysning om, hvorvidt en  

 institution er tilsluttet statens centrale indkøbsordninger kan i  

 tvivlstilfælde indhentes hos Direktoratet for statens indkøb.
 3. Underretning til andre myndigheder.
a.
Med henblik på at sikre, at kasseret materiel i videst muligt omfang  

 nyttiggøres inden for forsvaret, skal MAK sørge for, at alle myndigheder  

 under Forsvarsministeriet (FMN), der kan tænkes at have interesse i det  

 udbudte materiel, i så god tid som muligt forud for auktionen underrettes om  

 dennes afholdelse samt om, hvor og hvornår materiellet kan besigtiges med  

 henblik på evt. forlods udtagning.
b.
Hvor MAK i øvrigt skønner, at kasseret materiel er anvendeligt inden  

 for civile statsmyndigheder, bør der rettes henvendelse herom til  

 Direktoratet for statens indkøb med henblik på optagelse af sådant materiel i  

 direktoratets meddelelser til statens institutioner.
Henvendelse kan også  

 rettes direkte til de muligt interesserede myndigheder.
Omtalte henvendelser  

 har til formål at give civile statsmyndigheder mulighed for besigtigelse og  

 evt. udtagning forud for auktionen.
c.
Levering til myndigheder under FMN sker uden betaling, mens civile  

 statsmyndigheder betaler en nærmere fastsat vurderingssum, der afregnes på  

 sædvanlig måde over kontiene »Interne statslige overførsler«.  

 Fremkommer der fra en civil statsmyndighed anmodning om at måtte overtage  

 materiel uden betaling skal anmodningen forelægges FKO til afgørelse.
UDBUD I FORBINDELSE MED BORTSALG 1. MAK bør som hovedregel sørge for, at kasseret  

 materiel for hvilket der ikke er anvendelse inden for forsvaret eller civile  

 statsmyndigheder, bortsælges hurtigst muligt efter kassationen, således at  

 der ikke opstår unødvendige omkostninger til opbevaring, værdiforringelse og  

 svind.
Er der tale om materiel, hvis værdi er konjunkturpræget, f.eks.  

 metaller og andre råstoffer, og der ikke er tale om en ringe værdi, bør MAK  

 dog søge materiellet solgt på et tidspunkt, hvor det skønnes, at der  

 foreligger de bedste betingelser for bortsalget.
2. Før udbud finder sted, bør MAK fastsætte en  

 vurderingspris, under hvilken salg normalt ikke bør ske.
Ved overtagelse af  

 materiel til bortsalg m.v. fra en myndighed uden for forsvaret skal oplysning  

 om vurderingspris medfølge.
Vurderingspriserne noteres forlods i  

 salgsprotokollen - jf.
Afsnit III.
Priserne bør ikke offentliggøres, da det  

 frie bud på en auktion herved kan hæmmes.
 3. Ved selve udbudet bør MAK sørge for, at materiellet  

 er opdelt på en sådan måde, at der ved bortsalg opnås bedst mulig pris.
 4. Personer, der selv er interesseret i direkte eller  

 indirekte at afgive tilbud på det kasserede materiel, må ikke udpeges af MAK  

 til at fremvise materiellet for andre potentielle købere.
 5. Væsentlige mangler ved det kasserede materiel skal  

 oplyses over for potentielle købere, uanset om materiellet »sælges som  

 beset«.
 Oplysningerne om mangler kan dog bestå af notater og lignende i dokumenter  

 (auktionskatalog), logbøger m.v.), der er tilgængelige for tilbudsgivere.
6. Bortsalg af kasseret materiel kan alene ske enten  

 ved - offentlig auktion - offentlig salg - underhåndssalg eller ved - indbytning.
OFFENTLIG AUKTION 1. Generelt.
a.
Såfremt særlige forhold ikke måtte tale herimod, skal offentlig auktion  

 anvendes ved bortsalg af kasseret materiel.
Auktionen foretages ved MAK  

 foranstaltning under ledelse af en auktionsleder, der udpeges af MAK.
Som  

 auktionsleder kan evt. anvendes en af Justitsministeriet beskikket person.
b.
Auktioner bekendtgøres i dagpressen så kortfattet som muligt, idet MAK  

 på anfordring kan udlevere auktionsvilkårene.
c.
Ved auktionens begyndelse skal der gøres opmærksom på gældende  

 auktionsvilkår.
d.
I en salgsprotokol, der autoriseres af MAK, optages der for hver  

 auktion oplysning om de enkelte salgsnumre med angivelse af købers navn og  

 adresse, den betalte pris eller depositum samt - evt. som bilag til  

 protokollen fremkomne indsigelser og afgørelser m.v.
 Hvor der er tale om skriftligt tilbud, indføres samtlige tilbud i  

 protokollen, evt. som bilag hertil.
e.
Efter auktionens afslutning tages det samlede auktionsbeløb til indtægt  

 på vedkommende indtægtskonto under anvendelse af kopi af salgsprotokollen som  

 regnskabsbilag.
 2. Auktionsvilkår.
 Auktionsvilkårene skal bl.a. indeholde følgende bestemmelser:
a.
Alt sælges i den stand, hvori det forefindes ved hammerslaget.
b.
Auktionslederen fastsætter størrelsen af mindste bud og overbud.
c.
Tvist om højere bud afgøres ved nyt opråb.
Er der flere, der byder lige  

 højt, afgør auktionslederen, til hvem hammerslaget skal gives.
d.
Hvis auktionslederen skønner, at der ikke er fremkommet et rimeligt  

 bud, er han berettiget til at trække nummeret tilbage.
e.
Kun de bud, for hvilke der ved auktionen gives hammerslag, er  

 godkendte.
Betaling skal ske kontant med det fulde beløb + moms.
Brugte  

 personmotorkøretøjer og vare og lastmotorkøretøjer med tilladt totalvægt ikke  

 over 4 tons bortsælges dog uden moms, hvis den myndighed m.v., som køretøjer  

 sælges for, ikke helt eller delvis har fået godtgjort den ved køretøjets  

 anskaffelse betalte moms.
I sådanne tilfælde må der ikke i de af auktionen  

 udstedte bilag anføres afgiftsbeløb eller anden angivelse, hvoraf  

 afgiftsbeløbets størrelse kan udregnes.
Der må således ikke på bilaget nævnes  

 ordet »moms«.
Auktionssalær beregnes ikke.
Hvis opråb er sket på  

 grundlag af bud efter vægt, således at det totale salgsbeløb først kan  

 beregnes, når materiellet er vejet, skal køberen stille et depositum, hvis  

 størrelse fastsættes under hensyn til materiellets anslåede værdi.
f.
Køber modtager straks en udleveringsseddel og en beløbskvittering, der  

 begge skal forevises ved afhentning af materiellet.
Betales det købte ikke  

 kontant ved hammerslaget, har auktionslederen ret til at annullere købet.
g.
Hvis køber er auktionslederen bekendt som vederhæftig, kan der dog  

 gives henstand med betalingen, indtil det købte afhentes, forudsat  

 afhentningsfristen overholdes.
 I så fald gives udleveringssedlen straks, mens betalingskvittering  

 udstedes, når betaling sker.
h.
Hvis materiellet er pålagt restriktioner for videreafhændelse, skal  

 køber give skriftlig erklæring om, at han vil overholde sådanne  

 restriktioner.
 Såfremt restriktioner kan registreres i offentligt register (skibsregister  

 m.v.) skal erklæringen indeholde forpligtelse til at foretage en sådan  

 registrering.
i.
Ved videresalg må materiellet ikke angives at stamme fra forsvarets  

 beholdninger, ligesom det ikke må videresælges under navn af militære  

 effekter el.lign.
j.
Materiellet henligger fra hammerslaget for købers regning og risiko.
k.
Såfremt anden tidsfrist ikke er fastsat, skal det købte være afhentet  

 og - såfremt der er ydet henstand med betalingen - betalt senest 7 hverdage  

 efter auktionsdagen.
Køber skal selv sørge for pålæsning af godset.
Er det købte ikke afhentet og betalt inden tidsfristens udløb, har MAK ret  

 til, enten at annullere salget eller at fastholde dette.
I begge tilfælde har  

 MAK ret til erstatning for evt. tab.
l.
Den, der køber til en anden, hæfter som selvskyldnerkautionist.
Køber  

 flere i forening, hæfter de solidarisk.
Den, der indestår som kautionist for  

 andre, hæfter som selvskyldnerkautionist.
m.
Betales der for sent, skal køber forrente det skyldige beløb med en  

 rente, der beregnes med Danmarks Nationalbanks diskonto + den til enhver tid  

 gældende sats i h.t. »Lov om renter ved forsinket betaling,  

 forsikringsaftaleloven m. v.«, regnet fra auktionsdagen, samt holde  

 forsvaret skadesløs for alle omkostninger, der er en følge af den for sene  

 betaling.
n.
Tvistigheder, der ikke kan løses i mindelighed, skal bedømmes efter  

 dansk ret og ved dansk domstol.
OFFENTLIGT SALG 1. Materiel, som ikke findes egnet til bortsalg ved  

 offentlig auktion, f.eks. på grund af omkostningerne, udbydes til offentligt  

 salg ved bekendtgørelse i dagspressen, evt. suppleret med udbudsskrivelse til  

 sådanne firmaer, som især må antages at være interesseret i materiel af den  

 pågældende art.
Af udbudet skal bl.a. fremgå, - seneste frist for afgivelse af skriftligt tilbud, - tidsrummet, i hvilket tilbud skal være bindende, - oplysning om, at myndigheden forbeholder sig ret til mellemsalg og ikke  

 er forpligtet til at antage noget af de indkomne tilbud, såfremt de tilbudte  

 priser m.v. viser sig uacceptable, - at tilbud, der indeholder ubestemte bud eller priser, vil blive afvist, - bestemmelse om, at kuverten ved indsendelse skal være mærket:
 »Tilbud på kasseret materiel«.
 I øvrigt følges de regler, der naturligt er fælles for indkøb og salg og  

 som er beskrevet i Forsvarets Indkøbsbestemmelser om Offentligt Udbud.
 2. Ved salg af affaldsmaterialer, der kontinuerligt  

 fremkommer i forbindelse med driften, såsom metalaffald af forskellig art kan  

 der bl.a. - efter udbud til en passende, relevant kreds af tilbudsgivere -  

 tænkes etableret en rammeaftale, hvorefter køberen forpligter sig til igennem  

 en periode at aftage affaldsmaterialer af en bestemt art.
 En sådan aftale skal tages op til vurdering mindst en gang om året for at  

 sikre, at forsvaret stadig opnår de bedste priser.
UNDERHÅNDSSALG Materiel, der på grund af sin særlige karakter kun har interesse for en  

 snæver kreds af firmaer eller for enkelte liebhavere, vil kunne bortsælges  

 ved underhåndssalg.
 Chefen for MAK fastsætter ved interne bestemmelser nærmere regler med  

 hensyn til beslutningskompetence vedrørende underhåndssalg.
 Salget iværksættes ved skriftlig henvendelse til de muligt interesserede  

 parter efter samme retningslinier som anført under afsnit IV.
INDBYTNING 1. Hvis der samtidig med bortsalg af kasseret materiel  

 skal anskaffes materiel af tilsvarende art, bør MAK normalt undersøge,  

 hvorvidt det kasserede materiel med fordel kan indgå i handelen om det ny  

 materiel.
 2. Drejer en købsaftale sig om køb af råmaterialer og  

 halvfabrikata, bør det i givet fald undersøges, om der med fordel samtidig  

 kan træffes aftale om tilbagelevering af det affald (scrap, olier o.lign.),  

 der måtte fremkomme ved anvendelsen af de købte materialer m.v.
SÆRLIGE REGLER FOR AFHÆNDELSE AF  

 ETABLISSEMENTSMATERIEL 1. Generelt.
 Afhændelse af kasseret etablissementsmateriel ved forsvarets  

 etablissementsforvaltende myndigheder (EFM) kan foretages lokalt ved den  

 enkelte myndigheds egen foranstaltning.
 Etablissementsmateriel, der må afhændes af EFM, omfatter:
- FMI-materiel, der, jf.
FMI-FBK, afsnit III, regnskabsføres som  

 etablissementsmateriel.
Herfra dog undtaget materiel, der, jf.
FMI-katalog,  

 er tildelt kassationskode C. (eksempelvis pengeskabe, nøgleskabe m.v.).
 - Andet materiel end FMI-materiel, jf. ovenfor, som må indkøbes ved den  

 enkelte myndigheds egen foranstaltning (eksempelvis tilbehør til traktorer  

 m.v.).
 Etablissementsmateriel, der leveres vederlagsfrit fra en MAK, skal dog  

 afleveres til denne, såfremt ikke anden bemyndigelse foreligger (eksempelvis  

 traktorer, biler og gaffeltrucks m.v.).
Salg af kasseret materiel skal ske ved offentlig auktion, medmindre det  

 skønnes, at der ved salg på anden måde kan opnås et større provenu.
Der  

 henvises i denne forbindelse til pkt. 3 om bytte som led i udskiftning af  

 etablissementsmateriel.
Afhændelse til personer, der er ansat i forsvaret eller disse personers  

 husstand, må kun ske ved offentlig auktion.
Underhåndssalg er således ikke  

 tilladt i forbindelse med afhændelse af etablissementsmateriel.
Såfremt der i  

 forbindelse med offentlig auktion benyttes private auktionsfirmaer, vil  

 nettoprovenuet fra salget tilfalde EFM selv og indtægtsføres under anvendelse  

 af relevant FEL-NR STED.
 Såfremt forsvarets auktioner benyttes, vil provenuet kunne godskrives EFM.  

 Det forudsættes dog herunder, at salgseffekterne kan stå alene som  

 selvstændige auktionsnumre og er af en vis værdi, hvis størrelse fastsættes  

 af de respektive MAK.
 2. Overførsel til andre myndigheder.
a.
Hvor en EFM skønner, at kasseret etablissementsmateriel kan anvendes  

 inden for en anden EFM's område, rettes henvendelse herom direkte til den  

 pågældende myndighed evt. via FMI eller kommandomyndighederne (KOMY).  

 Modtagende EFM betaler en nærmere aftalt vurderingssum herfor, og der  

 afregnes ved overførsel af midler til afhændende EFM.
b.
Hvor en EFM skønner, at brugbart etablissementsmateriel, der ikke  

 længere er behov for ved myndigheden, kan anvendes inden for en anden EFM's  

 område, rettes henvendelse herom til KOMY, som - evt. efter forhandling med  

 FMI/MAK træffer afgørelse om evt. overførsel af sådant materiel samt  

 fastsætter værdien herfor.
For sådant overført materiel afregner modtagende  

 EFM ved overførsel af midler til afhændende EFM.
c.
For så vidt angår evt. overførsel til andre statsmyndigheder, henvises  

 til Afsnit I, pkt. 3. Sådan overførsel af etablissementsmateriel skal altid  

 ske ved KOMY mellemkomst.
d.
Materiel, der leveres vederlagsfrit fra en MAK, jf. pkt. 1, må dog ikke  

 overføres, medmindre bemyndigelse fra MAK foreligger.
 3. Bytte.
 Hvor en EFM, der ønsker at afhænde udrangeret etablissementsmateriel, står  

 over for at skulle anskaffe andet materiel af tilsvarende art, kan  

 materiellet indgå i en byttehandel med leverandøren, såfremt der herved - alt  

 taget i betragtning - kan opnås en gunstigere handel.
 Forinden en sådan byttehandel gennemføres kan der rettes henvendelse til  

 FMI/MAK for rådgivning/konsulentassistance.
 For EFM gælder endvidere, at indtægter ved salg af etablissementsmateriel  

 kun kan modregnes i udgiften til nyanskaffelse, når afhændelsen indgår i en  

 udskiftning og sker til leverandøren som et led i betalingen for  

 nyanskaffelsen.
 Materiel, der leveres vederlagsfrit fra en MAK, jf. pkt. 1, må dog ikke  

 indgå i en byttehandel, medmindre bemyndigelse fra MAK foreligger.
TILLÆG FORSVARSKOMMANDOENS AUKTIONSAFTALE MED DIREKTORATET FOR STATENS INDKØB TILLÆG meddelelse fra Direktoratet for statens indkøb 20 september 1978 Afhændelse af materiel mv Indledning Følgende ordninger om afhændelse af materiel mv gennem forsvarets  

 auktioner er tiltrådt af finansministeriet (budgetdepartementet).
 Det er ved finansministeriets tiltrædelse forudsat, at statens  

 institutioner iagttager de regler, som er givet i budgetvejledningen om  

 bevillingernes udformning ved salg af kasseret materiel og inventar, jf  

 budgetvejledningens afsnit 32 samt punkterne 53.13 og 53.22.
Finansministeriet har endvidere henledt opmærksomheden på, at det  

 afhændede materiel mv i enkelte tilfælde kan være optaget som et aktiv på  

 status, og transaktionen skal da fremgå af den afleverende institutions  

 bevillingsregnskab, også i tilfælde hvor afregning frafaldes.
I sidstnævnte  

 tilfælde skal afleveringen regnskabsføres som salg til salgsværdi  

 »nul« jf budgetvejledningens regler om salg af fast ejendom mv.
1. AUKTIONER Omfang Direktoratet for statens indkøb har truffet aftale med Forsvarskommandoen  

 om, at institutioner, der er tilsluttet statens centrale indkøbsordninger,  

 efter forudgående aftale med nedennævnte auktionsmyndigheder vil kunne  

 benytte forsvarets auktioner ved salg af overflødigt materiel, skrot og  

 lignende.
(Fortsættes på bagsiden) DIREKTORATET FOR STATENS INDKØB Gyldighed Aftalen er gældende indtil videre.
Auktionssteder Følgende auktioner er åbne for institutionerne:
KØBENHAVN Søværnets Materielkommando, Holmen, 1433 København K.
 Tlf.: (31) 54 13 13.
SJÆLLAND Sjællandske Parkområde, 3450 Allerød.
 Tlf.: (57) 27 35 11.
JYLLAND Nordjyske Parkområde, 9800 Hjørring.
 Tlf.: (98) 92 61 11.
Vareområder De tre auktionssteder modtager genstande af enhver art, som det er  

 hensigtsmæssigt at afhænde ved auktion.
Af pladshensyn anmoder Søværnets  

 Materielkommando om, at automobiler i større antal anmeldes til auktionerne i  

 Brødeskov eller i Hjørring.
Auktionsdage og tilmelding Søværnet afholder 5-6 auktioner på Holmen hvert år, og parkområderne har  

 hver 2-4 auktioner om året.
 Nærmere oplysning om auktionsdage kan indhentes fra de enkelte  

 auktionssteder, med hvem aftale om levering af genstande til auktionerne også  

 træffes.
Anmeldelse Ved anmeldelse af genstande til auktion skal der anvendes en særlig  

 blanket, som af institutionerne skal sendes direkte til auktionsstedet.  

 Eksemplarer af denne anmeldelsesblanket (blanket nr ST 6) kan rekvireres hos  

 Direktoratet for statens indkøb ved indsendelse af det sædvanlige  

 bestillingskort, hvoraf 1 eksemplar vedlægges.
BEMÆRK: Der skal anvendes en  

 anmeldelsesblanket for hver genstand/genstandstype, der ønskes afhændet,  

 medmindre eksempelvis genstandenes brug er afhængig af hinanden.
Transport af auktionsgenstande Forsvarets auktionsmyndigheder kan normalt ikke påtage sig at afhente  

 genstande, som af institutionerne ønskes solgt ved auktion.
Det påhviler  

 derfor institutionerne at sørge for genstandenes transport til  

 auktionsstedet.
Der kan i særlige tilfælde træffes aftale med  

 auktionsmyndigheden om, at genstandene ikke flyttes til auktionsstedet, men i  

 stedet inden auktionsdagen kan besigtiges, hvor de er placeret.
Denne  

 fremgangsmåde kan bl a komme på tale ved salg af nagelfaste genstande.
Salær og afregning Afregning sker direkte mellem auktionsmyndigheden og den pågældende  

 institution.
Direktoratet har dog med Forsvarskommandoen aftalt, at  

 genstande, som sælges for bud under 100 kr, normalt ikke afregnes med  

 institutionerne.
Det står endvidere institutionerne frit at meddele  

 auktionsmyndigheden, at de uanset salgssummens størrelse ikke ønsker at  

 modtage nogen afregning, hvilket kan være den administrativ letteste løsning  

 for statsinstitutioner, som ikke kan disponere over salgsindtægter.
Det er  

 endvidere aftalt, at salg af genstande, der efter auktionsstedets vurdering - ikke er egnet til bortsalg i et samlet parti (uensartet materiel)  

 og/eller - ikke skønnes at ville kunne indbringe et beløb, der gør det egnet til  

 bortsalg som et selvstændigt parti (skrot mv) heller ikke skal afregnes.
Meddelelse om salg Uanset afregning finder sted eller ej, vil der omgående efter hver  

 auktions afholdelse tilgå institutioner, der har haft materiel eller lignende  

 til salg på auktionen, meddelelse om, hvorvidt genstandene blev solgt, og i  

 givet fald hvilke beløb de enkelte genstande indbragte.
Denne meddelelse er  

 bl a til brug for den senere revisionsmæssige behandling af institutionernes  

 regnskaber.
2. AFHÆNDELSE AF GENSTANDE VIA DIREKTORATET FOR  

 STATENS INDKØB Omfang Samtidig med etableringen af ordningen om statsinstitutionernes benyttelse  

 af forsvarets auktioner, har direktoratet etableret en »salgsavis«,  

 hvori institutionerne kan indrykke meddelelser om, at man ønsker at afhænde  

 genstande, som man ikke bruger, og som man skønner, at andre institutioner  

 kan have nytte af.
Begrænsninger Institutionernes brug af denne ordning forudsætter, at de genstande, som  

 via direktoratet tilbydes andre institutioner, fortsat er fuldt brugbare, og  

 direktoratet tænker sig ordningen anvendt ved afhændelse af genstande, som  

 eksempelvis stammer fra overgang til anden teknik eller køb af for store  

 kvanta.
Det er således ikke meningen, at ordningen skal bruges til at afhænde  

 nedslidt materiel, skrot osv.
Udsendelsernes hyppighed Det er direktoratets hensigt at lade disse meddelelser om afhændelse af  

 brugbare genstande udsende lejlighedsvis samtidig med direktoratets  

 udsendelser om de statslige indkøbsaftaler.
Anmeldelse Anmeldelse af genstande, der ønskes afhændet, skal foretages på den samme  

 blanket, som anvendes ved anmeldelse af genstande til auktioner.  

 Anmeldelsesblanketten sendes til:
Direktoratet for statens indkøb, Bredgade 20, 1260 København K.
 Anmeldelsesblanketter (blanket ST 6) kan rekvireres hos direktoratet ved  

 indsendelse af det sædvanlige bestillingskort, hvoraf 1 eksemplar vedlægges.
Anmeldelsernes indhold Blanketten til direktoratet skal udover oplysninger om institutionens  

 navn, adresse og kontaktperson oplyse, om genstanden vederlagsfrit vil blive  

 overdraget en interesseret institution, om den ønskes solgt og i givet fald  

 til hvilken pris, eller om genstanden eventuelt ønskes byttet med noget  

 andet.
Der bør endvidere efter genstandens beskrivelse gives oplysninger om  

 anskaffelsesår, stand, anskaffelsespris eller andre oplysninger, som kan have  

 interesse for de institutioner, der senere læser annoncen.
Overdragelse af genstandene Hvis intet andet er udtrykt i annoncen eller senere aftalt mellem  

 parterne, skal en afhændet genstands transport arrangeres af den institution,  

 der afhænder genstanden, mod, at den institution, der skal modtage den,  

 betaler de udgifter, som er forbundet med genstandens transport.
 Efter at genstanden er overdraget, skal den institution, der afhænder  

 genstanden orientere Direktoratet for statens indkøb om, hvem genstanden blev  

 overdraget til samt om, hvilken pris der er betalt for genstanden.
Afregning Eventuelle afregninger sker direkte institutionerne imellem, og  

 direktoratet er kun at betragte som et formidlende organ, der skaffer kontakt  

 mellem institutionerne.
Ikrafttræden Ordningen om afhændelse af genstande via udsendelse af meddelelser til  

 samtlige statsinstitutioner træder i kraft samtidig med modtagelsen af denne  

 skrivelse.
