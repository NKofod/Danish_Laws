Kendelse fra Pressenævnet i sag nr.  

 55/1999 K har ved advokat   Jytte  Thorbek   klaget til  

 Pressenævnet over en artikel bragt i Politiken den 14. april 1999, idet  

 hun mener, at god presseskik er tilsidesat.
 Artiklen lød:
"Sex-misbrug var opdigtet For første gang er en mor dømt for urigtige  

 anklager mod far om misbrug af deres barn.
For første gang i Danmark er en forælder  

 blevet dømt for uretmæssigt at have anklaget en tidligere  

 samlever for seksuelt misbrug af deres fælles barn.
En 32-årig  

 kvinde fra Sjælland har fået dom for mod bedre vidende  

 løgnagtigt at have beskyldt faren til hendes datter for seksuelt  

 misbrug af datteren.
Retten i Lyngby dømte kvinden for  

 overtrædelse af straffelovens paragraf 267 om injurier.
Hun blev  

 desuden dømt til at betale farens sagsomkostninger og en erstatning  

 på 25.000 kroner   et efter danske retsforhold usædvanlig  

 højt beløb.
Fem år undervejs Dommen har været fem år undervejs og  

 udspringer af en samværssag, der har kørt siden 1991.  

 Forældrene gik fra hinanden i 1990, da datteren var et år gammel.  

 samvær med datteren forløb fint et års tid.
Så  

 blev han og moren uenige om samværet.
 Efter nogle år, hvor moren nægtede at udlevere  

 datteren til ham, efter utallige retsmøder og gentagne beskyldninger  

 om seksuelt misbrug, lagde [F] i december 1994 sag an mod moren for injurier.  

 Dels for at få renset sit navn, dels for at anklagerne om seksuelt  

 misbrug ikke skulle få indflydelse på den verserende  

 samværssag.
Få måneder senere, i foråret 1995,  

 anmeldte moren [F] til politiet for seksuelt misbrug.
Efter tre  

 måneders afhøringer og undersøgelser afviste politiet  

 sagen.
Det er tvivlsomt, om det gavner [F]s samværssag, at  

 han nu har rettens ord for, at beskyldningerne var løgn.
For det  

 første har de mange års kamp kostet ham fire års kendskab  

 til datteren.
De har ikke set hinanden siden 3. april 1995, selv om han  

 gentagne gange har fået myndighedernes ord for, at han har krav  

 på det.
Og de mange års adskillelse betyder, at myndighederne af  

 hensyn til barnets tarv er tilbageholdende med at gennemtvinge samvær  

 mellem pigen og en halvfremmed far.
Samtidig flyttede moren for en  

 måned siden sin folkeregisteradresse til Spanien.
Og fogeden  

 kører ikke til Sydeuropa for at kræve en datter udleveret til  

 samvær fredag eftermiddag.
Det lykkes en dag [F] regner ikke med, at han kommer til at se sin datter  

 foreløbig men håber, at det lykkes en dag.
Så vil han ikke  

 kaster sagsakter i hovedet på hende for at bevise, at hendes mor har  

 løjet for hende om, at hun er blevet seksuelt misbrugt.
"Det er ikke dét, det handler om.
Det handler om,  

 at hun skal vide, at hun er det værd, at hun er så vigtig, at jeg  

 bliver ved med at kæmpe.
Det handler om at være til stede i  

 hendes bevidsthed, så hun ved, at jeg er der", siger den i dag  

 51-årige far.
Det har ikke været muligt at få kontakt til  

 morens advokat hverken mandag eller tirsdag." Klageren har anført, at der i dommen   der i  

 øvrigt er påanket - ikke findes bemærkninger om, at  

 "sexmisbrug var opdigtet". Denne overskrift er derfor urigtig og  

 tendentiøs.
Klageren har i den forbindelse anført, at dommen  

 vedrørte et spørgsmål om sandhedsbevis og bevis for at  

 have været i god tro.
Klageren har videre anført, at bladet ikke har haft  

 grundlag for at fremkomme med påstandene om klageren, at bladet kun har  

 støttet sig på oplysninger fra [F], og at bladet har bragt  

 krænkende oplysninger.
Klageren har i den forbindelse påpeget, at  

 der i artiklen blev anvendt ord som løgnagtigt og løgn.
Klageren har herudover anført, at klageren  

 ifølge artiklen har anmeldt den biologiske fader til politiet for  

 seksuelt misbrug, hvilket ikke er tilfældet.
Klageren har alene rettet  

 en henvendelse til politiet om mistanke om krænkelser af hendes  

 datter.
 Klageren har videre anført, at det er urigtigt,  

 når det er anført, at familien gik fra hinanden i 1990, idet  

 parterne aldrig har været gift eller samlevende.
Klagerens advokat har anført, at hun tirsdag den  

 13. april 1999 to gange forsøgte at få kontakt med journalisten  

 umiddelbart efter, at denne havde forsøgt at kontakte hende.
Advokaten  

 har videre anført, at journalisten kunne have faxet artiklen til  

 hende, så havde problemet med at få kontakt været  

 løst.
Den skriftlige forelæggelse burde i øvrigt have  

 fundet sted under alle omstændigheder, idet der var tale om en  

 kontroversiel artikel.
 Advokaten har i tilknytning hertil anført, at det  

 ville have været umuligt for hende at fremkomme med en kommentar  

 på grund af sagens indviklede karakter og ikke mindst hendes  

 tavshedspligt som advokat.
 Klageren har ikke krævet et genmæle bragt.
Bladet har i en udtalelse anført, at bladet kun har  

 skrevet om det hjørne af sagskomplekset, der består af en  

 injuriedom i Lyngby ret.
Grundlaget for omtalen var dommen suppleret med  

 oplysninger fra [F], der vandt sagen, dennes advokat, interviews med Lyngby  

 politi og andre kilder.
Som det fremgår af artiklen, havde bladet forud  

 for offentliggørelsen forgæves forsøgt at få  

 advokat  Jytte  Thorbeks kommentar i flere dage.
Bladet har i den forbindelse  

 anført, at advokaten blev ringet op 5-6 gange over to dage.
Bladet har  

 i øvrigt anført, at problemstillingen er noget teoretisk, i  

 betragtning af, at advokaten har anført, at hun ikke ville have udtalt  

 sig.
 Bladet har videre anført, at man intet tidspunkt  

 har nævnt klagerens navn eller i øvrigt nævnt oplysninger,  

 der gør det muligt at identificere hende.
Bladet har yderligere anført, at bladet den 22.  

 april gennemførte et fire timer langt interview med klageren.
Klageren  

 var forud herfor orienteret om, at også andre ville udtale sig i den  

 pågældende artikel.
Efter gennemførelsen af interviewet  

 tilkendegav klageren, at hun ikke ville udtale sig, "hvis andre kom til  

 orde". Derfor er interviewet ikke blevet bragt.
 Bladet har endelig anført, at  

 spørgsmålet om, hvilke midler der tages i anvendelse i  

 forbindelse med samværssager, i stigende grad er til offentlig debat,  

 og at bladets artikel om udfaldet af en usædvanlig og principiel  

 injuriesag, en artikel hvori den dømte omhyggeligt ikke er  

 identificeret, således i høj grad har offentlig interesse.
 I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Tage Clausen og Erling Fugl.
 Pressenævnet udtaler:
 Pressenævnet kan ikke foretage en  

 bevisførelse, og nævnet kan derfor ikke tage nærmere  

 stilling til karakteren af den henvendelse, klageren har foretaget til Lyngby  

 politi.
 Pressenævnet finder ikke grundlag for at kritisere  

 artiklens overskrift.
Pressenævnet lægger efter de foreliggende  

 oplysninger til grund, at bladet på fornøden måde har  

 søgt at indhente en udtalelse fra klagerens advokat.
Af denne grund,  

 og da bladet efterfølgende ønskede at bringe en artikel, der  

 hovedsagelig var baseret på et interview med klageren, finder  

 Pressenævnet, at bladet ikke har tilsidesat god presseskik i  

 forbindelse med den påklagede artikel.
 Afsagt den 10. august 1999.
