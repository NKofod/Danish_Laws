Cirkulæreskrivelse om meddelelse om  

 rådighed efter udeblivelse fra 2 orienteringsmøder.
Tilbud efter  

 handlingsplan Kommentar m.v.:
 Et medlem var ikke udeblevet fra aktiviteter, der kunne  

 anses for omfattet af hans handlingsplan.
 Meddelelse om afgørelsen:
 Medlemmet underskrev den 21. december 1994 en  

 handlingsplan, hvorefter han skulle på højskole i tiden 3.  

 januar - 28. april 1995 for at afklare sin fremtidige situation.
Den 28. december 1994 henvendte medlemmet sig på AF  

 og oplyste, at han alligevel ikke ønskede at gå på  

 højskole.
Det aftaltes, at han ville blive indkaldt til en ny  

 samtale.
Den 6. februar 1995 fik medlemmet orientering om et  

 projekt ved postvæsenet, og han indvilligede i at deltage i et  

 informationsmøde dagen efter.
Medlemmet udeblev imidlertid fra  

 mødet (målrettet servicetilbud).
Der blev afholdt delsamtale vedrørende den  

 individuelle handlingsplan den 15. februar 1995. Medlemmet tilkendegav  

 herunder, at han selv ville søge arbejde.
Hvis det ikke lykkedes, var  

 han interesseret i et rotationsprojekt ved K.A.
Glas.
Den 6. marts 1995 indkaldte AF medlemmet til et  

 informationsmøde på K.A.
Glas, men han udeblev igen.
Den individuelle handlingsplan blev udfærdiget den  

 7. marts 1995, men ikke underskrevet af medlemmet.
Handlingsplanen  

 fremtræder som en fortsættelse af den tidligere aftale om  

 højskoleophold mv., og det er pr. 16. februar 1995 tilføjet:"  

 XX har endnu ikke ønsker eller planer, men vil prøve at  

 søge arbejde.
Hvis det ikke lykkes for ham, vil han med i  

 rotationsprojektet vedr.
K.A.
Glas.
Det aftales, at han møder på  

 AF den 8.3.95." Arbejdsløshedskassen havde under møde med  

 medlemmet den 14. februar 1995 gjort det klart, at det ville medføre  

 manglende rådighed, hvis medlemmet ikke mødte op eller ikke  

 fulgte handlingsplanen.
Den 8. marts 1995 traf arbejdsløshedskassen  

 afgørelse om, at medlemmet herefter ikke kunne anses for at stå  

 til rådighed for arbejdsmarkedet.
Arbejdsløshedskassen henviste  

 blandt andet til, at medlemmet 2 gange inden for 6 måneder var  

 udeblevet fra informationsmøder efter en handlingsplan med AF.
Direktoratet ændrede arbejdsløshedskassens  

 afgørelse.
Direktoratet mente ikke, at medlemmet kunne anses for  

 selvforskyldt ledig i forhold til udeblivelserne fra de 2  

 informationsmøder.
 Direktoratet lagde herved til grund, at medlemmet fik  

 ændret sin individuelle handlingsplan vedrørende tilbudet om  

 højskoleophold, og at de omhandlede møder og aktiviteter ikke  

 indgik i en handlingsplan.
Ud fra handlingsplanens formulering om projektet ved K.A.  

 Glas sammenholdt med, at medlemmet ikke havde underskrevet handlingsplanen,  

 var det direktoratets opfattelse, at der ikke kunne antages at være  

 indgået en konkret aftale, hvorefter medlemmet havde forpligtet sig til  

 at begynde beskæftigelse ved K.A.
Glas.
Direktoratet var dog enig med arbejdsløshedskassen  

 i, at sagsforløbet gav anledning til tvivl om medlemmets fortsatte  

 tilknytning til arbejdsmarkedet.
Direktoratet vurderede herefter, at  

 arbejdsløshedskassen skulle give medlemmet en frist på  

 højst 3 måneder til at vise sin tilknytning til arbejdsmarkedet,  

 jf. rådighedsbekendtgørelsens § 29, stk. 2.
 Arbejdsmarkedets Ankenævn tiltrådte  

 direktoratets afgørelse med den givne begrundelse og med henvisning  

 til de anførte bestemmelser.
