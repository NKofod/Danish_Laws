Savværk skulle ikke sortere og stable  

 brædder indendørs Arbejdsmiljøklagenævnet har på møde den 26.  

 marts 2002 behandlet Deres klage på vegne af  xxx over Arbejdstilsynets  

 påbud om, at det udendørs arbejde med sortering og stabling af  

 tømmer/brædder skal foregå i forsvarligt arbejdsrum.
Nævnet traf følgende A F G Ø R E L S E Arbejdsmiljøklagenævnet er enige med Arbejdstilsynet i, at  

 arbejdet i forbindelse med sortering og stabling af  

 tømmer/brædder ikke er arbejde, der efter sin art er  

 udendørs.
 Arbejdsmiljøklagenævnet finder imidlertid, at det som  

 følge af de konkrete forhold på xxx er åbenbart urimeligt  

 at påbyde, at arbejdet med sortering og stabling af  

 tømmer/brædder skal foregå i forsvarligt arbejdsrum.
Arbejdsmiljøklagenævnet har ved afgørelsen lagt  

 vægt på, at xxx er et mindre savværk med en lille  

 produktion og omsætning, ligesom der var ganske få ansatte  

 beskæftiget med udendørs arbejdsopgaver på tidspunktet for  

 Arbejdstilsynets afgivelse af påbud af 9. maj 2001 om etablering af  

 forsvarligt arbejdsrum.
Klagenævnet har endvidere lagt vægt  

 på, at et forsvarlig arbejdsrum - det vil sige bygning - vil skulle  

 have en ikke ubetydelig størrelse, og at omkostningerne hertil ville  

 være urimeligt store sammenholdt med virksomhedens forhold på  

 tidspunktet for afgivelsen af påbuddet.
 Afgørelsen er truffet med hjemmel i arbejdsmiljøloven § 42  

 samt bekendtgørelse nr. 96 af 13 februar 2001 om faste arbejdssteders  

 indretning § 9, stk. 1.
 Arbejdsmiljøklagenævnet ophæver således  

 Arbejdstilsynets afgørelse af 9. maj 2001.
På klagenævnets vegne xxx De kan læse om afgørelsens faktiske og retlige grundlag  

 på de følgende sider.
Kopi til - 	Arbejdstilsynet - 	Xxx - 	De ansatte på Xxx 1. Sagsforløb Arbejdstilsynet fremstiller sagen på følgende måde:
 "Arbejdstilsynet besøgte xxx den 4. april 2001 samt igen den 10.  

 april 2001 for at indhente supplerende oplysninger i sagen.
Bag virksomhedens spærfabrik var der etableret en udendørs  

 arbejdsplads - en tømmerafdeling til sortering af  

 tømmer/brædder.
Arbejdspladsen bestod dels af et sted, hvor  

 tømmer blev stablet efter kundeordrer, dels et sted hvor brædder  

 blev finsorteret og stablet på vogne.
Det blev oplyst, at der arbejdes på den udendørs arbejdsplads  

 året rundt, uanset vejret.
Arbejdet udføres af 4 ansatte.
To ansatte udfører dels opgaver, hvor de sorterer og stabler  

 tømmer efter kundeordrer, dels opgaver, hvor de transporterer  

 tømmer væk fra den udendørs arbejdsplads.
Tidsforbrug med  

 sortering og stabling af tømmer er for hver af de ansatte samlet ca.  

 3-4 timer om dagen.
 En ansat arbejder hele arbejdsdagen med finsortering af brædder.
 En ansat udfører dels opgaver, hvor han hjælper de  

 øvrige 3 ansatte med at sortere og stable tømmer/brædder,  

 dels kører han med truck og transporterer tømmer væk.  

 Tidsforbrug med sortering og stabling af tømmer er samlet ca. 3-4  

 timer om dagen.
De ansatte får arbejdstøj udleveret fra virksomheden.
Det  

 blev oplyst, at de ansatte om vinteren er iført termotøj og  

 sikkerhedssko og om sommeren er iført almindeligt arbejdstøj.
I tilfælde af regnvejr eller lignende får de ansatte  

 regntøj og gummistøvler stillet til rådighed.
Desuden  

 får de arbejdshandsker stillet til rådighed.
 Arbejdstilsynet observerede hvorledes arbejdsgangen var:
 Arbejdet udføres udendørs og der er ingen form for  

 beskyttelse mod vejrliget på arbejdspladsen.
Der kommer tømmer/brædder ud fra spærfabrikken efter  

 maskinel bearbejdning.
Tømmer/brædder bliver bearbejdet i mange  

 forskellige dimensioner.
De kommer ud af 2 afkastningshuller, et foroven og  

 et forneden, som står i forbindelse med 2 udendørs  

 transportbånd.
Tømmer/brædder bliver sorteret maskinelt  

 på de 2 transportbånd, som er placeret ovenover hinanden.
Det nederste transportbånd er ca. 12 meter lang og herfra bliver  

 tømmer kørt ned på en transportkæde, der står  

 placeret ved siden af båndet.
Her stables tømmer efter  

 kundeorder.
Denne arbejdsopgave udføres af 2 ansatte.
De 2 ansatte  

 hjælper hinanden med at bære tømmer på plads.
Efter stabling af tømmer på en vogn bliver denne  

 transporteret væk med en traktor.
Andet tømmer transporteres  

 væk med truck.
 Arbejdet er fordelt med ca. 3-4 timer til sortering og ca. 3-4 timer til  

 transport imellem de 2 ansatte.
Det øverste transportbånd er ca. 20 meter langt.
Herfra  

 falder brædderne ned på en transportkæde, placeret for  

 enden af båndet.
Brædderne forekommer i forskellige dimensioner,  

 hvor de længste er 5,40 meter og de korteste brædder er  

 målt til ca. 2,50 meter.
Foran transportkæden står en ansat og finsorterer  

 brædderne.
Herfra løftes brædderne, bæres og  

 lægges på vogne.
Der var ved besøget 10 vogne placeret ved siden af hinanden.
Hvilke  

 brædder der bliver stablet på hvilke vogne, afhænger af  

 bræddernes størrelse, dvs. de mindste og de letteste  

 brædder bliver stablet på de vogne, der står længst  

 væk fra transportkæden og de tungeste brædder lægges  

 på de vogne, der står tættest på kæden.
Afstand  

 til den fjerneste vogn blev målt til ca. 11 meter fra starten af  

 transportkæden og  den nærmeste vogn stod i ca. 3 meters afstand  

 fra kæden.
 Den ansatte arbejder med finsortering af brædder hele arbejdsdagen,  

 året rundt.
 På besøgstidspunktet var den ansatte iført  

 termoovertøj, sikkerhedssko og arbejdshandsker.
 Arbejdstilsynet konstaterede, at området hvor de 4 ansatte  

 udførte arbejdsopgaver, var opbygget på følgende  

 måde:
 - 	arealet fra spærfabrikken til enden af vogne, hvor  

 brædderne var stablet, blev målt til ca. 25 meter i længden  

 og ca. 23 meter i bredden.
 - 	det øverste og længste transportbånd blev  

 målt til ca. 20 meter.
- 	området, hvor de ansatte arbejdede, var belagt med  

 beton." Arbejdstilsynet har medsendt fotos af arbejdsstedet.
2. Arbejdstilsynets afgørelse Arbejdstilsynet traf den 9. maj 2001 følgende afgørelse:
 "Det er Arbejdstilsynet vurdering, at arbejdet med sortering og stabling  

 af tømmer/brædder udføres på et fast arbejdssted,  

 samt at dette arbejde udføres i et omfang, der ikke kan karakteriseres  

 som lejlighedsvist og kortvarigt.
Det er Arbejdstilsynets vurdering, at arbejdet i forbindelse med sortering  

 og stabling af tøm-mer/brædder, ikke er arbejde, der efter sin  

 art er udendørs.
Arbejdstilsynet finder, at ovennævnte opgaver  

 kan foregå i forsvarligt arbejdsrum.
Det er endvidere Arbejdstilsynets vurdering, at hensynet til sikkerhed og  

 sundhed gør det påkrævet, at arbejdet foregår i  

 forsvarligt arbejdsrum.
Der er i forbindelse med denne vurdering lagt  

 vægt på, at arbejdet udføres året rundt, uanset  

 vejret, hvorunder at den ene medarbejder arbejder ude på pladsen en hel  

 arbejdsdag og andre 3 medarbejdere samlet ca. en 1/2 arbejdsdag.
 Det er Arbejdstilsynets vurdering, at udendørs arbejde i alt slags  

 vejr - såvel i regnvejr, kulde og blæst, bevirker, at de ansatte  

 i et ikke ubetydeligt omfang arbejder under vejrforhold, hvor  

 påvirk-ninger fra vejret ikke i tilstrækkelig omfang kan  

 imødegås ved påklædning.
Det er i denne forbindelse Arbejdstilsynets vurdering, at udendørs  

 arbejde kan bevirke, at de ansatte pådrages sundhedsskadelige  

 påvirkninger fra vejrliget.
Disse påvirkninger vil primært  

 være afkøling af kroppen generelt eller en afkøling  

 lokalt på kroppen.
Dette vil øge risikoen for ledskade i fx  

 ryggen, samt øge risikoen for ulykker og brud, fordi muskler og led  

 ved afkøling vil blive stive og fordi kroppen ved generel  

 afkøling vil få langsommere reaktionsevne.
Afkølingen  

 specielt af hænder vil endvidere kunne influere på evnen til at  

 arbejde sikkerhedsmæssigt forsvarligt ved udførelsen af visse  

 arbejdsfunktioner.
Desuden vil en generel afkøling af kroppen  

 nedsætte krop-pens modstandskraft og øge risikoen for  

 forkølelser, infektionssygdomme m.v.
 Det er endvidere Arbejdstilsynets vurdering, at vind- og  

 trækpåvirkninger forstærker den afkølede effekt, der  

 i forvejen kan opstå som følge af lave temperaturer eventuelt  

 kombineret med høj fugtighed og nedbør.
Påbud Det udendørs arbejde i forbindelse med sortering og stabling af  

 tømmer/brædder skal foregå i forsvarligt arbejdsrum.
 Påbudet skal efterkommes senest mandag den 3. juni 2002".
 Som hjemmel for påbudet har Arbejdstilsynet anført  

 følgende:
i  

  	Arbejdsministeriets lovbekendtgørelse nr. 784 af 11. oktober 1999  

 af lov om arbejdsmiljø, § 42, stk. 1 i  

  	Arbejdsministeriets bekendtgørelse nr. 96 af 13. februar 2001 om  

 faste arbejdssteders indretning, § 9, stk. 1 Arbejdstilsynet har givet følgende vejledning:
 "Arbejdet skal tilrettelægges sikkerheds- og sundhedsmæssigt  

 fuldt forsvarligt, både udfra en enkeltvis og samlet vurdering af de  

 forhold i arbejdsmiljøet, som på kort og lang sigt kan have  

 indvirkning på den fysiske eller psykiske sundhed.
 Ved valget af løsning for efterkommelse af påbudet skal det  

 sikres, at de ansatte, som beskæftiger sig med sortering og stabling af  

 tømmer/brædder, ikke udsættes for unødige og/eller  

 sundhedsskadelige påvirkninger fra vejrliget.
 Dette kan fx efterkommes ved at tømmerafdelingen indrettes som et  

 forsvarligt indrette arbejdsrum, således at sortering og stabling af  

 tømmer/brædder kan foregå sikkerheds- og  

 sundhedsmæssigt fuldt forsvarligt under alle forhold.
 Arbejdstilsynet kan også acceptere andre løsninger, hvis  

 arbejdet kan foregå sikkerheds- og sundhedsmæssigt fuldt  

 forsvarligt.
 BST kan eventuelt være behjælpelig med udarbejdelsen af en  

 løsning".
 Arbejdstilsynet har henvist til følgende At-meddelelser:
i  

 	 nr. 1.01.1 om faste arbejdssteders indretning i  

 	 nr. 1.01.7 om temperatur på faste arbejdssteder i  

  	nr. 1.01.12 om arbejdsrum på faste arbejdssteder i  

  	nr. 1.01.13 om planlægning af faste arbejdssteder  

 indretning 3. Klagen til Arbejdsmiljøklagenævnet De har som advokat for xxx med brev af 30. maj 2001 klaget over  

 Arbejdstilsynets afgørelse af 9. maj 2001.
 De har i klagen henvist til Deres breve af 14. og 21. maj 2001 til  

 Arbejdstilsynet vedrørende udkastet til påbudet og  

 anfører sammenfattende, at påbudet er konkurrenceforvridende og  

 i strid med proportionalitetsprincippet.
 Af Deres brev af 14. maj 2001 fremgår blandt andet  

 følgende:
 Ad beskrivelsen:
 "Deres beskrivelse er ikke helt korrekt, idet jeg tror, De forveksler  

 spærfabrikken med savværket.
 Begge er afdelinger under xxx, men den udendørs sorteringsplads  

 henhører alene under savværket og er etableret for ca. 25  

 år siden, hvorimod spærfabrikken først er etableret i  

 midten af 80'erne.
 Arealet, hvorpå det udendørs sorteringsarbejde foregår,  

 er nok på ca. 800 kvm og således ganske stort.
 Hvis et sådant areal nu kræves henført til "forsvarligt  

 arbejdsrum" og ikke blot et arbejdssted, skal jeg herved forespørge,  

 om det indebærer, at et kommende påbud kun kan efterleves ved  

 etablering af arbejdsrum efter bekendtgørelsens kapitel 5, hvilket i  

 givet fald vil indebære, at Arbejdstilsynet altså overvejer at  

 pålægge min klient, at nyopføre en forsvarligt isoleret og  

 oplyst bygning, hvor både de akustiske og ventilationsmæssige  

 forhold skal opfylde bekendtgørelsens krav.
I givet fald vil det indebære, at et påbud kun kan efterkommes  

 ved etablering af en lukket hal, hvortil alene etableringsomkostningerne vil  

 beløbe sig til flere millioner kroner! Nu er jeg vel bekendt med, at den arbejdsmiljømæssige  

 vurdering ikke uden videre hænger sammen med den  

 driftsøkonomiske, men det overvejede påbud forekommer i så  

 tilfælde urimeligt drastisk og konkurrenceforvridende, idet jeg er  

 bekendt med, at der er tilsvarende udendørs arbejdspladser på  

 langt over halvdelen af samtlige nåletræssavværker i  

 Danmark.
Mig bekendt er der nogle få, hvor der sorteres under halvtag, men  

 kun et enkelt, der har sorteringspladsen overdækket som "forsvarligt  

 arbejdsrum" Om hensigtsmæssigheden af sidstnævnte, se nedenfor.
 Ad Arbejdstilsynets vurdering:
Det anføres, at arbejdet med sortering og stabling "ikke er et  

 arbejde, der efter sin art er udendørs." Jeg forstår ikke helt standpunktet, eftersom der jo netop er tale om  

 store emner, herunder lange bjælker, der traditionelt altid  

 håndteres udendørs, jfr. dels mine bemærkninger ovenfor  

 vedrørende de danske savværker og dels den måde,  

 hvorpå sortering almindeligvis håndteres hos mange  

 tømmerhandlere med udendørs arbejdssted.
 Hertil kommer at der på en almindelig produktionsdag sker afhentning  

 af sorteret tømmer på lastbiler eller truck, således at  

 der køres til og fra den udendørs del af arbejdspladsen.
 Når Arbejdstilsynet vurderer, at udendørs arbejde kan bevirke  

 sundhedsskadelig påvirkning fra vejrliget, må der være tale  

 om en helt generel betragtning, der jo lige fuldt gælder arbejde  

 på en mark eller et gartneri, hvor der jo ikke stilles krav om, at  

 virksomhedens bygninger arealmæssigt skal udstrækkes til at  

 dække hele produktionen, uanset der traditionelt arbejdes året  

 rundt og i alt slags vejr på sådanne virksomheder.
 Når dertil kommer, at der kun er tale om en enkelt medarbejder ud af  

 xxx's hele personale, der har fuld arbejdsdag på pladsen, understreger  

 det efter min opfattelse kun, at Arbejdstilsynet i det overvejede påbud  

 stiller krav, der både er åbenbart urimelige og  

 uhensigtsmæssige.
 Sidstnævnte, idet Arbejdstilsynet i sin vurdering jo samtidigt  

 beskriver, at "vind- og trækpåvirkninger forstærker den  

 afkølede effekt, der i forvejen kan opstå som følge af  

 lave temperaturer eventuelt kombineret med høj fugtighed og  

 nedbør".
 Herom skal jeg henlede opmærksomheden på, at der på det  

 ene savværk, jeg er bekendt med har etableret sådant arbejdsrum,  

 fremkommer en række klager fra personalet, fordi rummet er lukket, men  

 med store porte, der uafladeligt skal lukkes op og i og hvor 2 porte ofte kan  

 være åbne samtidigt, hvilket netop påfører  

 personalet store problemer med træk og sundhedsmæssige gener, som  

 følge heraf.
 Samme savværk melder også om klager fra personalet  

 angående voldsomme støjgener, der er uundgåelige på  

 en sådan sorterings- og stablingsplads, der er lukket.
 Således er det faktisk min opfattelse, at personalet er  

 dårligt tjent med en lukket bygning fremfor andre løsninger.
 I den forbindelse, skal jeg henlede Arbejdstilsynets opmærksomhed  

 på, at der blandt personalet bestemt ikke er særlig mange  

 sygedage og at personalet er meget trofast, således at der er meget  

 lidt udskiftning.
 Det tyder jo ikke på utilfredshed med de eksisterende  

 faciliteter.
 Samtidig er ingen af personalet blevet ansat under urigtige  

 forudsætninger med hensyn til arbejdspladsens indretning eller  

 arbejdets karakter, heller ikke den pågældende med fuld  

 arbejdsdag udendørs.
 Endvidere udstyres alle på savværket udendørsarbejdende  

 medarbejdere med termotøj mv., så vedkommende kan være  

 godt beskyttet mod vejrliget.
 Ad Hjemmel for påbud:
 Det fremgår af bekendtgørelsens § 9, stk. 1, at kun arbejde,  

 der ikke efter sin art er udendørs skal foregå i forsvarligt  

 arbejdsrum.
 Efter min opfattelse er der netop tale om arbejde, der efter sin art er  

 udendørs.
 Hvis Arbejdstilsynet efter at have genovervejet sagen fortsat måtte  

 være af den opfattelse, at der ikke er tale om arbejde, som efter sin  

 art er udendørs, må jeg gøre gældende, at det er  

 omfattet af undtagelsesbestemmelsen i § 9, stk. 1, idet det jo netop vil  

 være åbenbart urimeligt eller i det mindste  

 uhensigtsmæssigt, om arbejdet skulle henlægges i forsvarligt  

 arbejdsrum efter bekendtgørelsen kapitel 5.
 Herom skal jeg blot henvise til, at der dog må være et  

 rimeligt forhold mellem det resultat, man kan opnå ved sit påbud  

 og den omkostning, som påbuddet påfører den berørte  

 virksomhed.
 Med kendskab til de støjmæssige og trækmæssige  

 gener ved sådant arbejde i lukket rum, betvivler jeg, at den enkelte  

 medarbejder, der i den konkrete sag er tale om at beskytte, er stillet bedre  

 ved påbuddets efterkommelse, end han ville være uden.
 Sammenholdt med, at påbuddet i relation til en enkel arbejdsplads  

 indebærer en anlægsudgift i millionklassen for en lille  

 virksomhed, ville den pågældende virksomhed blive stillet  

 væsentlig dårligere end andre, hvilket  

 arbejdsmiljølovgivningen vel ikke skal fremme.
 Hvis Arbejdstilsynet har den generelle holdning, at sådant  

 udendørs arbejde er sundhedsskadeligt, må der være  

 retsenhed i Arbejdstilsynets forvaltning af reglerne.
 I øvrigt mener jeg næppe det kan være rigtigt, at man  

 overvejer at meddele et videregående påbud end det, der efter  

 omstændighederne er rimeligt, jfr. bekendtgørelsens §9, stk.  

 2.
 Sammenfattende:
 Inden afgivelse af det påtænkte påbud skal jeg  

 høfligst anmode Arbejdstilsynet om at genoverveje sin vurdering i  

 lyset af de nu fremkomne oplysninger og under hensyntagen til også  

 driftsøkonomiske betragtninger samt almindelige  

 rimelighedsbetragtninger.
 I den forbindelse skal jeg gøre opmærksom på, at der i  

 xxx amt kun er 4 savværker tilbage, at hele branchen er yderst presset  

 på sin indtjening, ligesom der er stor usikkerhed om fremtiden på  

 grund af stormfaldet i december 2000, hvor selv beskedne investeringer kan  

 true arbejdspladsernes eksistens, hvilket i særlig grad gælder en  

 million investering for en lille virksomhed som min klients.
 Der bør være plads til en sådan offerbetragtning, i  

 særdeleshed når det betænkes, at man ikke uden videre kan  

 konkludere, at udendørs arbejde skulle være mere  

 sundhedsskadeligt end indendørs.
Endeligt skal jeg henvise til bekendtgørelsens § 9 stk. 2,  

 hvorefter der selvfølgelig skal træffes foranstaltninger til  

 beskyttelse af ansatte mod vejrliget "i det omfang, det efter  

 omstændighederne er rimeligt." Her synes jeg man "skyder spurve med kanoner" hvis man med det samme vil  

 gribe til det mest omfattende påbud, hvor meget mindre må  

 være tilstrækkeligt, hvilket jo også er forudsat i  

 bekendtgørelsen om faste arbejdssteders indretning § 9 stk. 2".
4. Arbejdstilsynets udtalelse Arbejdstilsynet, Landskronagade, har oversendt sagen til  

 Arbejdsmiljøklagenævnet den 9. juli 2001 og anfører i den  

 forbindelse blandt andet følgende:
 "Arbejdstilsynet vurderer, at arbejdet med sortering og stabling af  

 tømmer/brædder udføres på et fast arbejdssted, samt  

 at dette arbejde udføres i et omfang, der ikke kan karakteriseres som  

 lejlighedsvist og kortvarigt.
Arbejdstilsynet vurderer endvidere, at arbejdet i forbindelse med  

 sortering og stabling af tømmer/brædder, ikke er arbejde, der  

 efter sin art er udendørs.
Arbejdstilsynet finder, at ovennævnte  

 opgaver kan foregå i forsvarligt arbejdsrum.
Arbejdstilsynet finder  

 således ikke, at der kan være tale om at anvende bestemmelsen i §  

 9, stk. 2 i bekendtgørelsen om faste arbejdssteders indretning.
 Det skal hertil bemærkes, at der er tale om arbejde ved faste  

 maskiner, der ikke adskiller sig væsentligt fra arbejde ved andre typer  

 fast opstillede maskiner.
 Arbejdstilsynet finder, at hensynet til sikkerhed og sundhed gør  

 det påkrævet, at arbejdet foregår i forsvarlig arbejdsrum.  

 Der er i forbindelse hermed lagt vægt på, at arbejdet  

 udføres udendørs året rundt, uanset vejret, hvorunder at  

 den ene medarbejder arbejder ude på pladsen en hel arbejdsdag og andre  

 3 medarbejdere hver ca. en 1/2 arbejdsdag.
 Arbejdstilsynet finder, at udendørs arbejde i al slags vejr -  

 såvel i regnvejr, kulde og blæst, bevir-ker, at de ansatte i et  

 ikke ubetydeligt omfang arbejder under vejrforhold, hvor påvirkninger  

 fra vejret ikke i tilstrækkelig omfang kan imødegås ved  

 påklædning.
Det er i denne forbindelse Arbejdstilsynets vurdering, at udendørs  

 arbejde kan bevirke, at de ansatte pådrages sundhedsskadelige  

 påvirkninger fra vejrliget.
Disse påvirkninger vil primært  

 være afkø-ling af kroppen generelt eller en afkøling  

 lokalt på kroppen.
Dette vil øge risikoen for ledskade i fx  

 ryggen, samt øge risikoen for ulykker og brud, fordi muskler og led  

 ved afkøling vil blive stive og fordi kroppen ved generel  

 afkøling vil få langsommere reaktionsevne.
Afkølingen,  

 specielt af hæn-der vil endvidere kunne influere på evnen til at  

 arbejde sikkerhedsmæssigt forsvarligt ved udførel-sen af visse  

 arbejdsfunktioner.
Desuden vil en generel afkøling af kroppen  

 nedsætte kroppens modstandskraft og øge risikoen for  

 forkølelser, infektionssygdomme m.v.
 Det er endvidere Arbejdstilsynets vurdering, at vind- og  

 trækpåvirkninger forstærker den afkølede effekt, der  

 i forvejen kan opstå som følge af lave temperatuer eventuelt  

 kombineret med høj fugtighed og nedbør.
 Til klagers bemærkning om, at arealet, hvor det udendørs  

 arbejde foregår, er ca. 800 kvadratmeter og således ganske stort,  

 skal bemærkes, at Arbejdstilsynet ved opmåling på stedet  

 har konstateret, at arealet er på 25 meter x 23 meter, hvilket er 575  

 kvadratmeter.
Arbejdstilsynet skal i øvrigt bemærke, at det er  

 Arbejdstilsynets vurdering, at virksomheden ved planlægning vil kunne  

 minimere det areal, hvor det udendørs arbejde foregår, ganske  

 betydeligt.
Der henvises i den forbindelse til vedlagte fotos af  

 arbejdspladsen/området.
 Til klagers bemærkning om, at der er tale om store emner, herunder  

 lange bjælker, der traditionelt altid håndteres udendørs,  

 samt at der er tilsvarende udendørs arbejdspladser på langt over  

 halvdelen af samtlige nåletræssavværker i Danmark, skal  

 bemærkes, jf. ovenstående, at arbejde, der ikke efter sin art er  

 udendørs, skal foregå i forsvarlige arbejdsrum, medmindre dette  

 vil være åbenbart urimeligt eller uhensigtsmæssigt.  

 Arbejdstilsynet finder fortsat, at det pågældende arbejde skal  

 foregå i forsvarlige arbejdsrum.
 Til klagers henvisning til, at der på  et savværk, hvor man  

 har etableret et arbejdsrum, fremkommer en række klager fra de ansatte  

 over problemer med træk og støjgener, skal bemærkes, at  

 det pågældende savværk efter det oplyste angiveligt har en  

 række arbejdsmiljøproblemer, som det må forventes, at  

 virksomheden konkret løser, eksempelvis ved planlægning af  

 arbejdet, støjdæmpning mv.
 Arbejdstilsynet er ikke vidende om, hvilken virksomhed, klager henviser  

 til, og har på grund af den sammenhæng, som oplysningen er  

 fremkommet i, ikke bedt klager oplyse dette.
 Afslutningsvis skal Arbejdstilsynet henlede opmærksomheden på  

 2 afgørelser fra Arbejdsmiljøklagenævnet  

 vedrørende udendørs arbejdspladser, henholdsvis j. nr.  

 2001-10-0071/LOC og j. nr. 2001-10-0064/LOC".
5. Nyt efter klagen De har den 14. august 2001 som advokat for xxx kommenteret  

 Arbejdstilsynets udtalelse af 9. juli 2001. De anfører i den  

 forbindelse følgende:
 "I kommentar til Arbejdstilsynets udtalelse og påberåbelse af  

 sagen vedrørende xxx, skal jeg indledningsvist henvise til det  

 forhold, at der i sagen om xxx var tale om udendørs arbejde ved en  

 "fast maskine" - det er ikke situationen hos xxx, hvor det afbarkede  

 træ skal lægges i forskellige bunker.
 Endvidere er det reelt kun en enkelt mand, der arbejder udendørs  

 længere tid ad gangen hos xxx - ikke flere medarbejdere.
 Derudover henvises til de anbringender, jeg har gjort gældende  

 overfor Arbejdstilsynet, herunder i særlig grad proportionalitets  

 princippet.
 Fordi det teknisk er muligt at etablere en overdækning/lukket rum  

 omkring en udendørs arbejds-plads legaliserer det jo ikke et krav fra  

 Arbejdstilsynet, hvis kravets efterkommelse medfører betydelig  

 økonomisk opofrelse for virksomheden og samtidig stiller denne  

 virksomhed ringere end andre virksomheder med tilsvarende udendørs  

 arbejdspladser.
 Jeg er naturligvis fuldt bekendt med, at man ikke kan opveje en  

 medarbejderes sundhed mod økonomiske hensyn, men det er ikke desto  

 mindre den afvejning man må foretage sig, hvis man vil undgå at  

 kræve alle landets arbejdspladser overdækket.
 Når virksomheden gør alt for at sikre den  

 pågældende medarbejder den rette beklædning og behand-ling  

 mod vejrliget bør det ikke have sin rigtighed, at man også skal  

 ofre millionbeløb på etablering af bygninger til  

 påstået gavn for en enkelt medarbejder.
 Jeg benytter ordet "påstået" fordi de støj- og  

 trækgener, en sådan bygning med porte der idelig åbnes og  

 lukkes, vil give, formentlig overstiger den fordel selve overdækningen  

 indebærer.
 Afsluttende anføres, at man ikke bør have regionale  

 forskelle på Arbejdstilsynets praksis, hvorfor alle landets  

 tilbageværende nåletræssavværker må behandles  

 ens, hvorved oplyses at de alle har udendørs sorterings/stabel-pladser  

 på nær et eller to, jfr. sagens bilag".
De har med brev af 10. december 2001 givet en supplerende  

 redegørelse.
De anfører i den forbin-delse blandt andet  

 følgende:
 "I tillæg hertil skal jeg specielt om proportionalitetsprincippet  

 oplyse følgende:
 Den hal, der i givet fald skal opføres, skal dække hele det  

 udendørs sorteringsareal og således have en størrelse  

 på ikke under 800 m2.
Selv om der i givet fald er tale om industribyggeri, skal det både  

 være forsvarligt isoleret og aku-stisk- og ventilationsmæssigt  

 sikret, ligesom byggeriet skal have tilstrækkelig højde og  

 port-faciliteter til at betjene lastvognstrafikken.
Uden for  

 indeværende at have et konkret tilbud, har jeg forstået, at et  

 sådant byggeri normalt ikke ville kunne gennemføres for en  

 lavere byggepris end kr. 4.000,00 pr. m2 - tværtimod må man nok  

 påregne en højere kvadratmeterpris.
 Det giver en minimums byggeudgift på kr. 3,2 millioner - til sikring  

 af een udendørs arbejdsplads.
 Som anført i mine tidligere skrivelser, herunder specielt den 14/8  

 d.å., vil en sådan lukket hal påføre den ansatte nye  

 gener af sundhedsmæssig art.
 Byggeudgiften svarer til flere års overskud i xxx, hvor man  

 almindeligvis har kunnet have et overskud mellem kr. 1 og 2 mill. pr.  

 år.
 Virksomhedens drift bliver på ingen måde forbedret derved,  

 hvorfor bygningen regnskabsmæssigt efter den nye årsregnskabslov  

 skal optages til langt lavere værdi end byggeomkostningerne, da  

 bygningens nytteværdi/brugsværdi i driftsmæssigt henseende  

 er ikke-eksisterende.
 I et trængt marked, hvor flere savværker har negativ  

 egenkapital, og hvor xxx derfor ikke kan påregne at kunne opretholde  

 sine tidligere dækningsgrader, kan en sådan udgift være  

 eksistens-truende for virksomheden.
 Hertil kommer, at Arbejdstilsynets påbud, om det ellers blev  

 stadfæstet af klagenævnet, muligvis slet ikke kan efterkommes,  

 idet virksomheden er beliggende i landzone op ad bevaringsværdigt  

 skovområde.
 I sådanne områder kan der ikke gennemføres nybyggeri  

 til industri uden amtets forudgående godkendelse.
 xxx Amt er yderst restriktive med at give dispensationer til sådanne  

 byggerier, og en byggetilladelse kan meget vel derfor skulle afvente amtets  

 udarbejdelse af tillæg til regionsplan, hvis amtet da overhovedet vil  

 medvirke.
 xxx's grund er i forvejen rimelig tæt bebygget, så bortset fra  

 sagens alvorlige økonomiske perspektiver for virksomheden, er der  

 altså også et lovlighedsproblem i relation til  

 planlovgiv-ningen.
 Det er i dette lys, jeg ikke forstår, at Arbejdstilsynet end ikke  

 har villet forhandle om en mindre indgribende løsning til sikring af  

 den pågældende medarbejder sundhed.
 Hele ideen i proportionalitetsprincippet er jo, at man ikke skal  

 sætte mere indgribende foranstalt-ninger i værk, end det  

 beskyttelsesværdige formål tilsiger.
 Arbejdstilsynets påbud har en karakter, hvor man skyder langt over  

 målet, idet man tilsyneladende ikke har undersøgt, om mindre  

 indgribende foranstaltninger kunne have været tilstrækkelige,  

 ligesom man ikke har forholdt sig til argumenterne om, at et sådan  

 byggeri kan udløse helt andre sundhedsmæssige gener for den  

 pågældende medarbejder".
 Arbejdstilsynet har i brev af 14. januar 2002 blandt andet henvist til  

 sine tidligere bemærkninger med hensyn til arealets størrelse  

 samt planlægning af arbejdet.
 Arbejdstilsynet har endvidere gentaget sine tidligere bemærkninger  

 til i hvilket omfang, der arbej-des på den udendørs  

 arbejdsplads.
 For så vidt angår proportionalitetsprincippet henviser  

 Arbejdstilsynet til sin vurdering i udtalelsen af 9. juli 2001.
 Arbejdstilsynets bemærker afslutningsvist, at man "ikke ser sig i  

 stand til at vurdere det af advoka-ten fremførte vedrørende  

 sagens økonomiske aspekter samt forholdet til planlovgivningen.  

 Arbejdstilsynet har alene forholdt sig til de  

 arbejdsmiljømæssige aspekter...".
 De har på vegne af Xxx med brev af 4. februar 2002 anført  

 følgende:
 "Ad - bygningsstørrelse:
 Arbejdstilsynets opmåling på stedet har fundet sted omkring de  

 udendørs faste installationer, herunder transportøren - og det  

 giver vel et areal på ca. 575 kvm.
 Skal området imidlertid bebygges og skal man kunne udføre  

 samme arbejde indenfor bygningens grænser, så er Arbejdstilsynets  

 opmåling forkert.
 Man skal således kunne køre til og fra transportøren  

 med truck og man skal kunne manøvrere med truck omkring  

 tranportøren og på sorterings- og stabelplads, hvilket  

 kræver langt større areal, end anført af  

 Arbejdstilsynet.
 Det er baggrunden for, at klageren har anført de 800 kvm - som  

 minimum.
 Ad proportionalitetsprincippet:
 Arbejdstilsynets bemærkninger i brevets side 2, 2. afsnit viser  

 desværre, at man enten ikke har forholdt sig til mit anbringende herom  

 eller ikke forstået, hvad proportionalitetsprincippet betyder.
 Jeg skal derfor blot henvise til det allerede af mig i brev af 10.12.2001  

 til Arbejdsmiljøklagenævnet på side 3 anførte.
 Ad personalesituationen:
 Arbejdstilsynet anfører på ny, at sagen angår 4  

 ansatte.
 Jeg skal her henlede opmærksomheden på, at det kun var  

 én ansat, som arbejdede hele arbejdsdagen udendørs - de  

 øvrige var indendørs det meste af arbejdstiden, idet man kun  

 lejlighedsvist hjalp til på den udendørs plads - muligt op til  

 nogle timer om dagen.
 I mellemtiden er der imidlertid indtruffet en væsentlig  

 ændring, idet Savværket for første gang i mange år  

 desværre er begyndt at give underskud.
 Den negative udvikling begyndte for mange måneder siden, hvorfor  

 Savværket før jul måtte foretage betydelige  

 nedskæringer.
 Virksomheden består som bekendt af en spærfabrik og et  

 savværk og for øjeblikket ser det ud til, at  

 spærfabrikkens beskedne overskud ikke er nok til at løse  

 problemerne i savværket.
 3 medarbejdere blev derfor afskediget før jul, herunder den ene  

 medarbejder, der arbejde udendørs hele tiden.
 Arbejdet løses i dag af 4 ansatte i alt, hvoraf de 2 er  

 indehavere/aktionærer og de 2 øvrige er ar-bejdsmænd,  

 hvoraf den ene kører truck og den anden arbejder indendørs.
 Den pågældende på truck kører til og fra den  

 udendørs plads, når han ikke hjælper med den  

 inden-dørs opskæring.
 Alene denne ændring af personalesituationen burde være  

 tilstrækkelig til sagens afvisning, men hertil kommer det tidligere af  

 mig mere principielt anførte om nødvendigheden af en  

 sådan uden-dørs sorteringsplads.
 De har tidligere spurgt, om jeg kunne oplyse navne på de  

 øvrige nåletræssavværker, der havde tilsvarende  

 udendørs pladser med en eller flere faste medarbejdere.
 Et af disse savværker har i mellemtiden selv oplyst om forholdene i  

 et virksomhedsportræt, som blev bragt af TV-2 Nordjylland for godt en  

 måned siden.
 Indslaget drejer sig om xxx, hvor denne virksomheds "udendørs"  

 medarbejder blandt andet fortalte, at han havde været ansat i mere end  

 40 år på den udendørs plads, hvor han gik i alt slags  

 vejr.
 Han gav udtryk for, at han var meget glad for arbejdet og næsten  

 aldrig havde haft en sygedag - det var jo også situationen på  

 xxx, før man blev tvunget til at nedlægge den  

 pågældende stilling.
 Savværket prøver i øjeblikket at fremskaffe 6 til 7  

 eksemplarer af en video fra den pågældende TV-udsendelse, idet  

 jeg høfligst skal anmode nævnets medlemmer om at gennemse  

 pågældende indslag forinden man træffer afgørelse i  

 vores sag.
 Ad - forholdet til anden lovgivning:
 Arbejdstilsynet anfører, at man alene har forholdt sig til de  

 arbejdsmiljømæssige aspekter, men i virkelighedens verden kan  

 man jo ikke se bort fra hverken økonomien eller modstridende  

 lovgivning.
 Enhver ved, at industribygninger i landzone ikke bare tillades  

 opført, men at en byggetilladelse - om den overhovedet gives af amtet  

 - først sker efter en særdeles omfattende planlovsmæssig  

 proces.
 Hvis et påbud skal have konsekvens for den virksomhed der ikke  

 efterlever påbuddet - eller ikke kan efterleve påbuddet - kan man  

 da ikke bare fokusere på eget resort, men også vise hensyn til  

 anden lovgivning og retlige standarder, som f.eks. det for længst i  

 EU-retten som gældende overfor alle medlemslande fastslåede  

 proportionalitetsprincip".
 Arbejdstilsynet har i brev af 19. februar 2002 kommenteret Deres brev af  

 12. februar 2002. For så vidt angår deres bemærkninger om  

 den nuværende personalesituation på xxx, anfører  

 Arbejdstilsynet, at § 9 i bekendtgørelse om faste arbejdssteders  

 indretning "vedrører arbejde, der ikke efter sin art er  

 udendørs, og derfor skal foregå i forsvarlige arbejdsrum.
 Arbejdstilsynets afgørelse af 9. maj 2001 vedrører  

 imidlertid en situation, hvor der rent faktisk på udendørs  

 arbejdspladser blev udført arbejde, som ikke efter sin art er  

 udendørs, hvilket Arbejds-tilsynet har redegjort for såvel i  

 afgørelsen som i tidligere udtalelser til  

 Arbejdsmiljøklagenævnet".
6. Regler Lov om arbejdsmiljø, Lov nr. 681 af 23. december 1975, jf.  

 lovbekendtgørelse nr. 784 af 11. oktober 1999 § 42. Arbejdsstedet skal indrettes således, at det sikkerheds- og  

 sundhedsmæssigt er fuldt forsvarligt.  

 Stk. 2. Anerkendte normer og standarder, som har sikkerheds- eller  

 sundhedsmæssig betydning skal følges.
Bekendtgørelse om faste arbejdssteders indretning,  

 Arbejdsministeriets bekendtgørelse nr. 96 af 13. februar 2001 § 9. Hvor hensynet til sikkerhed og sundhed gør det  

 påkrævet, skal arbejdsstedet være indrettet, så  

 arbejde, der ikke efter sin art er udendørs, kan foregå i  

 forsvarlige arbejdsrum, medmindre dette vil være åbenbart  

 urimeligt eller uhensigtsmæssigt.  

 Stk. 2. Ved arbejde, der foregår udendørs i længere  

 perioder, skal foranstaltninger til beskyttelse af de ansatte mod vejrliget,  

 f.eks. telt, halvtag eller skur, etableres i det omfang, det efter  

 omstændighederne er rimeligt.
Bekendtgørelse om brug af personlige værnemidler,  

 Arbejdstilsynets bekendtgørelse nr. 746  af 28. august 1992 § 3. Hvis arbejdet ikke på anden måde kan planlægges,  

 tilrettelægges og udføres sikkerheds- og sundhedsmæssigt  

 fuldt forsvarligt, må arbejdsgiveren kun lade arbejdet udføre,  

 såfremt der anvendes personlige værnemidler.
 7. AT-anvisninger, AT-meddelelser m.v.
Faste arbejdsteders indretning, AT-meddelelse nr. 1.01.1/Juni 1996 Baggrund:
Arbejdsministeriets bekendtgørelse om faste arbejdssteders  

 indretning   

 Denne At-meddelelse oplyser om arbejdsmiljølovgivningens regler om  

 faste arbejdssteders indretning.  

 Enhver art af virksomhed, hvor der beskæftiges ansatte, omfattes af  

 reglerne.  

 Reglerne gælder for hele virksomhedens bedriftsområde.
Dette  

 omfatter alle virksomhedens bygninger, bedriftsanlæg m.v. og arealer,  

 som de ansatte har adgang til som led i deres arbejde.  

 For virksomheder inden for landbrug, skovbrug og gartnerier gælder  

 reglerne dog kun for virksomhedens bygninger og bedriftsanlæg samt  

 arealer i umiddelbar tilknytning hertil.  

 Det samme gælder anden virksomhed, hvis område er meget udstrakt  

 eller spredt beliggende.  

 Reglerne indeholder krav til bedriftsområdets forsvarlige indretning,  

 bl.a. med færdselsveje, krav til bygninger m.v., arbejdsrum, den  

 enkeltes arbejdsplads, inventar, temperaturforhold, ventilation, belysning,  

 vedligeholdelse og rengøring samt velfærdsforanstaltninger.  

 I en række At-meddelelser oplyses nærmere om flere af disse  

 krav.  

 I det følgende oplyses om kravene til bedriftsområdet generelt,  

 færdselsveje og -arealer samt bygninger og bedriftsindretninger.
Bedriftsområdet generelt ....  

 Arbejde, der ikke efter sin art er udendørs, skal foregå  

 indendørs, medmindre det vil være åbenbart urimeligt eller  

 uhensigtsmæssigt.
Det kan være tilfældet ved arbejde med  

 store konstruktioner, som på skibsværfter.  

 Det accepteres dog, at også andre arbejdsopgaver er henlagt til det  

 fri, hvis de udføres lejlighedsvist og kortvarigt af den ansatte.
Som  

 eksempel herpå kan nævnes, at den enkelte ansatte foretager  

 rensning af redskaber og lignende, som han har haft i brug, eller vask af sin  

 tjenestebil udendørs.
Er en person imidlertid beskæftiget med  

 arbejde af denne art i større omfang, skal det foregå i  

 forsvarlige arbejdsrum.  

 Ved arbejde, der foregår udendørs i længere perioder, skal  

 der findes foranstaltninger til beskyttelse mod vejrliget i det omfang, det  

 er rimeligt.
Det kan f.eks. være telt, halvtag eller skur.
Her kan  

 værftsarbejde nævnes som eksempel.
Det kræves ikke, at  

 sådanne foranstaltninger opfylder kravene til arbejdsrum.  

 ....
