 Efter Højesterets dom af 30. juni 1988 blev en tidligere afgjort sag -  

 hvor kendelsen er offentliggjort som LSR 1987-3-57 i »skat« 1987,  

 nr. 4 - genoptaget, og ansættelsen blev nedsat med det beløb, som tidligere  

 var anset for indkomstskattepligtigt på grund af forældelse af varegæld.
A's anmodning om genoptagelse af en sag, der var afgjort ved kendelse af  

 29. januar 1987, blev imødekommet.
Ved den nævnte kendelse var klageren for  

 indkomståret 1983 anset for indkomstskattepligtig af en fordel ved forældelse  

 af varegæld, hidrørende fra en tidligere drevet erhvervsvirksomhed, opgjort  

 til 379.793 kr.
 Højesteret havde ved en den 30. juni 1988 afsagt dom (Erik Poul Lauridsen)  

 udtalt, at der ved fastsættelsen af den skattepligtige indkomst som følge af  

 forældelse måtte foretages en vurdering af fordringernes værdi under hensyn  

 til skyldnerens betalingsevne på tidspunktet for forældelsens indtræden.
 Efter de foreliggende oplysninger om klagerens formueforhold på  

 forældelsestidspunktet fandt Landsskatteretten, at der ikke var grundlag for  

 at antage, at der ved forældelsen var tilført klageren en skattepligtig  

 fordel.
 Den påklagede ansættelse blev herefter nedsat med 379.793 kr.
 LV 1987, C 1.1.
 (* 1) Offentliggjort i Skat 1989, nr. 2, side 141.
