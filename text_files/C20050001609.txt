Cirkulære  

 om strafbortfald ved ophævelse af  

  

 opkrævningslovens § 17, stk. 1, nr. 3  

1) Indledning Opkrævningslovens § 17, stk. 1, nr. 3 er ved lov nr.  

 1441 af 22. december 2004 bortfaldet med virkning fra den 28. december 2004.
Efter straffelovens § 3 betyder en afkriminalisering, at  

 selvom handlingen er strafbar på gerningstidspunktet, så er den straffri,  

 hvis  

 afgørelsen i sagen falder efter ny lov er trådt i kraft.
I § 3,  

 stk. 2 udvides dette til, at idømt, men ikke fuldbyrdet straf også  

 bortfalder.
Bødekravet må således opgives i alle sager, hvor betaling ikke har  

 fundet sted på det tidspunkt, hvor loven træder i kraft.
Dette gælder også  

 sager, hvori der er faldet dom.
Sager, hvor bødeforelæg er vedtaget efter 28. juni 2004  

 bortfalder, idet der ikke foreligger en endelig afgørelse, før  

 fortrydelsesfristen er udløbet.
Der skal således ske tilbagebetaling af  

 allerede indbetalte bøder.
Bødesager, hvor bøden er betalt, og fristen er udløbet, må fortsat  

 anses for afgjort efter tidligere gældende lov, og bødekravet har stadig  

 retskraft.
Nye regler kan ikke begrunde genoptagelse af disse sager.
Behandling  

 af straffesager med overtrædelse af opkrævningslovens § 17, stk. 1,  

 nr. 3 I alle sager, der ikke er afsluttet, hvor bøden ikke er betalt,  

 eller hvor fortrydelsesfristen ikke er udløbet, henlægges sagen for så vidt  

 angår overtrædelse af opkrævningslovens § 17, stk. 1, nr. 3, og der  

 gives meddelelse til den sigtede/dømte om, at straffen er bortfaldet efter  

 vedtagelsen af lovændringen.
 I de sager, som er oversendt til politiet, og som endnu ikke har  

 været for retten, skal der gives meddelelse til anklagemyndigheden om, at  

 tiltale for overtrædelse af § 17, stk. 1, nr. 3 frafaldes.
I de sager, hvor bødeforelæg er vedtaget efter den 28. juni 2004,  

 og bøden efterfølgende er betalt, skal der ske tilbagebetaling af den  

 opkrævede  

 bøde med tillæg af rente fra den 28. december 2004. Rentesatsen er den  

 officielle udlånsrente, som Nationalbanken har fastsat pr. 1. januar 2005 med  

 tillæg af 7 % jf. § 5 i renteloven.
Rentebeløb under 200 kr. skal ikke  

 udbetales.
Der henvises til SKM 2003.280.TSS og procesvejledningen 2004, 4,  

 afsnit J.
 Behandlingen  

 af straffesager, hvor også andre forhold indgår i bødeudmålingen.
I sager, hvor der indgår andre forhold i bødeudmålingen, skal der  

 træffes afgørelse om, hvor stor del af bøden, der hidrører fra overtrædelse  

 af  

 opkrævningslovens § 17, stk. 1, nr. 3, idet der alene er  

 strafbortfald for denne del af bøden.
Såfremt den resterende bøde herefter er  

 under 3.000 kr., henlægges hele sagen i de tilfælde, hvor bøden ikke er  

 betalt.
