Fremsat den 20. november 2002 af  

 Kristen Touborg (SF),  

 Anne Baastrup (SF) og Aage Frandsen (SF) Forslag til folketingsbeslutning om forhøjelse af fravænningsalderen for  

 pattegrise fra 3 til 4 uger Folketinget pålægger regeringen at foretage de  

 nødvendige regelændringer for at sikre pattegrise en  

 fravænningsalder på mindst 4 uger.
Bemærkninger til forslaget Justitsministeriets nugældende  

 bekendtgørelse nr. 998 af 14. december 1993 om beskyttelse af svin  

 fastsætter i § 28, at pattegrise ikke må vænnes fra soen,  

 før de er mindst 3 uger gamle, medmindre det ellers ville gå ud  

 over moderdyrets eller pattegrisenes velfærd eller sundhed.
I henhold til Kommissionens direktiv 2001/93/EF om  

 fastsættelse af mindstekrav med hensyn til beskyttelse af svin, der  

 skal implementeres senest den 1. januar 2003, må ingen pattegrise  

 vænnes fra soen, før de er mindst 28 dage gamle, medmindre det  

 ellers ville gå ud over moderdyrets eller pattegrisenes velfærd  

 eller sundhed.
Pattegrise kan dog fravænnes indtil 7 dage tidligere,  

 hvis de flyttes til specialiserede stalde, der tømmes og renses og  

 desinficeres grundigt inden anbringelsen af en ny gruppe, og som er adskilte  

 fra stalde, hvor der holdes søer, for at minimere overføringen  

 af sygdomme til pattegrisene.
 Forslagsstillerne finder det uacceptabelt, at man med  

 disse bestemmelser reelt ikke forbedrer dyrevelfærden for pattegrise.  

 Ved at tillade en fravænningsalder på 3 uger, når blot  

 pattegrisene flyttes til rengjorte stalde, løser man ikke de  

 problemer, der er i forbindelse med for tidlig fravænning med hensyn  

 til udvikling af diarré med efterfølgende antibiotikabehandling  

 og udvikling af unormal sutteadfærd, der giver anledning til  

 halebidning, som er et meget alvorligt dyrevelfærdsmæssigt  

 problem, jf. også indlægget fra direktør for Dyrenes  

 Beskyttelse Ole Münster i forbindelse med Retsudvalgets og  

 Fødevareudvalgets høring om dyrevelfærd den 9. oktober  

 2002.
Kommissionens direktiv 2001/93 er et minimumsdirektiv, som  

 indebærer, at de danske regler om fravænningsalder for  

 smågrise skal forbedres.
Direktivet forhindrer ikke, at danske regler  

 af dyrevelfærdsgrunde fastlægger et højere  

 beskyttelsesniveau.
Forslagsstillerne foreslår derfor, at pattegrise  

 skal have en fravænningsalder på mindst 4 uger,  medmindre det  

 ellers ville gå ud over moderdyrets eller pattegrisenes velfærd  

 eller sundhed.
Forslagsstillerne foreslår endvidere, at der ikke ved  

 gennemførelsen af direktiv 2001/93 gøres brug af den undtagelse  

 fra 4-ugers-fravænningsalderen, som direktivet indeholder mulighed for,  

 jf. ovenfor.
Hermed undgås tillige, at pattegrisene stresses ved en  

 flytning allerede efter 3 uger, hvilket er et gode ud fra en  

 dyrevelfærdsmæssig betragtning.
Forslagsstillerne er  

 opmærksomme på, at svineproducenterne vil lide et vist  

 økonomisk tab, men finder, at de store dyrevelfærdsmæssige  

 fordele ved forslaget vejer tungere.
Skriftlig fremsættelse Kristen Touborg Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forhøjelse  

 af fravænningsalderen for pattegrise fra 3 til 4 uger.
(Beslutningsforslag nr.
B 42).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
