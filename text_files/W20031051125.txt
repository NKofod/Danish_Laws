Klage  

 over operation for seneskedehindebetændelse  

  

 (Morbus De Quervain) Nævnet fandt grundlag for at kritisere den information,  

 patienten modtog forud for operationen.
 Nævnet lagde vægt på, at der intet var anført i  

 journalen om, hvilken information patienten modtog om eventuelle  

 komplikationer  

 til operationen.
 Nævnet fandt, at patienten ved forundersøgelsen burde  

 have været informeret om risikoen for såvel forbigående som permanent  

 nervepåvirkning efter operation for Morbus de Quervain, idet den undersøgende  

 læge på trods af uoverensstemmelserne med patienten valgte at skrive hende op  

 til operation for Morbus de Quervain på baggrund af forundersøgelsen, selvom  

 den endelige operationsindikation ikke blev stillet.
 Nævnet fandt således, at den forundersøgende læge havde  

 pligt til at informere patienten, således hun havde tid til spørgsmål og  

 fornøden overvejelse forud for operationen.
 Nævnet fandt endvidere grundlag for at kritisere den  

 opererende læge, idet han burde have sikret sig, at patienten havde modtaget  

 tilstrækkelig information om indgrebet.
 Det var nævnets opfattelse, at efterforløbet tyder på,  

 der ved operationen var opstået en nervelæsion.
 Nævnet fandt, at læsionen af nerven var en hændelig  

 komplikation til operationen, som den opererende læge ikke kunne kritiseres  

 for.
