Skriftlig fremsættelse (24. februar 2005) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
Forslag til lov om  

 ændring af lov om miljø og genteknologi (konsekvensrettelser som følge af  

 kommunalreformen) (Lovforslag nr.
L 87).
Lovforslaget er en del af den samlede lovgivningsmæssige  

 gennemførelse af en ny kommunalreform.
Forslaget er således et led i  

 udmøntningen af regeringens aftale fra juni 2004 med Dansk Folkeparti om en  

 strukturreform og den efterfølgende aftalte udmøntningsplan fra september  

 2004.
 Aftalen indebærer, at der gennemføres en kommunalreform, som  

 grundlæggende ændrer rammerne for varetagelsen af de offentlige opgaver og  

 den  

 offentlige service i Danmark.
 Den indgåede aftale om strukturreform omfatter ikke  

 udtrykkeligt placeringen af opgaver inden for lov om miljø og genteknologis  

 område, som for hovedpartens vedkommende varetages af staten.
 Af de grundlæggende principper for fordelingen af opgaverne  

 på natur- og miljøområdet i aftale om strukturreform fremgår bl.a., at de  

 opgaver, hvortil der knytter sig væsentlige nationale og internationale  

 natur-  

 og miljøinteresser, eller som forudsætter specialviden og som kun forekommer  

 relativt sjældent, varetages af staten.
 Lov om miljø og genteknologi er et teknisk lovområde, hvor  

 antallet af sager, som i dag løses af amterne, er begrænset og skævt fordelt.  

 Amterne varetager alene tilsynsopgaver, og nogle amter har således kun  

 sjældent  

 eller slet ikke haft virksomheder at føre tilsyn med.
Efter forslaget kommer tilsynet til at følge  

 godkendelseskompetencen, som for alle afgørelsestyperne indenfor lovens  

 område  

 varetages af staten.
Den ændrede myndighedsstruktur på lovens område er  

 således  

 også udtryk for en forenkling, idet det indebærer, at der alene er én  

 tilsynsmyndighed  

 indenfor lov om miljø og genteknologis område.
 Idet jeg i øvrigt kan henvise til lovforslaget med  

 tilhørende bemærkninger, skal jeg anbefale forslaget til Folketingets  

 velvillige behandling.
