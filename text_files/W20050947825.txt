 Formålet  

 med undersøgelsen har været at belyse kommunernes anvendelse af  

 støtteforanstaltningerne i servicelovens § 40, stk. 2, og hvorledes  

 kommunerne administrer betingelsen i § 40, stk. 1, om, at  

 foranstaltningen  

 »må anses for at være af væsentlig betydning af hensyn til et barns eller en  

 ungs særlige behov for støtte«.
 Ankestyrelsen  

 har ikke tidligere foretaget en praksisundersøgelse om servicelovens  

 § 40.
 I  

 undersøgelsen er indgået 75 sager fra 25 kommuner og 42 sager fra de 15  

 sociale  

 nævn.
Praksisundersøgelse  

 om frivillige foranstaltninger til børn og unge efter servicelovens § 40  

   

 af fuldmægtig Jette Bjørner (Nyt fra Ankestyrelsen, nr. 2, juni 2005) Resultatet af undersøgelsen Kommunesagerne Den materielle vurdering Undersøgelsen viser, at -  

 	  

 kommunerne i 65  

 procent af sagerne har truffet afgørelser, der er i overensstemmelse med  

 lovgivningen  

 og Ankestyrelsens praksis -  

 	  

 Ankestyrelsen har  

 erklæret sig uenig i 32 procent af sagerne -  

 	  

 Ankestyrelsen har  

 været i tvivl om afgørelsens rigtighed i 3 procent af sagerne på baggrund af  

 de  

 foreliggende oplysninger -  

 	  

 Ankestyrelsen har i 95  

 procent af sagerne været enig i, at det var af væsentlig betydning af hensyn  

 til barnets/den unges særlige behov for støtte, at den pågældende  

 foranstaltning efter § 40, stk. 2, blev iværksat -  

 	  

 Ankestyrelsen har i 93  

 procent af sagerne vurderet, at kommunen havde valgt den mindst indgribende  

 foranstaltning Den store andel af afgørelser, hvor Ankestyrelsen har erklæret  

 sig uenig i afgørelsen  32 procent af sagerne  skyldes  

 hovedsageligt, at -  

 	  

 der manglede en  

 undersøgelse efter servicelovens § 38 -  

 	  

 der manglede en  

 børnesamtale efter servicelovens § 58 Foranstaltningen Af de 75 kommunesager var der 73 afgørelser om iværksættelse af  

 foranstaltninger, mens der i 2 sager var givet afslag på  

 støtteforanstaltning.
 Af de 73 sager var der 8 afgørelser om anbringelse uden for  

 hjemmet.
Undersøgelsen viser, at alle 12 foranstaltningstyper i § 40  

 var taget i anvendelse i de 73 sager med bevillinger af støtte - lige fra  

 taxakørsel til en frivillig anbringelse.
De mange valgte foranstaltninger  

 viser  

 rummeligheden i de muligheder, der er for anvendelsen af forebyggende  

 foranstaltninger.
Formalitetsvurderingen De forvaltningsretlige og retssikkerhedsmæssige krav til  

 sagsbehandlingen er i vidt omfang overholdt i de kommunale sager.
Således er  

 kravene til begrundelse, partshøring og klagevejledning opfyldt i alle sager  

 bortset fra en enkelt, hvor begrundelseskravet ikke var opfyldt.
 Ankestyrelsen skal dog bemærke, at størstedelen af de kommunale  

 sager vedrørte afgørelser om bevilling, hvor der ikke stilles samme krav til  

 begrundelse, partshøring og klagevejledning, som ved afgørelser om afslag.
 Ankestyrelsen har vurderet, at oplysningsgrundlaget har været  

 tilstrækkelig i 85 procent af sagerne, og kommunerne har truffet afgørelserne  

 ud fra en helhedsvurdering i 81 procent af sagerne.
Nævnssagerne Den materielle vurdering Undersøgelsen viser for nævnssagernes vedkommende, at -  

 	  

 nævnene i 64 procent  

 af sagerne har truffet afgørelser, der er i overensstemmelse med lovgivningen  

 og Ankestyrelsens praksis -  

 	  

 Ankestyrelsen har  

 erklæret sig uenig i 21 procent af sagerne -  

 	  

 Ankestyrelsen har  

 været i tvivl om afgørelsens rigtighed i 14 procent af sagerne på baggrund af  

 de foreliggende oplysninger.
 I de 21 procent af sagerne (9 sager), hvor Ankestyrelsen har  

 erklæret sig uenig, skyldes 1 tilfælde, at afgørelse var uden lovhjemmel, og  

 i  

 1 afgørelse om en anbringelse manglede en handleplan.
 De øvrige 7 sager, som Ankestyrelsen var uenig i, var enten  

 utilstrækkelig oplyste, eller børnesamtalen manglede, og nævnet havde ikke  

 påset dette.
Formalitetsvurderingen Ankestyrelsen har i undersøgelsen vurderet, om de sociale nævn  

 har opfyldt en række forvaltningsretlige og retssikkerhedsmæssige krav til  

 sagsbehandlingen, herunder om nævnene har påset, hvorvidt disse krav er  

 opfyldt  

 i kommunesagerne.
 Begrundelseskravet efter forvaltningslovens §§ 22 og 24 var  

 opfyldt i alle sager bortset fra en enkelt.
Der skulle have været partshørt i 3 sager.
Der manglede  

 partshøring efter forvaltningslovens § 19 i 2 sager.
I 5 sager var klagevejledningen ikke vedlagt sagens akter,  

 hvorfor det ikke var muligt at vurdere klagevejledningens rigtighed.
I de  

 øvrige sager var der givet klagevejledningen efter forvaltningslovens  

 § 25.
 Genvurderingen efter retssikkerhedslovens § 66, stk. 1,  

 manglede i 2 sager, og der var tvivl om genvurderingen i 2 sager. 13 procent  

 af  

 sagerne var ikke genvurderet inden for 4 ugers fristen, jf. bekendtgørelsen  

 om  

 retssikkerhed og administration på det sociale område § 8.
I 21 procent af sagerne har Ankestyrelsen ikke fundet  

 oplysningsgrundlaget tilstrækkeligt.
Det skyldes, at enten  

 § 38-undersøgelse  

 eller børnesamtale manglede i sagerne.
Ankestyrelsens anbefalinger På baggrund af undersøgelsen har Ankestyrelsen anbefalet  

 kommunerne og nævnene særligt må have øget opmærksomhed på følgende forhold:
Kommunerne -  

 	  

 Oplysningsgrundlag og overskuelighed Det er foreslået, at  

 væsentlige og vigtige sagsbehandlingsskridt fremgår overskueligt på særskilte  

 akter eller ved elektronisk oversigt for at lette overskueligheden både for  

 sagsbehandleren og en eventuelt ny sagsbehandler og/eller en ny kommune.
Kommunesagerne er  

 meget omfattende og med mange journalark over flere år og med flere børn.
En  

 del akter hidrører fra tidligere kommuner.
 Der er ingen enkel  

 måde at sætte sig ind i sagerne på.
 Med få og enkle  

 checkpunkter ville sagsbehandlingen have større mulighed for at blive rigtig  

 god, og sagerne overskuelige og nemme at sætte sig ind i.
-  

 	  

 § 38-undersøgelsen Ankestyrelsens har  

 fundet, at praksisundersøgelsens resultat giver anledning til at gøre  

 opmærksom  

 på nødvendigheden af en § 38 undersøgelse samt, at det tydeligt fremgår,  

 at undersøgelsen foreligger.
 Undersøgelsen bør  

 være struktureret, så det klart fremgår, at der er taget stilling til de  

 forskellige punkter i § 38: inddragelse af fagfolk, begrundet  

 stillingtagen, forældremyndighedsindehaverens holdning, barnets/den unges  

 holdning og forhold, der kan bidrage til at klare vanskelighederne.
 Hvis der ikke  

 iværksættes en foranstaltning, bør det fremgå hvorfor.
 Selv om undersøgelsen  

 ikke skal være mere omfattende, end formålet tilsiger, er det af stor  

 betydning,  

 at kommunen foretager en indledende undersøgelse på et tidligt tidspunkt, for  

 at der kan iværksættes den rigtige foranstaltning fra begyndelsen.
-  

 	  

 § 58-samtalen Samtale med  

 barnet/den unge bør være en fast procedure i forbindelse med sagsbehandlingen  

 om støtteforanstaltninger efter § 40 og fremgå af særskilt akt i sagen.
 Hvis der ikke er talt  

 med barnet/den unge, bør dette også fremgå med en begrundelse herfor.
Bestemmelsen skal  

 sikre, at børn og unge bliver hørt og inddraget i de beslutninger, der har  

 betydning  

 for deres fremtidige liv.
Det er endvidere vigtigt under samtalen, at  

 barnet/den unge orienteres om, hvad der skal ske og hvorfor.
-  

 	  

 Bevilling af støtteforanstaltningen Ankestyrelsen har  

 fundet, at undersøgelsen giver anledning til at foreslå, at de bevillinger,  

 som  

 ikke fremgår af en skriftlig sendt afgørelse, fremgår tydeligt af sagen på en  

 særskilt akt med dato og ikke udelukkende ved journalark med mange andre  

 forskelligartede oplysninger.
-  

 	  

 Opfølgning Ankestyrelsen har  

 fundet, at kommunerne skal være opmærksomme på, at der også i sager, hvor der  

 ikke foreligger en handleplan, som skal revideres, følges op på  

 foranstaltningerne både med henblik på, om foranstaltningen bør ophøre, og om  

 det fortsat er den rigtige foranstaltning.
Nævnene -  

 	  

 Oplysningsgrundlag Nævnene bør være  

 opmærksomme på, om sagerne er tilstrækkelig oplyste, og om kravene til  

 sagsbehandlingen  

 er opfyldt.
 Nævnene bør således  

 tage stilling til, om § 38 undersøgelsen mangler og til undladelse af  

 børnesamtalen efter § 58.
-  

 	  

 Hjemvisning Nævnene har hjemvist  

 17 procent af sagerne, men praksisundersøgelsen tyder på, at endnu flere  

 sager  

 bør hjemvises med henblik på overholdelse af reglerne for sagsbehandlingen.
-  

 	  

 Genvurdering Nævnene bør påse, om  

 kommunerne har genvurderet sagerne efter retssikkerhedslovens § 66, og  

 påse, at 4 ugers fristen for genvurdering overholdes.
 Undersøgelsen kan læses i sin fulde ordlyd på www.ast.dk under  

 Praksisundersøgelser.
