Klage  

 over utilstrækkelig undersøgelse forinden operativt indgreb Patientklagenævnet fandt ved sin afgørelse grundlag for  

 at kritisere overlægens behandling af patienten den 26. oktober 2001 på  

 urologisk afdeling, og fandt ikke grundlag for at kritisere de læger, der var  

 involveret i forundersøgelserne af patienten i perioden fra den 3. maj til  

 31.  

 maj 2001.
 Nævnet lagde til grund, at der blev foretaget  

 røntgenundersøgelse af lungerne den 25. april 2001, som viste normale forhold  

 ved hjerte og lunger og ingen udsæd af kræftsvulster (metastaser) til  

 lungerne.  

 Det var nævnets opfattelse, at der var indikation for det indgreb der blev  

 udført den 31. maj 2001, og at indgrebet blev udført i overensstemmelse med  

 almindelig anerkendt faglig standard.
 Nævnet lagde herudover vægt på, at det fremgik af  

 journalen den 26. oktober 2001, at en læge ved undersøgelsen i forbindelse  

 med  

 genindlæggelsen fandt hævede lymfekirtler i lyskenregionen, og ifølge  

 journalen  

 konfererede vedkommende læge disse fund med overlægen.
 Det var nævnets opfattelse, at risikoen for, at der  

 forelå lungemetastaser fra en nyrebækkensvulst, som tidligere havde vist  

 spredningspotentiale til lymfeknuder, var så stor, at overlægen burde have  

 ordineret et røntgenbillede af thorax (brystkassen) den 26. oktober 2001, og  

 burde have set resultatet inden udførelsen af indgrebet den 30. oktober 2001.  

 Det var endelig nævnets opfattelse, at med viden om, at der forelå  

 lungemetastaser, var der således ikke indikation for operativ fjernelse af  

 urinblæren.
