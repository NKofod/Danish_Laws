Vejledning om Måling af støj på arbejdspladsen - At-vejledning D.7.4 - Marts 2003 At-vejledningen oplyser om måling af støj på arbejdspladsen og vejleder om, hvornår, hvordan og med hvilket udstyr målingerne gennemføres.
 Støj på arbejdspladsen bør være en del af arbejdspladsvurderingen.
Hvor støjbelastningen kan være sundhedsskadelig, skal det jævnligt kontrolleres, om forholdene er i orden.
Når forholdene giver anledning til det, eller hvis Arbejdstilsynet forlanger det, skal man foretage målinger af støj.
De ansatte skal have oplysning om resultaterne af udførte støjmålinger i forbindelse med deres arbejde, herunder om den risiko for høreskade, der kan være forbundet med arbejdet.
Valg af måleudstyr Valget af måleudstyr afhænger af støjens karakter.
En integrerende støjmåler kan måle alle typer støj.
Den registrerer et gennemsnit af støjen, den såkaldte LAeq-værdi.
Det er især nyttigt, hvor støjen varierer mere end 5 dB(A).
 Støjmålere, der ikke er integrerende, kan bruges, hvor støjen højst varierer 5 dB(A). Måleren indstilles på "slow".
Støjdosimetre kan være velegnede til måling af støjbelastning for personer, der opholder sig i skiftende støj.
Et støjdosimeter er en lille integrerende lydmåler, som den støjudsatte selv bærer på sig.
Støjmåleren skal indstilles til A-vægtning.
Den bør have indstillingsmuligheden "peak", og den skal kunne måle korrekt - ikke mindst når det drejer sig om impulsstøj.
Den bør opfylde kravet til et klasse 2 instrument i international standard IEC 61672-1 Sound Level Meters.
Måling og beregning Man bruger både målinger og beregninger for at finde frem til, hvor meget en person er belastet af støj.
 I praksis bør man vælge denne fremgangsmåde:
Først opdeler man dagen i støjmæssigt typiske perioder.
Målingernes omfang afhænger derfor af, hvor kompliceret arbejdsdagen er.
Det er vigtigt, at man som ansvarlig for målingerne er omhyggelig med at skaffe sig oplysninger om arbejdssituationerne.
For at finde frem til støjbelastningen måler man på de perioder, som arbejdsdagen består af, og man noterer sig, hvor lang tid der arbejdes i hver situation.
I mange tilfælde er det tilstrækkeligt at måle over et minut - eller kortere.
Kun sjældent er det nødvendigt med målinger, der er længere end 5-10 minutter.
Også kortvarige støjdosimetermålinger er ofte tilstrækkelige.
Man må bestræbe sig på at anbringe mikrofonen ca. 10 cm fra personens værst belastede øre.
Man skal ikke tage hensyn til, om personen bruger høreværn, når man måler støjbelastningen.
 Ud fra de måleresultater, der aflæses, og periodernes varighed skal der beregnes et gennemsnit (LAeq-værdi), se afsnittet om "Beregning af støjbelastning".
 Hvis støjen er skarp eller smældende, indeholder den sikkert impulser, og støjens spidsværdi bør måles (stilling "peak").
 Sådan kraftig impulsstøj forekommer fx ved:
 Slag, metal mod metal  Presser, især mekaniske  Afblæsninger fra trykluft.
 Når støjimpulserne er kraftige, skal den aflæste "slow" eller LAeq-værdi korrigeres.
 Arbejdstilsynets praksis er:
 Der skal korrigeres, hvis støjen er "impulsagtig", og dens spidsværdi overstiger 115 dB(A) eller dB(C) mere end én gang i minuttet.
Der kan frit vælges mellem dB(A) og dB(C).
  Korrektionen er +5 dB(A).
Beregning af støjbelastning Støjbelastningen beregnes som LAeq-værdien normeret til en 8 timers arbejdsdag.
 Arbejdes der mere end 8 timer en dag, bliver støjbelastningen derfor højere end den målte værdi.
Herunder er der givet eksempler på beregning af støjbelastning.
Der beskrives dels en metode, der gør brug af lommeregner, dels en metode, hvor der anvendes tabeller.
Ved beregning skal man være opmærksom på, at:
  Støjniveauerne skal måles i dB(A) som "slow" eller "LAeq-værdier".
  Der skal lægges 5 decibel til, hvis der er impulsstøj.
Eksempel En pladesmed er beskæftiget med opretning af bilkarrosserier.
I løbet af en arbejdsdag er han udsat for følgende støj (LAeq):
Mejsling 94 dB(A) i 1 time Slibning 90 dB(A) i 0,5 time Svejsning 86 dB(A) i 1,5 time Montage mv. 77 dB(A) i 5 timer Ved mejsling er støjen "impulsagtig". Spidsværdierne måles til mellem 125 og 130 dB(A). De 94 dB(A) skal derfor korrigeres med + 5 dB(A) til 99 dB(A).
Metode 1 Støjbelastningen beregnes ved hjælp af nedenstående formel:
 hvor:
  LAeq1 til LAeqn er de enkelte målinger i dB korrigeret for indhold af impulser.
  t1 til tn er den tilsvarende udsættelsestid for personen.
Summen af disse kan være større eller mindre end 8 timer.
 Ved indsættelse fås:
Metode 2 Støjbelastningen beregnes ved hjælp af tabel 1 og tabel 2:
 I tabel 1 aflæses følgende:
Mejsling, 99 dB(A) i 1 time 395 "støjpoint" Da 99 dB(A) ikke findes i tabellen, aflæser man under den nærmeste værdi 100 dB(A).
Slibning 90 dB(A) i 0,5 time - 20 "støjpoint" Svejsning 86 dB(A) i 1,5 time - 20 "støjpoint" Montage mv. 77 dB(A) i 5 timer - 5 "støjpoint" Sammenlægning giver 440 "støjpoint" I tabel 2 ses:
at 400 "støjpoint" svarer til 91 dB(A) at 500 "støjpoint" svarer til 92 dB(A) Da 440 er nærmest 400, er pladesmedens støjbelastning 91 dB(A) over hele arbejdsdagen.
Ser man på de enkelte processers "støjpoint", fremgår det, at mejsling klart er den værste støjkilde.
 Nøjagtigheden forbedres, hvis man interpolerer mellem værdierne i tabel 1.
Tabel 1 "Støjpoint" for støjniveau 75-115 dB(A) og varighed 2 minutter til 8 timer pr. dag.
Tabel 2 Omsætning af "støjpoint" til LAeq over en 8 timers arbejdsdag.
Rapport om måling af støj En rapport med dokumentation for støjforhold bør indeholde følgende punkter:
  Virksomhedens navn og adresse.
  Den ansvarlige person for målingen og dennes firma/BST.
  Medvirkende fra virksomheden (SIO).
  Dato for udførelse af målingerne.
  Navn på afdeling.
  Antal personer, der er udsat for støj.
  Eventuelt navn på den/de personer, der måles på.
  Arbejdsforhold på måledagen inkl. produktionens omfang.
  Beskrivelse af/navn på de maskiner/processer, personerne er beskæftiget ved.
  Angivelse af, hvor lang tid der arbejdes i hver situation.
  Eventuelt skitse eller fotos.
  Identifikation af måleudstyr.
  Mikrofonplacering - tæt (10 cm) ved operatørens øre.
  Aflæste niveauer med angivelse af lydmålerindstilling, slow/LAeq og peak.
  Angivelse af, hvor lang tid der er målt - ved LAeq og dosimetermålinger.
  Angivelse af kalibrering.
  Korrektion for impulser.
  Sammenregning af støjbelastning.
  Vurdering af måleresultater i forhold til grænseværdien.
  Eventuelt brug/udlevering af høreværn.
  Eventuelt forslag til foranstaltninger.
 I det almindelige sikkerhedsarbejde vil vejledende målinger af mere orienterende karakter normalt være tilstrækkelige.
Lydmåler og kalibrator bør kontrolmåles.
Retningsgivende skal det nævnes, at Miljøstyrelsen for at godkende målinger kræver, at kalibratoren skal kontrolmåles én gang hvert år, og lydmåleren hvert andet år.
 Læs også branchearbejdsmiljørådenes vejledninger mv.
