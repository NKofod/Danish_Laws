Skriftlig fremsættelse (21. marts  

 2001) IT- og forskningsministeren (Birte Weiss):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 Forskningscentret ved Hørsholm. (Revision af formålsbestemmelse  

 m.v.).
(Lovforslag nr.
L 193).
Den nuværende lov om Forskningscentret ved  

 Hørsholm er fra 1978 og giver kun Forskningscentret mulighed for at  

 drive sin virksomhed fra arealerne ved Hørsholm.
Dette var baseret  

 på den daværende forudsætning om, at man derigennem kunne  

 arbejde henimod at skabe et miljø af erhvervsorienterede  

 forskningsinstitutter.
Men samfundet har ændret sig meget siden 1978,  

 og tiden er på nogle punkter løbet fra loven.
Det ligger  

 således ikke umiddelbart inden for Forskningscentrets nuværende  

 formål fx at forestå driften af forskerparker og  

 innovationsmiljøer.
Forskningscentret ved Hørsholm har  

 ønsket et mere tidssvarende og fleksibelt regelgrundlag, sådan  

 at centret har mulighed for at deltage i flere aktiviteter på  

 forsknings-, innovations-, og udviklingsområdet.
Lovforslaget omhandler primært en udvidelse af  

 Forskningscentrets formål.
Det er således forventningen, at  

 lovforslaget fx vil give Forskningscentret en større fleksibilitet i  

 relation til den fremtidige forskerpark- og innovationsmiljøstruktur.  

 Derimod sigtes der ikke med lovforslaget mod at ændre ved  

 Forskningscentrets primære formål i dag, nemlig at  

 understøtte den samfundsgavnlige virkning af forskningen gennem  

 udlejning af arealer og bygninger på arealerne ved Hørsholm til  

 offentlige og private forskningsrelaterede institutioner m.v.
 Ønsket om en lovændring er aktualiseret af,  

 at Forskningscentret skal have mulighed for at byde ind på  

 Erhvervsministeriets kommende udbud af finansieringen, opførslen og  

 driften vedrørende den bioteknologiske forskerpark i tilknytning til  

 Biotech Innovation & Research Centre (BRIC).
 Idet jeg i øvrigt henviser til lovforslaget med  

 bemærkninger, tillader jeg mig hermed at anbefale lovforslaget til  

 hurtig og velvillig behandling i det høje Ting.
