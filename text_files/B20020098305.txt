Bekendtgørelse om  

 udstykningskontrollen I medfør af § 29 i lov om udstykning og anden registrering i  

 matriklen, jf. lovbekendtgørelse nr. 265 af 10. april 2000,  

 fastsættes:
§ 1. Før udstykning, matrikulering,  

 arealoverførsel eller sammenlægning skal der for  

 matrikelmyndigheden foreligge en erklæring fra kommunalbestyrelsen til  

 dokumentation af, at den matrikulære forandring eller den tilsigtede  

 arealanvendelse ikke vil medføre forhold i strid med bestemmelser i  

 eller i medfør af 1)	lov om planlægning, 2)	lov om offentlige veje, 3)	lov om private fællesveje, 4)	byggeloven, 5)	lov om miljøbeskyttelse eller 6)	lov om forurenet jord.
Stk. 2. Kommunalbestyrelsens erklæring skal afgives i et  

 skema i analog eller digital form, hvis udformning er godkendt af Kort- og  

 Matrikelstyrelsen.
Det gælder dog ikke ved arealoverførsel i  

 forbindelse med vandløbsregulering eller ved flere samtidige  

 arealoverførsler til eller fra et vej-, jernbane- eller andet  

 strækningsareal.
Matrikelmyndigheden kan i øvrigt fravige 1.  

 pkt. i særlige tilfælde.
Stk. 3. Det påhviler landinspektøren at indhente  

 erklæringen fra kommunalbestyrelsen.
Landinspektøren skal  

 samtidig afgive de i skemaet krævede oplysninger om adgang til  

 offentlig vej og om byggelinier.
 Stk. 4. Stk. 1-3 gælder ikke i Københavns og  

 Frederiksberg kommuner.
§ 2. Hvis bestemmelser i eller i medfør  

 af 1)	lov om planlægning, 2)	lov om offentlige veje, 3)	lov om miljøbeskyttelse, 4)	lov om naturbeskyttelse, 5)	skovloven, 6)	lov om lensafløsning (majoratsloven), 7)	landbrugsloven, 8)	lov om råstoffer, 9)	lov om forurenet jord, eller 10)	lov om stormflod og stormfald gør det nødvendigt, at en anden myndighed end  

 kommunalbestyrelsen eller Kort- og Matrikelstyrelsen meddeler tilladelse til  

 en udstykning, matrikulering, arealoverførsel eller  

 sammenlægning eller til den tilsigtede arealanvendelse, kan den  

 matrikulære forandring ikke registreres i matriklen, før der for  

 matrikelmyndigheden foreligger dokumentation for, at tilladelsen er meddelt.  

 Det påhviler landinspektøren at fremskaffe dokumentation for, at  

 de nødvendige tilladelser foreligger.
Stk. 2. Før den matrikulære forandring kan  

 registreres i matriklen, skal landinspektøren over for Kort- og  

 Matrikelstyrelsen afgive en erklæring om forholdet til  

 naturbeskyttelsesloven og skovloven.
Erklæringen skal afgives i et  

 skema i analog eller digital form, hvis udformning er godkendt af Kort- og  

 Matrikelstyrelsen.
 Stk. 3. I Københavns og Frederiksberg kommuner  

 gælder stk. 2 ikke, og pligten efter stk. 1, 2. pkt.,  

 påhviler matrikelmyndigheden.
 § 3. §§ 1 og 2 gælder ikke, når  

 den matrikulære forandring er en følge af ekspropriation eller  

 jordfordelingskendelse eller består i matrikulering af en umatrikuleret  

 ejendom.
 § 4. Bekendtgørelsen træder i kraft  

 den 1. januar 2003.
 Stk. 2. Bekendtgørelse nr. 880 af 6. december 1999 om  

 udstykningskontrollen ophæves.
