Resumé Brancherådet A klagede over at § 46 i Miljøministeriets  

 bekendtgørelse nr. 131 af 21. marts 1993 (affaldsbekendtgørelsen) efter  

 rådets  

 opfattelse ikke havde hjemmel i miljøbeskyttelseslovens § 92.
Efter § 46 i affaldsbekendtgørelsen kan afgørelser der efter  

 bekendtgørelsen træffes af kommunalbestyrelsen, ikke indbringes for anden  

 administrativ myndighed.
Efter miljøbeskyttelseslovens § 91 kan  

 kommunalbestyrelsens afgørelser efter loven eller efter regler der er fastsat  

 med hjemmel i loven, som hovedregel påklages til Miljøstyrelsen.
Lovens § 92  

 indeholder hjemmel til at afskære denne klageadgang for så vidt angår  

 afgørelser  

 der "enkeltvis er af mindre betydning for miljøbeskyttelsen".  

 Spørgsmålet i sagen var om affaldsbekendtgørelsens § 46 lå inden for rammerne  

 af sidstnævnte bestemmelse.
 Ombudsmanden udtalte at efter hans opfattelse gav bekendtgørelsen  

 ikke kommunalbestyrelsen hjemmel til at træffe afgørelser af en karakter der  

 -  

 under hensyn til bestemmelsens ordlyd og forhistorie - faldt uden for  

 miljøbeskyttelseslovens § 92. Ombudsmanden kunne derfor ikke give A medhold i  

 klagen. (J. nr. 1993-2093-119).
Tilstrækkelig lovhjemmel til i affaldsbekendtgørelsen at  

 afskære klageadgang fra kommunalbestyrelsen til Miljøstyrelsen? Brancherådet A klagede i  

 skrivelse af 9. september 1993 til mig i anledning af at § 46 i  

 Miljøministeriets bekendtgørelse nr. 131 af 21. marts 1993 om bortskaffelse,  

 planlægning og registrering af affald (affaldsbekendtgørelsen) efter rådets  

 opfattelse  

 ikke havde hjemmel i miljøbeskyttelseslovens § 92.
I den anledning afgav  

 Miljøministeriet ved skrivelse af 7. januar 1994 en udtalelse til mig.  

 Udtalelsen bestod af et notat af 16. december 1993 der var udarbejdet af  

 Miljøstyrelsen.
Miljøministeriet henholdt sig til dette notat.
A fremsatte ved skrivelse af  

 4. februar 1994 sine bemærkninger til Miljøstyrelsens notat.
Miljøstyrelsen  

 fremsatte herefter ved skrivelse af 25. februar 1994 en afsluttende  

 udtalelse.
 Baggrunden for A's klage var  

 følgende:
Affaldsbekendtgørelsens § 46  

 bestemmer at kommunalbestyrelsens afgørelser efter bekendtgørelsen ikke kan  

 indbringes for anden administrativ myndighed.
Bestemmelsen er fastsat med  

 hjemmel i miljøbeskyttelseslovens § 92, hvorefter den almindelige klageadgang  

 fra kommunalbestyrelsen til Miljøstyrelsen kan afskæres for så vidt angår  

 afgørelser,  

 der enkeltvis er af mindre betydning for miljøbeskyttelsen.
 Bestemmelsen er en  

 undtagelse i forhold til lovens § 91, hvorefter kommunalbestyrelsens  

 afgørelser  

 som udgangspunkt kan påklages til Miljøstyrelsen.
I klagen til mig gjorde A  

 gældende at miljøbeskyttelseslovens § 92 kun kunne anvendes over for bestemte  

 typer af afgørelser; bestemmelsen indeholdt således ikke hjemmel til generelt  

 at afskære klager over alle afgørelser der blev truffet i medfør af en given  

 bekendtgørelse.
Herudover fandt § 92 efter A's opfattelse kun anvendelse på  

 afgørelser der var af mindre betydning for miljøbeskyttelsen, og hvor  

 lokalkendskabet havde særlig betydning.
 Efter A's opfattelse savnede  

 affaldsbekendtgørelsens § 46 herefter hjemmel i miljøbeskyttelseslovens § 92;  

 A anførte enkelte eksempler på afgørelser af vidtrækkende betydning der kunne  

 træffes i medfør af affaldsbekendtgørelsen, og som efter § 46 ikke kunne  

 påklages til Miljøstyrelsen.
I notatet af 16. december  

 1993 imødegik Miljøstyrelsen A's opfattelse.
Miljøstyrelsen bemærkede at de  

 eksempler, som A havde anført, ikke var relevante for det rejste spørgsmål.
 I en skrivelse til A udtalte  

 jeg følgende:
 "1.  

 Affaldsbekendtgørelsens § 46 har følgende ordlyd:
"§ 46.  

  

 Kommunalbestyrelsens afgørelser efter denne  

 bekendtgørelse kan ikke indbringes for anden administrativ myndighed." Bekendtgørelsen er det  

 centrale regelsæt på området for affaldsbortskaffelse; den suppleres - for så  

 vidt angår bortskaffelse af genanvendeligt affald - af Miljøministeriets  

 bekendtgørelse nr. 881 af 11. december 1986 om kommunale indsamlinger af  

 genanvendelige materialer og produkter fra private husstande, bekendtgørelse  

 nr. 882 af samme dato om kommunale indsamlinger af genanvendelige materialer  

 og produkter fra erhvervsvirksomheder og bekendtgørelse nr. 883, ligeledes af  

 samme dato, om kommunal indsamling af madaffald fra storkøkkener  

 (genanvendelsesbekendtgørelserne).
 Affaldsbekendtgørelsen  

 viderefører i det væsentlige principperne i Miljøministeriets nu ophævede  

 bekendtgørelse nr. 118 af 23. februar 1989 om bortskaffelse af affald.  

 Sidstnævnte bekendtgørelse indeholdt i § 15 følgende bestemmelse:
"§ 15.  

  

 Kommunalbestyrelsernes afgørelser kan ikke indbringes  

 for højere administrativ myndighed." Genanvendelsesbekendtgørelserne  

 er udstedt med hjemmel i den nu ophævede lov om genanvendelse og begrænsning  

 af  

 affald (lovbekendtgørelse nr. 532 af 16. oktober 1984). Bekendtgørelserne,  

 der  

 er opretholdt ved miljøbeskyttelseslovens § 114, stk. 1, indeholder ingen  

 bestemmelser om klage over kommunalbestyrelsens afgørelser.
 2. Miljøbeskyttelseslovens  

 almindelige klageregel findes i lovens § 91, stk. 1. Bestemmelsen har  

 følgende  

 ordlyd:
"§ 91.  

  

 Medmindre andet fremgår af lovens bestemmelser, jf. dog  

 § 92, kan kommunalbestyrelsens og amtsrådets afgørelser og beslutninger efter  

 loven eller regler, der er fastsat med hjemmel i loven, påklages til  

 miljøministeren (nu Miljøstyrelsen)." Bestemmelsen svarer i det  

 væsentlige til § 70 i den tidligere miljøbeskyttelseslov (lovbekendtgørelse  

 nr.  

 68 af 24. januar 1989).
Miljøbeskyttelsesloven  

 indeholder i § 92 en særlig bestemmelse om administrativ begrænsning af den  

 almindelige klageadgang.
Bestemmelsen - der er ny i forhold til den tidligere  

 lov - har følgende ordlyd:
"§ 92.  

  

 Miljøministeren kan fastsætte regler om, at afgørelser,  

 der enkeltvis er af mindre betydning for miljøbeskyttelsen, ikke kan påklages  

 til anden administrativ myndighed." I bemærkningerne til  

 lovforslaget hedder det bl.a. følgende (Folketingstidende 1990/91, 2.  

 samling,  

 tillæg A, sp. 1576):
 "...
 Reglen i § 89, stk. 1 (nu §  

 91, stk. 1), svarer til gældende lov, § 70, idet der dog i de enkelte  

 kapitler  

 i lovforslaget udtrykkeligt er gjort opmærksom på, i hvilke tilfælde  

 klageadgangen er afskåret.
Med henblik på at opnå en  

 tilbundsgående decentralisering af afgørelser efter loven er der foretaget en  

 vurdering af muligheden for at gøre førsteinstansafgørelser endelige.  

 Udgangspunktet har været, at endelighedsbestemmelser bør forekomme, hvor  

 sagen  

 udfra en generel vurdering må anses for at være af mindre betydning for  

 miljøet.
På den baggrund er der indsat en række endelighedsbestemmelser i  

 kapitlerne 3, 4 og 5.
 I den gældende lov er muligheden  

 for at der administrativt kan fastsættes endelighedsbestemmelser begrænset  

 til  

 regler fastsat i medfør af § 4, dvs. regler om hygiejniske og mere  

 genemæssige  

 forhold.
Der foreslås en generel  

 bemyndigelse for ministeren i § 90 (nu § 92) til at lade de kommunale  

 myndigheder træffe den endelige afgørelse i visse mindre sager.
En række  

 sager  

 af mindre betydning for miljøbeskyttelsen vil med rimelighed kunne afgøres  

 endeligt af kommunalbestyrelsen som den myndighed, der har det lokale  

 kendskab  

 til forholdene.
..." I en betænkning over  

 lovforslaget, der er afgivet den 22. maj 1991 af Folketingets Miljø- og  

 Planlægningsudvalg, hedder det bl.a. følgende (Folketingstidende 1990/91, 2.  

 samling, tillæg B, sp. 962-63):
 "...
 Miljøministeren har over for  

 udvalget oplyst:
 ...
- at formålet med  

 bemyndigelsen i § 90 (nu § 92) til at fastsætte endelighedsbestemmelser er at  

 opnå en større grad af decentralisering af afgørelser, hvor sagens udfald ud  

 fra en generel vurdering må anses for at være af mindre betydning for  

 miljøet.  

 Der tilsigtes ikke en ændring i forhold til, hvorledes der er blevet fastsat  

 endelighedsbestemmelser med hjemmel i den gældende lov.
Herefter er der bl.a.  

 indført endelighed for forbud og påbud over for grillbarer, restauranter og  

 støjende fritidsaktiviteter.
..." 3. I Miljøstyrelsens notat af  

 16. december 1993 hedder det vedrørende spørgsmålet om klageadgang efter  

 genanvendelsesbekendtgørelserne bl.a. følgende (...):
 "...
 Genanvendelsesbekendtgørelserne  

 blev udstedt med hjemmel i den dagældende lov om genanvendelse af affald  

 (Miljøministeriets lovbekendtgørelse nr. 532 af 16. oktober 1984). I loven  

 var  

 der fastsat følgende bestemmelse om klage til Miljøstyrelsen:
 "§ 12. Ministeren kan  

 bemyndige miljøstyrelsen til at træffe afgørelser i medfør af regler, der er  

 udstedt i henhold til loven.
Stk. 2.  

  

 Ministeren kan fastsætte regler om adgangen til at påklage  

 miljøstyrelsens afgørelser, herunder at miljøstyrelsen har den endelige  

 afgørelse i sådanne sager." Bemyndigelsen til at  

 fastsætte klageregler om kommunalbestyrelsens afgørelser efter  

 genanvendelsesbekendtgørelserne har aldrig været udnyttet.
Da der ikke mellem  

 Miljøministeriet og kommunerne i øvrigt består noget  

 over/underordnelsesforhold  

 vedrørende kommunale affaldsordninger, har forholdet indtil ændringen af  

 miljøbeskyttelsesloven den 1. januar 1992 været, at kommunalbestyrelsens  

 afgørelser vedrørende genanvendeligt materiale ikke har kunnet påklages til  

 anden administrativ myndighed.
 Ved ændringen af  

 miljøbeskyttelsesloven (L 74) blev genanvendelsesloven ophævet, men  

 genanvendelsesbekendtgørelserne blev imidlertid opretholdt, jf. §§ 113 og  

 114.
Den almindelige klageregel i  

 miljøbeskyttelseslovens § 91 betyder, at der fra 1. januar 1992 har været  

 adgang til at klage over kommunale afgørelser vedrørende kommunale  

 indsamlingsordninger for genanvendelige materialer.
Affaldsbekendtgørelsens §  

 46 indebærer ingen indskrænkninger i denne klageadgang.
..." Miljøbeskyttelseslovens §  

 114, stk. 1, som Miljøstyrelsen har henvist til, har følgende ordlyd:
"§ 114.  

  

 Regler, der er udstedt efter de i § 113 nævnte love  

 (herunder den nu ophævede lov om genanvendelse og begrænsning af affald, i  

 medfør af hvilken genanvendelsesbekendtgørelserne er udstedt) opretholdes,  

 indtil de afløses af regler udstedt efter denne lov, medmindre andet følger  

 af  

 loven.
Overtrædelse af reglerne straffes efter de hidtil gældende  

 regler." Det citerede afsnit i  

 Miljøstyrelsens notat synes at indeholde visse uklarheder; for det første  

 indeholdt hverken § 12, stk. 2, eller de øvrige bestemmelser i den nu  

 ophævede  

 lov om genanvendelse og begrænsning af affald hjemmel til at bestemme, at  

 kommunalbestyrelsens  

 afgørelser efter de regler, der var udstedt i medfør af loven, kunne påklages  

 til andre myndigheder.
Med denne begrundelse er jeg for så vidt enig med  

 Miljøstyrelsen i, at der ikke bestod en sådan klageadgang.
 For det andet antager  

 Miljøstyrelsen, at det nu følger af miljøbeskyttelseslovens § 91, at  

 kommunalbestyrelsens afgørelser efter genanvendelsesbekendtgørelserne kan  

 påklages til styrelsen.
 Dette forekommer mig ikke  

 uden videre klart. § 91, stk. 1, har som anført følgende ordlyd:
 "§ 91.  

  

 Medmindre andet fremgår af lovens bestemmelser, jf. dog  

 § 92, kan kommunalbestyrelsens og amtsrådets afgørelser og beslutninger  

  

 efter loven  

  

 eller regler, der er  

  

 fastsat med hjemmel i loven,  

  

 påklages  

 til miljøministeren." (mine fremhævelser).
 Genanvendelsesbekendtgørelserne,  

 der som nævnt er udstedt med hjemmel i den nu ophævede lov om genanvendelse  

 og  

 begrænsning af affald, falder ikke inden for ordlyden af denne bestemmelse.  

 Den omstændighed, at bekendtgørelserne er opretholdt ved  

 miljøbeskyttelseslovens  

 § 114, stk. 1, kan ikke føre til andet resultat.
Jeg må imidlertid forstå  

 Miljøstyrelsen således, at man i praksis behandler klager over kommunale  

 afgørelser, der er truffet i medfør af genanvendelsesbekendtgørelserne.
Dette  

 tager jeg til efterretning.
 4. Efter det anførte  

 forholder det sig vedrørende klager over kommunalbestyrelsens afgørelser  

 efter  

 henholdsvis genanvendelsesbekendtgørelserne og affaldsbekendtgørelsen  

 således:
Afgørelser, der er truffet i  

 medfør af genanvendelsesbekendtgørelserne, kan påklages til Miljøstyrelsen.  

 Dette følger - efter Miljøstyrelsens opfattelse - af miljøbeskyttelseslovens  

 § 91, stk. 1. Derimod kan afgørelser, der er truffet i medfør af  

 affaldsbekendtgørelsen,  

 ikke påklages til Miljøstyrelsen.
Dette følger af bekendtgørelsens § 46, jf.  

 miljøbeskyttelseslovens § 92.
5. (A) har i klagen til mig  

 anført to eksempler på kommunale afgørelser, der efter (A's) opfattelse er af  

 vidtrækkende betydning, men som efter affaldsbekendtgørelsen ikke kan  

 påklages  

 til Miljøstyrelsen.
Miljøstyrelsen har gjort gældende, at (A's) eksempler  

 hviler på en fejlagtig forståelse af de omhandlede regelsæt.
 I det følgende skal jeg  

 gennemgå (A's) eksempler.
a.
I skrivelsen af 9. september 1993 anførte (A), at en  

 kommunalbestyrelse med hjemmel i affaldsbekendtgørelsen kan træffe afgørelse  

 om, at genanvendeligt affald ikke må overgives til en virksomhed i en anden  

 kommune.  

 Om dette spørgsmål har Miljøstyrelsen i notatet af 16. december 1993 bl.a.  

 anført følgende:
 "...
Reglerne om  

 kommunalbestyrelsens anvisning af affald til bortskaffelse, dvs forbrænding,  

 deponering og genanvendelse er indeholdt dels i affaldsbekendtgørelsens  

 kapitel  

 6, og dels i genanvendelsesbekendtgørelserne.
Hjemmelsgrundlaget for disse  

 regler er miljøbeskyttelseslovens §§ 44 og 45.
 Kommunale affaldsordninger  

 kan være udformet som en anvisningsordning eller som en indsamlingsordning.  

 Reglerne for de to typer af ordninger er i store træk - men ikke i alle  

 tilfælde - ens.
Kommunale anvisningsordninger Efter affaldsbekendtgørelsens  

 § 31, stk. 1, jf. § 40, stk. 1 har kommunalbestyrelsen pligt til at anvise  

 bortskaffelsesmulighed for alt affald, der frembringes i kommunen.  

 Anvisningen  

 skal fremgå af kommunens regulativer.
 For at sikre opfyldelse af  

 kommunens anvisningspligt kan kommunalbestyrelsen, hvis den vælger ikke selv  

 at udføre opgaven, indgå aftaler med virksomheder om at modtage affald fra  

 den  

 kommunale anvisningsordning, § 32. Kommunalbestyrelsens anvisningspligt anses  

 for opfyldt, når tilstrækkelige bortskaffelsesfaciliteter er etableret og kan  

 benyttes.
Borgere og virksomheder har  

 efter bekendtgørelsens § 36, stk. 1, pligt til at følge den kommunale  

 anvisning.
Pligten er dog begrænset, for så vidt angår bortskaffelse af  

 ikke-miljøfarlige, genanvendelige materialer.
 Det fremgår således af  

 affaldsbekendtgørelsens § 27, at det skal bestemmes i kommunens regulativ, at  

 virksomheder har ret til at bortskaffe genanvendelige materialer til anlæg,  

 der  

 opfylder nærmere angivne betingelser fastsat i kommunens affaldsregulativ.  

 Regulativet kan regulere de forhold, som er nævnt i § 24.
Derimod vil der, efter  

 Miljøstyrelsens opfattelse, ikke kunne stilles krav om, at genanvendelige  

 materialer kun kan afleveres til anlæg beliggende indenfor kommunen, hvis  

 affaldet kan behandles m.v. efter retningslinierne i regulativet.
Den  

 affaldsproducerende virksomhed vil i disse tilfælde have et retsbestemt krav  

 på  

 at kunne aflevere affald til et modtageanlæg udenfor kommunen.
(A's) forudsætning om, at  

 kommunalbestyrelsen kan bestemme, at genanvendeligt affald ikke må afleveres  

 på  

 modtageanlæg udenfor kommunen, er således i denne sammenhæng forkert.
Der  

 eksisterer  

 i sagens natur derfor heller ikke noget hjemmelsspørgsmål i relation til  

 affaldsbekendtgørelsens § 46.
Kommunale indsamlingsordninger Efter  

 genanvendelsesbekendtgørelserne har kommunalbestyrelsen som nævnt pligt til,  

 for en række typer af affald, at iværksætte indsamlingsordninger, der  

 omfatter  

 husstande og erhvervsvirksomheder.
Kommunalbestyrelsen er samtidig bemyndiget  

 til at iværksætte indsamlingsordninger for andre affaldstyper eller materiale  

 fraktioner til genanvendelse.
Når en kommunal indsamlingsordning  

 er etableret, må der ikke uden kommunalbestyrelsens godkendelse ske  

 konkurrerende indsamling af det af ordningen omfattede affald.
Det fremgår af  

 miljøbeskyttelseslovens § 45, stk. 4.
 Dette indebærer i realiteten  

 en pligt til at benytte den kommunale indsamlingsordning, hvilket er  

 udtrykkeligt bestemt i bekendtgørelse nr. 882 om indsamling af genanvendelige  

 materialer fra erhvervsvirksomheder, § 4, stk. 2.
Benyttelsespligten indebærer  

 eksempelvis, at kommunalbestyrelsen kan bestemme, at genanvendeligt  

 erhvervsaffald kun må afleveres til bestemte anlæg, der evt. er beliggende i  

 kommunen.
Det fremgår af bemærkningerne til loven, at formålet med  

 benyttelsespligten navnlig har været at sikre en koordineret indsamling af  

 affald og samtidig sikre økonomien i de iværksatte affaldsordninger.
Benyttelsespligten er dog  

 begrænset for så vidt angår bortskaffelse af genanvendeligt affald  

 (materialer)  

 fra erhvervsvirksomheder.
Efter miljøbeskyttelseslovens § 45, stk. 5, skal  

 der  

 således i regler om genanvendelsesordninger fastsættes bestemmelse om, at  

 virksomheder i nogle tilfælde har ret til at blive fritaget for at benytte  

 den  

 kommunale ordning.
Miljøstyrelsen fortolker § 45, stk. 5, således, at  

 kommunerne i affaldsregulativet skal fastsætte bestemmelse om fritagelse i  

 overensstemmelse med loven.
 Reglerne om fritagelse  

 gælder, 1) når virksomheden senest inden iværksættelsen af den kommunale  

 ordning har indgået aftale om aflevering af affald til anden side til  

 genanvendelse, og 2) når nye virksomheder i kommunen indgår aftale om  

 aflevering af affald til anden side til genanvendelse.
 Retten til fritagelse betyder  

 bl.a., at kommunen ikke kan stille krav, at det genanvendelige affald skal  

 afleveres til modtageanlæg indenfor kommunen.
Er betingelserne for  

 fritagelse ikke opfyldte, har virksomheden pligt til at benytte den kommunale  

 indsamlingsordning.
Benyttelsespligten indtræder også for en virksomhed, der  

 er berettiget til fritagelse, hvis den tilslutter sig den kommunale ordning.  

 Virksomheden har nemlig ikke krav på senere at blive fritaget for at benytte  

 den kommunale ordning (se bemærkningerne til forslaget til ændring af § 45,  

 stk. 5, lov nr. 447 af 30. juni 1993).
Pligten til at benytte  

 henholdsvis blive fritaget for at deltage i en kommunal indsamlingsordning  

 følger  

 således direkte af bestemmelserne i miljøbeskyttelsesloven og  

 affaldsbekendtgørelsen.
Forholdet er således ikke, som (A) fremstiller det,  

 at  

 kommunalbestyrelsen kan eller skal bestemme, om der konkret bør meddeles  

 fritagelse eller ej med den konsekvens, at genanvendeligt affald eventuelt  

 kun  

 må afleveres på modtageanlæg beliggende indenfor kommunen.
 Da klager vedrørende  

 kommunale indsamlingsordninger for genanvendelige materialer i øvrigt kan  

 påklages til Miljøstyrelsen efter miljøbeskyttelseslovens § 91, finder  

 Miljøstyrelsen ikke, at forholdet til affaldsbekendtgørelsens § 46 kommer på  

 tale.
Det kommunale tilsyn med anvisnings- og indsamlingsordninger Virksomheder, der afleverer  

 genanvendeligt affald til anlæg udenfor den kommunale affaldsordning, skal på  

 anmodning fra kommunalbestyrelsen give oplysninger om, hvilke  

 transportvirksomheder og affaldsbehandlingsanlæg der benyttes, jf.  

 affaldsbekendtgørelsens § 35.
Hvis det viser sig, at  

 affaldet ikke bortskaffes i overensstemmelse med gældende regler, skal  

 kommunalbestyrelsen foranledige, at det ulovlige forhold bringes til ophør.  

 Det  

 fremgår af miljøbeskyttelseslovens § 69. Lovliggørelse kan ske ved at  

 kommunen  

 - eventuelt efter at en henstilling ikke er efterkommet af virksomheden -  

 påbyder den affaldsproducerende virksomhed at aflevere sit affald til den  

 kommunale ordning.
Er affaldsproducenten og modtageanlægget beliggende i  

 samme  

 kommune, vil kommunen eventuelt også kunne meddele modtageanlægget forbud mod  

 at modtage affald fra den affaldsproducerende virksomhed.
Kommunalbestyrelsens påbud  

 efter § 69 er en indskærpelse til virksomheden om at overholde gældende  

 bestemmelser - i dette tilfælde reglerne om fritagelse og eventuelt fastsatte  

 bestemmelser i det kommunale regulativ.
Et sådant lovliggørelsespåbud kan  

 ikke  

 påklages til anden administrativ myndighed.
Det fremgår af  

 miljøbeskyttelseslovens  

 § 69, stk. 3.
Er kommunens påbud mere  

 omfattende, og fastsættes der nye vilkår og grænser for virksomheden, vil  

 kommunens påbud kunne påklages til Miljøstyrelsen.
Det følger af den  

 almindelige klageregel i miljøbeskyttelseslovens § 91.
..." I (A's) skrivelse af 4.  

 februar 1994 hedder det om spørgsmålet bl.a. følgende:
 "...
Problemet er imidlertid, at  

 bekendtgørelse nr. 131, 1993 § 24, jf. § 27 indirekte åbner op for, at en  

 kommune alligevel kan stille krav til modtageanlæg i andre kommuner.
Dette  

 skyldes, at efter bekendtgørelse nr. 131, 1993 § 27, jf. § 24, må  

 virksomheder  

 beliggende i én kommune kun overdrage genanvendelige materialer til  

 modtageanlæg,  

 som overholder bestemmelserne i den pågældende kommunes affaldsregulativ.
I  

 kraft af denne bestemmelse vil en kommune således kunne hindre en virksomhed  

 i  

 kommunen i at overdrage genanvendelige materialer til et modtageanlæg,  

 medmindre det pågældende modtageanlæg accepterer at følge kommunens  

 bestemmelser.
Selv om modtageanlægget ikke er adressat for sådanne  

 beslutninger, vil manglende efterlevelse kunne udtømme modtageanlæggenes  

 erhvervsgrundlag.
Da meget få private modtageanlæg kan klare sig med  

 genanvendelige  

 materialer fra en kommune, vil mange anlæg således både skulle have en  

 kapitel  

 fem-godkendelse i den kommune, hvor de er beliggende, men samtidigt skulle  

 opfylde forskellige krav fastsat af en række forskellige kommuner.
..." Om spørgsmålet har  

 Miljøstyrelsen i skrivelsen af 25. februar 1994 endelig bl.a. bemærket  

 følgende:
 "...
Det er ikke korrekt som  

 anført af (A), at kommunalbestyrelsen kan iværksætte  

  

 indsamlingsordninger  

  

 for materialer og produkter til genanvendelse  

 i medfør af affaldsbekendtgørelsen.
Som det fremgår af styrelsens notat af  

 16.  

 december 1993 skal hjemmelsgrundlaget for  

  

 iværksættelsen  

 af kommunale indsamlingsordninger  

  

 med genanvendelsesformål findes i  

 Miljøministeriets bekendtgørelser nr. 881 og 882 af 11. december 1986.  

 Adgangen  

 til at klage over kommunalbestyrelsens afgørelser vedrørende fritagelse for  

 deltagelse i en kommunal indsamlingsordning efter bestemmelsen i  

 miljøbeskyttelseslovens § 45, stk. 5, er således opretholdt i kraft af den  

 almindelige klageadgang efter lovens § 92 (§ 91).
 Klageadgangen for så vidt  

 angår  

  

 kommunale anvisningsordninger  

  

 for genanvendeligt affald er derimod afskåret ved affaldsbekendtgørelsens §  

 46. Imidlertid bestemmer bekendtgørelsens § 27, at virksomheder til enhver  

 tid  

 skal kunne aflevere genanvendeligt affald til et hvilket som helst anlæg, som  

 kan opfylde de krav til affaldshåndteringen, som måtte være fastsat i  

 kommunens affaldsregulativ.
Det er således ikke korrekt  

 som anført af (A), at klagereglerne vedrørende fritagelse for deltagelse i  

 kommunale genanvendelsesordninger er i modstrid med hinanden.
Klagereglerne  

 er  

 blot ikke ens for anvisningsordninger og indsamlingsordninger.
..." Som Miljøstyrelsen har anført  

 i skrivelsen af 25. februar 1994, kan indsamlingsordninger vedrørende  

 genanvendeligt  

 affald iværksættes med hjemmel i genanvendelsesbekendtgørelserne;  

 affaldsbekendtgørelsen indeholder ikke hjemmel til at iværksætte sådanne  

 ordninger.
Derimod kan indsamlingsordninger vedrørende andet affald alene  

 iværksættes med hjemmel i affaldsbekendtgørelsen.
Det samme gælder  

 anvisningsordninger, hvad enten det drejer sig om genanvendeligt affald eller  

 ej.
For så vidt angår  

 anvisningsordninger må jeg være enig med Miljøstyrelsen (notatet af 16.  

 december 1993, (...) i, at der ikke i affaldsbekendtgørelsen er hjemmel til,  

 at  

 kommunalbestyrelsen kan træffe afgørelse om, at en virksomhed ikke må  

 aflevere  

 affald til en modtagervirksomhed i en anden kommune; den affaldsproducerende  

 virksomhed har - såfremt betingelserne i bekendtgørelsens § 24, jf. § 27, er  

 opfyldt - et retskrav på at kunne aflevere affaldet til andre virksomheder i  

 eller uden for den pågældende kommune.
Der skal derfor ikke træffes nogen  

 afgørelse af kommunalbestyrelsen.
 I disse tilfælde opstår der  

 således ikke noget spørgsmål om klageadgang.
For så vidt angår  

 indsamlingsordninger, der er iværksat med hjemmel i affaldsbekendtgørelsen -  

 det vil sige indsamlingsordninger vedrørende ikke-genanvendeligt affald - er  

 der efter bekendtgørelsen en ubetinget benyttelsespligt, jf. dog  

 bekendtgørelsens  

 § 39, stk. 2. Det kommer derfor ikke på tale for kommunalbestyrelsen at  

 træffe  

 en afgørelse af det af (A) angivne indhold.
Som følge heraf opstår der ikke  

 noget problem i relation til klagespørgsmålet.
 Med hensyn til  

 indsamlingsordninger, der er iværksat med hjemmel i  

 genanvendelsesbekendtgørelserne - det vil sige indsamlingsordninger  

 vedrørende  

 genanvendeligt affald - finder affaldsbekendtgørelsens § 46 ikke anvendelse.  

 Der er derfor heller ikke her noget problem i relation til klagespørgsmålet.
b.
Som et andet eksempel på afgørelser, der efter  

 affaldsbekendtgørelsen ikke kan påklages til Miljøstyrelsen, har (A) anført  

 en  

 kommunalbestyrelses beslutning om at stille krav til de registre, som en  

 modtagervirksomhed i en anden kommune fører.
 Det fremgår af Miljøstyrelsens  

 notat af 16. december 1993 (...), at det falder uden for bekendtgørelsens  

 rammer at træffe en sådan afgørelse.
 Denne retsopfattelse - som  

 (A) ikke har bestridt i skrivelsen af 4. februar 1994 - kan jeg tilslutte  

 mig;  

 spørgsmålet om klageadgang falder derfor også på dette punkt bort.
 6. Herefter må jeg være enig  

 med Miljøministeriet i, at de eksempler, som (A) har anført, ikke er  

 relevante  

 for sagens spørgsmål.
 Såfremt en kommunalbestyrelse  

 alligevel - i form af påbud eller forbud - måtte træffe en afgørelse af det  

 af  

 (A) angivne indhold, forstår jeg bemærkningerne i Miljøstyrelsens notat af  

 16.  

 december 1993 (...) således, at styrelsen vil realitetsbehandle en eventuel  

 klage; en sådan kompetence overfor afgørelser, der falder uden for  

 affaldsbekendtgørelsens rammer, har Miljøstyrelsen selvsagt i kraft af en  

 indskrænkende fortolkning af affaldsbekendtgørelsens § 46, sammenholdt med  

 hovedreglen i miljøbeskyttelseslovens § 91, stk. 1.
 7. Efter det anførte må  

 spørgsmålet om, hvorvidt affaldsbekendtgørelsens § 46 har hjemmel i  

 miljøbeskyttelseslovens § 92, besvares uafhængigt af de konkrete eksempler,  

 som  

 (A) har anført.
a.
Der kan indledningsvis være grund til at klargøre, i hvilket  

 omfang kommunalbestyrelsen efter affaldsbekendtgørelsen kan træffe  

 afgørelser,  

 der - såfremt klageadgangen ikke var afskåret - ville kunne påklages efter  

 den  

 almindelige bestemmelse i miljøbeskyttelseslovens § 91. Herved bemærker jeg,  

 at § 91 etablerer en klageadgang fra kommunalbestyrelsen til Miljøstyrelsen,  

 der ellers ikke ville eksistere; der er ikke noget almindeligt over- og  

 underordnelsesforhold  

 mellem Miljøstyrelsen og kommunerne.
Det fremgår af de citerede  

 forarbejder til miljøbeskyttelsesloven, at der ikke med § 91, stk. 1, er  

 tilsigtet  

 nogen ændring i forhold til den tilsvarende bestemmelse i § 70 i den  

 tidligere  

 lov.
Den forståelse af afgørelsesbegrebet, der er lagt til grund ved  

 anvendelsen  

 af sidstnævnte lovs § 70, kan derfor også lægges til grund ved fortolkningen  

 af  

 den nugældende lovs § 91.
b.
Anvendelsesområdet for den tidligere lovs § 70 er nærmere omtalt  

 i Jørgen Bjerring og Gorm Møller, Miljøbeskyttelsesloven (2. udg., 1986),  

 side  

 407-411. Heraf fremgår det bl.a., at bestemmelsen efter praksis kun  

 omhandlede  

 kommunalbestyrelsens konkrete afgørelser (forvaltningsakter). Navnlig var  

 der således ikke adgang til - isoleret - at klage over afgørelser af generel  

 karakter, herunder planer og regulativer.
 Denne - forholdsvis snævre -  

 forståelse af miljøbeskyttelseslovens afgørelsesbegreb må som følge af det  

 anførte fortsat lægges til grund.
c.
Herefter ville anvendelsesområdet for den klageadgang, der ved  

 affaldsbekendtgørelsens § 46 er afskåret, have været ganske snævert; en  

 beføjelse for kommunalbestyrelsen til i miljøbeskyttelseslovens forstand at  

 træffe afgørelser synes således kun at være hjemlet i bekendtgørelsens § 3,  

 stk. 2, § 13, § 31, stk. 4, § 34 og § 35.
Disse bestemmelser vedrører  

 - bortset fra § 3, stk. 2 - kommunalbestyrelsens adgang til at afkræve  

 virksomhederne  

 oplysninger.
Det kan ikke give mig anledning til kritik, at Miljøministeriet  

 har anset sådanne afgørelser for at være af mindre betydning for  

 miljøbeskyttelsen.  

 Det bemærkes herved, at jeg ikke kan være enig med (A) i, at  

 miljøbeskyttelseslovens § 92 i sig selv skulle udelukke, at man afskærer  

 klageadgangen for alle afgørelser, der træffes i medfør af en given  

 bekendtgørelse; det afgørende er alene, om disse afgørelser hver for sig kan  

 siges at være af mindre betydning for miljøbeskyttelsen.
d.
Den eneste bestemmelse i affaldsbekendtgørelsen, der giver  

 kommunalbestyrelsen adgang til at træffe afgørelser af en sådan betydning, at  

 der kan opstå tvivl om forholdet mellem bekendtgørelsens § 46 og  

 miljøbeskyttelseslovens § 92, er efter min opfattelse § 3, stk. 1, nr. 1, jf.  

 stk. 2. Denne bestemmelse har følgende ordlyd:
 "§ 3.  

  

 I denne bekendtgørelse forstås ved:
 1) Affald: Ethvert stof og  

 enhver genstand, som henhører under en af kategorierne i bilag 1, og som  

 indehaveren skiller sig af med, agter at skille sig af med eller er  

 forpligtet  

 til at skille sig af med.
 ...
Stk. 2.  

  

 Kommunalbestyrelsen afgør, om et stof eller en genstand er  

 omfattet af stk. 1, nr. 1." Kommunalbestyrelsens  

 afgørelse om, hvorvidt et bestemt stof eller en bestemt genstand har karakter  

 af affald - og dermed er omfattet af bekendtgørelsen - synes for en  

 umiddelbar  

 betragtning at være af ikke uvæsentlig betydning for miljøbeskyttelsen.
Man  

 kunne derfor rejse spørgsmål om, hvorvidt der i miljøbeskyttelseslovens § 92  

 er  

 hjemmel til at afskære adgangen til at klage over sådanne afgørelser.
Alligevel har jeg ikke  

 grundlag for at anfægte Miljøministeriets vurdering.
Herved har jeg - udover  

 spørgsmålets skønsmæssige karakter - navnlig lagt vægt på følgende forhold:  

 den nugældende affaldsbekendtgørelse er som nævnt i det væsentlige en  

 videreførelse af bekendtgørelse nr. 118 af 23. februar 1989 om bortskaffelse  

 af  

 affald.
Kommunalbestyrelsens afgørelser efter denne bekendtgørelse kunne ikke  

 påklages til anden administrativ myndighed, jf. § 15. Bekendtgørelsen  

 indeholdt ikke en bestemmelse, der svarer til den nugældende bekendtgørelses  

 §  

 3, stk. 2; ikke desto mindre har det selvsagt i første omgang påhvilet  

 kommunalbestyrelsen at tage stilling til bekendtgørelsens anvendelsesområde i  

 konkrete  

 tilfælde.
På denne baggrund ville en  

 klageadgang over for afgørelser, der træffes i medfør af den nugældende  

 bekendtgørelses § 3, stk. 2, for så vidt indebære en udvidelse af  

 klageadgangen  

 i forhold til den tidligere bekendtgørelse.
Samtidig fremgår det imidlertid  

 af  

 de ovenfor omtalte forarbejder til den nugældende miljøbeskyttelseslov, at  

 miljøministeren over for Folketingets Miljø- og Planlægningsudvalg har  

 oplyst, at der ikke med den nye lovs § 92 er tilsigtet ændringer i den måde,  

 hvorpå der hidtil er fastsat endelighedsbestemmelser.
Folketingsudvalget  

 havde  

 ikke bemærkninger til denne udtalelse.
 Under disse omstændigheder  

 har jeg ikke grundlag for at kritisere, at man med hjemmel i  

 miljøbeskyttelseslovens  

 § 92 har afskåret adgangen til at klage over afgørelser, der træffes i medfør  

 af affaldsbekendtgørelsens § 3, stk. 2.
e.
Det bemærkes endelig, at det i affaldsbekendtgørelsens § 20 og  

 §§ 41 - 44, sammenholdt med miljøbeskyttelseslovens kap. 9, er bestemt, at  

 kommunalbestyrelsen fører tilsyn med overholdelsen af bekendtgørelsens  

 bestemmelser.
 Disse bestemmelser indebærer  

 en ret for kommunalbestyrelsen til at skride ind i form af påbud og forbud,  

 jf.  

 miljøbeskyttelseslovens § 69, stk. 1. Sådanne retsakter har karakter af  

 afgørelser i miljøbeskyttelseslovens forstand; det samme gælder beslutninger  

 om  

  

 ikke  

  

 at udstede påbud eller forbud.  

 Klageadgangen er imidlertid udtrykkeligt afskåret ved lovens § 69, stk. 3.  

 Der opstår derfor ikke på dette punkt noget selvstændigt spørgsmål om  

 forholdet  

 mellem affaldsbekendtgørelsens § 46 på den ene side og  

 miljøbeskyttelseslovens  

 § 92 på den anden side.
 8. Herefter kan jeg ikke være  

 enig med (A) i, at affaldsbekendtgørelsens § 46 er i strid med  

 miljøbeskyttelseslovens § 92.
 Det bemærkes, at (A) i  

 skrivelsen af 4. februar 1994 har rejst spørgsmål om, hvorvidt  

 affaldsbekendtgørelsens definition af affaldsbegrebet er så vidtgående, at de  

 pligtmæssige anvisnings-og indsamlingsordninger antager karakter af  

 ekspropriation.
 Såvidt jeg forstår, har (A)  

 ikke rejst dette spørgsmål i tilknytning til spørgsmålet om klageadgang.  

 Samtidig fremgår det af Miljøstyrelsens skrivelse af 25. februar 1994, at  

 styrelsen - som følge af en tidligere henvendelse fra (A) - i øjeblikket  

 overvejer forholdet mellem affaldsbekendtgørelsen og grundlovens § 73.
(A) vil således modtage et  

 særskilt svar fra Miljøstyrelsen vedrørende dette spørgsmål.
På denne  

 baggrund  

 foretager jeg ikke videre.
