 Ved cirkulæreskrivelse af 18. maj 1992 orienterede Justitsministeriet om  

 lov om ændring af visse love inden for Justitsministeriets område  

 (Betalingsbestemmelser), der trådte i kraft fredag den 22. maj 1992.
 Justitsministeriet oplyste samtidig, at man snarest ville udsende nærmere  

 retningslinier vedrørende opkrævning for allerede leverede ydelser.
 I den anledning fremsender Justitsministeriet vedlagt bekendtgørelse af 1.  

 juni 1992 om ophævelse af bekendtgørelse om midlertidig suspension af  

 opkrævning af visse gebyrer og formålsbestemte afgifter inden for  

 Justitsministeriets område.
Endvidere vedlægges 20 ændringsbekendtgørelser/ophævelsesbekendtgørelser  

 vedrørende færdselsloven, våbenloven, pasloven m.v. samt cirkulære om  

 kørekort.
Sidstnævnte bekendtgørelser - bortset fra kørekortbekendtgørelsen -  

 indeholder alene konsekvensændringer som følge af, at betalingsordningerne nu  

 er overført til de respektive love.
Bekendtgørelsen om ophævelse af  

 »suspensionsbekendtgørelsen« samt de øvrige bekendtgørelser -  

 bortset fra kørekortbekendtgørelsen - træder i kraft den 9. juni 1992.
 Kørekortbekendtgørelsen træder i kraft den 1. juli 1992.  

 Justitsministeriets færdselssikkerhedsafdeling vil snarest udsende nærmere  

 oplysninger om ændringerne i kørekortbekendtgørelsen.
 Ophævelse af »suspensionsbekendtgørelsen« indebære, at der skal  

 ske opkrævning efter de hidtil gældende takster for ydelser, der var omfattet  

 af bekendtgørelsen, og som er leveret i perioden fra den 13. april 1992 til  

 og med den 23. april 1992. Endvidere indebærer vedtagelse af loven - der har  

 virkning fra den 24. april 1992 - at der skal ske opkrævning for ydelser, som  

 er leveret fra den 24. april til og med den 21. maj 1992.
 Justitsministeriet skal i den anledning anmode politimestrene  

 (politidirektøren) om at tage initiativ til opkrævning af de pågældende  

 ydelser.
 Rigspolitichefen vil snarest udsende nærmere retningslinier vedrørende den  

 praktiske tilrettelæggelse af opkrævningen m.v.
 For så vidt angår eventuelle modtagne henvendelser vedrørende  

 tilbagebetaling for allerede erlagte ydelser, skal Justitsministeriet anmode  

 om, at disse indsendes til Justitsministeriet til afgørelse.
P.M.V.
E.B.
