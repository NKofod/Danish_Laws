 AFSNIT 2. Forord.
 2.1. Forord nr. 1.
Denne vejledning indeholder bødetakster i politisager og benævnes i det  

 følgende bødekatalog.
Kataloget er udarbejdet i samarbejde med  

 Statsadvokatforeningen, Politimesterforeningen og Københavns politi, der er  

 repræsenteret i en af mig nedsat arbejdsgruppe, som arbejder videre med  

 justering og udbygning af kataloget.
Disse justeringer agtes udsendt i form  

 af nye blade eller rettelsesblade til kataloget.
 Kataloget omfatter for det første de almindelige bødetakster i  

 politisager, indeholdt i meddelelse nr. 5/1984 som justeret ved meddelelse  

 nr. 4/1988. De generelle retningslinier for brug af bødetaksterne er samtidig  

 revideret og udvidet, ligeom der er sket en forhøjelse af nogle af taksterne.
 Endvidere indeholder kataloget de takster, der hidtil er fremgået af andre  

 meddelelser.
For at lette udskiftningen af blade eller indsættelse af nye blade i  

 forbindelse med kommende ændringer af eller tilføjelse til kataloget er der  

 øverst på hver side en nummerering, der indeholder afsnit og underafsnit,  

 efterfulgt af en bindestreg og markering af sidenummeret inden for det  

 pågældende underafsnit.
Afsnit 5, underafsnit 2, side 3 nummereres  

 eksempelvis »5.2.-3«.
Kommende ændringer m.v. udsendes ved et nyt forord, der anviser, hvilke  

 sider der skal udskiftes eller indsætte som nye.
Førstkommende udsendelse vil  

 således ske ved »Forord nr. 2«, der indsættes i afsnit 2 som et nyt  

 underafsnit 2 efter nærværende forord og nummereres »2.2.-1«.
 De nye blade vil i nederste venstre hjørne være markeret med år og måned  

 for udsendelsen, således at en udsendelse i f.eks. september 1991 markeres  

 som »9109«.
København i juni 1991 Asbjørn Jensen AFSNIT 3. Generelle retningslinier for brug af bødetakster.
 3.1. Taksternes vejledende karakter.
 Det er ved optagelse af ændrede og nye takster i bødekataloget forudsat,  

 at der er nogenlunde sikkerhed for, at domstolene anvender taksterne.
Det er overvejet, om kataloget burde suppleres med en katagori af takster  

 på mere sjældne områder, hvor bøderne ikke bygger på fast domspraksis, men  

 f.eks. er udtryk for en særmyndigheds takster ved overtrædelse af rene  

 ordensforskrifter.
Af hensyn til den autoritet, der bør være forbundet med  

 optagelse af et bødeområde i kataloget, er sådanne takster imidlertid ikke  

 medtaget.
Det er dog fundet forsvarligt på visse enkeltområder, hvor kataloget peger  

 på gradueringer af bøderne efter visse hovedkriterier, f.eks. på  

 narkotikaområdet efter bl.a. stofmængder, at der som bilag medtages mere  

 detaillerede takster, der i vidt omfang anvendes i den administrative praksis  

 med en vis støtte i byretspraksis.
Denne begrænsning i et bilags vejledende  

 karakter vil i så fald være fremhævet i det afsnit eller underafsnit, som  

 bilaget er knyttet til.
Det forudsættes endvidere, at bødetaksterne i kataloget følges over hele  

 landet.
Hvor der om nogle overtrædelsestyper gælder, at der er et forskelligt  

 behov med hensyn til sanktionsstørrelse i de enkelte politikredse, og  

 domstolene har tiltrådt dette, er området ikke medtaget i kataloget.
Undertiden er der behov for lokale kampagner imod visse  

 overtrædelsestyper, f.eks. inden for færdselsområdet.
Sådanne kampagner må  

 imidlertid ikke kombineres med en skærpet bødekurs inden for  

 bødeforelægsområdet.
Også i disse situationer skal underlaget for  

 bødeudmåling være domspraksis, og eksemplariske straffe bør ikke gennemføres  

 isoleret i de administrativt anvendte bøder.
 Fravigelse af de vejledende takster bør således alene være begrundet i  

 individuelle hensyn og ikke have karakter af en generel afvigelse enkelte  

 steder i landet.
Der er dog intet til hinder for, at man på områder, hvor politiet i det  

 daglige afgør småforseelser med en advarsel på stedet, fraviger en sådan  

 praksis til fordel for bøder i forbindelse med en kampagne.
I så fald skal  

 det blot iagttages, at bøderne fastsættes i overensstemmelse med taksterne på  

 området.
 3.2. Forhøjelses og nedsættelsesgrunde.
I katalogets bødetakster er der som regel anført et beløb med en streg  

 efter.
Beløbet angiver da normaltaksten, der kan forhøjes, hvis forseelsens  

 grovhed giver anledning dertil.
I nogle tilfælde står beløbet alene.
Dette angiver, at der er tale om en  

 fast takst.
 Iøvrigt er retningslinierne i dette bødekatalog kun af vejledende karakter  

 for politiet og anklagemyndigheden i den forstand, at særlige omstændigheder  

 i gerningsmandens personlige forhold, navnlig indtægts- og formueforhold, kan  

 begrunde fastsættelse af lavere beløb end de anførte, hvis der ikke ligefrem  

 er baggrund for at afgøre sagen med en advarsel.
 I tilfælde af bødenedsættelse bør følgende iagttages:
1. Bøder til sigtede med særlig lav indtægt nedsættes  

 til det halve beløb.
En bøde kan dog aldrig nedsættes til mindre end 250 kr.  

 En halvering vil navnlig kunne komme på tale for unge under uddannelse,  

 pensionister og personer, der modtager ikke-tilbage betalingspligtig  

 kontanthjælp efter bistandsloven.
2. For personer under 18 år, der er helt uden indtægt,  

 f.eks. skolebørn, nedsættes bødebeløbet ligeledes med det halve, men helt ned  

 til 150 kr.
Bøder for brugstyveri indeholder en særlig lav takst for sigtede,  

 der er under 18 år (på gerningstidspunktet). Disse takster skal ikke  

 nedsættes yderligere som følge af den sigtedes lave eller manglende indtægt.
3. Også i andre tilfælde end de under 1. og 2. nævnte  

 vil de normale bødetakster kunne nedsættes på grund af sigtedes dårlige  

 betalingsevne.
Ved udfærdigelse af bødeforelæg vil der sædvanligvis ikke  

 foreligge oplysninger om sigtedes indtægtsforhold, men har man oplysning om  

 dårlig betalingsevne eller fremkommer sådan oplysning senere, kan normalbøden  

 nedsættes til et afrundet beløb omkring 2/3 af normalbøden, dog ikke under  

 250 kr.
Militære værnepligtige og Civilforsvarets værnepligtige har i dag en  

 aflønning m.v., der ikke kan begrunde en bødenedsættelse.
Indtægtsforholdene  

 for arbejdsløse, der modtager dagpenge, vil generelt set heller ikke uden  

 videre kunne begrunde nedsættelse, men et egnet kriterium vil være, om  

 understøttelsen er væsentlig lavere end arbejdsmarkedets mindsteløn for en  

 fuldtidsbeskæftiget.
 3.3. Sammenstød af bødetakster.
Det må afgøres efter en konkret vurdering, om den samlede bødestraf for  

 flere overtrædelser, jf. straffelovens § 88, bør fastsættes ved sammenlægning  

 af de normale bøder for hver overtrædelse eller til et mindre beløb.
Der kan  

 herved henvises til de fire højesteretsdomme , refereret i U 1976.107-108.
På enkelte områder har der dog udviklet sig en administrativ praksis  

 vedrørende kumulation.
Således har der været anvendt en overgrænse på 600 kr.  

 ved kumulation af bøder for fejl og mangler ved køretøjer.
 Denne og anden praksis, der har udviklet sig vedrørende kumulation på  

 specielle områder, vil blive anført i forbindelse med de enkelte bødetakster.
 3.4. Gentagelsesvirkning.
 Bødetakster på 1.000 kr. og derover er forbundet md gentagelsesvirkning,  

 hvis ikke andet er anført i bødekatalogets specielle del inden for hvert  

 særlovsområde eller bødeområde.
 Modsat er der ikke knyttet gentagelsesvirkning til bøder under 1.000 kr.,  

 medmindre dette udtrykkeligt fremgår af katalogets specielle del.
Gentagelsesvirkningens tidsmæssige udstrækning er som hovedregel begrænset  

 til 2 år.
En afvigelse i skærpende retning forudsætter en særskilt angivelse  

 heraf i katalogets specielle del.
En udstrækning af gentagelsesvirkningen kan  

 navnlig være begrundet i, at der for gentagne overtrædelser er tale om spring  

 fra bøde til hæftestraf, eller at der typisk foreligger en særlig ringe  

 opdagelsesrisiko ved den pågældende type overtrædelser.
 Fristen for gentagelsesvirkningen løber fra vedtagelsen eller endelig dom.  

 Ved afgørelsen af, om der er knyttet gentagelsesvirkning til en bødeafgørelse  

 må man være opmærksom på, at indberetning til kriminalregisteret af bødedomme  

 sker, før ankeforholdene er afgjort.
Bødestørrelsen i gentagelsestilfælde kan ikke anvises generelt.
Hvor der  

 har udviklet sig en fast praksis på visse særlovsområder, vil dette fremgå af  

 katalogets specielle del.bødekatalog afsnit 3.5.
 3.5. Generelle justeringer.
 På enkelte områder er der i bødetaksterne indbygget en justering efter den  

 almindelige økonomiske udvikling, f.eks. i bøderne for butikstyveri, der er  

 sat i forhold til det stjålnes værdi.
 For flertallet af taksterne gælder imidlertid, at bøden er fastsat til et  

 fast beløb, som altså ikke reguleres i takt med den fortsatte udvikling i  

 priserne og størrelsen af den disponible realindkomst.
 Der vil derfor med mellemrum blive foretaget en generel justering, f.eks.  

 hvert 5. år, når den almindelige økonomiske udvikling tilsiger dette.
 AFSNIT 4. Straffelovsovertrædelser.
 4.1. Straffelovens § 287 værdigrænse, advarsel og bødetakster.
 4.1.1. Værdigrænsen.
Tyveri bør i reglen ikke afgøres efter straffelovens § 287, hvis gerningen  

 har rettet sig mod værdier, der overstiger 6.000 kr.
Grænsen for underslæb og  

 bedrageri er ligeledes 6.000 kr., eventuelt lidt højere, når erstatning er  

 betalt.
 4.1.2. Bødetakster.
For butikstyverier, men med virkning også for andre § 287-områder,  

 eventuelt i tillempet form, gælder følgende retningslinier: Det stjålnes  

 værdi Bøden (udsalgspris) I lighed med hvad der gælder i almindelighed, jf. afsnit 3.2., består der  

 også på dette område en adgang til at afgøre bagatelagtige forseelser med  

 advarsel, når særlige omstændigheder ved gerningsmandens personlige forhold  

 tilsiger det.
 Forurettedes rimelige erstatningskrav udelukker afgørelse med bødeforelæg.  

 Hvis forurettede frafalder erstatningskrav og genoprettelse (tilbagelevering)  

 ikke er sket, kan dette eventuelt begrunde en forhøjet bøde, således at  

 gerningsmanden i hvert fald ikke tjener på sin overtrædelse.
 Der opereres normalt ikke med gentagelsesvirkning, før forholdet må  

 henføres under straffelovens § 285.
 4.2. Hærværk.
 Udgangspunktet er en bøde på 600 kr. ved skadestørrelse indtil 1.000 kr.,  

 med en halvering, hvis erstatning er betalt.
 Ved skadestørrelser på 1.000 kr. og derover er udgangspunktet en bøde,  

 svarende til halvdelen af skadens størrelse, dog mindst 600 kr., og med en  

 halve-ring, hvis erstatning er betalt.
 Forurettedes rimelige erstatningskrav af ikke helt bagatelagtig størrelse  

 udelukker afgørelse med bødeforelæg.
Frihedsstrafgrænsen ligger omkring en skadestørrelse på 10.000 kr.,  

 afhængig af skærpende og formildende omstændigheder, herunder antallet af  

 hærværksforhold og påregneligheden af skadevirkningen.
Herved er der  

 indbygget et maksimum i bødesatserne på 5.000 kr., og der gælder ikke et  

 egentlig maksimumsbeløb for hærværksbøder, hvis bødeafgørelse undtagelsesvis  

 kommer på tale ved skadestørrelser over 10.000 kr.
 4.3. Brugstyveri.
 Under 18 år på gerningstidspunktet:
Bødetaksterne for brugstyveri, begået af unge under 18 år, anses passende  

 for en gerningsmand, der er uden egentlig lønindtægt m.v., og skal derfor  

 ikke nedsættes yderligere som følge af den sigtedes lave eller manglende  

 indtægt.
På den anden side skal politiet ikke bruge tid på at undersøge, om  

 en gerningsmand under 18 år har indtægtsforhold, der kunne begrunde en højere  

 bøde end den, der anvendes over for flertallet af jævnaldrende.
Ved overtrædelse af færdselslovens § 56, stk.1, i førstegangstilfælde i  

 sammenstød med brugstyveri anvendes alene taksten for brugstyveri.
Ved  

 gentagen overtrædelse af færdselslovens § 56, stk. 1, i sammenstød med  

 brugstyveri kan der foretages kumulation af bøderne.
Andre  

 færdselslovsovertrædelser, navnlig farlig og hensynsløs kørsel, vil kunne  

 begrunde kumulation med brugstyveribøden uafhængigt af, om der er grundlag  

 for at nedlægge påstand om førerretsfrakendelse.
 Gentagelsesvirkningen udstrækkes til 5 år ved brugstyveri af biler og  

 mc.,begået af personer over 18 år.
 AFSNIT 5. Færdselslovsovertrædelser.
 5.1. Indledning.
I de følgende underafsnit er bødetaksterne på færdselslovsområdet anført  

 kapitelvis.
Lovens kapitel 1 indeholder alene definitioner m.v. så taksterne  

 indledes med kapitel 2 i afsnit 5.2., d.v.s. paragrafferne 3-9. Taksterne  

 dækker som udgangspunkt førstegangstilfælde, således at særlige  

 retningslinier for bøden i gentagelsestilfælde er anført ved den pågældende  

 paragraf.
Det samme gælder specielle anvisninger om sammenlægning ved flere  

 overtrædelser af bøderne for hver af disse.
Hvis et forhold er af en sådan  

 grovhed, at frakendelse af førerretten kommer på tale, kan taksterne ikke  

 anvendes.
 5.2. Kapitel 2 (§3-§9). Al færdsel. :
Fører ovenstående til en bødepåstand på over 10.000 kr., nedlægges i  

 stedet påstand om en bøde, svarende til 2/3 af indkøbsprisen, samt om  

 konfiskation af den skønnede fortjeneste.
Der er herved taget hensyn til, at  

 konfiskationsbeløbet i modsætning til bødebeløbet kan fradrages i  

 skatteregnskabet.
 Konstateres i en konkret sag en usædvanlig lav fortjeneste, f.eks. fordi  

 en forhandler har set sin interesse i at tilbyde salg af ulovlige dele til en  

 lav pris for derved at trække kunder til forretningens øvrige omsætning,  

 nedlægges påstand om bøde, svarende til 1 gange købsprisen, excl.moms.
 Konfiskeres ikke-solgte dele, afpasses bødepåstanden herefter.
Ved højesteretsdommene i U 1984 189-191 er det slået fast, at JM bkg.en  

 også omfatter forhandling af tuningsdele, der uden for den særlige  

 dispensationsordning, som er meddelt landsforeningen  

 »Ungdomsringen«, jf.
JMC-skr. af 2.1.1978, monteres på særlige  

 baneknallerter.
Dette gælder, selv om det sker uden fortjeneste og alene i  

 forbindelse med reparation, eller som er påstået anvendt til  

 undervisningsbrug i ungdomsklubber, der foranstalter baneknallertkørsel.
Højesteret har endvidere statueret, at bekendtgørelsen ikke omfatter  

 tilfælde, hvor det må lægges til grund, at de pågældende tuningsdele er  

 monteret på andet end knallerter.
I tilfælde, hvor det under efterforskningen  

 af en sag om forhandling af ulovlige tuningsdele gøres gældende, at delene  

 eller nogle af dem er monteret på andet end knallerter, bør den pågældende  

 derfor opfordres til at sandsynliggøre dette.
I mangel af rimelig  

 sandsynliggørelse vil der efter en konkret vurdering af den bevismæssige  

 stilling kunne være anledning til at bestride rigtigheden af oplysninger  

 herom og rejse tiltale for forhandling af sådanne dele.
 -AFSNIT-6. Andre Særlovsovertrædelser.
 6.1. Oversigt.
 I det følgende er de enkelte særlovsområder medtaget i alfabetisk orden  

 efter samme princip som i »Systematisk oversigt over domme i kriminelle  

 sager«.
Senere udsendte takster vil blive indføjet på samme måde, hvorfor  

 sidenummereringen starter forfra inden for hvert særlovsområde.
Bødetaksterne  

 er samlet i det følgende afsnit 6.2., og til eksempel vil side 3 under  

 »Euforiserende stoffer« øverst være markeret således:  

 »6.2.-Euforiserende stoffer-3«.
Denne første udgave af bødekataloget indeholder følgende særlovsområder:  

 Brand-og-brandvæsen-samt-fyrværkeri.
Butikstid.
Civilforsvar.
Dyreværn.  

 Euforiserende-stoffer.
Fyrværkeri: Se Brand m.v.
Halmafbrænding: Se Brand og  

 brandvæsen.  Hundelov.
Hyrekørsel.
Lukketid for butikker: Se Butikstid.  

  Lærlingelov.
Narkotika: Se Euforiserende stoffer.  Næringsvæsen: I.  

 Næringsloven.
II.
Restaurations- og hotelvirksomhed.  Politiforseelser  

 (politivedtægten)  Radio- og fjernsyn Restaurationsloven: Se Næringsvæsen II.  

 Tuningsdele: Se Færdselslovsovertrædelser afsnit 5.11. (§ 68).  Udlændinge.  

  Værnepligtsloven.  Våben. Æglægningsbure: Se Dyreværn.
 6.2. Bødetaksterne.
 Brand og brandvæsen :
 Butikstid :
 Ulovligt varesortiment:
 I 1. gangstilfælde reageres med en bøde, beregnet som 25% af  

 bruttofortjenesten, incl. moms og med en passende afrunding.  

 Bruttofortjenesten er salgsprisen incl. moms med fradrag af indkøbsprisen  

 incl. moms.
 Der nedlægges ikke påstand om konfiskation i 1. gangstilfælde.
 En 1. gangsbøde op til 1.000 kr. vil således svare til en bruttoavance på  

 4.000 kr. og en ulovlig omsætning på knap 27.000 kr.
 Om efterforskningen i disse sager, herunder udregningen af den ulovlige  

 bruttofortjeneste, henvises til RM nr. 1/1990. De helt bagatelagtige sager,  

 f.eks. salg af en enkelt kasse øl fra et baglokale, kan afgøres med en bøde  

 på 200 kr. til indehaveren, hvis advarsel ikke skønnes tilstrækkeligt.
 Lukketid m.v.:
 Gentagelsesvirkning:
Inden for en gentagelsesperiode på 2 år er der knyttet gentagelsesvirkning  

 til bøder for overtrædelse af lov om butikstid, selv om bøden er under 1.000  

 kr., ligesom der kan blive tale om konfiskation.
Der henvises herom samt om  

 påtalesystemet og kredsen af ansvarssubjekter til Anklagemyndighedens  

 Årsberetning 1982, side 70 ff.
 Civilforsvarsloven :
 I 1986 blev der efter henvendelse fra Civilforsvarsstyrelsen udarbejdet de  

 i det følgende gengivne retningslinier for nedlæggelse af påstand om bøde for  

 overtrædelse af civilforsvarsloven som supplement til de i RM nr. 10/1977  

 fastsatte retningslinier for strafpåstanden i visse sager om overtrædelse af  

 nævnte lov og lov om værnepligtiges anvendelse til civilt arbejde:
 Dyreværn :
 Lov om euforiserende stoffer (narkotika).
 Advarsel:
 Det fremgår af RA cir 144 15.7.1969 som uddybet ved RA cis 16.8.1971, at  

 det med en sigtets eget forbrug af euforiserende stoffer forbundne  

 strafansvar for besiddelse (køb, modtagelse) i reglen bør afgøres med, at der  

 meddeles den pågældende en advarsel af politiet.
 Advarsel vil også kunne meddeles i gentagelsestilfælde, men i grovere  

 gentagelsestilfælde og i tilfælde af gentagen besiddelse af andre  

 euforiserende stoffer end hash, bør der søges pålagt bødestraf.
Denne gentagelsesvirkning ved besiddelse af euforiserende stoffer til eget  

 forbrug kan som udgangspunkt anses for ophørt i følgende tilfælde: hvis der  

 ikke indenfor de sidste - 2 år er meddelt advarsel, eller - 3 år er idømt eller vedtaget bøde, eller - 5 år er idømt højere straf end bøde, for overtrædelse af  

 narkotikalovgivningen.
 Bødestraf:
 Såfremt der er grundlag for at anvende bødestraf, er udgangspunktet en  

 bøde på 300 kr. i cannabisgruppen og en bøde på 600 kr. i de øvrige  

 stofgrupper, stigende med stofmængden til et bødeniveau på omkring 3.000 kr.
 Til illustration af, hvorledes bødetaksterne kan tænkes indrettet efter  

 stoffernes art og mængde er som bilag medtaget de af bl.a. politikredsene 1-8  

 fulgte retningslinier.
Det skal særligt fremhæves, at udbredelse af narkotika, bortset fra  

 cannabisgruppen, i almindelighed medfører frihedsstraf, jf.
RA cir 144  

 15.7.1969, afsnit II.
 Inden for en gentagelsesperiode på 5 år er der knyttet gentagelsesvirkning  

 til bøder for overtrædelse af lov om euforiserende stoffer, selv om bøden er  

 under 1.000 kr.
Bilag Bødesatser i politikreds 1 8 for besiddelse af narkotika .
 Det er forudsat, at bøden - hvor der er tale om ringe mængder stof - kan  

 sættes til 300 kr.
Ved 1. gangs besiddelse til eget forbrug kan der meddeles advarsel for  

 mængder indtil 10,0 gram hash, 50,0 gram marihuana, 100,0 gram hampeplanter,  

 0,2 gram heroin, morfin- base/clorid, 0,2 gram kokain, 1,0 gram råopium, 0,5  

 gram amfetamin, 1,0 gram cannabiol/hasholie, 5 styk pakistanske morfinpiller,  

 10 styk tabletter (lægemidler) f.eks.: (stimulerende: Dobesin, Mirapront  

 m.v.) (beroligende: Stesolid, Valium m.v.) (smertestillende: Metadon,  

 Ketogan, Petidin m.v.) Det forudsættes, at et nålehylster, indeholdende morfinbase eller et andet  

 stof, vejer 0,5 gram, når intet er oplyst om hylsterets nøjagtige vægt.
 Bødetaksterne i politikreds 1-8 :
 forinden tiltale rejses.
Baggrunden for denne forelæggelsespligt er, at Direktoratet for  

 Erhvervsuddannelserne fra 15.1.1985 har godkendt en ny uddannelse inden for  

 butiksfaget som butiksassistent.
Efter godkendelsen er det blevet  

 vanskeligere for en arbejdsgiver at vurdere, hvorvidt ansættelse af en person  

 under 18 år som ekspedient kræver oprettelse af lærekontrakt, og dermed om  

 undladelse af at oprette lærekontrakt indebærer en overtrædelse af  

 lærlingelovens § 28, stk. 1, jf. § 1, stk. 1, sammenholdt med stk. 3, litra  

 c.  Næringsvæsen :
 Våbenloven :
 Ved anvendelsen af bødetaksterne for våbenlovsovertrædelser skal man være  

 opmærksom på, at der kan spille mange særlige omstændigheder ind, såvel i  

 formildende som i skærpende retning.
Således skal taksterne for håndskydevåben tages med det væsentlige  

 forbehold, at frihedsstraf i vidt omfang finder anvendelse, som det nærmere  

 fremgår af RM 3/75 og redegørelsen i AÅ 1987.95 ff, suppleret med senere  

 domspraksis på området, jf.
U 1989 416 V.
Hvis en overtrædelse af forbuddet mod håndskydevåben kan afgøres med bøde,  

 har taksterne en sådan størrelse, at det i overensstemmelse med  

 udmålingsreglerne i straffelovens § 51, stk. 3, jf. § 80, kan være nødvendigt  

 at tage særligt hensyn til gerningsmandens betalingsevne.
I overensstemmelse  

 med AÅ 1987.107 vil det være et vejledende udgangspunkt, at bøden ikke bør  

 overstige en trediedel af gerningsmandens månedlige bruttoindtægt.
 Inden for en gentagelsesperiode på 5 år er der knyttet gentagelsesvirkning  

 til bøder for overtrædelse af våbenloven, selv om bøden er under 1.000 kr.
 Bødetaksterne er følgende:
