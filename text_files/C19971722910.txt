Cirkulæreskrivelse om meddelelse om  

 overskridelse af 200 timers begrænsningen og tilbagevenden til  

 arbejdsmarkedet.
Tilbagebetaling af efterløn udbetalt med urette samt  

 slettelse af medlemskab på grund af svig Kommentar m.v.:
Et medlem i efterlønsordningen kunne ikke anses for  

 at være vendt tilbage til arbejdsmarkedet i et tilfælde, hvor  

 indtægten ved det påbegyndte lønarbejde i starten var af  

 beskedent omfang.
Medlemmet skulle derfor først udtræde af  

 efterlønsordningen med virkning fra overskridelsen af 200 timers  

 begrænsningen.
 Medlemmet overgik til efterløn den 1. august 1989.  

 Den 5. februar 1992 blev medlemmet og medlemmets ægtefælle ansat  

 i samme forsikringsselskab.
 Der var i forbindelse med ansættelsen indgået  

 aftale mellem medlemmet og arbejdsgiveren om, at en del af indtægten  

 skulle overføres til medlemmets ægtefælle til beskatning  

 (medhjælpende hustru).
På efterlønserklæringerne for 1992,  

 1993 og 1994 oplyste medlemmet at have haft henholdsvis 176, 190 og 84  

 arbejdstimer ved salg af forsikringer.
Indtægten for de  

 pågældende år oplyste medlemmet til at have udgjort  

 henholdsvis 14.003 kr., 18.600 kr. og 12.240 kr.
 Ved et kontroleftersyn den 15. marts 1995 hos  

 forsikringsselskabet konstaterede Told- og Skat, at medlemmet havde  

 fået en del af sin løn udbetalt på hustruens skattekort i  

 perioden november 1992 til ultimo april 1994.
 Told- og Skat tilbageførte herefter 10.500 kr. til  

 beskatning hos medlemmet vedrørende 1992. For indkomstårene 1993  

 og 1994 tilbageførtes henholdsvis 152.408 kr. og 207.753 kr.
 Som begrundelse anførtes blandt andet, at  

 direktøren i forsikringsselskabet overfor Told- og Skat havde oplyst,  

 at medlemmets ægtefælle aldrig havde tegnet en forsikring for  

 selskabet.
Medlemmet anførte i sin klage til ankenævnet  

 blandt andet, at han ikke kunne godkende, at han skulle tilbagebetale hele  

 efterlønnen for 1992, idet medlemmets og ægtefællens  

 samlede indtægt dette år alene var 24.503 kr.
Der kunne  

 således efter medlemmets opfattelse ikke være tale om en  

 tilbagevenden til arbejdsmarkedet på daværende tidspunkt, men  

 udelukkende om en bibeskæftigelse.
 Direktoratet traf afgørelse om, at medlemmet ved  

 underskrivelsen af kontrakten med forsikringsselskabet den 5. februar 1992  

 vendte tilbage til arbejdsmarkedet, og at al efterløn udbetalt efter  

 denne dato var udbetalt med urette og derfor skulle tilbagebetales.
 Direktoratet fandt videre, at medlemmet havde gjort sig  

 skyldig i svigagtigt forhold overfor arbejdsløshedskassen, og at han  

 derfor skulle slettes som medlem.
 Ankenævnet tiltrådte direktoratets  

 afgørelse, hvorefter medlemmet skulle tilbagebetale al efterløn  

 udbetalt i 1993 og 1994, da han ikke havde oplyst om omfanget af sit arbejde  

 som assurandør, herunder at medlemmet havde gjort sig skyldig i  

 svigagtigt forhold overfor arbejdsløshedskassen.
For så vidt angår  

 efterlønsåret 1992 fandt ankenævnet imidlertid, at  

 medlemmets indtægt skulle omregnes til timer, og medlemmet skulle  

 udtræde af efterlønsordningen fra tidspunktet for overskridelsen  

 af 200 timers reglen.
Derfor skulle medlemmet for 1992 kun tilbagebetale  

 efterløn for perioden efter overskridelsestidspunktet.
