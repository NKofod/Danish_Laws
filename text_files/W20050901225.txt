Pressenævnet  

 udtalte, at anmeldelser af restauranter og dér indtagne måltider er udtryk  

 for  

 anmelderens subjektive oplevelse og vurdering af det anmeldte, og  

 Pressenævnet  

 kunne ikke tage stilling til sådanne forhold.
Nævnet fandt ikke, at bladet  

 inden offentliggørelsen burde have forelagt bladets vurderinger i anmeldelsen  

 af restauranten for klager.
 Nævnet  

 fandt, at bladet ved offentliggørelsen heller ikke i øvrigt havde handlet i  

 strid med god presseskik.
Kendelse  

 fra Pressenævnet i sag 2004-6-102 [K] har ved advokat Ole Fuglede klaget til Pressenævnet over to  

 artikler bragt i Nordjyske Stiftstidende den 26. august 2004, idet hun mener,  

 at god presseskik er tilsidesat.
 Den ene artikel havde overskriften   

  

 Cafeteriamad til gourmetpriser  

  

  og underrubrikken UAMBITIØST: Pris  

 og kvalitet har svært ved at finde sammen på Oasen i Øster Hurup.
 I artiklen hed det:
Kun en anelse bedre end et cafeteria uden ambitioner.
Sådan er  

 Cafe og Restaurant Oasen i Øster Hurup.
 Udvendigt ligner stedet en blanding af en garage og en grillbar.  

 Indvendigt hersker total stilforvirring og fuldstændigt farvechok.
Man støder først på nogle nisser i troldhassel-grene i entreen,  

 dernæst et sammensurium af ternede tæpper, vægfarver og møblement der er  

 imponerende  

 i sin gennemførte smagløshed.
På toiletterne hersker fornemmelsen af  

 forsamlinghus med et virvar af klinker i brune-beige farver, der meget godt  

 matcher bygningens hvide synopal-mursten, der er et levn fra de tidlige  

 70ere.  

 Det skal med, at der er rent i aftrædelsesrummene.
Men selv der hænger den  

 tykke luft og lugt af mad og mados, der er karakteristisk for steder, hvor  

 der  

 bruges masser af fedt til madlavning, og hvor udluftningen slet ikke er  

 tilstrækkelig.
Så tung en luft, at hår og tøj efterfølgende lugter af  

 besøget,  

 og appetitten aftager betragteligt efter et øjeblik i lokalet.
 Men spises skulle der, så stedet kunne blive anmeldt.
 Første side i menu-kortet foranlediger til forventninger om, at  

 den tunge og ubehagelige lugt af mados og den særprægede indretning af  

 restauranten  

 vil blive sat til vægs, når der kommer mad på bordet.
 Der loves mad på eksklusivt niveau, hvor kvaliteten er høj og  

 ingen anstrengelser undlades for at nå gourmet-højder og fornøje sine gæster.
 Store ord der ikke holder.
 Overhovedet ikke.
To medspisere på 9 og 11 år, markerede fra starten, at den  

 massive lugt på stedet tog deres appetit.
De endte med at lade sig nøde til  

 to  

 børnemenuer, der ikke skal bruges mange flere ord på, end at begge børn samme  

 aften og nat havde voldsomme mave-problemer.
Fabriksmad Min voksne medspiser bestilte indbagte rejer til forret.
De kom  

 tydeligt fra en frysepose men havde rigtig temperatur og konsistens, da de  

 ankom  

 til bordet.
Brød dertil var også fra en fabrik og kokkens indsats begrænset  

 til  

 at have ristet det på risteren.
Dressingen var thousand island fra en fabrik.
Selv bestilte jeg hummerhaler.
Og fik omgående oplyst, at dem  

 skulle jeg selv pille.
Sagt som var det straffen for at bestille sådan nogle.  

 Jeg ville have studset, hvis jeg ikke skulle pille dem.
Hvilket dog viste sig  

 at være lige lidt for besværligt, som det bliver, når tiden for tilberedning  

 ikke er afpasset med, hvor friske de er.
Den balance er kunsten med skaldyr.  

 Og  

 den kunne kokken på Oasen ikke.
Der var heller ikke spekuleret i at tilberede  

 med hverken hvidløg, citron, en pesto eller noget helt andet, så de var bare  

 lidt raffinerede.
 Brød og dressing var samme fabriks-udgave som medspiserens.
Priserne var der imidlertid ikke noget i vejen med.
Men de giver  

 ret til at forvente meget, meget mere og bedre, end man får.
Menukortet er  

 righoldigt.
I den lidt tungere og traditionelle ende, der bestemt ikke er  

 noget  

 galt med, hvis råvarerne er i orden og tilberedningen ligeså.
Udvalget af vin  

 er noget uopfindsomt men til gengæld til priser, der er acceptable.
Til forretterne delte vi en halv flaske hvidvin af den ene slags  

 der var.
Betjeningen oplyste uopfordret, at husets vin i glas var dårlig.
Gud ved, hvorfor de så har den? Vinen, som vi også bestilte en  

 halv flaske af i rød til hovedretterne, var  

 La Cuvee Joseph  

 Philippon fra  

 Sigurd Müller.
Og den var der ikke noget at sige på.
Den efterlod ikke store  

 minder, men prisen var også kun 98 kroner for en halv flaske.
Og  

 bemærkelsesværdigt  

 nok var både den røde og hvide perfekt tempereret.
Omend det ikke hører sig  

 til, at klappe rødvin til hovedretten på bordet sammen med hvidvinen og  

 forretterne.
Nogle rationelle arbejdsgange, der forstærkede indtrykket af cafeteria  

 med delvis servering ved, at der også helt uopfordret blev sat en  

 plastic-flaske med ketchup og remoulade i kilo-klassen på bordet.
Angiveligt  

 til børnene.
Men ingen havde bedt om dem.
Ingen havde brug for dem.
De stod  

 der  

 bare og var uønskede.
Branket og råt Min medspiser bestilte en Jägerschnitzel uden nærmere angivelse  

 af, hvilket kød der var tale om.
Det gjaldt samtlige kødretter.
Schnitzelen var branket til ukendelighed, og vi væddede om, hvor  

 mange gange den havde været stegt og serveret.
Det meste af den gik ud igen.  

 Prisen var 168 kroner.
Så skal det være kvalitet, der virkeligt rykker små  

 50 kilometer  

 fra Aalborg.
Min peberbøf var et dårligt stykke kød, der ikke var rødt men  

 råt indvendigt, fyldt med hinder og sener, og det meste endte i køkkenet  

 igen.  

 Det er upassende ikke at spørge, hvordan en bøf skal steges.
Det er endnu  

 mere  

 uprofessionelt ikke at bemærke, at gæsterne lader hovedparten af maden stå.
Tilbehøret til begge hovedretter var nogle fabriksstrimler af  

 gulerødder, et slattent forårsløg og kartofler efter eget valg.
Medspiserens  

 hed græske kartofler.
Det græske må være navnet på fabrikken, der har leveret  

 dem som dybfrost.
Til gengæld var mine flødestuvede kartofler glimrende,  

 rigelige  

 og brandvarme.
Til begge retter hørte salatbar.
Den undgik vi.
Den var direkte  

 tarvelig og bestod af majs fra dåse, perleløg fra glas, rosiner, ananas fra  

 dåse, strimlet agurk, strimlet ice-bergsalat.
Serveringen fik travlt efterhånden, og vores aften endte med 27  

 gæster og en til at servere.
Det blev derefter.
 Desserterne var forskellige is-muligheder af fabriksmaterialer  

 efter modellen glas med is, assiet med is, banana-split osv.
Jeg spurgte til dagens tærte, der var med æble.
Og fra en eller  

 anden fabrik.
Min medspiser valgte at stå over og bestilte blot en kaffe  

 Benedictine, der til gengæld var udsøgt.
Et lille glas ganske vist til mere  

 end  

 40 kroner men lige efter bogen.
Spild af tid og penge Med alt det optimistiske livssyn, jeg kan aftvinge mig selv, kan  

 Oasen ikke få mere end en enkelt stjerne.
Stedet er allerede beskrevet,  

 betjeningen mere sjælden end charmerende og i orden, maden lavet uden respekt  

 for noget som helst og af elendige råvarer og end ikke ordentligt tilberedt.  

 Mens priserne som sagt ikke lader noget tilbage at ønske.
De 23 andre spisende gæster gav alvorlige spekulationer.
De må  

 jo komme der af en årsag.
Men årsagen kan ikke være maden.
Den ene stjerne må stå alene.
Den gives for gode flødestuvede  

 kartofler, veltempereret vin og helt udmærket kaffe Benedictine.
Resten var spild af tid og penge.
For regningen endte på 944  

 kroner. I den anden artikel, der bar overskriften   

  

 Ekstra besøg på Oasen  

  

 , hed det:
 Alle kan have en dårlig dag, derfor er politikken på NORDJYSKEs  

 madanmeldelser, at et spisested, der står til kun én enkelt stjerne, skal  

 besøges  

 igen af et nyt spisehold.
 Det gjorde vi naturligvis på Oasen:
 Denne aften valgte vi to supper til forret, en kødret og en  

 fiskeret til hovedret, en flaske hvidvin samt to kopper kaffe.
Supperne var henholdsvis karrysuppe og løgsuppe.
Karrysuppen var  

 vel stærk til medspiserens smagsløg, risene deri lå i klumper, mens der ikke  

 var så meget at sige om den smule hønsekød, der var i suppen.
 Løgsuppen indeholdt et stykke toastbrød med smeltet ost og giver  

 ikke anledning til mange kommentarer.
Kødretten var en hvidløgsbøf, hvor hvidløgen indgik i panaden,  

 som oksekødet var paneret i.
Der blev ikke spurgt om, hvordan bøffen skulle  

 steges, men den var nogenlunde ok stegt  dog mere end medium, som er  

 kutyme,  

 når man ikke beder om kundens ønske.
 Tilbehøret bestod af ok kogte gulerødder, et par forårsløg og et  

 rigeligt  til én person  stort fad flødestuvede kartofler.
 Fiskeretten var en fyldt rødspætte med valgfri kartoffel  jeg  

 valgte græsk.
Det var ikke nemt at skrabe fiskekødet fra benene, som det skal  

 være på en god pandestegt rødspætte.
Paneringen var simpelthen for hård.  

 Fisken  

 havde en branket kant hele vejen rundt.
Med andre ord samme konsistens, som  

 når  

 man smider mad ned i meget varm olie ..
 Samme sted var de græske kartofler blevet stegt.
Fyldt rødspætte er også en lettere overdrivelse.
Men der var dog  

 snittet i fisken og lagt lidt asparges fra dåse og lidt rejer på.
 Denne aften var nok en tand bedre end for det oprindelige hold.  

 Der var også mindre travlt i restauranten, hvilket betød af tjeneren   

 konen i  

 foretagenet  havde tid til at sludre og var i det hele taget en venlig  

 dame.
Kødretten kan strengt taget godt udløse to stjerner  som den  

 eneste af alle retter  men 152 kroner er dog i overkanten målt i  

 forhold til  

 kvaliteten.
Generelt er indtrykket det samme som første gang: pris og  

 kvalitet  

 hænger langt fra sammen.
Så ekstra-besøget ændrer ikke på den samlede  

 bedømmelse:  

 en enkelt stjerne. [K], som ejer restaurant Oasen, har anført,  

  

 at  

 artiklerne  

 indeholder krænkende og skadelige oplysninger,  

  

 at  

 oplysningerne ikke er  

 efterprøvet,  

  

 og at  

 artiklerne ikke har været forelagt for hende, før de  

 blev bragt i bladet.
 [K] har endvidere klaget over tonen i artiklerne.
 [K] har oplyst, at det ikke er korrekt, at man i restauranten  

 var klar over, at der var besøg af anmeldere fra Nordjyske Stiftstidende.
Nordjyske Stiftstidende har anført, at den frie kommentar er en  

 del af ytringsfrihedens udøvelse.
Herunder hører anmeldelser af blandt andet  

 spisesteder.
Bladet har oplyst, at man i sine madanmeldelser lægger stor vægt  

 på troværdigheden.
Bladet bruger journalister, der har mange års erfaring i  

 at  

 spise på restaurant, og som har et godt kendskab til mad og vin.
Bladet  

 erkender, at en kritisk anmeldelse kan have negative konsekvenser for den  

 pågældende  

 restauration, og man er derfor ekstra opmærksom, når en anmeldelse er særlig  

 negativ.
I det konkrete tilfælde lod bladet derfor en anden anmelder besøge  

 stedet på samme præmisser som ved første besøg.
 Det er bladets opfattelse, at det ikke er muligt at klage over  

 tonen i en artikel, idet dette beror på en subjektiv vurdering.  

 Artiklerne er  

 således udtryk for, hvorledes bladets anmelder opfattede restauranten,  

 servering samt mad og vin den pågældende dag.
 Nordjyske Stiftstidende har anført, at oplysningerne i artiklen  

 om det første besøg er efterprøvet, idet bladet lod en anden anmelder besøge  

 stedet med henblik på en ny vurdering af stedet.
Bladet finder ikke, at der er tale om krænkende eller skadelige  

 udtalelser, idet en anmeldelse altid vil være en kvalificeret bedømmelse af  

 et  

 produkt.
Bedømmelsen blev sat i forhold til de løfter, som restauranten selv  

 giver ved at love mad på et eksklusivt niveau.
Anmeldelser skal  

 ikke forelægges,  

 inden de bringes.
Restaurant Oasen var i øvrigt ved begge besøg bevidst om,  

 at  

 bladets anmeldere besøgte stedet.
I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Kaare R.
Skou og Ole Askvig.
 Pressenævnet udtaler:
Anmeldelser af restauranter og dér indtagne måltider er udtryk  

 for anmelderens subjektive oplevelse og vurdering af det anmeldte, og  

 Pressenævnet  

 kan ikke tage stilling til sådanne forhold.
Nævnet finder ikke, at Nordjyske  

 Stiftstidende inden offentliggørelsen burde have forelagt bladets vurderinger  

 i  

 anmeldelsen af Restaurant Oasen for restaurantens indehaver, [K].
 Nævnet finder, at Nordjyske Stiftstidende ved offentliggørelsen  

 heller ikke i øvrigt har handlet i strid med god presseskik.
 Afgjort den 4. november 2004.
