 Med tilslutning fra socialministeriet, undervisningsministeriet,  

 Amtsrådsforeningen i Danmark, Kommunernes Landsforening, Københavns og  

 Frederiksberg kommuner, Dansk Kommunal Arbejderforbund, Foreningen af  

 Forsorgsledere og indenrigsministeriet efter samråd med uddannelsesnævnet for  

 sundhedsvæsenet fastsætter sundhedsstyrelsen herved i medfør af § 4, stk. 1 i  

 lov nr. 182 af 23. juni 1932 om sundhedsvæsenets centralstyrelse de nærmere  

 regler for uddannelsen til plejehjemsassistent.
I.
PLEJEHJEMSASSISTENTENS NORMALE ARBEJDSOMRÅDE § 1.  Plejehjemsassistentens virksomhedsområde falder  

 inden for det pleje- og omsorgsmæssige institutionsområde uden for  

 sygehusene, omfattende dag- og døgninstitutioner for voksne og især for  

 ældre: plejehjem1), særlige plejehjem, beskyttede boliger, daghjem, dagcentre  

 m.v.
§ 2.  Plejehjemsassistentens normale arbejdsområde  

 omfatter - med udgangspunkt i beboernes/ brugernes totalsituation, herunder  

 deres egne ønsker - varetagelse af A.
Pleje-2) og omsorgsmæssige3) opgaver, herunder - bedømmelse af behovet for, planlægning og udførelse af pleje og omsorg  

 af ældre og personer med handicap, samt efter behov vejledning af beboere/  

 brugere og deres pårørende, - varetagelse af omsorgsopgaver, som sigter imod at styrke og bevare  

 beboeres/ brugeres individualitet og selvbestemmelsesret og at medvirke til,  

 at deres daglige tilværelse kan blive så meningsfyldt og aktiv, som deres  

 muligheder - fysisk, psykisk og socialt - tillader det og så overensstemmende  

 med deres ønsker og interesser som muligt, - støtte til beboerne/ brugerne til at få deres rettigheder tilgodeset -  

 f. eks. socialt eller juridisk - eller til afklaring af personlige problemer.
B.
Sygeplejemæssige4) opgaver, herunder - planlægning og varetagelse af almindeligt forekommende sygeplejeopgaver,  

 dog - hvor retningslinier fra sygeplejerske eller behandlende læge foreligger  

 - i overensstemmelse med disse.
I alle tvivlstilfælde skal vejledning fra  

 sygeplejerske eller behandlende læge søges indhentet, - planlægning og udførelse af mere komplekse sygeplejeopgaver kun i samråd  

 med og efter retningslinier fra den for sygeplejen ansvarlige sygeplejerske  

 eller den behandlende læge, - varetagelse af disse sygeplejeopgaver i dagtjeneste, aften- og  

 nattjeneste, - udførelse af den ordinerede medikamentelle behandling for såvidt angår  

 medicin, der indtages gennem munden, samt almindeligt anvendt medicin, der  

 indsprøjtes subkutant eller intramuskulært, f. eks. insulin, vitaminer og  

 antibiotika.
Ved påbegyndelse af en injektionsbehandling med medikamenter,  

 som kan fremkalde anafylaktisk shock, påhviler det den ordinerende læge eller  

 en sygeplejerske at give de(n) første indsprøjtning(er).
 Medicingivning af stærkere virkende lægemidler eller sjældnere anvendte  

 lægemidler samt ved væsentlige ændringer i beboernes/ brugernes tilstand kan  

 kun udføres efter delegation og om fornødent instruktion af den for  

 sygeplejen ansvarlige sygeplejerske eller den behandlende læge.
C.
Koordinerende og vejledende opgaver, herunder - planlægning og fordeling af pleje-, omsorg- og almindelige  

 sygeplejeopgaver for en gruppe beboere/ brugere til medarbejdere samt  

 varetagelse af disse opgaver i samarbejde med medarbejderne, - medvirken ved praktikuddannelse af plejehjemsassistentelever og  

 sygehjælperelever.
D.
Opgaver i forbindelse med institutionens drift, - deltagelse i tilrettelæggelse af institutionens virksomhed, - hensigtsmæssig anvendelse af institutionens ressourcer.
II.
PLEJEHJEMSASSISTENTUDDANNELSEN § 3.  Formålet med plejehjemsassistentuddannelsen er,  

 at plejehjemsassistenteleven tilegner sig - de fornødne kundskaber, holdninger og praktiske færdigheder for at kunne  

 varetage de til plejehjemsassistentens normale arbejdsområde hørende opgaver, - forudsætninger for at kunne ajourføre sine kvalifikationer i takt med  

 udviklingen inden for plejehjemsassistentens arbejdsområde.
ADGANGSBETINGELSER § 4.  Optagelse på en plejehjemsassistentskole er  

 betinget af, at eleven ved uddannelsens begyndelse - er fyldt 18 år, - har afsluttet mindst 9 års skolegang og aflagt folkeskolens afgangsprøve  

 i dansk, regning/ matematik, fysik/ kemi med tilfredsstillende resultat eller  

 kan dokumentere på anden måde at have opnået tilsvarende forudsætninger, - har haft praktisk arbejdserfaring borte fra hjemmet efter skolegangens  

 afslutning mindst svarende til 6 måneders fuldtidsbeskæftigelse, - er helbredsmæssigt egnet - fysisk og psykisk - til arbejdet som  

 plejehjemsassistent i henhold til en af eleven selv afgivet  

 helbredserklæring, i særlige tilfælde suppleret med en helbredsattest  

 udfærdiget af en læge, - har gennemgået et førstehjælpskursus.
UDDANNELSENS VARIGHED OG TILRETTELÆGGELSE § 5.  Uddannelsen til plejehjemsassistent varer 2 1/4  

 år med en obligatorisk uddannelsestid på 104 uger, heraf 50 ugers  

 teoriundervisning og 54 ugers praktikuddannelse.
 Stk. 2.  Uddannelsen gives ved  

 plejehjemsassistentskoler, der opfylder de i §§ 30-33 fastsatte betingelser.
Stk. 3.  Uddannelsen skal være samenhængende.  

 Sundhedsstyrelsen kan dog meddele dispensation fra dette krav.
BILAG 1.
UDDANNELSENS TILRETTELÆGGELSE § 6.  Uddannelsen, der omfatter teoriundervisning og  

 praktikuddannelse, skal tilrettelægges med en nøje sammenhæng mellem  

 praktikuddannelsen og den tilhørende teoriundervisning.
 Stk. 2.  Uddannelsen er opbygget af nedennævnte afsnit,  

 hvert med sit særlige sigte og omfattende teoriundervisning og  

 praktikuddannelse, bortset fra det afsluttende teorikursus.
 Stk. 3.  Et eksempel på en turnusplan for en skole, der  

 optager 3 elevhold om året, er vist i BILAG 1.
 § 7.  UDDANNELSEN I DET GRUNDLÆGGENDE AFSNIT omfatter  

 24 uger, heraf 18 ugers teoriundervisning og 6 ugers orienteringspraktik, der  

 kan gives som en samlet periode eller integreret i teoriundervisningen.  

 Uddannelsen skal give eleverne en introduktion til uddannelsens mål, struktur  

 og indhold samt til social- og sundhedsvæsenets opbygning og til de dele af  

 social- og sundhedsvæsenets funktioner, der har relation til  

 plejehjemsassistentens arbejdsområde.
 Stk. 2.  Der gives endvidere en grundlæggende indføring  

 i anvendelsesfagene - omsorgslære og sundheds- og sygeplejelære - samt i de  

 støttefag, der danner den kundskabs- og forståelsesmæssige baggrund for  

 anvendelsesfagene.
 Stk. 3.  Under orienteringspraktikken får eleverne  

 indblik i det fremtidige arbejdsområde og lejlighed til at anvende og prøve  

 sine færdigheder i varetagelse af enklere pleje- og omsorgsopgaver.
 Stk. 4.  En detaljeret målsætning for  

 uddannelsesafsnittet er givet i BILAG 2.
 § 8.  UDDANNELSENS ANDET AFSNIT, der omfatter 14 ugers  

 teoriundervisning og 32 ugers praktikuddannelse, har som sigte, at eleven  

 tilegner sig kundskaber om, forståelse af og øvelse i under vejledning at  

 varetage de almindeligt forekommende sundheds- og sygeplejeopgaver for  

 patienter på langtidsmedicinsk, geriatrisk, fysiurgisk eller almen medicinsk  

 afdeling og på gerontopsykiatrisk afdeling.
 Stk. 2.  Endvidere skal eleven uddybe sin viden om og  

 forståelse af de sociale og socialpædagogiske foranstaltninger, der er til  

 rådighed for ældre svagelige samt for personer med fysiske og/ eller psykiske  

 handicap og til de institutioner, der forvalter disse foranstaltninger.
 Stk. 3.  En detaljeret målsætning for  

 uddannelsesafsnittet er givet i BILAG 2.
 § 9.  UDDANNELSENS TREDIE AFSNIT, der omfatter 14  

 ugers teoriundervisning og 16 ugers praktikuddannelse, centrerer sig om  

 plejehjemsassistentens arbejde på et somatisk plejehjem.
 Stk. 2.  På baggrund af den forudgående  

 teoriundervisning og praktikuddannelse skal eleven tilegne sig et grundigt  

 kendskab til samt øvelse og erfaring i varetagelse af pleje- og  

 omsorgsopgaver samt af almindeligt forekommende sygeplejeopgaver hos beboere  

 på et somatisk plejehjem.
 Stk. 3.  Eleven skal endvidere tilegne sig øvelse og  

 erfaring i varetagelse af planlæggende og vejledende opgaver over for en  

 gruppe medarbejdere.
 Stk. 4.  En detaljeret målsætning for  

 uddannelsesafsnittet er givet i BILAG 2.
 § 10.  DET AFSLUTTENDE TEORIKURSUS er af 4 ugers  

 varighed og sigter imod at give en sammenfatning og afrunding af uddannelsen,  

 herunder afholdelse af den afsluttende eksamen.
TEORIUNDERVISNINGEN § 11.  Teoriundervisningen skal give eleven mulighed  

 for at tilegne sig den fornødne viden til med forståelse at kunne benytte sig  

 af praktikperiodernes uddannelsestilbud, at kunne udvikle hensigtsmæssige  

 holdninger i relation til sigtet med arbejdsopgaverne og opnå forudsætninger  

 for at kunne ajourføre sine kundskaber i takt med udviklingen inden for  

 arbejdsområdet.
 Stk. 2.  Ved valg af undervisningsmetoder skal der  

 lægges vægt på størst mulig elevaktivitet og selvstændig meningsdannelse.
 Stk. 2.  Teoriundervisningen omfatter foruden den  

 fagorienterede undervisning tid til studievejledning, kortvarige  

 orienteringsperioder, afholdelse af prøver og den afsluttende eksamen.
Stk. 3.  Teoriundervisningen kan gives på læsekursus og  

 på studiedage.
Tilrettelægges der studiedage under praktikuddannelsen, skal  

 varigheden af praktikperioden forlænges svarende til studiedagenes antal.
Der  

 kan normalt kun planlægges en studiedag om ugen af hensyn til kontinuiteten i  

 praktikuddannelsen.
 Stk. 4.  Det gennemsnitlige ugentlige timetal på  

 læsekursus er 30 timer, timetallet på studiedage normalt 6 timer.
 Stk. 5.  Forslag til fordeling af de enkelte fag og  

 timetal på teorikursus er vist i BILAG 3, målsætning og fagbeskrivelse for de  

 enkelte fag er givet i BILAG 4.
PRAKTIKUDDANNELSEN § 13.  Formålet med praktikuddannelsen er at give  

 eleven lejlighed til at anvende de erhvervede teoretiske kundskaber,  

 holdninger og praktiske færdigheder til at opnå øvelse og erfaring i  

 varetagelse af pleje- og omsorgsopgaver samt almindeligt forekommende  

 sygeplejeopgaver over for de forskellige beboer/ brugergrupper, som er  

 repræsenteret under praktikuddannelsens forskellige afsnit.
 Stk. 2.  Praktikuddannelsen skal endvidere give eleven  

 indsigt og øvelse i varetagelse af planlæggende og vejledende opgaver over  

 for en gruppe medarbejdere på institutioner samt i deltagelse i tværfagligt  

 samarbejde med andre personalegrupper inden for sundhedsvæsenet og  

 socialvæsenet.
 Stk. 3.  Ved tilrettelæggelse af praktikuddannelsen skal  

 det tilsikres, at eleven får lejlighed til varetagelse af pleje-, omsorgs- og  

 sygeplejeopgaver i aften- og nattevagt, men disse perioder bør dog sammenlagt  

 højst udgøre en fjerdedel af praktiktiden i det enkelte uddannelsesafsnit og  

 først etableres efter mindst 4 ugers dagtjeneste.
§ 14.  Praktikuddannelsen skal foregå på  

 institutioner, hvor såvel arbejdets tilrettelæggelse som personalets antal og  

 sammensætning muliggør, at formålet med den pågældende del af uddannelsen kan  

 opfyldes.
Praktikuddannelsen på det sygeplejemæssige område skal ledes af en  

 sygeplejerske.
 Stk. 2.  Praktikafdelingen skal ud fra de foreliggende  

 muligheder fastlægge en målsætning og en plan for den uddannelse, der kan  

 tilbydes eleven, og som skal være i overensstemmelse med de fastlagte  

 uddannelsesmål for perioden.
 Stk. 3.  Ved planlægning af praktikperioden skal der  

 lægges vægt på en effektiv introduktion til afdelingen (institutionen), dens  

 arbejdsplan og særlige forhold, for at eleven så tidligt som muligt kan drage  

 nytte af afdelingens uddannelsestilbud.
 Stk. 4.  Under praktikuddannelsen skal der gives eleven  

 omhyggelig instruktion og vejledning samt lejlighed til i planlagte samtaler  

 at drøfte sit standpunkt med afdelingslederen eller de(n) person(er), der er  

 ansvarlig(e) for praktikuddannelsen.
 § 15.  Under praktikuddannelsen fører eleven en  

 uddannelsesbog til registrering af de funktioner inden for pleje-, omsorgs-  

 og sygeplejeområdet, som eleven har udført, assisteret ved eller set udført.  

 Registreringen bekræftes af den for praktikuddannelsen på området ansvarlige.
 § 16.  Ved afslutningen af praktikuddannelsen på den  

 enkelte afdeling afgiver afdelingens leder efter samråd med det personale,  

 der har medvirket ved praktikuddannelsen, en udtalelse om det af eleven nåede  

 standpunkt, bedømt ud fra afdelingens målsætning og plan for praktikperioden.  

 Udtalelsen afgives på en af sundhedsstyrelsen fastsat formular og drøftes med  

 eleven inden den fremsendes til plejehjemsassistentskolen.
 Stk. 2.  Skema med vejledning om afgivelse af udtalelsen  

 er aftrykt i BILAG 5.
 Stk. 3.  Plejehjemsassistenteleven har krav på at få en  

 kopi af udtalelsen efter anmodning herom.
EVALUERING § 17.  Under uddannelsen foretager den enkelte elev og  

 de for uddannelsen ansvarlige parter kontinuerligt en bedømmelse og drøftelse  

 af uddannelsesforløbet og af den enkelte elevs standpunkt.
 Stk. 2.  Ved bedømmelse af teoriundervisningen anvendes  

 prøver, rapporter, projekter eller anden form for gruppearbejde, der bedømmes  

 efter skalaen »bestået - ikke bestået«.
 Stk. 3.  Ved bedømmelse af praktikuddannelsen anvendes  

 standpunktsbedømmelser, der bedømmes efter skalaen »tilfredsstillende -  

 ikke tilfredstillende«.
§ 18.  Ved afslutningen af hvert af de tre teorikursus  

 afholdes der prøver i de væsentligste fag.
Prøverne skal bestås.
 Stk. 2.  Ved afslutningen af praktikuddannelsen på  

 somatisk plejehjem afholdes der en teoretisk/ praktisk prøve, der skal  

 bestås.
Stk. 3.  Den afsluttende eksamen omfatter en opgave fra  

 plejehjemsassistentens normale arbejdsområde, der inddrager uddannelsens  

 forskellige aspekter.
For opgavens løsning skal der opnås bedømmelsen  

 »bestået«.
 Stk. 4.  Vejledende retningslinier for afholdelse af de  

 foreskrevne prøver og den afsluttende eksamen er givet i BILAG 6.
 § 19.  Ved afslutningen af pratikuddannelsen på  

 langtidsmedicinsk og geronto-psykiatrisk afdeling samt på somatisk plejehjem,  

 skal der opnås standpunktsbedømmelser, der bedømmes  

 »tilfredsstillende«.
 § 20.  Resultatet af uddannelsen i social/  

 socialpædagogisk praktik bedømmes gennem rapporter eller projektarbejder fra  

 perioden.
OMPRØVER § 21.  Elever, der ikke opnår bedømmelsen  

 »bestået« ved de i § 18 anførte prøver, skal have adgang til at  

 tage prøven om, såfremt elevens standpunkt ved skolens helhedsbedømmelse ikke  

 taler imod det.
 Stk. 2.  Såfremt eleven som forberedelse til omprøve må  

 gentage dele af uddannelsen, skal den samlede uddannelsestid forlænges  

 tilsvarende.
Stk. 3.  Elever, der ved de i § 19 anførte  

 standpunktsbedømmelser ikke opnår bedømmelsen »tilfredsstillende«,  

 skal have adgang til at gennemgå praktikafsnittet påny, med mindre elevens  

 standpunkt ved skolens helhedsbedømmelse taler herimod.
Fornyet gennemgang af  

 et praktikafsnit medfører en tilsvarende forlængelse af uddannelsesforløbet.
FRAVÆRSBESTEMMELSER § 22.  Fravær under et teorikursus eller en  

 praktikuddannelsesperiode, der overskrider 20 pct. af tiden, medfører  

 normalt, at den pågældende kursus- eller praktikperiode skal tages om og den  

 samlede uddannelsestid forlænges tilsvarende.
 Stk. 2.  Fravær under uddannelsen, der samlet  

 overskrider 35 uddannelsesdage (7 uger), medfører normalt en forlængelse af  

 uddannelsestiden med 4 uger (20 uddannelsesdage) for hver påbegyndt 4 ugers  

 fraværsperiode udover de 35 uddannelsesdage.
 § 23.  Sundhedsstyrelsen er ankeinstans for  

 plejehjemsassistentelever i uddannelsesspørgsmål, som ikke har kunnet finde  

 sin løsning ved henvendelse til skolens ledelse.
UDDANNELSESBEVIS § 24.  Til elever, der på tilfredsstillende måde har  

 gennemgået uddannelsen, udsteder skolens leder et bevis for uddannelsen til  

 plejehjemsassistent i overensstemmelse med den i BILAG 7 angivne formular.
DISPENSATIONSBESTEMMELSER § 25.  Til personer, som kan dokumentere at have  

 gennemgået en uddannelse, der kan ligestilles med  

 plejehjemsassistentuddannelsen, helt eller delvis, kan skolen efter af  

 sundhedsstyrelsen i samråd med socialstyrelsen givne retningslinier meddele  

 dispensation fra hele uddannelsen eller fra en del af den.
 Stk. 2.  For udlændinge vil meddelelse af den i stk. 1  

 anførte dispensation være betinget af, at de behersker det danske sprog, og  

 at de får orientering om det sociale hjælpesystem i Danmark og om  

 plejehjemsassistentens kompetence og normale arbejdsområde.
 § 26.  Til sygehjælpere, uddannet i henhold til  

 sundhedsstyrelsens cirkulære af 6. december 1973 eller af 20. januar 1978 om  

 sygehjælperuddannelsen, kan skolen meddele dispensation fra 6 ugers  

 teoriundervisning og 6 ugers praktikuddannelse (på plejehjem) af det  

 grundlæggende afsnit og fra 16 ugers praktikuddannelse på langtidsmedicinsk  

 afdeling, forudsat at skolen har mulighed for at tilrettelægge den resterende  

 del af teoriundervisningen under det grundlæggende afsnit (12 uger) med en  

 efter teoriundervisningen under sygehjælperuddannelsen tilpasset plan.
 Stk. 2.  Et eksempel på uddannelsesforløbet er vist i  

 BILAG 8.
 § 27.  Til personer, der er meddelt hel eller delvis  

 dispensation fra plejehjemsassistentuddannelsen, udstedes bevis som  

 plejehjemsassistent i overensstemmelse med den formular, der er aftrykt i  

 BILAG 9.
PLEJEHJEMSASSISTENTENS PLIGTER OG ANSVAR § 28.  Plejehjemsassistenten står under  

 sundhedsstyrelsens tilsyn, jf. § 4 i lov om sundhedsvæsenets centralstyrelse.
 Stk. 2.  En plejehjemsassistent er forpligtet til under  

 udførelse af sit arbejde at udvise omhu og samvittighedsfuldhed.
 Stk. 3.  En plejehjemsassistent er under ansvar efter  

 borgerlig straffelov § 264, b, jf. § 275, forpligtet til ikke at røbe  

 privatlivet tilhørende hemmeligheder, som pågældende er kommet til kundskab  

 om under arbejdet som plejehjemsassistent, med mindre vedkommende er  

 forpligtet til at udtale sig eller handler i berettiget varetagelse af  

 åbenbar almen interesse eller af egen eller andres tarv.
 § 29.  Plejehjemsassistenten har ansvar for udførelse  

 af de til det normale arbejdsområde hørende opgaver, hvortil uddannelsen har  

 kvalificeret.
Stk. 2.  I særlige tilfælde kan der til  

 plejehjemsassistenten delegeres sygeplejeopgaver, som ikke er indlært under  

 uddannelsen.
Der påhviler i dette tilfælde den sygeplejerske eller læge, der  

 ud fra eget arbejdsområde overdrager plejehjemsassistenten opgaver af denne  

 art, ansvar for at sikre, at plejehjemsassistenten er egnet til udførelse af  

 den delegerede opgave, og at pågældende har fået fornøden undervisning og  

 instruktion.
Opgaven udføres herefter på den delegerendes ansvar, medens  

 plejehjemsassistentens ansvar består i nøje at følge den modtagne  

 instruktion.
 Plejehjemsassistenten vil aldrig være pligtig at påtage sig  

 arbejdsopgaver, som han/ hun ikke er uddannet til eller har fået fornøden  

 instruktion i at udføre og må være klar over det ansvar, pågældende derved  

 kan pådrage sig.
III.
BESTEMMELSER OM PLEJEHJEMSASSISTENTSKOLER.
 § 30.  En plejehjemsassistentskole skal opfylde  

 følgende betingelser:
- uddannelsen skal tilrettelægges efter reglerne i §§ 5-22, - elevoptagelsen skal ske efter betingelserne i § 4, - skolens daglige ledelse skal varetages af en hertil kvalificeret  

 forstander, - til skolen skal der være knyttet et tilstrækkeligt antal lærere til at  

 bestride undervisningen på det socialpædagogiske og det sundheds- og  

 sygeplejemæssige område og at medvirke ved tilrettelæggelsen af  

 praktikuddannelsen, - skolen skal have de for uddannelsen fornødne lokaler og fornødent  

 undervisningsmateriale, - skolen undergives sundhedsstyrelsens tilsyn og foretager indberetning om  

 sin virksomhed efter styrelsens nærmere bestemmelser.
§ 31.  Plejehjemsassistensskolen skal udarbejde en  

 detaljeret uddannelsesplan og turnusplan for teoriundervisningen og  

 praktikuddannelsen i overensstemmelse med bestemmelserne herom.
Af  

 uddannelsesplanen skal det fremgå, hvorledes teoriundervisningen  

 tilrettelægges - i kursus og eventuelt på studiedage - og ved hvilke  

 institutioner m.v. praktikuddannelsen finder sted, herunder oplysninger om  

 hver enkelt afdeling, som medvirker, omfattende beboernes/ brugernes art og  

 antal, personalets antal og sammensætning, antal uddannelsespladser for  

 plejehjemsassistentelever og planlægningen af disses uddannelse på  

 afdelingen.
 § 32.  Skolens leder tilrettelægger i samarbejde med  

 lærerstaben uddannelsesplanen og træffer de fornødne aftaler om  

 institutioners og afdelingers medvirken ved praktikuddannelsen, herunder  

 vedrørende hvem af personalet på de enkelte praktiksteder, der vil være  

 ansvarlig for den systematiske vejledning og instruktion af eleverne.
 Stk. 2.  Bistået af medlemmer af lærerstaben fører  

 lederen flere vejledende samtaler med hver enkelt elev om dennes standpunkt  

 under uddannelsen.
 § 33.  Det påhviler plejehjemsassistentskolen at føre  

 en fortegnelse (kartotek) over de ved skolen uddannede plejehjemsassistenter  

 og efter anmodning herom at udlevere attesteret kopi af uddannelsesbeviser.
 § 34.  Sundhedsstyrelsen kan meddele dispensation fra  

 de i cirkulæret givne regler, når det findes begrundet i særlige forhold.
IV.
OVERGANGSBESTEMMELSER I FORBINDELSE MED CIRKULÆRETS IKRAFTTRÆDEN § 35.  Den hidtidige 2-årige uddannelse til  

 plejehjemsassistent vil senest kunne påbegyndes til oktober 1981.
SUNDHEDSSTYRELSEN, DEN 26. JUNI 1980 SØREN K.
SØRENSEN /C.
Jess BILAG BILAG 1 Bilag 2 Vejledende målsætninger for plejehjemsassistentuddannelsens forskellige afsnit GRUNDLÆGGENDE AFSNIT:
Formålet med uddannelsen i det grundlæggende afsnit er, at  

 plejehjemsassistenteleven - kan danne sig en opfattelse i store træk af socialvæsenets og  

 sundhedsvæsenets mål og opbygninger og af de dele af social- og  

 sundhedsvæsenets funktioner, der har relation til plejehjemsassistentens  

 arbejdsområde, som forudsætning for forståelse af det fremtidige  

 arbejdsområde, - får en grundig orientering om plejehjemsassistentuddannelsen, dens mål,  

 opbygning, indhold og krav, herunder om kundskaber, holdninger og praktiske  

 færdigheder, som er nødvendige for varetagelse af plejehjemsassistentens  

 arbejdsopgaver, og om hensigtsmæssige studie- og arbejdsmetoder under  

 uddannelsen, - erhverver grundlæggende kundskaber i en række af de støttefag, der  

 danner forudsætninger for grundbegreberne i hovedfagene - omsorgslære og  

 sundheds- og sygeplejelære, - tilegner sig grundlæggende forståelse af begrebet menneskelig omsorg og  

 af forskellige faktorer, som kan være af betydning for menneskers trivsel og  

 tryghed, herunder holdninger hos personale, der varetager pleje- og  

 omsorgsopgaver, - tilegner sig kundskaber om og forståelse af principperne for den  

 grundlæggende sundheds- og sygepleje samt færdigheder i udførelse af den  

 grundlæggende sygeplejeteknik, - erhverver forståelse af et plejehjem som et socialt system, kendskab til  

 dets målsætning, arbejdstilrettelæggelse og arbejdsfordeling, til de  

 forskellige personalegruppers arbejdsområder og til de mellemmenneskelige  

 relationers betydning for arbejdsresultater og trivsel for beboere og  

 personale, - erhverver under struktureret punktpraktik og/ eller en sammenhængende  

 praktikperiode kendskab til beboerne på et plejehjem og nogen erfaring i  

 varetagelse af enklere pleje-, omsorgs- og sygeplejeopgaver, tilrettelagt ud  

 fra den enkelte beboers behov.
II AFSNIT Formålet med uddannelsen i II afsnit, der omfatter 3 særskilte  

 praktikuddannelsesafsnit, til hvilke den forudgående teoriundervisning har  

 givet de kundskabsmæssige forudsætninger, er, at plejehjemsassistenteleven I DET LANGTIDSMEDICINSKE AFSNIT - tilegner sig kundskaber om og forståelse af almindeligt forekommende  

 medicinske og kirurgiske sygdomme, deres årsager, symptomer, diagnosticering,  

 behandling, eventuelle komplikationer eller følgetilstande, med særlig vægt  

 på sygdomme med et langvarigt forløb, - tilegner sig kundskaber om og forståelse af de sygdomme, der er hyppigst  

 forekommende hos ældre, og af de forhold, der særligt gør sig gældende i den  

 forbindelse, f. eks. mere komplicerede sygdomsforløb og mere langsom  

 restitution på grund af aldersforandringer eller tilstedeværelse af flere  

 sygdomme samtidigt, - erhverver kundskab om, forståelse af og øvelse i under vejledning at  

 varetage almindeligt forekommende sygeplejeopgaver og at deltage ved mere  

 komplekse sygeplejeopgaver over for ældre og andre patienter med et  

 langvarigt sygdomsforløb, herunder bestræbelser for forebyggelse af  

 færdighedstab eller genoptræning af mistede færdigheder, om muligt, - tilegner sig kendskab til en sygehusafdeling - langtidsmedicinsk,  

 medicinsk, geriatrisk eller fysiurgisk - dens funktion, arbejdsgang,  

 personalesammensætning og arbejdsfordeling, dens samarbejde med andre af  

 sygehusets afdelinger, f. eks. røntgenafdeling, laboratorier,  

 operationsafdeling, - erhverver kendskab til det tværfaglige samarbejde, f. eks. med  

 socialrådgiver, hjemmesygeplejerske, socialforvaltning, hospitalspræst.
I DET GERONTOPSYKIATRISKE AFSNIT - tilegner sig kundskaber om og forståelse af de almindeligst forekommende  

 psykiske lidelser, især hos ældre - lidelsernes symptomer og behandling, - opnår kendskab til de love og bestemmelser, der gælder vedrørende  

 psykisk syge, herunder på en gerontopsykiatrisk afdeling, - tilegner sig kundskaber om, forståelse af og nogen øvelse i varetagelse  

 af pleje-, omsorgs- og sygeplejeopgaver over for ældre med psykiske lidelser  

 - såvel egentlige som aldersbetingede, - får kendskab til arbejdet på en gerontopsykiatrisk afdeling, dens  

 funktion, arbejdsgang, personalesammensætning og arbejdsfordeling, dens  

 samarbejde med andre afdelinger, f. eks. værksteder eller ergoterapi, og til  

 særlige beskyttelsesforanstaltninger.
I DET SOCIALE/ SOCIALPÆDAGOGISKE AFSNIT - uddyber sin viden om og forståelse af de varierede tilbud om social  

 bistand og omsorg, der er til rådighed for voksne og især for ældre, - får et nærmere kendskab til det praktiske sociale og socialpædagogiske  

 arbejde ved orienteringsbesøg i pensions- og omsorgsafdelingerne i en  

 socialforvaltning, ved en hjemmesygeplejerskeordning, i en afdeling for  

 hjemmehjælp, på en hjælpemiddelcentral, et dagcenter eller daghjem,  

 beskyttede boliger eller kollektivboliger, omsorgscentre og institutioner for  

 personer med handicap.
III AFSNIT Formålet med uddannelsen i III afsnit er, at plejehjemsassistenteleven - tilegner sig grundige kundskaber om og forståelse af plejehjemmets  

 placering inden for socialvæsenet, om gældende regler for etablering og drift  

 af samt tilsyn med plejehjem, og om plejehjemsbeboerens situation ved  

 indflytning på plejehjem, - uddyber sin indsigt i, forståelse af og erfaring i varetagelse af pleje-  

 og omsorgsopgaver på et plejehjem, herunder iværksættelse af  

 social-pædagogiske foranstaltninger efter beboernes behov og ønsker, - kan varetage almindeligt forekommende sygeplejeopgaver og efter nærmere  

 retningslinier fra sygeplejerske eller behandlende læge tillige mere  

 komplekse sygeplejeopgaver, - tilegner sig kundskaber om og erfaring i udførelse af de opgaver i  

 forbindelse med medicingivning, som hører til plejehjemsassistentens normale  

 arbejdsområde, - kan planlægge og fordele arbejdsopgaverne for en gruppe beboere til  

 nogle medarbejdere og i samarbejde med dem sørge for varetagelse af  

 opgaverne, - kan medvirke ved introduktionen af nye medarbejdere og ved oplæring og  

 vejledning af sygehjælperelever og plejehjemsassistentelever, - får indblik i plejehjemmets administration og økonomi.
IV.
AFSLUTTENDE TEORIKURSUS har som sigte at afrunde uddannelsen med en  

 afsluttende drøftelse af plejehjemsassistentens arbejdsområde, ansvar og  

 kompetence, af uddannelsen set i lyset af elevernes forventninger og behov og  

 om eventuelle tendenser inden for plejehjemsassistentens virksomhedsområde.  

 Tillige forberedes og afholdes den afsluttende eksamen.
Bilag 4 Vejledning om målsætning for og indhold af undervisningen i de enkelte fag Hovedfagene i plejehjemsassistentuddannelsen er omsorgslære samt sundheds-  

 og sygeplejelære.
Begge er anvendelsesfag, som forudsætter en grundviden i en  

 række støttefag fra forskellige faggrupper.
Gennem den MEDICINSK/PLEJEMÆSSIGE FAGGRUPPE erhverves forudsætninger for  

 forståelse af den menneskelige organismes opbygning, af de processer, der  

 betinger organismens livsfunktioner, af processer, der kan true disse  

 livsfunktioner samt om muligheder for at forebygge eller bekæmpe livs- eller  

 sundhedstruende processer.
Endvidere tilegnes i hovedfaget sundheds- og  

 sygeplejelære forudsætninger for og færdigheder i anvendelse af kundskaber  

 fra støttefagene til at kunne imødekomme den enkelte beboers/ brugers behov  

 for sundheds- og sygepleje i den udstrækning, det falder inden for  

 plejehjemsassistentens normale arbejdsområde.
Gennem den PSYKOLOGISK/PÆDAGOGISKE FAGGRUPPE erhverves forudsætninger for  

 forståelse af psykiske behov og reaktioner, af menneskelig kontakt, der  

 betinger adfærd og handlinger, og som kan influere på mellemmenneskelige  

 relationer, eksempelvis i samarbejds- eller konfliktsituationer.
Endvidere  

 forudsætninger for varetagelse af vejledende og rådgivende opgaver.
 Gennem den SOCIALE FAGGRUPPE erhverves forståelse af menneskers  

 samfundsvilkår i Danmark, herunder af samfundets opbygning og ledelse, den  

 enkelte borgers indflydelse på og afhængighed af samfundets bestemmelser, og  

 af det sociale hjælpesystems forudsætninger, opbygning, områder og opgaver.
 Gennem FAGGRUPPEN FOR OMSORG erhverves i hovedfaget omsorgslære  

 forudsætninger for og færdighed i ved anvendelse af kundskaber og erfaringer  

 fra en række støttefag at kunne identificere de væsentligste faktorer af  

 betydning for menneskelig trivsel og tryghed og ud fra den enkelte beboers/  

 brugers helhedssituation og egne ønsker at kunne bedømme omsorgsbehovene og  

 at planlægge, iværksætte eller formidle foranstaltninger til imødekommelse af  

 behovene videst muligt - fysisk, psykisk og socialt.
Gennem ADMINISTRATIONSFAGGRUPPEN erhverves forudsætninger for anvendelse  

 af administrative principper ved tilrettelæggelse af eget arbejde og af  

 arbejdet for en gruppe medarbejdere, herunder fordeling af arbejdsopgaverne  

 samt rådgivende og vejledende opgaver under udførelse af arbejdet.
Endvidere  

 indblik i den administrative og økonomiske drift af en institution.
STUDIEVEJLEDNING Formål - at eleven - tilegner sig forståelse af plejehjemsassistentens placering inden for  

 socialvæsenet og sundhedsvæsenet, herunder plejehjemsassistentens  

 forpligtelse som medicinalperson, - erhverver indsigt i og forståelse af plejehjemsassistentuddannelsens  

 formål, indhold, tilrettelæggelse og vilkår, herunder  

 plejehjemsassistentelevens pligter og rettigheder under uddannelsen, - tilegner sig kundskaber om, forståelse af og øvelse i anvendelse af  

 principper for og metoder i hensigtsmæssig studieteknik.
Undervisningen omfatter en orientering om plejehjemsassistentens placering  

 inden for socialvæsenet og sundhedsvæsenet, om plejehjemsassistentens  

 virksomhedsfelt og normale arbejdsområde samt forpligtelse som  

 medicinalperson.
Endvidere om uddannelsens formål, struktur, indhold og  

 vilkår, herunder elevens rettigheder og forpligtelser under uddannelsen.
 Undervisningen omfatter tillige almindelige læse- og indlæringsmetoder,  

 notatteknik, disponering af et materiale til forelæggelse mundtligt eller  

 skriftligt, referat- og rapportskrivning, gruppearbejde, anvendelse af  

 kildemateriale - fag- og håndbøger samt bibliotek.
 Undervisningen koordineres med undervisningen i fagene i den sociale og  

 den psykologisk/ pædagogisk faggruppe.
Medicinsk/ plejemæssig faggruppe KEMI/BIOKEMI Formål - at eleven - befæster og uddyber sin viden om og forståelse af generelle kemiske  

 fænomener og lovmæssigheder, - tilegner sig kundskaber om og forståelse af de almindelige kemiske og  

 biokemiske principper, der danner forudsætning for forståelse af fysiologiske  

 og patologiske processer hos mennesket og for de almindeligst anvendte  

 klinisk-kemiske undersøgelsesmetoder.
 Undervisningen omfatter en repetition af den elementære kemis  

 grundbegreber som grundstoffer, uorganiske og organiske forbindelser samt  

 emner som lipoider, kulhydrater, proteiner og fordøjelsen.
ANATOMI OG FYSIOLOGI Formål - at eleven - tilegner sig kundskaber om og forståelse af det raske menneskes bygning  

 og funktion, - erhverver indsigt i og forståelse af de enkelte organers normale  

 funktioner og samspillet mellem de forskellige organer og organsystemer, - opnår forståelse af betingelser for sund levevis og bestræbelser for  

 forebyggelse af sygelige tilstande.
Undervisningen indledes med en oversigt over, hvorledes det normale voksne  

 menneske er bygget og fungerer.
Undervisningen omfatter en gennemgang af  

 menneskelegemets inddelinger og betegnelser, cellernes opbygning og  

 funktioner, vævenes strukturer og funktioner, de forskellige organers og  

 organsystemers opbygning og funktioner: Bevægelsesorganerne,  

 kredsløbsorganerne, åndedrætsorganerne, fordøjelsesorganerne, urinorganerne,  

 kønsorganerne, nervesystemet og sanseorganerne samt de endokrine kirtler og  

 de enkelte hormoners opgaver.
 I forbindelse med de enkelte organer og organsystemers funktioner omtales  

 forhold af betydning for bevarelse af den normale funktion og bestræbelser  

 for forebyggelse af sygelige tilstande.
ERNÆRINGSLÆRE/ KOSTBEREGNING Formål - at eleven - tilegner sig grundlæggende kundskaber om sammensætning af  

 ernæringsfysiologisk sufficient kost til personer i forskellige aldersgrupper  

 og med forskellige ernæringsbehov, - erhverver kundskaber om hensigtsmæssig kost til syge samt om særlige  

 kostformer, der indgår som led i forebyggelse eller behandling ved  

 forskellige sygdomme, - kan anvende sin viden på området til at give nogen vejledning til  

 beboere/ brugere og deres pårørende om hensigtsmæssig kost, herunder tillige  

 i forbindelse med overholdelse af diætetiske forskrifter, - opnår indsigt i praktiske og økonomiske aspekter ved tilrettelæggelse af  

 en hensigtsmæssig daglig kostplan, hvad enten det drejer sig om almindelig  

 kost eller særlige diæter.
 Undervisningen knytter sig nøje til undervisningen i biokemi, fysiologi,  

 sygdomslære, sundheds- og sygeplejelære.
 Undervisningen omfatter emner som: Næringsstoffer, næringsmidler, kostens  

 sammensætning, kostvaner, kost til syge og særlige kostformer som led i  

 sygdomsbehandling eller -forebyggelse, praktiske og økonomiske aspekter ved  

 tilrettelæggelse af en daglig kostplan med hensyntagen til beboerens/  

 brugerens ernæringsmæssige behov, praktiske og økonomiske forhold samt  

 kostvaner.
BEVÆGELSES- OG ARBEJDSFYSIOLOGI Formål - at eleven - erhverver kundskaber om, forståelse af og øvelse i hensigtsmæssig  

 holdning af kroppen og brug af kroppens bevægeapparat ved bevægelse, i  

 stående, siddende og liggende stillinger samt i arbejdssituationer, - kan registrere uhensigtsmæssig brug af kroppens bevægeapparat hos sig  

 selv og hos andre, - kan anvende sin viden og erfaring i sin egen arbejdssituation, ved  

 lejring og optræning af beboere/ brugere m.v. og ved vejledning af beboere/  

 brugere og pårørende samt medarbejdere.
 Undervisningen omfatter principper for hensigtmæssige kropsholdninger og  

 brug af kroppens bevægeapparat, ledsaget af demonstrationer og efterfulgt af  

 praktiske øvelser med sigte på, at eleven indlærer hensigtsmæssig brug af  

 kroppen og evne til at kunne registrere uhensigtsmæssig anvendelse af  

 bevægeapparatet hos sig selv eller andre og at kunne give vejledning angående  

 ændring af dette forhold.
 Undervisningen knytter sig til undervisningen i anatomi og fysiologi og  

 følges op i sundheds- og sygeplejelære samt omsorgslære.
MIKROBIOLOGI OG INFEKTIONSPATOLOGI Formål - at eleven - tilegner sig grundlæggende kundskaber om mikroorganismers betydning for  

 sundhed og sygdom, - erhverver viden om og forståelse af de enkelte patogene mikroorganismer,  

 deres forhold hos mennesket, herunder symptomer, diagnosticering, bekæmpelse  

 samt forebyggende foranstaltninger imod dem, - tilegner sig forståelse af muligheder for fremkomst af infektioner på  

 institutioner og af hygiejniske foranstaltninger til forebyggelse og  

 bekæmpelse af institutionsinfektioner.
 Undervisningen knytter sig til undervisningen i fysiologi,  

 samfundshygiejne, sygdomslære samt sundheds- og sygeplejelære.
Undervisningen omfatter generelle betragtninger over mikroorganismers  

 betydning for menneskets sundhed og sygdom, mikroorganismer som årsag til  

 infektioner, infektionsbegrebet, herunder om smittekilder, smitteveje,  

 diagnosticering af smitstoffets art, forebyggelse af smittespredning og  

 bekæmpelse af infektioner.
Endvidere om de enkelte arter af patogene  

 mikroorganismer - bakterier, virus, svampe og parasitter - de symptomer, de  

 forårsager i den menneskelige organisme, diagnosticering, bekæmpelse og  

 forebyggelse.
Om immunisering, desinfektion, sterilisation, kemoterapi,  

 isolationsteknik og institutionshygiejne.
SAMFUNDSHYGIEJNE Formål - at eleven - tilegner sig kendskab til og forståelse af sundhedsvæsenets opbygning og  

 funktioner, - erhverver indsigt og forståelse af samfundets foranstaltninger for at  

 opretholde, respektive forbedre befolkningens sundhedstilstand og at  

 forebygge sygdomsrisici, - tilegner sig kundskaber om samfundshygiejnens forskellige områder, - opnår forståelse af den nære sammenhæng mellem sociale,  

 samfundshygiejniske og sundhedsmæssige vilkår.
 Undervisningen har tæt relation til undervisningen i mikrobiologi og  

 infektionspatologi, i social- og sundhedssektorens opgaver, opbygning og  

 struktur, sygdomslære, sundheds- og sygeplejelære samt omsorgslære.
Undervisningen omfatter emner som: Sundhedsbegrebet, sundhedsvæsenets  

 struktur og opgaver, lidt om medicinalstatistik.
Endvidere om teknisk  

 hygiejne, herunder kontrol med drikkevand, spildevand og affald, støj- og  

 luftforurening, levnedsmiddelkontrol, bolighygiejne, arbejdshygiejne og om  

 giftstoffer.
Om den nære forbindelse mellem sociale, samfundshygiejniske og  

 sundhedsmæssige vilkår samt om socialmedicin.
GERONTOLOGI Formål - at eleven - tilegner sig kundskaber om og evne til at kunne observere de  

 aldersbetingede forandringer hos mennesket i de senere livsafsnit - fysisk,  

 psykisk og socialt, - erhverver indsigt i og forståelse af følgerne af disse forandringer for  

 den daglige livsførelse og betydningen af identitetsbevarende, stimulerende  

 miljø som et led i bestræbelser for eventuelt at forsinke udviklingen af  

 yderligere færdighedstab.
 Undervisningen koordineres med en række støttefag og giver væsentlige  

 forudsætninger for undervisningen i fagene socialpædagogik og omsorgslære.
Undervisningen omfatter en gennemgang af de fysiologiske og psykiske  

 forandringer, der indtræder ved højere alder, dog med store individuelle  

 forskelle.
Endvidere om de sociale forandringer, der kan indtræde med den  

 højere alder, herunder overgangen til pensionisttilværelsen, ændret daglig  

 livsførelse på grund af færdighedstab, eventuelt ændrede økonomiske  

 omstændigheder, afhængighed af andre, eventuelt tab af ægtefælle, venner  

 eller omgangskreds ved dødsfald, ensomhedsfølelse.
Betydningen af det enkelte  

 menneskes indstilling til sin situation.
ALMEN SYGDOMSLÆRE OG GERIATRI Formål - at eleven - kan observere og redegøre for generelle og for lokaliserede tegn på  

 sygdom eller sygelige tilstande og for de observations- og plejemæssige  

 opgaver, som de forskellige symptomer giver anledning til, - tilegner sig kundskaber om almindeligt forekommende medicinske og  

 kirurgiske sygdomme og de dertil hørende undersøgelser, behandlinger samt  

 sundheds- og sygeplejeopgaver, - tilegner sig kundskaber om og forståelse af de sygdomme, som er de  

 hyppigst forekommende hos ældre, og af de særlige forhold,der gør sig  

 gældende ved observation af symptomer hos ældre.
Undervisningen, som bygger på kundskaber i fag som fysiologi, gerontologi  

 og sundheds- og sygeplejelære, indledes med en gennemgang af generelle  

 sygdomssymptomer og af symptomer på sygdom eller sygelige tilstande i enkelte  

 organer eller organsystemer, om diagnosticering af årsag til symptomerne og  

 de sygeplejemæssige opgaver i forbindelse hermed.
Endvidere gennemgås  

 almindeligt forekommende medicinske og kirurgiske sygdomme, deres årsager,  

 symptomer, diagnosticering, behandling, eventuelle komplikationer eller  

 følgetilstande.
Der lægges vægt på de sygdomme, der har et langvarigt forløb,  

 og som er hyppigst forekommende blandt ældre, så som kredsløbssygdomme,  

 lidelser i bevægeapparatet, nervesystemet, stofskiftesygdomme, sygdomme i  

 eller degeneration af sanseorganerne, cancer og psykiske handicaps.  

 Vanskelighederne ved observation af sygdom hos ældre på grund af ofte  

 afsvækkede symptomer omtales.
PSYKIATRI/ GERONTOPSYKIATRI Formål - at eleven - tilegner sig kundskaber om de almindeligst forekommende psykiske  

 lidelser, især hos ældre, - kan skelne mellem ældre, der har pådraget sig en psykisk lidelse, og  

 psykisk syge, der er blevet ældre, og forstå forskellen i behandlingen af de  

 to grupper, - tilegner sig kundskaber om og forståelse af principperne for pleje,  

 omsorg og sygepleje af ældre med akutte eller kroniske psykiske lidelser  

 eller med psykiske symptomer i forbindelse med en somatisk lidelse eller en  

 social begivenhed, - udvikler holdninger, som er væsentlige i plejen af psykisk syge, - erhverver kendskab til de væsentligste love og forordninger vedrørende  

 psykisk syge.
Undervisningen omfatter en gennemgang af de væsentligste psykiske  

 lidelser, især hos ældre, lidelsernes årsag, symptomer, behandling samt  

 bestræbelser for forebyggelse af psykiske sygdomme.
Endvidere om lovgivning  

 og forordninger, der angår behandling af psykisk syge og deres rettigheder.
I  

 undervisningen i pleje, omsorg og sygepleje lægges vægten på iagttagelse af  

 patientens sunde ressourcer og psykiske symptomer, udvikling hos eleven af  

 holdninger, som er væsentlige for etablering af et terapeutisk kontaktforhold  

 til patienterne og for udvikling og vedligeholdelse af et terapeutisk miljø.  

 Endvidere om forekomsten af psykiske symptomer i forbindelse med somatisk  

 sygdom eller en social begivenhed, f. eks. indflytning på et plejehjem.
SUNDHEDS- OG SYGEPLEJELÆRE Formål -at eleven - tilegner sig kundskaber om, forståelse af og færdigheder i varetagelse  

 af de grundlæggende sundheds- og sygeplejeopgaver, - anvender principperne for problemløsning i udførelse af sundheds- og  

 sygeplejeopgaver, - erhverver forståelse af vekselvirkningen mellem støttefagene og  

 hovedfaget sundheds- og sygeplejelære og mellem teoriundervisningen og  

 praktikuddannelsen, - tilegner sig kundskaber om, forståelse af og færdighed i varetagelse af  

 sundheds- og sygepleje af patienter med almindeligt forekommende sygdomme,  

 mere komplekse sygeplejeopgaver dog først efter samråd med sygeplejerske  

 eller den behandlende læge, - tilegner sig forståelse af ligheder og forskelligheder i arbejdet på  

 sygehusene og inden for institutionsområdet uden for sygehusene, - udvikler de for plejehjemsassistentens arbejde væsentlige holdninger,  

 som respekterer klientens individualitet og integritet, - opnår forudsætninger for og øvelse i tværfagligt samarbejde.
Undervisningen indledes med en definition af sundheds- og sygdomsbegrebet,  

 af sundheds- og sygepleje og af sundheds- og sygeplejelæren som et  

 anvendelsesfag, der integrerer den tilegnede viden fra de forskellige  

 støttefag.
Endvidere ligheder og forskelligheder i sundheds- og sygeplejen på  

 sygehusene og på institutionsområdet uden for sygehusene, principperne for  

 den grundlæggende sundheds- og sygepleje, herunder principperne for  

 problemløsning og deres anvendelse inden for sundheds- og sygeplejen.  

 Patientcentreret sundheds- og sygepleje af patienter med almindeligt  

 forekommende sygdomme.
Grundig oplæring i den grundlæggende sygeplejeteknik  

 og i dele af den mere specielle sygeplejeteknik.
Orientering om andre  

 personalegrupper inden for plejepersonalet, om deres normale arbejdsområde og  

 uddannelse.
 Undervisningen suppleres med demonstrationer og praktiske øvelser dels i  

 demonstrationsstue og senere - hvor muligheder herfor foreligger - som  

 punktpraktik under vejledning i konkrete klientsituationer.
LÆGEMIDDELLÆRE Formål - at eleven - erhverver kundskab om og forståelse af principperne for medikamentel  

 behandling, - opnår kendskab til regler for rekvirering, udlevering og opbevaring af  

 lægemidler samt om betalingsforhold, - tilegner sig kundskaber om almindeligt anvendte lægemidler, - tilegner sig kundskaber om og forståelse af ansvaret ved og udførelse af  

 medicinuddelingsopgaver.
Undervisningen bygger på kundskaber fra fag som fysiologi, sygdomslære  

 samt sundheds- og sygeplejelære.
Undervisningen indledes med en generel  

 gennemgang af principperne for medikamentel behandling, herunder om  

 lægemidlers oprindelse, fremstilling og former, deres benævnelse,  

 mængdeangivelse, dosering, virkning, bivirkning og eventuel interaktion.  

 Endvidere gennemgås bestemmelser om rekvirering, udlevering og opbevaring af  

 lægemidler samt vedrørende betalingsforhold.
I undervisningen om de  

 almindeligt anvendte lægemidler, fordelt på lægemiddelgrupper, redegøres for  

 deres indgiftsform, dosering, virkning i organismen, bivirkninger og mulig  

 interaktion.
Regler for, ansvaret og opgaverne ved medicinuddeling gennemgås,  

 herunder teknikken ved subkutan og intramuskulær injektion samt ved pasning  

 af intravenøst drop.
Endelig omtales medicinmisbrug, akutte forgiftninger og  

 behandlingen af disse.
 Undervisningen følges op under praktikuddannelsen med øvelse i varetagelse  

 af de opgaver i forbindelse med medicingivning, som hører til  

 plejehjemsassistentens normale arbejdsområde.
Psykologisk/ pædagogisk faggruppe PÆDAGOGIK Formål - at eleven - tilegner sig kundskaber om, forståelse af og øvelse i anvendelse af  

 almene pædagogiske grundregler ved vejledning og rådgivning af beboere/  

 brugere, pårørende, medarbejdere og elever, - tilegner sig kendskab til forskellige undervisningsformer og deres  

 anvendelse, - kan medvirke ved bedømmelse af en elevs standpunkt under  

 praktikuddannelse.
 Undervisningen, der skal koordineres med undervisningen i psykologi,  

 socialpsykologi og hovedfagene omsorgslære og sundheds- og sygeplejelære,  

 omfatter almene undervisningsprincipper og -metoder, forskellige  

 kommunikationsformer, forskellige undervisningsformer som instruktion,  

 demonstration, gruppearbejde, rollespil.
 Undervisningen følges op med praktiske øvelser og konkrete opgaver under  

 praktikuddannelsen.
PSYKOLOGI Formål - at eleven - tilegner sig kundskaber om og forståelse af elementære psykologiske  

 begreber og de menneskelige behov og deres indflydelse på menneskers  

 handlinger, - tilegner sig kundskaber om og forståelse af menneskets psykiske  

 udvikling og dannelse af forskellige reaktionsmønstre over for frustrationer, - får kendskab til kriseteorier og støtte til kriseramte, - udvikler evne til at forstå, vurdere og korrigere egen adfærd og  

 reaktioner med henblik på at udvikle holdninger, som er væsentlige i  

 plejehjemsassistentens arbejde, - tilegner sig kendskab til læreprocessens psykologi.
Undervisningen omfatter en orientering om psykologiens begreber og  

 metoder.
Om menneskelige behov og deres motiverende indflydelse, om  

 forskellige former for reaktioner på frustrationer.
Om menneskets psykiske  

 udvikling fra barndom til alderdom, om forhold, som kan påvirke denne  

 udvikling og om adfærdsdannelsen.
Om den psykologiske baggrund for indlæring,  

 herunder om iagttagelse, perception, hukommelse, glemsel og tænkning.
SOCIALPSYKOLOGI OG SOCIOLOGI Formål - at eleven - tilegner sig kendskab til hovedtræk i det danske samfunds opbygning og  

 funktion, sociologisk set, - tilegner sig indsigt om forskelle i menneskers adfærd, meninger og  

 vurderinger under indflydelse af forskelligheder i kulturel og social  

 baggrund, - erhverver forståelse af gruppedannelserne i samfundet og det enkelte  

 menneskes tilhørsforhold til flere forskellige grupper samt gruppernes  

 indflydelse på den enkeltes adfærd og meninger, - tilegner sig forståelse af samspillet mellem mennesker, mellem individ  

 og gruppe, mellem grupper og inden for sociale systemer, f. eks.  

 institutioner.
Undervisningen omfatter en kort orientering om socialpsykologiens og  

 sociologiens begreber og metoder, en kortfattet sociologisk beskrivelse af  

 det danske samfund, befolkningens fordeling og sammensætning, grupper og  

 institutioner.
Om socialt samspil, kommunikationsmønstre og  

 kommunikationsproblemer.
Om grupperne, om det enkelte menneskes  

 tilhørsforhold til forskellige grupper - familien, vennerne, arbejdspladsen  

 m.v. - og om gruppernes indflydelse på den enkeltes adfærd og holdninger.
Om  

 sociale systemer og deres indflydelse på det enkelte menneske, eksempelvis  

 patienten på sygehus, beboerne på plejehjem.
Om gruppearbejde og samarbejde.
Social faggruppe Undervisningen i den sociale faggruppe tilrettelægges, så eleverne med  

 udgangspunkt i et helhedssyn på ældre og voksne med handicap får mulighed for  

 at arbejde med konkrete problemstillinger med henblik på at kunne analysere  

 årager til disse, og hvad der kan gøres for at afhjælpe dem.
 SAMFUNDSBESKRIVELSE:
Formål - at eleven - får kendskab til samfundets politiske, økonomiske og sociale struktur, - får kendskab til forskellige samfundsgruppers levevilkår og hvilken  

 betydning disse har for især ældres fysiske, psykiske og sociale  

 livsbetingelser.
 Undervisningen omfatter en generel beskrivelse af forskellige  

 samfundsforhold, der påvirker den enkeltes levevilkår.
 SOCIAL-, SUNDHEDS- OG ÆLDREPOLITIK:
Formål - at eleven - får kendskab til de socialpolitiske og sundhedspolitiske synspunkter og  

 målsætninger, der ligger bag lovgivningen på områderne, - får indsigt i, hvorledes ændringer i samfundet kan medføre ændringer i  

 social- og sundhedspolitikken, - får særligt kendskab til hvilken indflydelse samfundets syn på ældre og  

 voksne med nedsat funktionsevne får for den social- og sundhedspolitik, der  

 sigter mod disse grupper.
 Undervisningen omfatter en gennemgang af social- og sundhedspolitikken og  

 dens udvikling samt de økonomiske , politiske og sociale faktorer, som  

 påvirker den.
 SOCIAL- OG SUNDHEDSSEKTORERNES OPGAVER, OPBYGNING OG STRUKTUR:
Formål - at eleven - får kendskab til social- og sundhedssektorernes opgaver, og hvorledes  

 disse er fordelt mellem stat, amtskommune og kommune, - får forståelse for betydningen af samspillet mellem disse sektorer på  

 centralt, regionalt og lokalt plan, får særligt kendskab til en social- og sundhedsforvaltnings opgaver.
 Undervisningen bør tilrettelægges, så eleven får et overblik over social-  

 og sundhedssektorerne, således at vedkommende lærer at se  

 plejehjemsassistentens opgaver som en del af en samlet helhed.
DE SOCIALE STØTTEORDNINGER OG ANDRE REGLER AF BETYDNING FOR ISÆR VOKSNE  

 MED HANDICAP OG ÆLDRE Formål - at eleven - kan redegøre for de væsentligste sociale love og for regler om  

 civilretlige spørgsmål, som har betydning for ældre og voksne med handicap, - kan anvende den tilegnede viden til at støtte ovennævnte grupper til at  

 få deres rettigheder tilgodeset, - får kendskab til forskellige for ovennævnte grupper til rådighed værende  

 foranstaltninger i og uden for eget hjem, som kan supplere/ evt. erstatte  

 hinanden.
Undervisningen omfatter gennemgang af pensionslovene, herunder lov om  

 boligydelse, bistandsloven, sygesikringsloven, regler om oprettelse af  

 testamente, arveret, boskifte, boliglovgivningens lejerbeskyttelsesregler  

 samt om ægteskabs indgåelse og ophævelse.
Særlig vægt lægges på  

 tildelingskriterier og beregning af ydelser samt visitationen til  

 foranstaltninger for ældre og voksne med handicap.
 Orientering om andre sociale ydelser som børnetilskud, boligsikring, syge-  

 og arbejdsløshedsdagpenge, ydelser efter arbejdsskadeforsikringsloven.
Faggruppe for omsorg SOCIALPÆDAGOGIK:
Formål - at eleven - tilegner sig en socialpædagogisk synsvinkel på de opgaver, der henhører  

 under omsorg, pleje, pasning, aktivering af beboere/ brugere, - erhverver forståelse af forskellige livssyn, holdninger, vaner,  

 erfaringer, ønsker og behov, som er afhængig af beboerens/ brugerens  

 tidligere levevis, herunder bl. a. arbejdssituation, miljø m. m.
- får kendskab til en række problemer, der kan opstå ved overgang til en  

 pensionisttilværelse, - får kendskab til hvilke krav, der stilles til den enkelte  

 plejehjemsassistent i det socialpædagogiske arbejde, - lærer at bidrage til, at den enkelte beboer/ bruger lærer at se sig  

 selv/ fungere i nye eller ændrede sociale sammenhænge.
 Undervisningen i pædagogik, sociologi, psykologi og herunder  

 socialpsykologi omhandler en række almene pædagogiske og psykologiske  

 problemstillinger og skal ses i sammenhæng med socialpædagogikken.
 Undervisningen i socialpædagogik sigter mod de beboere/ brugere, som  

 plejehjemsassistenten senere skal yde omsorg, pleje, pasning,  

 aktivitetsmuligheder m. m., og bør tage udgangspunkt i, at den enkelte  

 beboer/ bruger er en personlighed med egne behov og forudsætninger samt at  

 det er plejehjemsassistentens opgave gennem sin virksomhed at skabe  

 forudsætninger for, at beboeren/ brugeren kan bevare/ udvikle sin identitet i  

 overensstemmelse med egne behov og ønsker.
 Undervisningen i socialpædagogik skal desuden danne baggrund for en række  

 af de færdigheder, som eleven skal tilegne sig i omsorgslære, handicaplære og  

 aktivitetsfagene.
 OMSORGSLÆRE:
Formål - at eleven - tilegner sig viden om forskellige fysiske, psykiske og sociale faktorers  

 betydning for menneskers velbefindende.
 - udvikler forståelse for menneskers kulturelle baggrund, livsanskuelser  

 og religiøsitet.
- tilegner sig viden om, hvordan man identificerer omsorgsmæssige behov,  

 og får lejlighed til ud fra beboerens/ brugerens totalsituation og i  

 samarbejde med denne at søge behovene imødekommet bedst muligt, - får lejlighed til at afprøve egne holdninger i forhold til såvel  

 beboere/ brugere som medarbejdere, - tilegner sig kendskab til øvrige samfundsmæssige ressourcer, f. eks. af  

 kulturel art,der er til rådighed til fremme af trivsel for den gruppe,  

 plejehjemsassistenten kommer i kontakt med.
 - bliver opmærksom på betydningen for såvel beboeren/ brugeren som  

 medarbejderen af et velfungerende samarbejde mellem institutionens  

 medarbejdere samt får indsigt i faktorer af betydning for, hvorledes et mere  

 trivselsskabende samarbejde opnås, herunder betydningen af kendskab til  

 tilgrænsende faggruppers arbejdsområder (ergo-/ fysioterapeuter,  

 beskæftigelsesvejledere m. fl.).
 - tilegner sig forståelse af boligens betydning som ramme om den daglige  

 tilværelse.
- får kendskab til hensigtsmæssig indretning af en bolig inden for givne  

 rammer, f. eks. en plejehjemsbolig i overensstemmelse med beboernes egne  

 ønsker, med mindre sikkerhedshensyn gør en anden indretning ønskelig, - får lejlighed til at analysere i hvilken udstrækning en institutions  

 givne rammer influerer på trivselsmulighederne for beboere/ brugere og  

 personale, - tilegner sig en række forudsætninger for at kunne yde støtte til en  

 række dagligdags gøremål (personlig hygiejne, spisning m. m.), som alle  

 ønsker at klare selv, men som nogle nødvendigvis må have hjælp til.
 Omsorgslære er et af hovedfagene og tillige et anvendelsesfag, der i stor  

 udstrækning bygger på kundskaber og erfaringer fra en række af støttefagene,  

 altså især karakteriseret ved tværfaglighed.
 Heri indgår bl. a. muligheden for en afprøvning af holdninger - ikke  

 nødvendigvis indlæring af nye - der lægger op til en udvidelse af kendskabet  

 til sig selv.
 For at kunne indkredse en række almindeligt forekommende problemstillinger  

 og menneskers individuelt forskellige opfattelser af tilsyneladende samme  

 situation og skabe størst mulig elevaktivitet vil undervisningen med fordel  

 kunne tilrettelægges omkring bearbejdelsen af en række temaer eksempelvis:
Beboerens/ brugerens forhold til pårørende Medarbejdernes forventninger til pårørende Døden i kulturel belysning Beboerens/ brugerens situation ved tab af ægtefælle Indflytning på plejehjem - hvem træffer beslutningen? Hvordan forberedes  

 den? Miljøets og boligindretningens betydning for trivslen.
Hvem har ansvaret for beslutningsprocesserne på plejehjem? En institutions formelle og uformelle målsætning.
 Forskellige synspunkter på institutionen fra beboere/ brugere, pårørende,  

 personale og ejer.
 Uformelle ressourcer, der kan udnyttes til fordel for beboere/ brugere,  

 eksempelvis foreninger, besøgsvenner.
Hvordan skabes der forbindelse mellem et plejehjem og lokalsamfundet? Forhold ved dødsfald på en institution, herunder i relation til de øvrige  

 beboere og til pårørende.
 Den vanskelige beboer/ bruger - den nemme beboer/ bruger.
Dagligdagen for beboere i beskyttede boliger - hvilken hjælp skal der  

 ydes? Undervisningen følges op gennem de forskellige perioder af  

 praktikuddannelsen.
HANDICAPLÆRE Formål - at eleven - får indsigt i hvilken betydning forskellige former for nedsat  

 funktionsevne kan have for menneskers daglige tilværelse, - får klarlagt og bearbejdet eventuelle fordomme og ensidige opfattelser  

 af mennesker med fysiske, psykiske og sociale handicap, - opnår forudsætninger for at hjælpe den enkelte på en sådan måde, at  

 dennes individuelle behov og ønsker tilgodeses i videst muligt omfang, - kan vurdere hvor grænsen går mellem at hjælpe/ støtte og at overbeskytte  

 og dermed yde hjælp til selvhjælp, således at den enkeltes selvrespekt og  

 udfoldelsesmuligheder styrkes.
- får kendskab til samfundets støttemuligheder af såvel medicinsk, social  

 som pædagogisk art, - opnår forståelse for, hvad revalidering/ genoptræning kan betyde for den  

 enkelte - fysisk, psykisk og socialt, - får kendskab til samarbejdsparters normale arbejdsområde, og hvorledes  

 plejehjemsassistenten i et samarbejde med disse kan medvirke til, at den  

 enkelte beboer/ bruger kan vedligeholde/ udvikle sine færdigheder, - erhverver kendskab til brugen af forskellige hjælpemidler.
 Undervisningen må tage udgangspunkt i, at eleven skal opnå en sådan  

 indsigt i problemer for mennesker med handicap, at de vil kunne støtte den  

 enkelte beboer/ bruger til at realisere en tilværelse så nær den, den  

 pågældende ville have levet, dersom vedkommendes funktionsevne på et eller  

 flere områder ikke var nedsat.
 Handicaplære bør koordineres med undervisningen i en række af emnerne  

 inden for såvel den medicinsk/ plejemæssige, den pædagogisk/ psykologiske,  

 den sociale faggruppe som faggruppen for omsorg.
 Aktivitets- og orienteringsfag:
Formål - at eleven - tilegner sig forståelse for beboerens/ brugerens forskellige behov for  

 varierede oplevelser og indtryk, - tilegner sig viden om, hvorledes man kan tilrettelægge et stimulerende  

 og aktiverende miljø, - får forståelse for kulturlivets betydning for gennem litteratur, musik,  

 malerkunst og massemedierne at kunne tilbyde meget varierede oplevelser, - tilegner sig forudsætninger for og øvelse i med udgangspunkt i beboernes  

 ønsker og i videst muligt omfang i samarbejde med disse at udvælge,planlægge  

 og gennemføre forskellige aktiviteter, dels for den enkelte og dels for  

 grupper af beboere/ brugere, - erhverver kendskab til fritidslovens tilbudsmuligheder, - tilegner sig forudsætninger for at kunne fungere som studiekredsleder, - får kendskab til etablering af nærmere kontakt med lokalsamfundet, f.  

 eks. ved på institutionen at stille lokaler til rådighed for arrangementer  

 fra lokalsamfundet.
 Undervisningen kan med fordel tilrettelægges i form af studiekredsarbejde  

 for at give eleverne lejlighed til at bearbejde den grundlæggende problematik  

 og søge nye ideer på området.
Administrationsfaggruppen ARBEJDSPLANLÆGNING/ARBEJDSLEDELSE Formål - at eleven - kan anvende administrative principper ved tilrettelæggelse af sit  

 arbejde, - tilegner sig kendskab til og forståelse af nogle af de forhold, der kan  

 være bestemmende for den daglige arbejdsgang på en institution, - kan anvende principper for arbejdsledelse og personaleinstruktion ved  

 planlægning og arbejdsfordeling af arbejdsopgaver til en gruppe medarbejdere  

 og ved udførelsen af arbejdet i samarbejde med medarbejderne, - erhverver kendskab til gældende arbejdstidsregler, - kan tilrettelægge og medvirke ved introduktionsprogrammer for nye  

 medarbejdere.
Undervisningen bygger blandt andet på fag som psykologi, socialpsykologi,  

 pædagogik og de to hovedfag.
Den omfatter en gennemgang af administrative  

 principper og deres anvendelse ved løsning af arbejdsopgaver og ved  

 arbejdstilrettelæggelse.
Analyse af arbejdsgangen på en institution eller et  

 institutionsafsnit med henblik på erkendelse af nogle af de forhold, der kan  

 være bestemmende for arbejdsgangens tilrettelæggelse.
Gennemgang af gældende  

 arbejdstidsregler, af udarbejdelse af arbejds- og arbejdstidsplaner for en  

 mindre gruppe medarbejdere.
Om udarbejdelse af målsætning for, planlægning og  

 gennemførelse af introduktionsprogrammer for nye medarbejdere.
 FORVALTNINGSLÆRE:
Formål - at eleven - får kendskab til almindelige sagsbehandlingsregler i den offentlige  

 forvaltning.
 Undervisningen omfatter gennemgang af regler om offentlighed i  

 forvaltningen, tavshedspligt, oplysningspligt, official og  

 kontradiktionsprincipperne, regler om habilitet, delegation m.v. med særlig  

 vægt på plejehjemsassistentens administrative arbejdsopgaver.
ØKONOMI/ BUDGET/ REGNSKAB Formål - at eleven - opnår et vist indblik i budgetlægning og regnskabsaflæggelse, - kan udarbejde et budget og aflægge regnskab, f. eks. for en speciel  

 fest, - får indblik i, hvordan den enkelte medarbejders anvendelse af inventar  

 og brugsmateriale kan influere på institutionens økonomi.
Undervisningen omfatter opstilling af et budget, føring og afslutning af  

 et regnskab, føring af en kassebog for såvel indtægter som udgifter med  

 specifikationer i enkeltkolonner.
Gennemgang af budget og regnskab for  

 driften af et plejehjem med drøftelse af hovedområderne.
Bilag 5 Plejehjemsassistentskolens navn:
 SKEMA til brug ved afgivelse af en udtalelse om en  

 plejehjemsassistentelevs standpunkt ved afslutningen af en  

 praktikuddannelsesperiode.
Vejledning om afgivelse af en systematiseret, kortfattet udtalelse om  

 plejehjemsassistentelevens standpunkt ved afslutningen af en praktikperiode Udtalelsen afgives ved afslutningen af praktikperioden.
Udtalelsen skal  

 give udtryk for elevens faglige udvikling og det under uddannelsen på  

 afdelingen nåede standpunkt.
Den kan derved være vejledende for eleven i  

 bestræbelserne for dygtiggørelse og for skolen til bedømmelse af elevens  

 faglige og personlige udvikling.
Udtalelsen skal bygge på en helhedsvurdering af det af eleven nåede  

 standpunkt, herunder i hvilken udstrækning eleven er i stand til at observere  

 og at afgive rapporter om sine observationer og om de beboere/ brugere,  

 pågældende har varetaget plejen af, at etablere god kontakt med beboerne/  

 brugerne, at planlægge og varetage pleje-, omsorgs- og sygeplejeopgaver,  

 afpasset efter beboernes/ brugernes behov og ønsker.
Endvidere om elevens  

 evne til at indgå i samarbejdsrelationer og tage medansvar for løsningen af  

 de afdelingen påhvilende opgaver, at medvirke ved vejledning af medarbejdere,  

 herunder elever.
 Udformningen må bygge på tilkendegivelser fra de medlemmer af personalet,  

 som har medvirket ved elevens uddannelse på afdelingen.
Bilag 6 Vejledende retningslinier for afholdelse af de foreskrevne prøver og den  

 afsluttende eksamen Ved bedømmelsen af de foreskrevne prøver og den afsluttende eksamen  

 medvirker censorer.
VED AFSLUTNINGEN AF TEORIUNDERVISNINGEN I DET GRUNDLÆGGENDE AFSNIT  

 AFHOLDES - en skriftlig prøve af 2 timers varighed, baseret på undervisningen i  

 fagene i den sociale gruppe, - en skriftlig prøve af 2 timers varighed i anatomi og fysiologi med  

 sundhedslære og ernæringslære, - en teoretisk-praktisk prøve i den grundlæggende sygeplejeteknik.
VED AFSLUTNINGEN AF TEORIUNDERVISNINGEN I II AFSNIT afholdes - en skriftlig prøve af 3 timers varighed i gerontologi, almen sygdomslære  

 og geriatri, - en skriftlig prøve af 2 timers varighed i den almene del af  

 lægemiddellæren, herunder tillige spørgsmål i medicinregning.
Under teorikursus II udarbejder eleverne en gruppeopgave, hvor de ved  

 analyse af en skitseret, omsorgsmæssig problemsituation skal anvende deres  

 kundskaber inden for de psykologiske/ pædagogiske fag og omsorgsfagene.
For  

 besvarelsen skal der opnås bedømmelsen »bestået«.
VED AFSLUTNINGEN AF TEORIUNDERVISNINGEN I III AFSNIT afholdes - en skriftlig prøve af 2 timers varighed i gerontopsykiatri og  

 gerontopsykiatrisk sygepleje, - en skriftlig prøve af 2 timers varighed i lægemiddellære, - en skriftlig prøve af 3 timers varighed, hvor eleverne med udgangspunkt  

 i en skitseret beboers/ brugers situation skal redegøre for enklere  

 problemstillinger af menneskelig, social og sundhedsmæssig art, som  

 situationen rummer, og for plejehjemsassistentopgaver i forbindelse dermed.
VED AFSLUTNINGEN AF PRAKTIKUDDANNELSEN På SOMATISK PLEJEHJEM (16 uger)  

 afholdes - en teoretisk praktisk prøve af ca. 3 timers varighed, som tager sit  

 udgangspunkt dels i opgaverne hos en eller flere beboere, som eleven har  

 passet, og som har givet tilsagn om at ville medvirke, dels i de øvrige  

 opgaver, som eleven varetager i det tidsrum, prøven varer.
Nogle dage inden  

 prøvens afholdelse skal den sygeplejelærer og de(n) medarbejder(e) fra  

 plejehjemmet, der skal være med til at bedømme prøven, have modtaget elevens  

 kortfattede redegørelse for beboernes nuværende situation og pleje- og  

 omsorgsbehov.
Denne redegørelse må højst omfatte 400 ord (ca. 2 maskinskrevne  

 sider i A-4 format). Den praktiske del af prøven omfatter udførelse af de  

 sygepleje- og omsorgsopgaver, der varetages om formiddagen inden for en 3  

 timers periode.
Ved afslutningen af den praktiske del af prøven afholdes en  

 mundtlig eksamination, hvorunder eleven nærmere skal begrunde varetagelsen af  

 de forskellige opgaver og i forbindelse med medikamentel behandling redegøre  

 for medikamenterne, deres art, virkning og bivirkninger.
AFHOLDELSE AF DEN AFSLUTTENDE EKSAMEN Den afsluttende eksamen afholdes ud fra oplysninger om en tænkt beboers/  

 brugers situation.
Plejehjemsassistenteleverne skal et døgn efter modtagelsen  

 af oplysningerne besvare en række spørgsmål, der analyserer beboerens/  

 brugerens pleje-, omsorgs- og sygeplejemæssige behov, familiære forhold og  

 sociale situation.
Til den skriftlige besvarelse gives der 4 timer.
Efter  

 censurering af den skriftlige besvarelse afholdes der ud fra den enkelte  

 elevs skriftlige besvarelse en mundtlig eksamination til uddybning af  

 besvarelsen.
Ved eksamen medvirker to censorer, heraf en fra det sociale/  

 socialpædagogiske område og en fra det sygeplejemæssige område.
 (* 1) Dispensation fra 6 uger af teoriundervisningen er ikke mulig, fordi  

 disse ugers undervisning ikke sammenfalder med en afgrænset del af de 18  

 ugers teoriundervisning.
(* 2) Denne periode vil ikke være obligatorisk, jf.  

 dispensationsbestemmelsen.
II afsnit vil dog tidligst kunne påbegyndes 6 uger  

 efter afslutningen af teoriundervisningen i det grundlæggende afsnit.
 (* 3) Det ikke-aktuelle overstreges.
 (* 4) Her anføres hvilken uddannelse, det drejer sig om og for udlændinge  

 tillige i hvilket land.
