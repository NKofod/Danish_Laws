Varemærker HEMUCRYL, ansøgt registreret for hele klasse 2, og  

 HERBOCRYL, registreret for klasse 2: Lak på vandbasis, indeholdende acryler,  

 ikke fundet forvekslelige År 1993, den 15. oktober afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende  KENDELSE i sagen j.nr.
V 66/91: Klage fra BASF Lacke & Farben AG, Tyskland,  

 v/Patentbureau Hofman-Bang & Boutard A/S over Patentdirektoratets  

 afgørelse af 7. august 1991 af varemærke- ansøgning nr.
VA 1866/90 fra J.C.  

 Hempels Skibsfarve-Fabrik A/S Lyngby, v/Patentbureau Chas.
Hude.
Den 7. marts 1990 indleverede J.C.
Hempel's Skibsfarvefabrik A/S, Lyngby,  

 v/Patentbureau Chas.
Hude en ansøgning om registrering af varemærket HEMUCRYL  

 (ordmærke) for alle varer i klasse 2. Ansøgningen blev den 14. november 1990  

 bekendtgjort i Dansk Varemærketidende.
 Ved skrivelse af 14. januar 1991 nedlagde klageren i medfør af  

 varemærkelovens § 20, stk. 2, indsigelse mod registrering af det ansøgte  

 mærke.
 I skrivelse af 14. marts 1991 anførtes som klagebegrundelse:
 »Det gøres gældende, at det anmeldte mærke HEMUCRYL er forveksleligt  

 med varemærket HERBOCRYL, som er registreret for indsigerne under VR 04.447  

 1987, omfattende klasse 2: Lak på vandbasis, indeholdende acryler.
 For så vidt angår vareartsligheden kan vi anføre, at det anmeldte mærke  

 omfatter hele klasse 2, medens vor klients registrering omfatter nogle  

 bestemte angivne varer i klasse 2. Der foreligger således varesammenfald.
For så vidt angår mærkeligheden kan vi anføre, at det anmeldte mærke  

 HEMUCRYL efter vor opfattelse må anses for forveksleligt med HERBOCRYL.  

 Betragter man mærkerne over for hinanden H E M U C R Y L H E R B O C R Y L kan vi anføre, at mærkerne både auditivt og visuelt må anses for  

 forvekslelige.
 Mærkerne er, bortset fra bogstaverne »MU« i det anmeldte mærke  

 og »RBO« i indsigernes mærke, komplet identiske.
 Betragter man mærkerne ud fra en visuel betragtning, er mærkerne noget nær  

 identiske.
 Til støtte for vor påstand om, at mærkerne må anses for forvekslelige,  

 tillader vi os at henvise til en række tidligere afgørelser i  

 Registreringspraksis 1880 - 1979, hvorefter følgende mærker er blevet anset  

 for forvekslelige:
BEMINAL - BEVITAL BORTAVAC - BATREVAC CHEMVIRON - CHEMETRON PEPIXOL - PEXIDOL NETAGEN - NESTARGEL ACOFLON - ALGOFLON LACPRODAN - LACTODAN METRIXAN - MITEXAN Vi skal derfor anmode om, at indsigelsen tages til følge under hensyn til,  

 at der foreligger fornøden mærkelighed og varesammenfald.
Produktet HERBOCRYL har været i handlen på det danske marked siden 1985.  

 Brochuremateriale samt kopi af debetnotaer vedlægges.' I skrivelse af 21. maj 1991 imødegik ansøgeren indsigelsen og anførte:
»På vegne ansøgerne, J.C.
Hempel's Skibsfarve-Fabrik A/S, skal jeg  

 herved opretholde ansøgningen om registrering af ordet HEMUCRYL, idet det  

 anføres, at mærket ikke er forveksleligt med det for indsigerne registrerede  

 mærke HER- BOCRYL.
Indsigerne anfører i begrundelsen dateret den 14. marts 1991, at mærkerne  

 både auditivt og visuelt må anses for forvekslelige, hvilket imidlertid  

 bestrides på det kraftigste.
I denne forbindelse skal det understreges, at  

 der ikke kan lægges afgørende vægt på endelsen -CRYL, eftersom den er  

 beskrivende for varer i klasse 2 på acrylbasis, og der findes da også  

 adskillige varemærker i klasse 2 med samme endelse.
I denne forbindelse skal  

 jeg blot for en ordens skyld henvise til følgende registreringer:
VR 3538/1975 EBECRYL VR 3471/1976 HELACRYL VR 2636/1981 SADOCRYL VR 0765/1982 PRIMACRYL Hertil kommer, at der efter omstændighederne er tilstrækkelig forskel  

 mellem forstavelserne HEMU- og HERBO-, og jeg lægger i denne forbindelse vægt  

 på at der i disse forled ikke er nogen stavelse, der er helt overensstemmende  

 i de to mærker, jf.:
HE-MU HER-BO Direktoratet har ved den officielle undersøgelse heller ikke fundet  

 anledning til at fremdrage den ældre registrering af ordet HERBOCRYL, hvilket  

 tages som udtryk for, at sagsbehandleren også har fundet, at der var  

 tilstrækkelig afstand mellem mærkerne.
Det må på det foreliggende grundlag klart konkluderes, at mærkerne,  

 hverken visuelt eller fonetisk er forvekslelige i henhold til praksis.
Heller  

 ikke betydningsmæssigt er der forhold, der bevirker, at mærkerne nærmer sig  

 hinanden, som nævnt kan der ikke lægges vægt på endelsen -CRYL.
De af indsigerne i skrivelsen af 14. marts 1991, side 2, nævnte eksempler  

 kan ikke tages til indtægt for påstanden om forveksling i den foreliggende  

 sag.
Dels er der tilsyneladende i alle tilfælde tale om medicinske  

 præparater, og dels er mærkerne parvis ikke bygget op på samme måde som  

 mærkerne i nærværende sag.
Når indsigerne til slut fremhæver, at et produkt under varemærket  

 HERBOCRYL, har været i handlen på det danske marked siden 1985, skal jeg ikke  

 undlade at anføre, at materialet tydeligt viser, at væremærket HERBOCRYL  

 anvendes i snæver sammenhæng med varemærket/firmanavnet HERBOL, jf.  

 HERBOL-HERBOCRYL, hvilket - også når henses til, at varemærket HEMUCRYL  

 anvendes i tæt forbindelse med firmanavnet HEMPEL - klart modvirker risikoen  

 for forveksling på markedet.
I denne forbindelse skal jeg yderligere nævne,  

 at mine klienter opererer på det industrielle marked, og ikke på  

 konsumentmarkedet, og i denne forbindelse er varernes oprindelse vigtig for  

 kunderne, jf. ovenfor vedrørende varemærkerne/firmanavnene HERBOL og HEMPEL.  

 Forveksling er i praksis udelukket.
 Det skal også anføres, at parterne anvender forskellige  

 distributionskanaler, og at varerne på det industrielle marked sælges på  

 baggrund af brochurer, tekniske mærkeblade og anden teknisk dokumentation.  

 Jeg vedlægger til eksempel en brochure, der viser ansøgernes produkt under  

 varemærket HEMUCRYL- med stærk fremhævning af varemærket/firmanavnet HEMPEL.
Medens produktet under varemærket HERBOCRYL også udbydes på detailmarkedet  

 i små dåser, udbydes produktet under varemærket HEMUCRYL slet ikke i  

 detailhandel og kun i 20 L emballager til professionelt brug.« Patentdirektoratet traf afgørelse i sagen den 7. august 1991 og afviste  

 indsigelsen med følgende begrundelse:
 »Der er direkte varesammenfald mellem de varer som det ansøgte mærke  

 søges registreret for og de varer, som er omfattet af indsigers registrering  

 VR 4447 1989. Det er herefter afgørende for mærkernes forvekslelighed, om der  

 er mærkelighed.
Mærkerne har forbogstaverne He og slutstavelsen -cryl til fælles.
På grund  

 af midterbogstaverne Mu« og RBO' er udtalen og udseendet af mærkerne  

 imidlertid meget forskellig.
Hertil kommer, at slutstavelsen -cryl leder  

 tanken hen på, at der er tale om varer indeholdende acryl og derfor er svag.  

 Dette ses også ved, at der i klasse 2 findes en lang række registrerede  

 varemærker med slutstavelsen -cryl.
Under hensyn hertil og da forstavelserne  

 Herbo og Hemu er så forskellige, udviser ordene i deres helhed ikke  

 mærkelighed.
De i Deres skrivelse anførte eksempler finder direktoratet ikke helt  

 analoge med nærværende tilfælde.
I de pågældende eksempler foreligger større  

 mærkelighed.
Indsigelsen kan derfor ikke tages til følge.' Denne afgørelse har klageren ved skrivelse af 3. oktober 1991 indbragt for  

 Patentankenævnet.
 Som klagebegrundelse anførtes følgende:
 »Det er appellantens opfattelse, at Patentdirektoratets stillingtagen  

 ikke er korrekt og ikke er i overensstemmelse med sædvanlig praksis.
Således bør eneste måde at opdele et mærke på være en opdeling i stavelser  

 og ikke som her, hvor man - efter appellantens opfattelse - urimeligt  

 fremhæver, at midterbogstaverne -MU- og -BRO- i udtale og i udseende er  

 forskellige.
Det er de selvfølgelig også, men disse bogstavkombinationer  

 genfindes kun i det ene mærke, nemlig MU, mens det andet burde være BO.
Afgørende for mærkernes bedømmelse er grundliggende mærkernes visuelle og  

 auditive fremtræden i disses helhed.
Det er ikke den umiddelbare  

 sammenligning, hvor mærkerne er lagt side om side, der skal danne grundlag  

 for resultatet af en bedømmelse af mærkelighed, men den besluttende eller  

 bedømmende myndighed bør forestille sig, hvordan mærkerne huskes i  

 erindringsbilledet hos forbrugeren, der ikke har mærkerne foran sig side om  

 side.
Dette er det afgørende element i spørgsmålet om mærkelighed.
 Desuagtet der er tale om en helhedsbedømmelse, er det sædvanligt, at man  

 skriver ordenes sammensætning nærmere, hvilket forsåvidt også er naturligt.  

 Sådan opdeling må imidlertid ske i stavelser, da det nu en gang er grundlaget  

 for al udtale og dermed også gennem alfabetet den visuelle fremtræden af  

 ordet påsat varen, der udgør varemærket.
En opdeling i stavelser giver følgende opstilling: HE MU CRYL HER BO CRYL Som det vil fremgå, er forstavelsen sammensat af samme konsonant og  

 efterfulgt af samme vokal.
 Anden stavelse er begge indledt med en konsonant efterfulgt af en lukket  

 vokal, henholdsvis U og 0.
 Endelig er endestavelsen identisk begyndende med samme konsonant,  

 bogstavet C.
Eneste deciderede forskel er tilstedeværelsen af bogstavet R i mærket  

 HERBOCRYL.
Ellers er opbygningen og vokalfølgen ens i de to mærker.
 På denne baggrund er det forbavsende, at Patentdirektoratet blot affejer  

 de af appellanten i skrivelse af 14. marts 1991 givne eksempler på  

 mærkelighed i sådanne trestavelsesord som værende ikke helt analoge med  

 nærværende tilfælde.
Forholdet er det, at de af appellanten fremdragne eksempler i opbygning  

 viser samme rækkefølge og forskel i stavelser, men dog desuagtet fremtræder  

 som værende forvekslelige.
Identisk er de naturligvis ikke, men de er  

 givetvis analoge med nærværende sag.
De viser nemlig, at begyndelsesbogstavet  

 er overordentligt vigtigt ved al mærkelighed, og når endvidere vokalfølgen er  

 den samme i mærkernes opbygning, bør det føre til, at der statueres  

 mærkelighed.
Det understreges, at flere af de af appellanten i skrivelse af 14. marts  

 1991 fremdragne mærker også har suggestiv betydning, hvilket dog ikke har  

 afholdt Patentdirektoratet fra at statuere forvekslelighed.
Den omstændighed,  

 at der findes andre varemærker, hvor endestavelsen er -CRYL, kan derfor  

 tilsidesættes som værende af mindre betydning.
 Sammenfattende skal vi derfor henstille, at man følger appellantens  

 henstilling om at statuere forvekslelighed mellem de to her omhandlede  

 mærker.
Det understreges, at der foreligger vareartslighed, hvilket skærper kravet  

 til tilstedeværelsen af adskillende elementer, hvilket, som ovenfor  

 beskrevet, ikke er tilfældet.« Ansøgeren har i skrivelse af 9. april 1992 bl.a. anført følgende:
 »Til støtte for ansøgningen og Direktoratets afgørelse skal jeg for  

 det første understrege, at endelsen -CRYL er yderst svag som følge af, at den  

 angiver, at der er tale om varer indeholdende »acryl«, og da der  

 netop er tale om varer i klasse 2, er dette evident, da der netop er tale om  

 »acrylmaling« for begge mærkers vedkommende.
Der kan ved sammenligningen ikke lægges særlig vægt på endelsen -CRYL, og  

 det fremgår også, at der er registreret en lang række mærker med  

 slutstavelsen -CRYL side om side i varemærkeregisterets klasse 2, hvorfor der  

 ved sammenligningen må lægges afgørende vægt på forstavelserne HEMU- og HERBO-.
Direktoratet fremhæver forbogstaverne HE- i begge mærker og omtaler derfor  

 midterbogstaverne som henholdsvis MU og RBO.
Hofman-Bang & Boutard A/S  

 opdeler de to mærker på en anden måde, jf. ankeskrivelsens side 2, afsnit 6,  

 hvor forstavelserne herefter bliver HE- og HER-, medens midterstavelserne  

 bliver -MU- henholdsvis -BO-. Denne opdeling understreger imidlertid endnu  

 mere, at mærkerne ikke er forvekslelige, da forstavelserne herefter ikke er  

 identiske.
Midterstavelserne er fortsat vidt forskellige, og da der som sagt  

 ikke kan lægges nogen vægt på slutstavelserne, må resultatet være, at  

 mærkerne ikke er forvekslelige.
 Dette er altså også Patentdirektoratets opfattelse, og i denne forbindelse  

 skal jeg tillade mig at henvise til, at registreringen af ordet HERBOCRYL  

 heller ikke blev modholdt under ansøgningens behandling, og  

 Patentdirektoratet har altså i to omgange taget stilling til situationen.
Hertil kommer, at den aktuelle brug heller ikke har givet anledning til  

 konflikter, og i denne forbindelse skal jeg fremhæve, at varemærket HEMUCRYL  

 har været anvendt i Danmark siden maj 1984, samt at varemærket HERBOCRYL har  

 været anvendt her i landet siden 1985. Når der iøvrigt ikke har været  

 kollision tidligere, skyldes det formentlig de markedsmæssige forskelle,  

 herunder de forskellige distributionskanaler og forskellen på emballage.  

 Ansøgernes produkt, der markedsføres under varemærket HEMUCRYL, anvendes især  

 til containere, skibe, broer og anden tung industri, og produktet påføres af  

 professionelle industrimalere eller entreprenører.
HERBOCRYL-produktet  

 anvendes til bygninger, dels af private forbrugere og dels af malermestre.
 HEMUCRYL-produktet leveres ab fabrik til malingsentreprenører og agenter,  

 medens HERBOCRYL-produktet leveres til farvehandlere og malermestre.
 HEMUCRYL-produktet sælges kun i 20 liter emballager, medens  

 HERBOCRYL-produktet sælges i forskellige emballager med 3/4, 2 1/2 og 5  

 liter.
Jeg skal heller ikke undlade at nævne, at ansøgerne aldrig er stødt på  

 HERBOCRYL-produktet i markedet, og de havde end ikke hørt om produktet, før  

 end nærværende sag opstod.
Ansøgernes tyske selskab har heller ikke haft  

 kendskab til HERBOCRYL- produktet, hvilket også er overraskende, når henses  

 til, at der er tale om BASF Lacke & Farben AG's hjemmemarked.  

 Markedssituationen og den lange sameksistens understreger klart, at der ikke  

 er nogen risiko for forveksling, og under hensyntagen til forskellen mærkerne  

 imellem og de ovenfor nævnte omstændigheder, forekommer det evident, at der  

 ikke i varemærkeretlig henseende kan statueres forvekslelighed mellem på den  

 ene side HEMUCRYL og på den anden side HERBOCRYL.' Patentankenævnet har behandlet sagen på sit møde den 25. juni 1993.
For klageren mødte cand.jur.
Birgit Wiborg.
For ansøgeren mødte cand.jur.
Kaj L.
Henriksen.
Klageren anførte navnlig, at medens -acryl må anses som en svag  

 varemærkedel, er -cryl ikke svag, men derimod suggestiv.
Der er  

 vareartslighed, og der er et ens lydbillede i vokalerne i de to mærker.
Ansøgeren har anført, at indsigermærket ikke er modholdt af Direktoratet  

 ex officio, hvilket er i god overensstemmelse med, at der er markedsmæssige  

 forskelle på de to produkter, der har sameksisteret i en længere årrække.
Der  

 er i øvrigt en tydelig udtalemæssig forskel på de to mærker.
 Ankenævnet skal udtale:
 Det tiltrædes af de af Direktoratet anførte grunde, at mærkerne ikke er  

 forvekslelige.
Herefter bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
J.C.
Warnich-Hansen.
