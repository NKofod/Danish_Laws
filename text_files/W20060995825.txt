Et  

 ældrecenter var bygget op med 5 forskellige arbejdsområder.
Hvert  

 arbejdsområde  

 havde en gruppeleder og mellem 12 og 24 ansatte.
Afdelingslederen var leder  

 af  

 ældrecentret.  


  

 Arbejdstilsynet havde givet påbud om, at   

 	  

 virksomheden skulle organisere og opbygge en  

 sikkerhedsorganisation, der svarede til gældende regler, og   

 	  

 der skulle oprettes mindst 5 sikkerhedsgrupper svarende til en  

 sikkerhedsgruppe for hvert af områderne: H (Hovedområde), Gå, Hu, Lø (med  

 koordination  

 for leve bo miljø) og aften/nat Arbejdstilsynet  

 begrundede afgørelse med, at der var tale om 5 selvstændige arbejdsområder  

 indenfor  

 produktionsenheden.
Da der er flere end 9 ansatte på hvert arbejdsområde,  

 skulle  

 der etableres 5 sikkerhedsgrupper.  


  

 Arbejdsmiljøklagenævnet hjemviste sagen, da nærmere undersøger viste, at der  

 var uoverensstemmelser mellem de oplysninger, som kom fra Arbejdstilsynet og  

 de  

 oplysninger, som kom fra kommunen.
Påbud  

 om oprettelse af flere sikkerhedsgrupper på et kommunalt  

  

 ældrecenter Arbejdsmiljøklagenævnet har på møde den 29. august 2006  

 behandlet kommunens klage over Arbejdstilsynets afgørelse af 15. april 2005  

 over påbud om sikkerhedsorganisation.
Nævnet traf følgende A F G Ø R E L S E Arbejdsmiljøklagenævnet hjemviser sagen til ny  

 behandling og afgørelse i Arbejdstilsynet.
B E G R U N D E L S E Det er Arbejdsmiljøklagenævnets opfattelse, at  

 Arbejdstilsynets påbud om, at XX Kommune skal oprette sikkerhedsorganisation  

 med 5 sikkerhedsgrupper for 5 underafdelinger af ældrecentret H er truffet på  

 et mangelfuldt grundlag.
 Nævnet har lagt til grund for afgørelsen, at de 5  

 underafdelinger i dag er én sikkerhedsgruppe med én valgt  

 sikkerhedsrepræsentant og ældrecenterlederen.
 Under behandlingen af sagen har nævnet indhentet  

 oplysninger om gruppeledernes opgaver, og inddraget oplysninger om gruppernes  

 geografiske placering m.v.
 Arbejdstilsynet har beskrevet, at gruppelederne har  

 ledelsesopgaver i form af planlægning og koordinering svarende til 20 procent  

 af arbejdstiden.
Den stillings- og funktionsbeskrivelse, der er modtaget  

 fra XX Kommune viser imidlertid, at gruppelederen   

 	  

 er ansvarlige for  

 den daglige arbejdstilrettelæ  

 ggelse,   

 	  

 foretager  

 personaleudviklingssamtaler i forhold til ny løn,   

 	  

 er ansvarlige for  

 planlægning og afholdelse af møder i gruppen,   

 	  

 er ansvarlige for  

 information til og fra gruppen,   

 	  

 er  

 ansvarlige for at planlægge og  

 koordinere faglige aktiviteter i gruppen, og   

 	  

 koordinerer  

 aktiviteter, der sikrer et sikkert og sundt arbejdsmiljø, herunder arbejd  

 spladsvurderinger.
 Nævnet finder, at disse oplysninger står i misforhold  

 til de oplyste 20 procent af arbejdstiden.
 Nævnet finder endvidere, at der er modstridende  

 oplysninger om gruppernes geografiske placering.
 Arbejdstilsynet oplyser i brev af 30. marts 2006:
Vedrørende gruppelederfunktionen på H afdeling Ha og  

 afdeling Gå samt de tre geografisk adskilte hjemmeplejeområder henholdsvis  

 Hu,  

 Lø og aften/nat (der dækker hele kommunen om aftenen/natten) er der hvert  

 sted  

 en gruppeleder (koordinator). Kommunen har i brev af 13. juni 2006 oplyst, at Ha, Gå,  

 Lø-gruppen og aften/natgruppen møder ind på samme adresse, mens Hu-gruppen  

 møder på en anden adresse.
 Arbejdsmiljøklagenævnet finder, at Arbejdstilsynet som  

 1. instans må tage stilling til, om oplysningerne i stillingsbeskrivelsen  

 giver  

 anledning til en ændret opfattelse af, hvorvidt gruppelederne er  

 arbejdsledere  

 i arbejdsmiljølovens forstand, og om dette forhold, og de korrekt oplysninger  

 om gruppernes geografiske placering, har betydning for antallet af  

 sikkerhedsgrupper.
 XX Kommune vil høre nærmere fra Arbejdstilsynet i  

 anledning af hjemvisningen.
Arbejdsmiljøklagenævnet henviser til   

 	  

 § 6 og § 7 i  

 bekendtgørelse  

 nr. 268 af 18. marts 2005 af lov om arbejdsmiljø   

 	  

 § 2 og § 7 i  

 bekendtgørelse  

 nr. 575 af 21. juni 2001 om virksomhedernes sikkerheds- og sundhedsarbejde  

 med  

 de ændringer, som følger af bekendtgørelse nr. 491 af 20. juni 2002.
På klagenævnets  

 vegne Xxx  

  

 xxx Kopi til Arbejdstilsynet, Postboks 1228, 0900 København C De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet fremstiller sagen på følgende måde:
 Arbejdstilsynet foretog den 2. marts 2005 screening af  

 Ældrecentret H.
 På baggrund bl.a. af ældrecentrets  

 sikkerhedsorganisation, hvor der efter Arbejdstilsynets vurdering var et for  

 lille antal sikkerhedsgrupper, blev virksomheden udtaget til tilpasset  

 tilsyn.
 Med baggrund i screeningen foretog Arbejdstilsynet den  

 16. marts 2005 tilpasset tilsyn.
 Under det tilpassede tilsyn blev der udleveret en  

 oversigt over stab-, linie- og faglig organisering af ældreområdet i XX  

 Kommune, som Ældrecenter H hører under.
Under det tilpassede tilsyn blev det konstateret, at  

 der på Ældrecentret H kun var en sikkerhedsgruppe.
Denne sikkerhedsgruppe  

 skulle dække følgende medarbejdere:
  

 	  

 selve ældre  

 centret, hvor der var 41  

 medarbejdere - 24 i Ha, 16 i Gå og 1 pedel.
Disse 40 medarbejdere var  

 beskæftiget i tre skift med flest medarbejdere på daghold,   

 	  

 hjemmeplejeområderne Lø-gruppen, aften  

 /natgruppen,  

 Hu-gruppen med i 49 medarbejdere.
 I alt skulle en sikkerhedsgruppe således dække 90  

 medarbejdere, hvis arbejde var fordelt på 38 beboere på ældrecentret og 200 i  

 eget hjem.
 Det blev oplyst, at der ikke var indgået aftale om en  

 anderledes organisering af sikkerhedsarbejdet.
 Arbejdstilsynet afgav på denne baggrund påbud om at  

 ændre virksomhedens sikkerhedsorganisation således, at der blev en bedre  

 dækning af sikkerhedsgrupper og således, at hver sikkerhedsgruppe maksimalt  

 skal dække 50 ansatte.
 Denne afgørelse blev med tilsynsrapport, dateret den  

 29. marts 2005, sendt i høring i kommunen som ansvarlig juridisk enhed.  

 Høringsfristen blev fastsat til den 12. april 2005. Kommunen havde ikke  

 bemærkninger til udkastet.
 Endelig afgørelse blev fremsendt til XX Kommune den 15.  

 april 2005 med en efterkommelsesfrist til den 15. juni 2005.
 Afgørelsen blev påklaget ved kommunens skrivelse af den  

 6. maj 2005. Klagen var rettidig.
 Arbejdstilsynet kvitterede for modtagelsen den 12. maj  

 2005.
I forbindelse med remonstration (fornyet gennemgang) af  

 sagen i forbindelse med klagen blev Arbejdstilsynet opmærksom på, at det  

 afgivne påbud ikke var vidtgående nok, hvorfor Arbejdstilsynet aftalte møde  

 med  

 ældreleder ÅH.
Mødet blev aftalt til den 14. juni 2005. I mødet deltog  

 tilsynsførende RC og kredsjurist IB, medens kommunen var repræsenteret af  

 ovennævnte ældreleder, sikkerhedsrepræsentant AK samt leder af H med  

 Vr-gruppen  

 JP.
 Det blev under mødet bekræftet, at opbygningen af  

 ældreplejen, som relaterer produktionsenhed H er:
Ha (hovedområde): 24 medarbejdere  

  

 Gå: 16 medarbejdere  

  

 Hu: 12 medarbejdere  

  

 Lø (med koordination for leve bo miljø): i alt 18 medarbejdere  

  

 Aften/nat (hele kommunen): 19 medarbejdere Det blev yderligere oplyst, at bemandingen på de  

 enkelte arbejdsområder er fast, således at det er de samme personer, der er  

 beskæftiget under de samme arbejdsområder.
 Arbejdsleder for alle områder er ældrelederen.
Sikkerhedsrepræsentant AK blev mundtligt hørt  

 vedrørende hendes indstilling til den nuværende organisering, som hun fandt  

 fuldt tilfredsstillende.
Hun var dermed enig i kommunens synspunkter. 2. Arbejdstilsynets  

 afgørelse Arbejdstilsynet traf den 14. juli 2005 følgende  

 afgørelse:
 Det påbydes virksomheden at organisere og opbygge en  

 sikkerhedsorganisation, der svarer til gældende regler.
Der skal oprettes mindst 5 sikkerhedsgrupper svarende  

 til en sikkerhedsgruppe for hvert af områderne:  

  

 Ha (hovedområde)  

  

 Gå  

  

 Hu  

  

 Lø (med koordination for leve bo miljø)  

  

 Aften/nat. Arbejdstilsynet vurderede følgende:
 Af bekendtgørelsen om sikkerheds- og sundhedsarbejde § 7  

 fremgår at:
 Stk. 1.  

  

 Arbejdslederen for en afdeling eller et arbejdsområde skal sammen med en  

 sikkerhedsrepræsentant, der er valgt af alle ansatte i afdelingen eller  

 arbejdsområdet, danne en sikkerhedsgruppe for den pågældende afdeling eller  

 det  

 pågældende arbejdsområde.
 Stk. 2.  

  

 Afdelinger eller arbejdsområder med 1-9 ansatte kan organiseres i en fælles  

 sikkerhedsgruppe eller en i øvrigt eksisterende gruppe.
Stk. 3.  

  

 Afdelinger eller arbejdsområder, hvor de ansatte udelukkende eller  

 hovedsagelig  

 er beskæftiget med kontorarbejde eller andet administrativt arbejde, kan  

 uanset  

 antallet af ansatte organiseres i en fælles sikkerhedsgruppe eller tilsluttes  

 en i øvrigt eksisterende gruppe.
Hvor det samlede antal ansatte er 50 eller  

 derover, skal der normalt oprettes flere sikkerhedsgrupper.
 Stk. 4.  

  

 Hvor de i stk. 1, 2 og 3 nævnte afdelingers art eller arbejdsområders  

 størrelse eller beliggenhed gør det hensigtsmæssigt, skal der dog oprettes  

 flere sikkerhedsgrupper.
Stk. 5.  

  

 Hvor arbejdet mere regelmæssigt foregår i holddrift, skal der normalt  

 oprettes  

 en sikkerhedsgruppe for hvert skiftehold.
Flere afdelinger eller  

 arbejdsområder  

 kan organiseres i en fælles gruppe, jf. stk. 2 og 3 og § 19.
Med baggrund i reglerne er det Arbejdstilsynets  

 vurdering, at der indenfor produktionsenheden H er tale om 5 selvstændige  

 arbejdsområder, således som disse er angivet under beskrivelsen.
Dette er  

 ensbetydende med, at der - da der er over 9 ansatte på hvert arbejdsområde -  

 skal etableres 5 sikkerhedsgrupper.
Såfremt der kun er en person i produktionsenheden med  

 arbejdsledende funktioner, kan denne indgå i alle sikkerhedsgrupper. 3. Klagen til  

 Arbejdsmiljøklagenævnet Af Ældrecenter Hs klage af 6. maj 2005 over  

 Arbejdstilsynets afgørelse af 20. marts 2005 fremgår følgende:
Ved besøg på Ældrecenter H den 16 marts 2005, blev der  

 givet påbud om at oprette en sikkerhedsgruppe mere, idet sikkerhedsgruppen  

 dækker 90 medarbejdere.
Det blev desuden oplyst, at hvis kommunen havde haft  

 en  

 MED-aftale, ville det have været muligt at aftale sig frem til, at en  

 sikkerhedsgruppe  

 dækker 90 medarbejdere.
Da den pågældende sikkerhedsgruppe har fungeret uden  

 problemer siden 2000, og da kommunen i forbindelse med kommunesammenlægning  

 01.01.2007 overgår til MED-aftale, og dermed har mulighed for at aftale at  

 fortsætte uændret, synes vi, det er uhensigtsmæssigt at skulle oprette en  

 ekstra sikkerhedsgruppe på nuværende tidspunkt, hvorfor vi ønsker at klage  

 over  

 denne afgørelse. Arbejdstilsynet har den 17. august 2005 bekræftet  

 overfor Ældrecenter H, at også afgørelsen af 14. juli 2005 er anket.
4. Arbejdstilsynets  

 udtalelse Arbejdstilsynet vurderede den 12. september 2005  

 følgende:
 Ad selve påbudet:
 Selv om kommunen ikke har klaget over påbudets  

 materielle indhold, har Arbejdstilsynet valgt at medtage den vurdering, der  

 har  

 ligget til grund for afgørelsen også med baggrund i, at  

 Arbejdsmiljøklagenævnet  

 kan prøve afgørelsen i dens helhed.
 Af bekendtgørelsen om sikkerheds- og sundhedsarbejde § 7  

 fremgår at:
 Stk. 1.  

  

 Arbejdslederen for en afdeling eller et arbejdsområde skal sammen med en  

 sikkerhedsrepræsentant, der er valgt af alle ansatte i afdelingen eller  

 arbejdsområdet, danne en sikkerhedsgruppe for den pågældende afdeling eller  

 det  

 pågældende arbejdsområde.
 Stk. 2.  

  

 Afdelinger eller arbejdsområder med 1-9 ansatte kan organiseres i en fælles  

 sikkerhedsgruppe eller en i øvrigt eksisterende gruppe.
Stk. 3.  

  

 Afdelinger eller arbejdsområder, hvor de ansatte udelukkende eller  

 hovedsagelig  

 er beskæftiget med kontorarbejde eller andet administrativt arbejde, kan  

 uanset  

 antallet af ansatte organiseres i en fælles sikkerhedsgruppe eller tilsluttes  

 en i øvrigt eksisterende gruppe.
Hvor det samlede antal ansatte er 50 eller  

 derover, skal der normalt oprettes flere sikkerhedsgrupper.
 Stk. 4.  

  

 Hvor de i stk. 1, 2 og 3 nævnte afdelingers art eller arbejdsområders  

 størrelse eller beliggenhed gør det hensigtsmæssigt, skal der dog oprettes  

 flere sikkerhedsgrupper.
Stk. 5.  

  

 Hvor arbejdet mere regelmæssigt foregår i holddrift, skal der normalt  

 oprettes  

 en sikkerhedsgruppe for hvert skiftehold.
Flere afdelinger eller  

 arbejdsområder  

 kan organiseres i en fælles gruppe, jf. stk. 2 og 3 og § 19.
Med baggrund i reglerne er det Arbejdstilsynets  

 vurdering, at der indenfor produktionsenheden H er tale om 5 selvstændige  

 arbejdsområder, således som disse er angivet under beskrivelsen.
Dette er  

 ensbetydende med, at der - da der er over 9 ansatte på hvert arbejdsområde -  

 skal etableres 5 sikkerhedsgrupper.
 Såfremt der kun er en person i produktionsenheden med  

 arbejdsledende funktioner, kan denne indgå i alle sikkerhedsgrupper.
 Ad klagens indhold:
 Kommunen kommer ikke med indsigelse mod klagens  

 materielle indhold, men fremfører, at såfremt der havde eksisteret en  

 MED-aftale - en aftale efter bekendtgørelsens kapitel 6, så kunne kommunen  

 gøre  

 med opbygning, hvad man ville.
Men i XX Kommune er der netop ikke indgået en aftale,  

 hvorfor reglerne for opbygning skal følges.
Der kan være mange årsager til,  

 at  

 der ikke er indgået aftale om en anden organiseringsmåde.
Bl.a. kan dette  

 skyldes, at arbejdstagerorganisationerne ikke har ønsket en sådan aftale,  

 hvorfor det ikke ville være korrekt, såfremt Arbejdstilsynet accepterede, at  

 kommunen agerede, som om der eksisterede en sådan aftale.
Det samme synspunkt kan fremføres for, at der ikke  

 under tilsynsbesøgene har været talt om mulighed for at opnå dispensation, da  

 en sådan mulighed ikke anses for nærværende   

 	  

 da  

  

 der nu i  

 bekendtgørelse om virksomhedernes sikkerheds- og sundhedsarbejde er givet  

 mulighed  

 for ved aftale at fravige bekendtgørelsens §§ 7- 17 organiseringsmåden,  

 således man kan organisere sikkerheds- og sundhedsarbejdet på en anden måde  

 end  

 krævet i bekendtgørelse, såfremt dette styrker og effektiviserer  

 arbejdsmiljøarbejdet   

 	  

 da  

  

 Arbejdstilsynets dispensationspraksis - delvist udviklet på baggrund af  

 aftalemuligheden  

 - hvorefter der normalt kun gives dispensation i tre tilfælde.
Disse tre  

 fremgår af At-anvisning 6.1.0.4:
Sikkerhedsudvalgets sammensætning - størrelse  

 (anvisningens punkt 3.2.1.2) Dispensation  

 til k  

 un at afholde 2 ordinære sikkerhedsudvalgsmøder om året  

 (anvisningens punkt 5.3.6.4) Dispensation  

 til kun at a  

 fholde i årligt møde mellem SiU og samtlige  

 sikkerhedsgrupper (anvisningens punkt 5.3.6.4).
 Samme synspunkter kan fremføres imod kommunens ønske om  

 at vente til 2007, hvor man bliver undergivet aftale, da man sluttes sammen  

 med  

 kommuner, der har en sådan aftale.
 Hjemlen for Arbejdstilsynets afgørelse fremgår - som  

 anført i Arbejdstilsynets afgørelse af 14. juli 2005 - af udkast til påbud om  

 sikkerhedsorganisation, dateret 27. juni 2005.
Arbejdstilsynet skal indstille, at afgørelsen  

 fastholdes. 5. Nyt efter  

 klagen I forbindelse med behandlingen af sagen har  

 Arbejdsmiljøklagenævnet ønsket oplyst, i hvilken grad følgende har  

 ledelsesopgaver, som defineret i At-anvisning 6.1.0.4 punkt 4.3.1.:
  

 	  

 gruppelederen for Ha  

 (24 medarbejder)   

 	  

 gruppelederen for Gå  

 (16 medarbejder)   

 	  

 gruppelederen for  

 hjemmepleje, Hu (12 medarbejder)   

 	  

 gruppelederen for  

 hjemmepleje  

 n, Lø (18 medarbejder)   

 	  

 gruppelederen for  

 hjemmeplejen, Aften/nat (19 medarbejder) Arbejdstilsynet har den 30. marts 2006 svaret følgende:
 Arbejdstilsynet har telefonisk haft kontakt med  

 ældreleder ÅH i XX Kommune.
Hun har oplyst, at hun ikke længere er leder af  

 hverken H eller hjemmeplejen, da hun er overgået til mere overordnede opgaver  

 som følge af strukturændringen, hvor XX lægges sammen med to andre kommuner.
Det er nu JP (assisterende ældreleder), der er leder af  

 H og hjemmeplejen samtidig med, at hun har bibeholdt ledelsen af H Vedrørende gruppelederfunktionen på H afdeling Ha og  

 afdeling Gå samt de tre geografisk adskilte hjemmeplejeområder henholdsvis  

 Hu,  

 Lø og aften/nat (der dækker hele kommunen om aftenen/natten) er der hvert  

 sted  

 en gruppeleder (koordinator).
 Denne gruppelederfunktion varetages af en sygeplejerske  

 og er fast, det vil sige, at gruppelederfunktionen ikke går på skift mellem  

 de  

 ansatte på området. Ældrelederen har oplyst, at man administrativt antager,  

 at  

 20% af gruppelederens arbejdstid går med arbejdsledende funktioner i  

 gruppelederhvervet.
Generelt kan det oplyses, at ingen gruppeleder har  

 ledelsesopgaver i et omfang som defineret i anvisningen.
En gruppeleder er en  

 slags koordinator, der om morgenen planlægger dagens arbejde ud fra de  

 ressourcer, der er til rådighed.
 Den måde hjemmeplejen er organiseret på i XX Kommune,  

 er ikke forskellig fra den måde hjemmeplejen er organiseret på i andre  

 kommuner, bortset fra at gruppelederfunktionen her er fast, og i alle  

 tilfælde  

 ligger hos en sygeplejerske.
For nogle år siden besluttede kommunerne, at fjerne en  

 meget stor del af mellemlederne i kommunerne og i stedet indføre selvstyrende  

 grupper  en konstellation, der tillige kendes i det private  

 erhvervsliv.
Mange  

 af de mellemledere, der var, såvel i det offentlige som i det private, var ej  

 heller dengang arbejdsledere i arbejdsmiljølovgivningens forstand, men indgik  

 alligevel ofte i sikkerhedsgrupperne, uden at dette blev nærmere påtalt.
 Kommunernes fjernelse af mellemlederne medførte, at  

 arbejdslederfunktionen blev flyttet langt op i organisationen til  

 områdeledere  

 eller til ældrelederen/ældrechefen, således at områdelederne typisk blev  

 bibeholdt i de store kommuner, medens disse forsvandt i de mindre kommuner,  

 som  

 XX med et indbyggertal på 8.800 hører til.
 I kommunen har man dog bibeholdt reminiscenser af  

 områdelederfunktionen, idet ældreområdet ud over H og hjemmeplejen, der er i  

 spil i denne sag også har Lu med dagcenter med en plejehjemsleder og H, der  

 ledes af assisterende ældreleder (nu også leder af begge afdelinger på H og  

 hele hjemmeplejen).
Ifølge reglerne (der tidligere er gengivet) dannes der  

 en sikkerhedsgruppe for hver afdeling eller arbejdsområde.
Det fremgår af  

 kommentaren (Mogens Falk m.fl.
Arbejdsmiljøloven med kommentarer 1979) til  

 arbejdsmiljølovens § 6, at loven - i lighed med de tidligere  

 arbejderbeskyttelseslove  

  ikke indeholder nærmere afgrænsning af begreberne afdeling  

 eller  

 arbejdsområde.
Sikkerhedsgrupperne skal dog dannes indenfor  

 velafgrænsede  

 arbejdsleder  eller arbejdsområder.
Her bruges arbejdsområder og  

 arbejdslederområder alternativt.
Det fremgår heraf implicit, at der ved  

 arbejdsområder ikke alene tænkes på arbejdslederområder, men også andre  

 velafgrænsede arbejdsområder.
 På en måde kan man sige, at de lovgivere, der sammen  

 med organisationerne lavede de oprindelige bestemmelser for  

 sikkerhedsorganisationernes  

 opbygning, har været fremsynede, idet reglerne er udformet på en sådan måde,  

 at  

 det, at de ikke er knyttet an til arbejdslederfunktionen, er med til at gøre  

 reglerne fleksible, således at sikkerhedsorganisationen kan opbygges, så den  

 til enhver tid kan fungere på den mest effektive måde.
Der er ikke efter den struktur, som XX Kommune har  

 valgt for sin organisation af ældreområdet ingen tvivl om, at Ha og Gå samt  

 de  

 tre hjemmeplejeområder er velafgrænsede arbejdsområder.
Dette begrundes, som  

 i  

 indstillingen med, at personalet på de enkelte arbejdsområder er fast,  

 forstået  

 således, at der ikke findes udveksling af personale sted mellem områderne.  

 Arbejdet i arbejdsområderne koordineres af en gruppeleder, der ligeledes er  

 fast.
Konsekvenserne af de nye strukturer, der er indført -  

 ikke alene på det offentlige - men også det private arbejdsmarked er, at  

 arbejdsledere i dag må indgå i flere sikkerhedsgrupper, hvilket ikke i sig  

 selv  

 udgør noget problem, Der er nemlig ikke knyttet formelle betingelser til  

 sikkerhedsgruppens virke i form af f.eks. krav om møder eller mødereferater.  

 Kravene er alene indholdsmæssige.
Samarbejdet kan således foregå på mange  

 forskellige måder, tilpasset den tekniske og sociale udvikling på  

 virksomhederne, herunder kommunerne.
Dertil kommer, at selv om der organiseres efter  

 arbejdslederområde, bliver der ikke flere arbejdsledere.
Så uanset antallet  

 af  

 sikkerhedsgrupper vil arbejdslederen stadig være arbejdsleder for alle 5  

 områder.
Der vil således alene være tale om en reduktion i antallet af  

 sikkerhedsrepræsentanter.
 Det vil andet lige tillige give mere effektivitet i  

 arbejdsmiljøarbejdet, når der på hvert arbejdsområde er en  

 sikkerhedsrepræsentant i det daglige arbejde, hvilket reglerne også giver  

 fuldt  

 belæg for.
Spørgsmålet har ikke tidligere været aktuelt, hvorfor  

 der ikke findes afgørelser herom.
Dette skyldes, som ovenfor nævnt, at der  

 indtil for få år siden var mange arbejdsledere beskæftiget, såvel i det  

 offentlige som i det private, hvorfor arbejdsområder og arbejdslederområder  

 var  

 sammenfaldende.
Konstellation med en arbejdsleder, der dækker flere  

 arbejdsområder er dog ikke ukendt.
Det er et velkendt fænomen i  

 byggebranchen,  

 hvor den formand, der er beskæftiget på de enkelte byggepladser ofte ikke har  

 arbejdsledende funktioner, som defineret i arbejdsmiljølovgivningen, hvorfor  

 arbejdslederen  

 må hentes længere oppe i organisationen, og derfor typisk i større bygge)  

 anlægsvirksomheder  

 kommer til at dække flere grupper.
 Endelig bemærkes, at XX Kommune ikke har anført materielle  

 indsigelser mod kravet om de 5 sikkerhedsgrupper.
 På mødet i kommunen var der enighed om Arbejdstilsynets  

 udlægning af reglerne, men kommunen var af den opfattelse, at det ville være  

 hensigtsmæssigt at fortsætte med den nuværende sikkerhedsorganisation indtil  

 kommunesammenlægningen, ligesom kommunen fandt det urimeligt, at stille krav  

 til opbygningen af sikkerhedsorganisationen, når denne ville have været i  

 orden, hvis der var indgået aftale herom.
Arbejdstilsynet skal derfor i det hele indstille, at  

 Arbejdstilsynets afgørelse fastholdes. Der er partshørt over Arbejdstilsynets udtalelse.  

 Hverken kommune eller sikkerhedsrepræsentant har fremsat bemærkninger i den  

 anledning.
 Sekretariatet har den 2. juni 2006 noteret følgende på  

 baggrund af en telefonsamtale med assisterende ældreleder JP:
 Opringning til JP, assisterende ældreleder i XX  

 Kommune.
 JP oplyser på forespørgsel, at Ha, Gå, og  

 hjemmeplejegrupperne Lø og aften/nat møder ind på samme adresse, mens Hu  

 hjemmeplejegruppe møder på en anden adresse.
De skiftehold, der er tale om ved Ha og Gå er faste  

 vagthold.
Arbejder man på nathold, er man altid på nathold osv.
For at få opklaret om der i givet fald er muligt for de  

 ansatte at komme i kontakt med en ansvarlig leder, når de er på arbejde,  

 falder  

 samtalen på de omtalte gruppeledere.
JP oplyser, at de omtalte gruppeleder  

 fungerer som personaleledere, idet de ikke kun fordeler ressourcerne, når  

 holdet møder, men også gennemfører medarbejdersamtaler og hvad der ellers  

 følger af at være personaleleder.
Hun er orienteret om, at vi tidligere har fået oplyst,  

 at gruppelederne kun fordeler ressourcer ud fra det planlagte arbejde.
Det  

 giver JP udtryk for ikke er rigtigt.
JPs oplysninger synes at være i modstrid med  

 oplysningerne i Arbejdstilsynets brev af 30. marts 2006, som har været til  

 partshøring hos både JP og sikkerhedsrepræsentanten, uden at det gav  

 anledning  

 til bemærkninger. Sekretariatet har den 2. juni 2006 foretaget  

 partshøring overfor kommunen og overfor sikkerhedsrepræsentant AK ved  

 følgende brev:
Det drejer sig om referat af telefonsamtale med JP.  

 Der er vedlagt en kopi af sekretariatets kontorrapport.
Det fremgår heraf, at   Ha, Gå, og hjemmeplejegrupperne Lø og aften/nat  

 møder ind på samme adresse, mens Hu hjemmeplejegruppe møder på en anden  

 adresse.
de omtalte gruppeledere fungerer som personaleledere,  

 idet de ikke kun fordeler ressourcerne, når holdet møder, men også  

 gennemfører  

 medarbejdersamtaler og hvad der ellers følger af at være  

 personaleleder. De skal være opmærksom på, at oplysningerne om  

 geografisk placering og gruppeledernes opgaver synes at være i modstrid med  

 de  

 oplysninger, som Arbejdstilsynet har refereret i brev af 30. marts 2006:
   Vedrørende gruppelederfunktionen på H afdeling Ha og  

 afdeling Gå samt de tre geografisk adskilte hjemmeplejeområder henholdsvis  

 Hu,  

 Lø og aften/nat (der dækker hele kommunen om aftenen/natten) er der hvert  

 sted  

 en gruppeleder (koordinator).
 Denne gruppelederfunktion varetages af en sygeplejerske  

 og er fast, det vil sige, at gruppelederfunktionen ikke går på skift mellem  

 de  

 ansatte på området. Ældrelederen har oplyst, at man administrativt antager,  

 at  

 20% af gruppelederens arbejdstid går med arbejdsledende funktioner i  

 gruppelederhvervet.
Generelt kan det oplyses, at ingen gruppeleder har ledelsesopgaver  

 i et omfang som defineret i anvisningen.
En gruppeleder er en slags  

 koordinator, der om morgenen planlægger dagens arbejde ud fra de ressourcer,  

 der er til rådighed. Deres bemærkninger til oplysningerne, beder vi om at få  

 inden 14 dage.
 Kommunen har i brev af 13. juni 2006 svaret følgende:
 Som svar på Deres henvendelse af 2 .juni 2006 vedr.  

 tilsyneladende modstridende oplysninger, kan jeg anføre, at der ikke er  

 modstrid mellem de oplysninger, som ass. ældreleder JP og undertegnede har  

 givet.
Vi har begge afgivet oplysninger pr. tlf. og svaret i  

 forhold til det, vi er spurgt om, og spørgsmålene var forskellige.
De  

 oplysninger vi har afgivet, er derfor korrekte nok, selv om de hver for sig  

 ikke nødvendigvis afspejler hele billedet.
 Fortolkningen om at ingen gruppeleder har  

 ledelsesopgaver i et omfang som defineret i anvisningen er ikke vores  

 fortolkning, men sagsbehandlerens.
For at forebygge flere misforståelser vedlægger jeg  

 gruppeledernes stillings- og funktionsbeskrivelse til orientering og  

 bekræfter,  

 at arbejdet udgør ca. 20% af deres stilling, samt at Ha, Gå, Lø-gruppen og  

 aften/natgruppen møder ind på samme adresse, mens Hu-gruppen møder på en  

 anden  

 adresse.
Den geografiske adskillelse går på deres brugertilknytning. Der er ikke modtaget bemærkninger fra  

 sikkerhedsrepræsentanten.
 Sammen med brevet sendte kommunen stillings- og  

 funktionsbeskrivelse for gruppeleder:
[udeladt] 6. Regler Bekendtgørelse nr. 268 af 18. marts 2005 af  

 lov om arbejdsmiljø § 6.  

  

 I virksomheder med 10 ansatte  

 eller derover skal virksomhedens arbejde for sikkerhed og sundhed  

 organiseres.
 Stk. 2.  

  

 Arbejdslederen for en afdeling  

 eller et arbejdsområde skal sammen med sikkerhedsrepræsentanten danne en  

 sikkerhedsgruppe for den pågældende afdeling eller det pågældende  

 arbejdsområde.
 Stk. 3.  

  

 De ansatte skal vælge en  

 sikkerhedsrepræsentant for hver afdeling eller hvert arbejdslederområde til  

 at  

 indtræde i sikkerhedsgruppen og repræsentere sig i spørgsmål om de ansattes  

 sikkerhed og sundhed.
§ 7.  

  

 I virksomheder med 20 ansatte  

 eller derover, jf. dog § 8, stk. 7, skal der oprettes et  

 sikkerhedsudvalg.  

 Er der i virksomheden oprettet en eller to sikkerhedsgrupper, udgør  

 sikkerhedsgruppens eller -gruppernes medlemmer og virksomhedens leder eller  

 en  

 ansvarlig repræsentant for denne, sikkerhedsudvalget.
Er der oprettet flere  

 sikkerhedsgrupper, vælger sikkerhedsrepræsentanterne imellem sig 2 medlemmer  

 og  

 arbejdslederne i sikkerhedsgrupperne imellem sig 2 medlemmer til et  

 sikkerhedsudvalg, hvori virksomhedens leder eller en ansvarlig repræsentant  

 for  

 denne indtræder.
Sikkerhedsudvalget skal planlægge, lede, rådgive og  

 orientere  

 om samt føre kontrol med sikkerheds- og sundhedsarbejdet inden for  

 virksomheden.
Stk. 2.  

  

 Den tilsynsførende fra  

 Arbejdstilsynet skal ved besøg i virksomheden jævnligt træde i forbindelse  

 med  

 vedkommende sikkerhedsrepræsentanter, sikkerhedsgrupper og repræsentanter for  

 sikkerhedsudvalget.
Disse har fri adgang til at forelægge spørgsmål af  

 sikkerheds- og sundhedsmæssig art for tilsynet.
Bekendtgørelse nr.  

 575 af 21. juni 2001 om virksomhedernes sikkerheds- og sundhedsarbejde med de  

 ændringer, som følger af bekendtgørelse nr. 491 af 20. juni 2002 § 2.  

  

 I virksomheder med 10 ansatte og  

 derover skal sikkerheds- og sundhedsarbejdet organiseres gennem en  

 sikkerhedsorganisation.
 Stk. 2.  

  

 Alle  

 ansatte, der ikke er virksomhedsledere eller arbejdsledere i henhold til  

 arbejdsmiljølovens § 23 og § 24, medregnes, jf. stk. 1.
 § 7.  

  

 Arbejdslederen for en afdeling eller et arbejdsområde skal sammen med en  

 sikkerhedsrepræsentant, der er valgt af alle ansatte i afdelingen eller  

 arbejdsområdet, danne en sikkerhedsgruppe for den pågældende afdeling eller  

 det  

 pågældende arbejdsområde.
 Stk. 2.  

  

 Afdelinger  

 eller arbejdsområder med 1-9 ansatte kan organiseres i en fælles  

 sikkerhedsgruppe  

 eller en i øvrigt eksisterende gruppe.
Stk. 3.  

  

 Afdelinger  

 eller arbejdsområder, hvor de ansatte udelukkende eller hovedsagelig er  

 beskæftiget  

 med kontorarbejde eller andet administrativt arbejde, kan uanset antallet af  

 ansatte organiseres i en fælles sikkerhedsgruppe eller tilsluttes en i øvrigt  

 eksisterende gruppe.
Hvor det samlede antal ansatte er 50 eller derover, skal  

 der normalt oprettes flere sikkerhedsgrupper.
 Stk. 4.  

  

 Hvor de i  

 stk. 1, 2 og 3 nævnte afdelingers art eller arbejdsområders størrelse  

 eller beliggenhed gør det hensigtsmæssigt, skal der dog opret tes flere  

 sikkerhedsgrupper.
Stk. 5.  

  

 Hvor  

 arbejdet mere regelmæssigt foregår i holddrift, skal der normalt oprettes en  

 sikkerhedsgruppe for hvert skiftehold.
Flere afdelinger eller arbejdsområder  

 kan organiseres i en fælles gruppe, jf. stk. 2 og 3 og § 19.
