Fremsat den 19. november 1999 af  

 Kim Behnke (FRI), Tom Behnke (FRI), Thorkild B.&nbsp  

 ;Fransgaard (FRI) og Kirsten Jacobsen (FRI) Forslag til folketingsbeslutning om etablering af boliger til unge på gamle  

 færger Folketinget opfordrer regeringen til at tage de  

 nødvendige initiativer til hurtigst muligt at etablere boliger til  

 unge på gamle Scandlines-færger, der oplægges i  

 Københavns Havn.
 Etableringen af boliger til unge skal ske efter  

 følgende retningslinjer:
 1.	Regeringen træffer aftale med Scandlines A/S om køb af  

 gamle færger til en rimelig og realistisk pris.
 2.	Regeringen træffer aftale med Københavns Kommune og  

 Københavns Havn om placeringen af de gamle færger, således  

 at der findes et velegnet område i Københavns Havns område  

 til placeringen af boliger for unge.
3.	Regeringen tager initiativ til etablering af et selskab, der skal  

 stå for istandsættelsen og udlejningen af de gamle færger  

 til unge boligsøgende.
Selskabet etableres med deltagelse af relevante  

 statslige og kommunale repræsentanter.
Staten kan stille garanti for  

 selskabet, såfremt det er nødvendigt i etableringsfasen.
Staten  

 kan eventuelt indskyde de gamle Scandlines-færger i selskabet som led i  

 etableringen.
 4.	Regeringen tager initiativ til, at der i samarbejde med  

 Københavns Kommune gennemføres nødvendige lokalplaner og  

 lignende, således at »færgebyen« kan etableres hurtigt.
Bemærkninger til forslaget I årevis har det været et stort  

 problem for unge studerende at finde en bopæl i København.  

 København vil gerne have uddannelsesstederne, men har forsømt  

 at skaffe de nødvendige ungdomsboliger.
Dermed har man bragt de unge  

 studerende i en helt urimelig situation.
I de senere år er problemet vokset.
Hvor de unge for  

 få år siden selv løste deres boligproblem fra  

 studiestarten i august inden november/december, er problemet nu blevet  

 permanent og ikke noget, der løser sig hen over vinteren.
I midten af  

 august i år stod over 4.500 unge på venteliste til en bolig i  

 København, og der var mindre end 100 ledige værelser at  

 gøre godt med.
Det er klart utilfredsstillende, at de unge studerende,  

 som er Danmarks vigtigste råstof, skal bruge masser af tid på at  

 finde en bolig, hvilket kun kan gå ud over studierne.
Da det vil  

 være økonomisk uoverkommeligt for Københavns Kommune at  

 bygge sig ud af problemet, må der utraditionelle løsninger  

 til.
 Derfor foreslår forslagsstillerne en løsning,  

 som vil kunne tage toppen af de unge studerendes boligproblem og samtidig  

 skabe en ny og spændende bydel i København.
I Nakskov Havn ligger der en række  

 Scandlines-færger, som blev overflødige, da den faste  

 forbindelse over Storebælt var færdig.
De er dyre at  

 vedligeholde, og de ældste af  færgerne er næsten  

 usælgelige.
Selv ved salg til skrotning får Scandlines en meget  

 ringe pris.
Det seneste eksempel er færgen »Danmark«, som blev solgt  

 til skrotning for 860.000 kroner til en ophugger i Grenaa.  (SØFART d.  

 17/9-99).
Bladet Færgefart skrev i oktober 99-nummeret:   

 »Onsdag den 28. juli blev færgen »Danmark« solgt til ophugning i  

 Danmark.
Køberen var Fornæs ApS i Grenaa, som erhvervede den  

 gamle Østersø-færge for 860.000 kr.
Det er kun en  

 tyvendedel af den pris, som Scandlines og mæglerne regnede med i  

 september 1997. Dengang blev færgen vurderet til at kunne indbringe ca.  

 16 mio. kr. ved levering omkring årsskiftet 1997-98.« I samme blad er priserne for de øvrige færger  

 opgjort således:
»Romsø« 2 mio.
USD, »Arveprins Knud« 0,8 mio.
USD  

 og »Sprogø« 0,6 mio.
USD.
Altså i alt en katalogpris på  

 3,4 mio.
USD eller ca. 24 mio. kr.
Men det er der jo til dato ingen, som vil  

 betale.
Ifølge Jyllands-Posten fra den 14. oktober 1999 har Scandlines  

 da også set »skriften på væggen« ved at nedskrive  

 værdien af alle de gamle færger med 175 mio. kr.
 De tre gamle DSB-færger: »Romsø«, »Arveprins  

 Knud« og »Sprogø« vil næppe kunne indbringe mere end 4-5  

 millioner kroner tilsammen ved et salg på det nuværende marked  

 for skibe, og de kan derfor glimrende bruges til et andet formål,  

 nemlig som boliger for unge studerende i København.
 De tre færger er blevet valgt, fordi andre af  

 Scandlines' færger vil være for dyre til projektet.
Havneområderne i Københavns Havn er i disse  

 år ved at blive bebygget med kontorbyggerier, og i det omfang der  

 bygges boliger, sker det til priser, som kun velhavere har råd til.  

 Forslagsstillerne mener, at det kunne være interessant for  

 Københavns Kommune og Havn, hvis man i et af de ledige havnebassiner  

 etablerer en flydende bydel med udtjente færger, skibe og  

 husbåde.
En regulær færgeby.
Færgerne skal indrettes, så der kan blive  

 plads til et betydeligt antal ungdomsboliger.
Skønsmæssigt vil  

 der på de tre nævnte færger kunne etableres mellem 300 og  

 500 boliger med tilhørende fællesfaciliteter, når der dels  

 sker fuld udnyttelse af alle vogndæk til containere til  

 boligformål og dels sker udnyttelse af andre arealer også til  

 boligformål.
Færgerne tænkes indrettet med containere som  

 primære boligområder.
Færgernes vogndæk har kunnet  

 rumme 300-350 biler pr. færge på op til tre vogndæk.
Det  

 giver gode arealer til placeringen af containerne til boligformål.
Men  

 også andre dele af færgen kan for beskedne midler ombygges til  

 spændende boliger for de unge.
De mange fællesfaciliteter kan  

 indrettes i form af bademuligheder, køkkener, fælles  

 spiseområder, opholdsrum osv.
De omtalte containere kan være af  

 24 m²-modellen, som f.eks. den type kronprinsen skal benytte på sin  

 Grønlands-ekspedition. (Billed-Bladet 15. oktober 1999).
Færgerne og de monterede containere skal indrettes,  

 så boligudgiften bliver overkommelig.
Formålet er at skabe nye  

 spændende boliger med et helt specielt miljø for de unge.
Derfor  

 skal prisen også være overkommelig.
I forvejen betaler mange  

 studerende 1.500 til 2.000 kr. for et værelse på 12 m² med  

 fælleskøkken, hvilket må siges at være alt for  

 meget.
 Lone Lund-Rasmussen fra Kollegiekontorerne i Danmark  

 gør i Berlingske Tidende den 25. oktober 1999 opmærksom  

 på, at de stigende udgifter til studerendes bolig har den kedelige  

 effekt, at de studerende skal påtage sig mere og mere erhvervsarbejde  

 og dermed forlænger deres studier unødvendigt.
Prisen for at indrette færgerne til boliger bliver  

 skønsmæssigt på under 100.000 kr. pr. bolig.
Det er  

 væsentligt mindre, end det normalt koster at lave nye lejligheder eller  

 indrette lejligheder i gammelt byggeri.
Hvis lejen sættes til 1.500  

 2.000 kr. pr. lejemål, vil der kunne etableres en absolut fornuftig  

 forretning.
 Trafikministeren er af Folketingets Finansudvalg blevet  

 spurgt om, hvorvidt det er muligt at bruge Scandlines  gamle færger til  

 formålet.
 Trafikministeren svarer: »Scandlines Danmark A/S har  

 oplyst følgende, hvortil jeg skal henholde mig: Det vil efter vores  

 opfattelse formentlig være muligt at ombygge færgerne med henblik  

 på anvendelse til beboelse.« Scandlines er dog i det fortsatte svar  

 lidt i tvivl om, hvilke myndighedskrav der måtte blive stillet, og  

 hvorvidt det vil være rentabelt. (Bilag 1).
Boligministeren er af Folketingets Finansudvalg blevet  

 spurgt til det principielle i at lave ungdomsboliger i gamle  

 Scandlines-færger.
Og der er ingen problemer.
Faktisk tilkendegiver  

 ministeren vilje til at hjælpe til med finansieringen af projektet.  

 (Bilag 2).
Når forslagsstillerne har taget udgangspunkt i  

 København og ikke i Århus, Odense eller f.eks.
Aalborg, så  

 er det ikke, fordi vi ikke er opmærksomme på, at disse  

 uddannelsesbyer også har problemer med at sikre tilstrækkelig  

 boligkapacitet for de studerende, men forslaget er tænkt som et  

 pilotprojekt, sådan at forstå, at når der med dette projekt  

 er skabt erfaringer omkring den praktiske tilrettelæggelse, så  

 kan disse erfaringer udbredes til andre byer.
Bemærkninger til forslagets enkelte  

 bestemmelser Ad 1) Scandlines må sælge de gamle færger til  

 en rimelig pris.
Når handel på det frie marked i færgen  

 »Danmark«s tilfælde kun kunne indbringe en tyvendedel af den  

 bogførte pris, så skal færgerne naturligvis ikke  

 købes for en urimelig pris.
Dette projekt har ikke til formål at hjælpe  

 Scandlines af med de gamle færger, men primært at skaffe billige  

 boliger til studerende og andre unge.
Derfor må prisen aftales  

 tæt på, hvad Scandlines realistisk vil kunne opnå på  

 markedet.
 Det skal i øvrigt bemærkes, at såfremt  

 Scandlines bliver tvunget til at ophugge de gamle færger, vil  

 omkostningerne være betydelige pga. miljøværn.
Ad 2) Forslagsstillerne skal ikke pege på, hvilken  

 placering i Københavns Havn der er mest velegnet til at skabe denne  

 nye »bydel« med foreløbig tre færger som ungdomsboliger.
Men en  

 række forhold bør tages med i betragtning.
 For det første skal placeringen være  

 tæt på trafikmulighed, tæt på byen, så man kan  

 gå til og fra færgerne og tæt på  

 indkøbsmuligheder m.v.
 For det andet skal færgerne placeres således,  

 at vejrliget ikke gør beboelsen ubehagelig i vintermånederne.
For det tredje kan det forventes, at der blandt mange unge  

 mennesker opstår et miljø med musik, fest på dækket  

 og anden støjende adfærd.
For at undgå problemer  

 bør placeringen tage højde for disse realiteter.
Københavns Kommune og Københavns Havn  

 må derfor kunne finde en velegnet placering.
Det er Københavns  

 Kommune, som har forsømt at bygge et tilstrækkeligt antal  

 ungdomsboliger i forhold til alle de uddannelsespladser kommunen jo gerne vil  

 have.
Derfor må der forventes et betydeligt engagement fra kommunen i  

 forbindelse med etableringen af disse nye spændende boligtilbud for  

 unge.
Ad 3) Den nye færgeby skal ikke have unødige  

 offentlige subsidier.
Målet er, at både etableringen og den  

 løbende vedligeholdelse skal hvile i sig selv.
 Men for at komme i gang etableres der et ejerselskab.  

 Relevante statslige og kommunale repræsentanter tages med i selskabet.
Staten kan stille en garanti for selskabet i  

 etableringsfasen.
Hvis det er fremmende for etableringen, kan staten indskyde  

 de gamle færger i selskabet.
 Det er lejeindtægterne fra udlejning af boligerne,  

 som skal drive selskabet.
Som det fremgår af boligministerens svar (bilag 2),  

 så er ministeren indstillet på at se på, hvilke muligheder  

 der er for at finde midler til denne etablering.
Men det skal ikke være  

 egentlige driftstilskud, men alene etableringshjælp, da dette er at  

 regne som et pilotprojekt.
Ad 4) For at få færgebyen placeret i stabile rammer  

 med mulighed for, at der også på kajområdet kan skabes  

 støttefaciliteter for boligerne og i det hele taget fleksible rammer  

 omkring færgebyen, må der hurtigt tages initiativ til, at der i  

 samarbejde med Københavns Kommune sikres den nødvendige  

 planlovshjemmel til færgebyen.
Færgebyen kan eventuelt etableres på en  

 dispensation i første omgang.
Men da det er forventningen, at  

 færgebyen kommer til at eksistere i mange år og antageligt  

 også vil vokse med andre skibe, så gælder det om at have  

 grundlaget i orden fra starten.
Der skal være tale om et dynamisk  

 miljø, hvor man kan tænke sig etablering af  

 cafémiljøer, mindre restaurationsvirksomheder og så  

 videre, som kan gøre færgebyen til et stærkt aktiv for  

 byens unge.
De nævnte støttefaciliteter på  

 kajområdet er elforsyning, vandforsyning, affaldscontainere til  

 dagrenovation, kloakforbindelse og lignende.
Alt sammen vil være  

 nødvendigt, for at færgebyen kan fungere.
Der kan også med  

 fordel laves et viceværtkontor på kajen, hvorfra praktiske  

 problemer kan afhjælpes.
Der må i den forbindelse være et  

 erfaringsgrundlag ved Københavns Havn fra perioden med det flydende  

 hotel  eller midlertidig indkvartering for flygtninge.
Arealet ved færgebyen må ikke udvikle sig til  

 et skrammelområde, hvor det flyder med affald og så videre.  

 Derfor kan man ved etableringen med fordel tage hensyn til, at det ikke blot  

 er et kortvarigt anløb af tre færger, men at det er en relativ  

 permanent løsning, der skal søges.
Man kan også overveje  

 opstilling af betonkummer med planter, små træer osv. på  

 kajarealerne for at gøre det samlede anlæg af færgebyen  

 til et smukt sted, som byen kan være stolt af.
Skriftlig fremsættelse Kim Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om etablering af  

 boliger til unge på gamle færger.
(Beslutningsforslag nr.
B 43).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Nogle af Finansudvalgets spørgsmål til  

 trafikministeren og dennes svar herpå Spørgsmål 99:
Vil ministeren oplyse, hvorvidt det er muligt at anvende  

 Scandlines  overflødige færger (f.eks. »Arveprins Knud«,  

 »Romsø« m.fl.) som nye spændende boliger i København ved  

 at ombygge dem og placere dem i et velegnet område i Københavns  

 Havn? Svar:
 Scandlines Danmark A/S har oplyst følgende, hvortil  

 jeg skal henholde mig:
 Det vil efter vores opfattelse formentlig være  

 muligt at ombygge færgerne med henblik på anvendelse til  

 beboelse.
 Med det kendskab, vi har til ombygning af færger, er  

 det imidlertid vores opfattelse, at det vil være økonomisk  

 urealistisk at gennemføre en sådan ombygning på grund af  

 de mange myndighedskrav, der vil være forbundet med en ombygning af en  

 færge til dette formål.
 Spørgsmål 100:
 Vil ministeren oplyse, hvor meget Scandlines  

  overflødige færger er værd, hvis der sker en  

 opgørelse ud fra skrotværdien.
 Svar:
 Scandlines Danmark A/S har oplyst følgende, hvortil  

 jeg skal henholde mig:
Scandlines har ikke planer om at skrotte resterende  

 overflødige færger.
Disse markedsføres derimod med  

 henblik på salg til fortsat anvendelse.
 En liste over de salgspriser, som vi i øjeblikket  

 opererer med vedlægges til orientering.
 Listen over salgspriser er gengivet nedenfor:
MF »Arveprins Knud U«	USD    800.000 MF »Sprogø«	USD    600.000 MF »Prins Henrik«	USD 1.500.000 MF »Romsø«	USD 2.000.000 MF »Prins Joachim«	USD 7.500.000 MF »Karl Karstens«	USD 7.200.000 Spørgsmål 101:
I øjeblikket ligger en gammel DSB-færge i  

 Århus Havn, der anvendes som diskotek »Broen«.
I København  

 ligger endvidere en gammel DSB-færge som restaurant og selskabslokale  

 oplagt ved Langebro.
 Vil ministeren på denne baggrund oplyse, hvor meget  

 der skal anvendes på Scandlines  overflødige færger, for  

 at de miljø- og sikkerhedsmæssigt forsvarligt kan placeres i  

 Københavns Havn og anvendes til boliger.
 Svar:
 Scandlines Danmark A/S har oplyst følgende, hvortil  

 jeg skal henholde mig:
Scandlines har ingen forudsætning for at vurdere  

 størrelsen af disse investeringer.
Såfremt Scandlines skal  

 vurdere dette, vil det medføre betydelige udgifter til eksterne  

 konsulenter, ligesom der nødvendigvis må foreligge et mere  

 konkret projekt, før man i det hele taget kan vurdere udgifterne.
Bilag 2 Nogle af Finansudvalgets spørgsmål til by- og  

 boligministeren og dennes svar herpå Spørgsmål :
Vil ministeren redegøre for, i hvilket omfang unge  

 studerende vil kunne opnå boligtilskud efter samme regler som ved  

 beboelse af ungdomsboliger eller kollegier, hvis den unge bor i en nedlagt  

 Scandlines-færge, der er placeret i f.eks.
Københavns Havn? Svar:
 Jeg kan oplyse, at lejere efter ansøgning har ret  

 til boligstøtte efter reglerne i lov om individuel boligstøtte,  

 jf. lovens § 1.
 Endvidere kan jeg oplyse, at retten til boligstøtte  

 er betinget af, at ansøgeren har fast bopæl her i landet, og at  

 ansøgeren benytter en bolig her i landet til helårsbeboelse.
 Herudover findes der i § 9 i lov om individuel  

 boligstøtte en bestemmelse om, hvilke krav der kan stilles til den  

 bolig, der ydes boligstøtte til.
 Efter § 9 kan boligstøtte kun ydes, når  

 boligen er forsynet med køkken med indlagt vand og forsvarligt  

 afløb for spildevand, det vil sige, at der skal være tale om en  

 lejlighed.
Beboelseslejligheden skal udgøre en  

 selvstændig bolig.
Herved forstås, at boligen skal bestå af  

 ét eller flere beboelsesrum med køkken, der udelukkende bruges  

 af boligtageren og dennes husstand.
Det er derfor udelukket at udbetale  

 boligstøtte til boligtagere, der råder over et  

 enkeltværelse, klubværelse eller kollegieværelse, som ikke  

 er forsynet med eget køkken.
 Et »skabskøkken« eller lignende med kogemulighed og  

 afløb for spildevand vil efter omstændighederne være  

 tilstrækkeligt til at opfylde kravet i § 9.
 Retten til boligstøtte er ikke betinget af, at  

 boligen er registreret som selvstændig bolig i bygnings- og  

 boligregistret (BBR).
Jeg er på baggrund af ovenstående af den  

 opfattelse, at studerende, som bor på en færge, der ligger fast i  

 havn, vil kunne opnå boligstøtte efter samme regler, som  

 gælder ved tildeling af boligstøtte til beboere i ungdomsboliger  

 eller kollegier.
Jeg skal dog bemærke, at mange af disse beboere ikke  

 har mulighed for at få boligstøtte, fordi de ikke kan opfylde  

 kravet om selvstændigt køkken efter boligstøttelovens §  

 9.
 Spørgsmål 6:
 Ministeren bedes oplyse, i hvilket omfang tilskud fra  

 Ungdomsboligfonden vil kunne anvendes til at indrette gamle  

 Scandlines-færger og evt. andre skibe til boliger for unge og  

 studerende.
 Svar:
Jeg vil til en indledning præcisere, at  

 Ungdomsboligfonden ikke er en tilskudsfond.
Fonden er etableret som en  

 forsøgsordning og har til formål at iværksætte  

 forsøg med at fremskaffe og formidle midlertidige boliger til unge  

 inden for de økonomiske rammer, der stilles til rådighed for  

 fonden.
Fonden vil derfor - efter de for fonden i øvrigt  

 gældende regler - have mulighed for at tilvejebringe disse boliger ved  

 leje, lån eller køb af gamle Scandlines-færger og andre  

 skibe.
Fonden »fremlejer« herefter boligerne til de unge.
Fondens udgifter,  

 herunder til ombygning, vil indgå i lejen.
Fonden er i øjeblikket under evaluering, idet der  

 skal tages stilling til, om den skal ophøre eller gøres  

 permanent.
Det kan tilføjes, at fondens bestyrelse har nedlagt sit  

 hverv den 29.1.1999.
 Afslutningsvis vil jeg gerne understrege, at jeg  

 principielt er optaget af, at der kommer så mange nye ideer frem som  

 muligt som supplement til de traditionelle ungdomsboliger.
 Spørgsmål 7:
 På baggrund af, at der i forvejen sker anvendelse af  

 gamle DSB-færger i både Københavns Havn og Århus  

 Havn som henholdsvis diskotek og restaurant bedes ministeren indhente  

 oplysninger om, hvilke regler der skal overholdes, såfremt en tidligere  

 Scandlines-færge oplægges i en havn og indrettes som ungdomsbolig  

 og/eller kollegium for studerende og andre unge.
 Svar:
Jeg kan oplyse, at det ikke efter de gældende regler  

 er muligt at ombygge færger til offentligt støttede  

 ungdomsboliger/kollegier.
Dette skyldes, at disse boliger skal finansieres  

 med realkreditlån, og realkreditloven åbner ikke mulighed for at  

 yde lån til ombygning af skibe.
 Jeg vil imidlertid undersøge, om der findes andre  

 finansieringsformer, som gør det muligt at indrette færger til  

 permanente boliger for unge.
 Jeg vil orientere Finansudvalget, når  

 undersøgelserne er afsluttet.
