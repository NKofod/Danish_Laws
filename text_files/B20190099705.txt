Bekendtgørelse om ændring af bekendtgørelse om normalvedtægter for en almen boligorganisation med almene boligafdelinger § 1 I bekendtgørelse nr. 718 af 13. juni 2016 om normalvedtægter for en almen boligorganisation med almene boligafdelinger foretages følgende ændringer:
 1. Indledningen affattes således:
»I medfør af § 12, stk. 3, i lov om almene boliger m.v., jf. lovbekendtgørelse nr. 119 af 1. februar 2019, fastsættes efter bemyndigelse i henhold til § 8, stk. 1, i bekendtgørelse nr. 982 af 28. juni 2018 om Trafik-, Bygge- og Boligstyrelsens opgaver og beføjelser samt klageadgang på boligområdet:« 2. I bilag 1 indsættes efter § 4:
»§ 4 a.
Har en lejer over for boligorganisationen dokumenteret fritagelse for Digital Post, jf. § 5 i lov om Digital Post fra offentlige afsendere, kan meddelelser efter denne bekendtgørelse ikke sendes som digitale dokumenter.
Stk. 2. Boligorganisationen oplyser ved et fysisk brev lejerne om den fremtidige anvendelse af digital kommunikation og om muligheden for at blive fritaget for digital kommunikation med boligorganisationen.« 3. I bilag 1 affattes § 8, stk. 1 således:
»Formanden indkalder skriftligt med mindst 4 ugers varsel alle repræsentantskabsmedlemmer til det ordinære repræsentantskabsmøde.
Indkaldelsen skal angive tid og sted for repræsentantskabsmødet samt dagsorden.« 4. I bilag 1 ophæves § 9, 4. pkt.
 5. I bilag 1 ophæves § 15, stk. 1, 5. og 6. pkt. og i stedet indsættes:
»Indkaldelse skal ske skriftligt med mindst 4 ugers varsel til alle husstande i afdelingen.« 6. I bilag 1 ophæves § 17, stk. 4.
 7. I bilag 2 indsættes efter § 4:
 »§ 4 a.  Har en lejer over for boligorganisationen dokumenteret fritagelse for Digital Post, jf. § 5 i lov om Digital Post fra offentlige afsendere, kan meddelelser efter denne bekendtgørelse ikke sendes som digitale dokumenter.
Stk. 2. Boligorganisationen oplyser ved et fysisk brev lejerne om den fremtidige anvendelse af digital kommunikation og om muligheden for at blive fritaget for digital kommunikation med boligorganisationen.« 8. I bilag 2 affattes § 8, stk. 1 således:
»Den ordinære generalforsamling afholdes i , og bestyrelsen indkalder skriftligt med mindst 4 ugers varsel alle boligorganisationens medlemmer.
Indkaldelsen skal angive tid og sted for generalforsamlingen samt dagsorden.« 9. I bilag 2 ophæves § 14, stk. 1, 5. og 6. pkt. og i stedet indsættes:
»Indkaldelse skal ske skriftligt med mindst 4 ugers varsel til alle husstande i afdelingen.« 10. I bilag 2 ophæves § 16, stk. 4.
§ 2 Bekendtgørelsen træder i kraft 1. oktober 2019.
