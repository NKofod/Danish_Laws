Betænkning afgivet af Det  

 Politisk-Økonomiske Udvalg den 25. april 2002 Betænkning over Forslag til lov om tilskud til  

 Færøernes hjemmestyre for 2002 [af finansministeren (Thor Pedersen)] 1. Udvalgsarbejdet Lovforslaget blev fremsat den 29. januar 2002 og var til  

 1. behandling den 19. februar 2002. Lovforslaget blev efter 1. behandling  

 henvist til behandling i Det Politisk-Økonomiske Udvalg.
Møder Udvalget har behandlet lovforslaget i 2 møder.
2. Indstillinger og politiske bemærkninger Et flertal i udvalget (udvalget med undtagelse af  

 Lisbeth L.
Petersen (V)) indstiller lovforslaget til vedtagelse  

 uændret.
Et mindretal i udvalget (Lisbeth L.
Petersen (V),  

 der er valgt på Færøerne) vil stemme hverken for eller  

 imod lovforslaget ved 3. behandling og udtaler i øvrigt  

 følgende:
Det er for mig vigtigt at understrege, at det  

 færøske parti Sambandspartiet ser det som sit mål at  

 opnå en selvbærende færøsk økonomi, og  

 udviklingen mod denne skal være realistisk og velforberedt.  

 Bloktilskuddet fra staten udgør en faldende, men stadig stor del af  

 landskassens indtægter.
Med udsigt til lavere indtægter til  

 landskassen pga. lavere priser på fisk og med udsigter til faldende  

 fangstmængder er det ikke realistisk at skære så voldsomt i  

 bloktilskuddet, uden at det går meget ud over den færøske  

 økonomi.
Sambandspartiet arbejder for at bevare det  

 velfærdssamfund, som det har været muligt at udvikle inden for  

 rigsfællesskabets rammer, og bloktilskuddet fra staten har været  

 den stabile del af landskassens indtægter.
Et samfund, som næsten  

 kun baserer sine indtægter på fiskeri, er et meget sårbart  

 samfund over for ændringer i priser og mængder, og derfor er jeg  

 bekymret for nedskæringen i bloktilskuddet.
Det er dog en kendsgerning, at det færøske  

 landsstyre i forbindelse med overtagelsen af de to sagsområder  

 offentlig forsorg og skolevæsen selv har ønsket denne  

 nedskæring, og at dette ønske er taget til efterretning af den  

 danske regering.
Ved behandlingen af dette lovforslag i Lagtinget stemte  

 Sambandspartiet sammen med resten af oppositionen imod forslaget.
Når  

 lovforslaget kommer til 3. behandling i Folketinget, vil jeg stemme hverken  

 for eller imod.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Gitte Lillelund Bech (V)  

  Freddy Dam (V)  Pia Larsen (V)  

  Lisbeth L.
Petersen (V)  Jens Rohde (V)  

  Peter Skaarup (DF)  Poul Fischer (DF) nfmd.   

  Pia Christmas-Møller (KF)  

  Knud Erik Kirkegaard (KF)  

  Henrik Sass Larsen (S)  

  Jette Bergenholz Bautrup (S)  Ole Stavad (S)  

  Pia Gjellerup (S) Poul Nyrup Rasmussen (S)  

  Morten Homann (SF)  Margrethe Vestager (RV) fmd.  

  Pernille Rosenkrantz-Theil (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 60 Bilagsnr.
