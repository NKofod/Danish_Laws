 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 122 af 5. februar 1997 fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som redder.
 § 2.  Det faglige udvalg for uddannelsen er  

 Transporterhvervets Uddannelses Råd, jf. § 37 i erhvervsuddannelsesloven.
 Uddannelsens varighed og struktur mv.
§ 3.  Uddannelsen varer 3 år og 3 måneder.
Uddannelsen  

 indledes med 2. skoleperiode.
Denne skoleperiode følger reglerne om samme  

 skoleperiode i bekendtgørelsen om transportuddannelsen.
Stk. 2.  Skoleundervisningen inkl. 2. skoleperiode varer  

 i alt 68 uger.
Skoleuddannelse og praktikuddannelse veksler med hinanden på  

 flg. måde:
Voksenuddannelse § 4.  Personer, der er fyldt 25 år, og som har haft 1  

 års relevant beskæftigelse inden for branchen eller anden relevant  

 beskæftigelse, kan indgå uddannelsesaftale som redder.
Uddannelsen varer for  

 disse elever indtil 2 år og 9 måneder.
 Stk. 2.  Det faglige udvalg kan i særlige tilfælde  

 dispensere fra alders- og beskæftigelseskravene efter samråd med  

 praktikvirksomheden.
 Stk. 3.  Skoleundervisningen varer højst 57 skoleuger  

 (inkl. 2. skoleperiode). Uddannelsen tilrettelægges af skolen efter samråd  

 med det faglige udvalg som et særligt uddannelsesforløb.
 Stk. 4.  Elever skal have merit i skoleuddannelsen for  

 gyldige certifikater og for gennemførte branchekurser, jf. bilag 1.
 Stk. 5.  Skolen kan efter samråd med det lokale  

 uddannelsesudvalg give merit for andre erhvervede relevante kvalifikationer.
 Stk. 6.  Undervisningen tilrettelægges efter de voksne  

 elevers forudsætninger og erhvervserfaring og gennemføres som en  

 helhedsorienteret undervisning med hensigtsmæssig kombination af praktisk og  

 teoretisk undervisning.
 Stk. 7.  Praktikuddannelsen gennemføres således, at der  

 tages udgangspunkt i den indlæring, der er foretaget på de forudgående  

 skoleperioder således, at bestemmelserne i §§ 13-15 om praktikuddannelsens  

 indhold finder tilsvarende anvendelse med de afvigelser, der kan begrundes i  

 det særlige uddannelsesforløb.
Fritagelse for dele af uddannelsen § 5.  Skolen fritager efter anmodning eleven for dele  

 af uddannelsen på grundlag af anden undervisning eller beskæftigelse efter  

 reglerne i bilag 1.
 Stk. 2.  Eleven kan i øvrigt af skolen henholdsvis det  

 faglige udvalg fritages for dele af uddannelsen efter reglerne i  

 hovedbekendtgørelsen.
Uddannelsens mål og indhold § 6.  Den uddannede skal have sådanne grundlæggende  

 færdigheder, at vedkommende enten selvstændigt eller i samarbejde med andre  

 kan varetaget arbejdet som redder.
 Stk. 2.  Den uddannede skal kunne udføre de  

 arbejdsopgaver, som opstår inden for ambulancetjeneste og sygetransport,  

 redningstjeneste, brandslukning, autohjælp, svær bjærgning og  

 dykkerassistent.
Stk. 3.  Den uddannede skal have opnået viden og  

 færdigheder, som gør det muligt at handle kvalitetsbevidst, etisk korrekt og  

 fagligt sikkert i situationer, hvor redningsindsats eller nødbehandling er  

 nødvendig.
Den uddannede skal kunne udføre varierede former for  

 kundebetjening på et højt serviceorienteret niveau.
 Stk. 4.  Den uddannede skal have erhvervet en  

 samfundsmæssig og menneskelig indsigt, der gør vedkommende i stand til at yde  

 hjælp til tilskadekomne eller assistance til andre under hensyntagen til de  

 specielle situationer disse ofte vil stå i.
 Stk. 5.  Den uddannede skal erhverve de nødvendige  

 certifikater, kvalifikationsbeviser og kørekort.
 Stk. 6.  Den uddannede skal være motiveret for at  

 tilegne sig ny viden og indgå i fortsat efter- og videreuddannelse.
Skoleundervisningen § 7.  Eleven skal gennem praktisk og teoretisk  

 helhedsorienteret undervisning opnå de kvalifikationer, certifikater og  

 kørekort, som sammen med den praktiske uddannelse i virksomheden, sætter  

 eleven i stand til at nå uddannelsens mål.
 § 8.  Undervisningen omfatter følgende grundfag:
 Stk. 2.  Mål, indhold, vejledende undervisningstid og  

 bedømmelse følger reglerne i grundfagsbekendtgørelsen.
 § 9.  Undervisningen i områdefag har følgende mål samt  

 vejledende uddannelsestid:
 Mål og vejledende undervisningstid følger bekendtgørelse om  

 transportuddannelse.
 Mål og vejledende undervisningstid følger bekendtgørelse om  

 transportuddannelse.
 Mål og vejledende undervisningstid følger bekendtgørelse om  

 transportuddannelse.
 Mål og vejledende undervisningstid følger bekendtgørelse om  

 transportuddannelse.
 Eleven opnår et bredt kendskab til og anvendelsesgrundlag som fører af  

 personbil og erhverver kørekort kategori B, jf. gældende regler.
 Vejledende uddannelsestid 1-5): 1,4 uge.
 Eleven opnår et bredt kendskab til og anvendelsesgrundlag som fører af  

 lastbil og erhverver kørekort kategori C, jf. gældende regler.
 Vejledende uddannelsetid : 1,5 uge.
 Eleven opnår et bredt kendskab til og anvendelsesgrundlag som fører af  

 påhængskøretøjer og erhverver kørekort kategori E, jf. gældende regler.
 Vejledende uddannelsestid : 0,9 uge.
 Eleven opnår et bredt kendskab til og anvendelsesgrundlag som fører af  

 køretøj til erhvervsmæssig personbefordring, og erhverver kørekort kat.  

 B-erhverv jf. gældende regler.
 Vejledende uddannelsestid: 1 uge.
 Eleven skal selvstændigt kunne udføre normalt forekommende arbejdsopgaver  

 inden for autohjælp til person- og varevogne.
 Vejledende uddannelsestid: 1,9 uger.
 Eleven skal kunne udføre grundlæggende ambulancetjeneste i henhold til  

 Sundhedsministeriets bekendtgørelse om ambulance.
 Vejledende uddannelsestid: 2,9 uger.
 Eleven skal kunne selvstændigt udføre befordring af bevægelseshæmmede  

 personer i forbindelse med de dertil indrettede køretøjer.
 Vejledende uddannelsestid : 0,2 uge.
 Eleven skal selvstændigt og i samarbejde med andre kunne udføre  

 redningsarbejde ved brand, frigøring af fastklemte, dyreredning,  

 vandskadebekæmpelse, afdækning og afstivning, redningsarbejde i højder og  

 anvende trykluftapparat.
 Vejledende uddannelsestid: 1,6 uger.
 Eleven opnår grundlæggende færdigheder i brandtjeneste efter  

 Beredskabstyrelsens bestemmelser for funktionsbestemte uddannelser i  

 redningsberedskabet.
 Eleven erhverver trykluftcertifikat.
 Vejledende uddannelsestid: 1 uge.
 Vejledende uddannelsestid : 1 uge.
 Eleven erhverver krancertifikat, kategori D, jf. gældende regler, herunder  

 opnå kvalifikationer, som svarer til dem, der opnås i AMU's uddannelsesplan  

 for Anhugning.
 Vejledende uddannelsestid : 1,6 uge.
 Eleven har erhvervet indsigt i arbejdet som dykkerassistent og opnår den  

 grundlæggende nødvendige viden om lovgivning, dykkerteori, udrustning og  

 værktøjer.
 Vejledende uddannelsestid : 0,6 uge.
- Erhvervets fremtidsperspektiver og udviklingspotentialer, - arbejdsmetoder, teknologi og uddannelsesforhold, der afviger fra danske  

 forhold, - andre og særegne kulturforhold.
 Vejledende uddannelsestid: 1 uge.
 § 10.  Undervisningen inden for specialefag har  

 følgende mål samt vejledende uddannelsestid:
 Eleven erhverver funktionsuddannelse i brandtjeneste efter  

 Beredskabstyrelsens bestemmelser for funktionsbestemte uddannelser i  

 redningsberedskabet.
 Vejledende uddannelsestid: 3 uger.
 Eleven kan varetage videregående autohjælpsopgaver omfattende måleteknik  

 på køretøjets simple elsystemer og ud fra kundeoplysninger og udmålinger  

 foretage kontrol, fejlfinding og evt. nødreparation på simple elektroniske  

 systemer.
 Vejledende uddannelsestid: 1 uge.
 Eleven kan selvstændigt og i samarbejde med andre, såvel i teori som i  

 praktik, beregne og udføre forskellige typer bjærgningsopgaver.
 Vejledende uddannelsestid: 2 uger.
 Eleven kan udføre specialredningsopgaver i forbindelse med frigørelse,  

 kystredning, dyreredning af større dyr og redningsarbejde i højder.
 Vejledende uddannelsestid : 1,5 uge.
Eleven kan, jf.
Sundhedsministeriets bekendtgørelse nr. 987 af 6. december  

 1994, udføre arbejdsfunktioner, der i sammenhæng med den fornødne pratik  

 giver grundlag for at virke som 1. mand på en ambulance.
 Vejledende uddannelsestid : 2,5 uger.
 Eleven kan betjene og vedligeholde bjærgningsvogn og blokvogn med  

 tilhørende udstyr på korrekt og sikkerhedsmæssig forsvarlig måde.
 Vejledende uddannelsestid : 1,5 uger.
 § 11.  Undervisningen i valgfag følger § 14 i  

 hovedbekendtgørelsen.
 § 12.  Skolen fastsætter og tilrettelægger i  

 overensstemmelse med hovedbekendtgørelsen det nærmere indhold af  

 undervisningen.
 Stk. 2.  Eleven skal på 2. skoleperiode, jf. § 3, stk.  

 1, tillige gennem erhvervelse af konkrete kvalifikationer og introduktion til  

 branchens beskæftigelsesområder, herunder arbejdsforhold og ansættelseskrav,  

 kunne vurdere, hvorvidt egne interesser, fysiske krav og evner modsvarer de  

 forhold og krav, der kendetegner erhvervet.
Praktikuddannelsen § 13.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 1.
 § 14.  Praktikuddannelsen har flg. mål:
 § 15.  Praktikperiode 1, ca. 3 uger, hvor eleven får  

 et grundlæggende kendskab til arbejdspladsen og arbejdsfunktionerne, og  

 deltager i følgende arbejdsfunktioner:
 Stk. 2.  Praktikperiode 2, ca. 3 uger, hvor eleven:
 Stk. 3.  Praktikperiode 3, ca. 11 uger, hvor eleven:
 Stk. 4.  Praktikperiode 4, ca. 21 uger, hvor eleven:
 Stk. 5.  Praktikperiode 5, ca. 13 uger, hvor eleven:
 Stk. 6.  Praktikperiode 6, ca. 20 uger, hvor eleven:
 Stk. 7.  Praktikperiode 7, ca. 26 uger, hvor eleven:
§ 16.  Virksomheden meddeler i en praktikvejledning  

 ved afslutningen af hver praktikperiode, til såvel skolen som eleven, hvilke  

 arbejdsområder og funktioner, eleven har været beskæftiget med i  

 praktikperioden.
I denne vejledning anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen til det faglige udvalg efter sidste  

 praktikperiode.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Praktikvirksomheden kan rekvirere  

 blanketterne på skolen.
 Bedømmelse og uddannelsesbeviser mv.
Skolens bedømmelse § 17.  Skolen foretager i forbindelse med  

 undervisningens gennemførelse en løbende bedømmelse af eleven i  

 overensstemmelse med skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og give grundlag for udstedelse af  

 skolevejledning, samt at evaluere undervisningens indhold og metoder.  

 Formålet med skolens bedømmelse er endvidere at bidrage til grundlaget for  

 udstedelse af skolebevis.
 § 18.  Skolen udsteder, ved en skoleperiodes  

 afslutning, eksamensbevis for grundfag og valgfag, som er afsluttet med  

 eksamen i den pågældende skoleperiode.
 Stk. 2.  Skolen udsteder for de fag, der i en  

 skoleperiode er afsluttet uden eksamen, bevis for den gennemførte  

 undervisning med angivelse af en karakter som udtryk for elevens standpunkt i  

 faget i forhold til undervisningens mål.
 Stk. 3.  Skolen giver for de fag, der ikke er afsluttet  

 i den pågældende skoleperiode, en karakter som udtryk for elevens standpunkt  

 i forhold til målene for den gennemførte undervisning.
Skolevejledning § 19.  Skolen udsteder ved en skoleperiodes afslutning  

 jf. dog stk. 3, en skolevejledning til eleven og til praktikvirksomheden.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om:
Stk. 3.  Skolen udsteder kun en skolevejledning efter  

 sidste skoleperiode, hvis betingelserne for udstedelse af skolebevis, jf. §  

 26 ikke er opfyldt.
Skolen kan endvidere udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse skal skolevejledning alene udstedes til eleven.
Afsluttende bedømmelse § 20.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Skolen giver standpunktskarakterer i de  

 grundfag, hvor der ikke afholdes eksamen.
 Stk. 3.  Skolen giver i områdefag og specialefag, hvor  

 der ikke afholdes eksamen, en samlet standpunktskarakter i henhold til målene  

 for disse fag.
 Stk. 4.  For valgfag foretages bedømmelse efter reglerne  

 om disse fag.
 Stk. 5.  I fag, hvor der erhverves kørekort eller  

 certifikater, følges eksamensbekendtgørelsens regler om omprøver, mv.
 Stk. 6.  Afsluttende eksamer (svendeprøve) afholdes  

 efter reglerne i §§ 21-24.
Svendeprøve § 21.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksaminen består af en skriftlig,  

 en praktisk og en mundtlig prøve.
 Stk. 2.  Skolen stiller opgaverne efter samråd med enten  

 det faglige udvalg eller den af det faglige udvalg nedsatte opgavekommision  

 jf. § 36 i bekendtgørelse om eksamensordningen på erhvervskoler m.v.
 Stk. 3.  Eleven skal før indkaldelse til den  

 skoleperiode, hvori den afsluttende eksamen afholdes, på skolens foranledning  

 dokumentere, at alle kørekort og certifikater mv. er erhvervet bortset fra  

 de, der er henlagt til nævnte skoleperiode.
 Stk. 4.  Elevernes løsning af opgaverne bedømmes efter  

 reglerne i § 23 af en lærer, udpeget af skolen, og 2 censorer.
Stk. 5.  Censorerne skal have den fornødne fagkundskab  

 og repræsentere henholdsvis arbejdsgiversiden og arbejdstagersiden i det  

 faglige udvalg.
Censorerne skal opfylde habilitetskravende i henhold til  

 eksamensbekendtgørelsen.
 Stk. 6.  Det faglige udvalg udpeger censorer til at  

 virke som censor for et eller flere specialer og giver skolen meddelelse  

 herom.
 Stk. 7.  Virksomheden indbetaler, inden svendeprøvens  

 afholdelse, et gebyr for svendeprøven efter lovens § 33, stk. 4, til det  

 faglige udvalg.
 Stk. 8.  Skolen sender ved indkaldelse af elever til den  

 skoleperiode, hvori den afsluttende eksamen afholdes, en liste over de  

 pågældende elever med angivelse af deres praktikvirksomhed til det lokale  

 uddannelsesudvalg og til det faglige udvalg.
 Stk. 9.  Det faglige udvalg refunderer skolens udgifter  

 til censorer.
§ 22.  Den skriftlige prøve (teoriopgave) består af et  

 antal skriftlige spørgsmål af typen multiple choice inden for grundfag,  

 områdefag og specialefag.
Spørgsmålene besvares uden brug af hjælpemidler  

 inden for 30 minutter.
Stk. 2.  Den praktiske prøve afholdes i skoleperiodens  

 sidste uge og omfatter både elementer fra områdefag og specialefag.
Den har  

 en varighed af indtil 120 minutter.
Stk. 3.  Der udarbejdes et antal forskellige opgavesæt  

 indeholdende 3 opgaver, som tildeles eleverne ved lodtrækning.
Hver elevs  

 opgavesæt indeholder følgende 3 dicipliner:
 Eleven må anvende undervisningsmaterialer, manualer og egne notater.  

 Skolen stiller undervisningsmaterialer og anvendte manualer til rådighed.  

 Prøven anses for færdigudført, når eleven melder klar, og alt anvendt udstyr  

 atter er på plads.
 Stk. 4.  Læreren og censorerne skal være til stede under  

 udførelsen af den praktiske prøve.
Stk. 5.  Den mundtlige prøve tager udgangspunkt i den  

 praktiske prøves emne og kan indrage elementer fra den skriftlige prøve.  

 Prøven former sig som samtale mellem elev og eksaminator.
Prøven gennemføres  

 samme dag som den praktiske prøve.
 Stk. 6.  Skolen kan for elever med læseproblemer vælge  

 enten at lade opgaverne læse op for eleven eller på forhånd indtale opgaverne  

 på lydbånd.
 § 23.  Læreren og de to censorer giver ved den  

 skriftlige prøve en karakter ved bedømmelsen af opgavebesvarelserne.
 Stk. 2.  Læreren og de to censorer giver ved bedømmelsen  

 af opgaveløsningen ved den praktiske prøve en karakter for henholdsvis:
 Stk. 3.  Læreren og de to censorer giver ved bedømmelsen  

 af den mundtlige prøve samlet en karakter.
Stk. 4.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karaktererne for den  

 skriftlige prøve, den mundtlige prøve og for de tre givne karakterer for den  

 praktiske prøve.
For at bestå eksamen kræves, at gennemsnittet af de 5 givne  

 karakterer er mindst 6. Gennemsnittet af de 3 karakterer for den praktiske  

 prøve, afrundet til helt tal, skal være mindst 6.
Stk. 5.  Skolen foretager beregning af karaktererne og  

 indsender disse til det faglige udvalg.
Det faglige udvalg kan udarbejde et  

 skema til dette formål.
§ 24.  Skolen skal tilbyde elever, der ikke består den  

 afsluttende eksamen, en ny eksamen evt. efter supplerende praktikuddannelse  

 eller skoleundervisning.
Ny eksamen aflægges i alle 3 delprøver.
Eleven kan  

 kun aflægge omprøve 1 gang, idet skolen dog kan tillade, at eleven aflægger  

 eksamen påny, hvis der forelægger ganske særlige omstændigheder.
 Stk. 2.  Skolen afgør i samråd med det faglige udvalg  

 jf. eksamensbekendtgørelsens § 30 stk. 3. klager vedr. bedømmelse.
 Stk. 3.  Adgang til sygeeksamen følger reglerne i  

 eksamensbekendtgørelsen.
Karakterskala § 25.  Ved bedømmelse anvendes 13-skalaen, jf.  

 bekendtgørelse om karakterskala og anden bedømmelse.
 Stk. 2.  Stk. 1 finder dog ikke anvendelse, hvis et fag  

 afsluttes med erhvervelse af et offentligt certifikat.
Skolebevis § 26.  Skolen udsteder et skolebevis til eleven, når  

 samtlige skoleperioder er gennemført.
Skolen sender samtidig en kopi af  

 skolebeviset til praktikvirksomheden og det faglige udvalg.
 Stk. 2.  Det er dog en betingelse for udstedelse af  

 skolebevis, at eleven:
Uddannelsesbevis § 27.  Det faglige udvalg udsteder ved uddannelsens  

 afslutning et uddannelsesbevis til eleven som dokumentation for, at eleven  

 har opnået kompetence som redder.
 Stk. 2.  Uddannelsesbevis udstedes, når den eksamen, som  

 er beskrevet i § 20 ff., er bestået, og når skolebevis og afsluttende  

 praktikerklæring er udstedt.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive karakteren for  

 svendeprøven fastsat i henhold til § 23, stk. 4. Både karakterens talværdi og  

 sproglige definition påføres uddanelsesbeviset.
 Stk. 4.  Det faglige udvalg opbevarer fortegnelse over  

 udstedte uddannelsesbevis i 30 år.
 Ikrafttrædelses- og overgangsbestemmelser  

 mv.
 § 28.  Bekendtgørelsen træder i kraft den 1. august  

 1997.
 Stk. 2.  Bekendtgørelse nr. 36 af 18. januar 1994 om  

 redderuddannelsen ophæves.
 Stk. 3.  Skolen fastsætter i samråd med det lokale  

 uddannelsesudvalg fornødne overgangsordninger for elever der på  

 ikrafttrædelsestidspunktet er i gang med uddannelsen.
Undervisningsministeriet, den 15. juli  

 1997 P.M.V.
