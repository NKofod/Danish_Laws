Bekendtgørelse om ændring af bekendtgørelse om anerkendt arbejdsmiljøcertifikat opnået gennem certificering af virksomheders arbejdsmiljøledelsessystem § 1 I bekendtgørelse nr. 1193 af 9. oktober 2013 om anerkendt arbejdsmiljøcertifikat opnået gennem certificering af virksomheders arbejdsmiljøledelsessystem, som ændret ved bekendtgørelse nr. 1611 af 19. december 2017, bekendtgørelse nr. 537 af 24. maj 2018, bekendtgørelse nr. 1236 af 29. oktober 2018 og bekendtgørelse nr. 1396 af 29. november 2018, foretages følgende ændring:
 1. Bilag 1, del 1, punkt 6 affattes således:
»6. Påvirkninger i det psykiske arbejdsmiljø a) Stor arbejdsmængde og tidspres, herunder også tidspres, der øger risikoen for ulykker.
 b) Uklare krav og modstridende krav i arbejdet.
 c) Høje følelsesmæssige krav i arbejdet med mennesker.
 d) Krænkende handlinger, herunder mobning og seksuel chikane.
 e) Arbejdsrelateret vold i arbejdet.
f) Arbejdsrelateret vold uden for arbejdstid.« § 2 Bekendtgørelsen træder i kraft den 1. november 2020.
