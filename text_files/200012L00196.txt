Fremsat den 23. marts 2001 af  

 Søren Søndergaard (EL), Frank Aaen&nbsp  

 ;(EL), Anne Baastrup (SF) og Jes Lunde (SF) Forslag til Lov om ændring af retsplejeloven (Afskaffelse af adgangen til at isolationsfængsle  

 unge under 18 år) § 1 I lov om rettens pleje, jf. lovbekendtgørelse nr. 857 af 12.  

 september 2000, som ændret ved § 2 i lov nr. 433 af 31. maj 2000 og § 2  

 i lov nr. 106 af 13. februar 2001, foretages følgende  

 ændring:
 1. § 770 c, stk. 4, affattes således:
» § 2 Stk. 1. Loven træder i kraft den 1. juli 2001.
 Stk. 2. Loven gælder ikke for Færøerne  

 og Grønland.
Bemærkninger til lovforslaget Lovforslaget indebærer, at unge under  

 18 år under ingen omstændigheder må  

 varetægtsfængsles i isolation.
Isolationsfængslingens  

 skadelige virkninger blev dokumenteret i den videnskabelige  

 undersøgelse, som Strafferetsplejeudvalget fik udarbejdet i 1994.  

 Uddrag af undersøgelsen er medtaget som bilag til  

 Strafferetsplejeudvalgets betænkning nr. 1358 om  

 varetægtsfængsling i isolation.
Isolationsfængsling  

 fører i mange tilfælde til varige psykiske skader, og  

 isolationsfængsling udgør en ganske særlig belastning for  

 unge under 18 år.
Endvidere bør hensynet til arrestanten i disse  

 sager tillægges større vægt end i sager, hvor arrestanten  

 er over 18 år.
Set i sammenhæng med, at FN s  

 børnekonvention understreger, at unge under 18 år kun som en  

 sidste udvej må afsone en dom i et almindeligt fængsel og i det  

 kortest mulige tidsrum, er det så meget desto mere nødvendigt at  

 beskytte unge under 18 år mod at blive varetægtsfængslet i  

 isolation på et tidspunkt, hvor det endnu ikke er fastslået ved  

 dom, om de er skyldige eller ej.
Spørgsmålet om varetægtsfængsling  

 af unge under 18 år var et af hovedtemaerne, da Retsudvalget behandlede  

 det lovforslag, der lå til grund for lovændringen i 2000, jf. lov  

 nr. 428 af 31. maj 2000. Der henvises til udvalgsbehandlingen af L 14,  

 folketingsåret 1999-2000. En række organisationer, der varetager  

 børns og unges interesser, gjorde dengang opmærksom på  

 Danmarks internationale forpligtelser på området og anbefalede en  

 retstilstand, hvor unge under 18 år under ingen omstændigheder  

 kan varetægtsfængsles i isolation.
På baggrund af disse  

 anbefalinger stillede forslagsstillerne dengang ændringsforslag, der  

 ville fjerne adgangen til at isolationsfængsle unge.
På det  

 tidspunkt var der imidlertid ikke flertal i Folketinget for forslaget.
Skriftlig fremsættelse Søren Søndergaard (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af retsplejeloven.  

 (Afskaffelse af adgangen til at isolationsfængsle unge under 18  

 år).
(Lovforslag nr.
L 196).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Retsplejeloven Gældende formulering Lovforslaget § 770 c Hvis sigtelsen angår en lovovertrædelse, som  

 efter loven ikke kan medføre fængsel i 4 år, må  

 isolation ikke finde sted i et sammenhængende tidsrum på mere end  

 4 uger.
 Stk. 4. Hvis arrestanten er under 18 år, må  

 isolation i ingen tilfælde finde sted i et sammenhængende tidsrum  

 på mere end 8 uger.
§ 770 c Hvis sigtelsen angår en lovovertrædelse, som  

 efter loven ikke kan medføre fængsel i 4 år, må  

 isolation ikke finde sted i et sammenhængende tidsrum på mere end  

 4 uger.
 Stk. 4. Hvis arrestanten er under 18 år, må  

 isolation i ingen tilfælde finde sted.
