 I fortsættelse af At-cirkulæreskrivelserne nr. 3/1995 om Maskiner og nr.  

 6/1995 om Personlige værnemiddler, hvor ovennævnte standarder er omtalt, og  

 hvor det er meddelt, at relevante harmoniserede standarder vil blive udsendt  

 til kredsene til orientering/brug, fremsendes hermed til hver kreds et  

 eksemplar af vedtagne, relevante, harmoniserede standarder på  

 arbejdsmiljøområdet.
 Denne cirkulæreskrivelse omhandler kun de harmoniserede standarder, som er  

 oplistet i At-kataloget.
I.
Orientering 1. Den ny metode' Direktiver vedrørende det indre  

 marked (indretningsdirektiver) udarbejdes nu altid efter den såkaldte  

 »ny metode« med generel henvisning til standarder.
 Dette betyder, at selve direktivet indeholder de væsentlige sikkerheds- og  

 sundhedskrav, som produktet skal overholde for frit at kunne markedsføres på  

 det fælles marked.
 På grundlag af disse krav afgiver Kommissionen efter drøftelse med  

 medlemslandene mandat til de europæiske standardiseringsinstitutioner CEN og  

 CENELEC om at udarbejde relevante standarder, der skal indeholde de tekniske  

 specifikationer, der knytter sig til direktivets sikkerheds- og sundhedskrav.
 Disse harmoniserede standarder er ikke juridisk bindende, men har karakter  

 af anvisninger, som producenterne kan anvende som vejledning for deres  

 konstruktion af produkter.
Hvis producenten anvender de harmoniserede standarder, gælder der en  

 formodning om, at direktivets væsentlige sikkerheds- og sundhedskrav er  

 opfyldt.
Herefter er det i givet fald kontrolmyndigheden, det vil sige  

 Arbejdstilsynet, der har bevisbyrden for, at produktet alligevel ikke lever  

 op til kravene.
 Selv om de harmoniserede standarder ikke er obligatoriske, skønnes det, at  

 producenterne i videst muligt omfang vil anvende dem for at sikre sig de  

 bedste muligheder for markedsføring i det indre marked.
 Hvis det mod forventning viser sig, at den harmoniserede standard findes  

 mangelfuld, gælder en særlig underretningspligt over for Kommissionen med  

 henblik på revision af standarder.
De harmoniserede standarder er produktstandarder  

 (indretnings-/konstruktionsstandarder), som hovedsagelig retter sig imod  

 producenter/fabrikanter af produkter.
På arbejdsmiljøområdet drejer det sig  

 om maskiner, elevatorer, traktorer, truck, personlige værnemidler,  

 trykbeholdere og udstyr til brug i eksplosionsfarlige omgivelser (ATEX).  

 Dette er områder, som alle er dækket af EF-direktiver, og som er eller vil  

 blive, implementeret ved bekendtgørelser udstedt af Arbejdstilsynet.
 Ved ændringer/ombygninger af produktet fra brugers side vil denne kunne  

 blive betragtet som fabrikant.
2. Indholdet af de harmoniserede standarder Standardsystemet er opbygget efter en struktur med generelle standarder,  

 der i princippet omfatter alle produkter inden for produktgruppen, fx  

 generelle principper for design af maskiner og mere specifikke standarder for  

 det enkelte produkt, fx om øjenværn imod laserstråling.
Standarderne har en dansk forside, men den øvrige tekst foreligger normalt  

 kun på de officielle standardiseringssprog, nemlig engelsk, tysk og fransk.  

 Arbejdstilsynet anvender den engelske version.
Enkelte standarder er dog  

 oversat til dansk - i så fald udsendes den dansk/engelske version.
 Hvis der viser sig et større behov for brugen af visse vigtige, generelle  

 eller specifikke standarder, vil direktoratet overveje at udarbejde 1-2  

 siders ekstrakt af disse på dansk.
3. Udsendelse af harmoniserede standarder Direktoratet har indgået aftale med Dansk Standard om køb af de  

 harmoniserede standarder i takt med, at de vedtages og offentliggøres af  

 Dansk Standard (DS).
 Hver kreds og de enkelte aktuelle kontorer i direktoratet modtager et  

 eksemplar af alle de vedtagne, relevante, harmoniserede standarder på  

 arbejdsmiljøområdet.
Ved første udsendelse vedlægges en oversigt over udsendte harmoniserede  

 standarder.
Oversigten ajourføres og vil løbende blive indlagt på At's  

 elektroniske katalog, samt lagt ind i det trykte katalog ved genoptryk.
II.
Instruktion 1. De harmoniserede standarder retter sig som nævnt i  

 første omgang direkte til producenter, fabrikanter og leverandører  

 (importører).
 Kredsene kan således anvende standarderne efter behov, til orientering,  

 som opslagsværk eller som indretningsvejledning/anvisning.
 Standardernes sikkerheds- og sundhedsniveau vil i meget stor udstrækning  

 ligge på linie med det kendte niveau fra At-anvisningerne, hvorfor disse også  

 fremover kan anvendes som vejledning.
 Ved tilsynsbesøg/påbudsafgivning m.v. følges At-cirkulæreskrivelserne nr.  

 3/1995 og nr. 6/1995.
 2. Hvis kredsen, i forbindelse med en konkret  

 sagsbehandling, skønner, at en harmoniseret standard ikke afspejler de  

 pågældende regelfastsatte sikkerheds- og sundhedskrav eller i øvrigt findes  

 mangelfuld, skal dette indberettes til direktoratet.
 3. DS har copyright på standarder, således at de ikke  

 må kopieres til ekstern brug (med eller uden betaling). Kredsene kan efter  

 behov orientere om standardernes eksistens og henvise til DS med henblik på  

 køb af standarder.
 4. Eventuelle forespørgsler om de harmoniserede  

 standarder og deres anvendelse i arbejdsmiljøsammenhæng rettes til  

 direktoratet (Branchekontoret/Godkendelsessekretariatet).
III.
Ikrafttræden Straks.
