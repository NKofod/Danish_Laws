 Herved bekendtgøres lov om tilsyn med pensionskasser, jfr.  

 lovbekendtgørelse nr. 163 af 26. maj 1959, med de ændringer, der følger af  

 lov nr. 213 af 4. juni 1965, lov nr. 299 af 8. juni 1977, lov nr. 630 af 23.  

 december 1980, lov nr. 212 af 13. maj 1981, lov nr. 239 af 27. maj 1981, lov  

 nr. 89 af 17. marts 1982 og lov nr. 631 og 632 af 21. december 1983:
Indledende bestemmelser § 1.  Enhver forening eller sammenslutning, der har  

 til formål at sikre personer, som er ansat i private virksomheder, herunder  

 også koncessionerede selskaber, jfr. § 31, pension ved opnåelse af en vis  

 alder eller ved indtrædende invaliditet samt i tilfælde af den pågældendes  

 død at sikre hans enke eller børn henholdsvis enke- og børnepension, skal  

 være undergivet de i denne lov fastsatte forskrifter, for så vidt  

 virksomheden ikke omfattes af bestemmelserne i lov om  

 livsforsikringsvirksomhed. (* 1) Stk. 2.  Det samme gælder sådanne tilsagn om ydelse af  

 pension af de i 1. stk. nævnte arter, der af en eller flere virksomheder  

 afgives til det hos den eller disse ansatte personale, dog forudsat at  

 virksomhedens pensionsforpligtelse ikke er overført til et anerkendt  

 livsforsikringsselskab (pensionsforsikringsselskab).
 § 1 a.  Pensionskasser, der er under tilsyn efter lov  

 om forsikringsvirksomhed, omfattes ikke af denne lov.
 § 2.  Som betegnelse for de i § 1 omhandlede  

 foreninger, sammenslutninger eller pensionstilsagn skal anvendes ordet  

 »pensionskasse«.
 Stk. 2.  I tvivlstilfælde afgør industriministeren  

 endeligt, hvorvidt en forening, en sammenslutning eller et pensionstilsagn  

 skal omfattes af denne lovs bestemmelser.
 § 3.  Ved en pensionskasses medlemmer forstås i  

 nærværende lov personer, der er ansat i den eller de virksomheder, som  

 pensionskassen omfatter, og som har erholdt tilsagn om pension af en eller  

 flere af de i § 1 nævnte arter, eller som oppebærer sådan pension af kassen.
 § 4.  En pensionskasse må ikke uden  

 forsikringstilsynets samtykke drive anden virksomhed end den i § 1, 1. stk,  

 omhandlede.
 § 5.  En pensionskasses navn må ikke indeholde noget  

 ord, der kan antyde, at pensionskassen driver forretningsmæssig  

 forsikringsvirksomhed eller nogen anden erhvervsmæssig virksomhed.
 § 6.  En pensionskasse, der består af mindre end 50  

 medlemmer, må ikke yde pension under nogen anden form end den, at kassen  

 indkøber livrenter for de for hvert enkelt medlem opsparede bidrag med  

 renter, medmindre industriministeren efter indstilling fra  

 forsikringstilsynet tillader afvigelser herfra, eller pensionskassens  

 forpligtelse til at yde pension er genforsikret fuldt ud i et statsanerkendt  

 livsforsikringsselskab (pensionsforsikringsselskab).
Om pensionskassers stiftelse § 7.  Om stiftelse af en pensionskasse skal der inden  

 3 måneder ske anmeldelse til forsikringstilsynet.
Pensionskassen må ikke  

 påbegynde sin virksomhed, forinden anmeldelse er sket, og kassens vedtægter  

 og økonomiske og tekniske grundlag efter indstilling fra forsikringsrådet er  

 godkendt af industriministeren.
 Stk. 2.  Vedtages der ændringer i de i henhold til  

 forskrifterne i nærværende paragrafs 1. stk. godkendte bestemmelser, skal  

 anmeldelse herom ske til forsikringstilsynet inden 1 måned. Ændringerne har  

 ikke gyldighed, forinden de efter indstilling fra forsikringstilsynet er  

 godkendt af industriministeren.
 Stk. 3.  De nærmere bestemmelser om formen for og  

 indholdet af anmeldelser til forsikringsrådet fastsættes af  

 industriministeren efter indstilling fra forsikringstilsynet.
§ 8.  En pensionskasses vedtægter skal angive  

 medlemmernes rettigheder og forpligtelser og herunder indeholde regler om  

 pensionsbeløbenes størrelser, deres beregning og udbetaling, medlemmernes  

 rettigheder ved udtræden af kassen som følge af afskedigelse eller anden  

 årsag, hvorledes der vil være at forholde i tilfælde af, at en eller flere af  

 de virksomheder, hvis personale kassen omfatter, nedlægges eller af anden  

 grund ønsker at udtræde af pensionsordningen, samt regler om pensionskassens  

 opløsning.
Yderligere skal der i vedtægterne findes regler om pensionskassens  

 organisation og bestyrelse m.v.
Medmindre industriministeren under hensyn til  

 kassens forhold tillader en anden sammensætning af bestyrelsen, skal denne  

 bestå af en formand og et lige antal bestyrelsesmedlemmer, hvoraf mindst  

 halvdelen skal vælges af og blandt medlemmerne i pensionskassen.
Desuden skal  

 der findes bestemmelser om adgangen til at forhøje eller nedsætte  

 pensionsydelsen eller de bidrag - præmieindskud el. lign. -, det måtte  

 påhvile medlemmerne eller de pågældende virksomheder at yde, om anbringelse  

 af kassens midler, aflæggelse af årsregnskab, dettes revision samt om, på  

 hvilken måde medlemmerne skal gøres bekendt med regnskabet.
 Stk. 2.  Det kan ikke gyldigt bestemmes, at et medlems  

 eller hans efterlevendes krav imod pensionskassen skal være unddraget  

 domstolenes påkendelse, medmindre afgørelsen af sådanne krav er henvist til  

 en voldgift, hvis sammensætning m.v. er godkendt af industriministeren.
 § 9.  En pensionskasses vedtægter må ikke indeholde  

 bestemmelser, hvorved et medlem, der udtræder af kassen uden at opnå ret til  

 pension, udelukkes fra mindst at erholde et beløb, der svarer til de af  

 medlemmet selv til pensionskassen indbetalte bidrag samt de faste bidrag, som  

 virksomheden måtte have betalt for vedkommende medlem med tillæg af renter,  

 men med fradrag af den forsikringsrisiko, som pensionskassen har båret for  

 ham, alt beregnet efter et af forsikringstilsynet fastsat beregningsgrundlag.  

 Beløbet må dog ikke overstige kapitalværdien af vedkommende pensionskassens  

 forpligtelser til at yde pension til funktionæren, hans enke eller børn med  

 fradrag af kapitalværdien af de fremtidige bidrag, som medlemmet skulle have  

 erlagt, hvis han var forblevet i kassen.
Stk. 2.  Sker udtrædelse, inden den pågældende har været  

 medlem af kassen i 5 år, behøver den godtgørelse, medlemmet mindst har krav  

 på, dog ikke at udgøre mere end så stor en del af det i nærværende paragrafs  

 stk. 1 omhandlede beløb, som bestemmes ved forholdet mellem medlemmets eget  

 bidrag og det samlede faste bidrag, som han og virksomheden i forening har  

 betalt til pensionskassen.
Samme regel kommer til anvendelse, såfremt et  

 medlem opsiges på grund af en over for virksomheden eller pensionskassen  

 begået handling, der har medført straf af fængsel.
Stk. 3.  Det beløb, som et medlem måtte have krav på,  

 skal - medmindre forsikringstilsynet tillader anden anvendelse - indbetales  

 til en anden under statstilsyn stående pensionskasse eller den  

 forsikringsmæssige pensionsordning, hvortil den pågældende måtte overgå,  

 eller, hvis dette ikke bliver tilfældet, anvendes som indskud for en  

 pensionsforsikring eller livrente i et anderkendt livsforsikringsselskab  

 (pensionsforsikringsselskab), jfr. herved forskrifterne i § 18. I sidstnævnte  

 tilfælde vil beløbet dog på medlemmets begæring være at udbetale kontant,  

 såfremt det ikke overstiger gennemsnittet af den pågældendes lønning  

 (herunder tantieme og lignende) for de sidste 3 år.
Det vil i pensionskassens  

 vedtægter kunne bestemmes, at retten til kontant udbetaling af godtgørelsen  

 dog ikke indtræder hvis godtgørelsen overstiger et i vedtægterne fastsat  

 beløb.
Det vil endvidere i pensionskassens vedtægter kunne bestemmes, at  

 såfremt godtgørelsen overstiger det i nærværende stykkes 2. og 3. punktum  

 omhandlede beløb, skal dog, såfremt udtrædelsen sker mere end 5 år, før  

 retten til alderspension indtræder, på medlemmets begæring så stor en del af  

 godtgørelsen udbetales ham kontant, som svarer til de ham selv erlagte  

 pensionsbidrag, men ikke ud over det i 2. og 3. punktum nævnte beløb.
 Stk. 4.  Såfremt godtgørelsen herefter skal anvendes som  

 indskud for en pensionsforsikring eller livrente, kan forsikringstilsynet  

 pålægge pensionskassen at indbetale beløbet til et anerkendt  

 livsforsikringsselskab (pensionsforsikringsselskab).
 § 10.  Finder udtræden af en pensionskasse sted som  

 følge af en sådan invaliditet som omhandlet i lov om folkeforsikring, (* 2)  

 skal medlemmet for så vidt bestemmelsen i nærværende lovs § 9, 2. stk.,  

 sidste punktum, ikke måtte komme til anvendelse, mindst have krav på en sådan  

 udtrædelsesgodtgørelse som fastsat i nærværende lovs § 9, 1. stk.
 Stk. 2.  Spørgmålet om, hvorvidt der foreligger en sådan  

 invaliditet som i nærværende paragrafs 1. stk. omhandlet, kan såvel af  

 pensionskassen som af vedkommende medlem forelægges invalideforsikringsretten  

 til endelige afgørelse, jfr. herved lov om folkeforsikring.2) Eventuelle  

 udgifter ved invalideforsikringsrettens behandling af sagen vil kunne  

 refunderes retten af forsikringstilsynet.
 § 11.  Såfremt et medlem af en pensionskasse dør, uden  

 at der derved opnås ret til pension for den efterladte ægtefælle eller børn,  

 skal der med hensyn til disses krav på godtgørelse af pensionskassen  

 forholdes efter de herom i vedtægterne fastsatte bestemmelser.
 Stk. 2.  Det beløb, som den efterlevende ægtefælle eller  

 børn måtte have krav på, skal - medmindre forsikringstilsynet tillader anden  

 anvendelse - indbetales som indskud for en livrente i et anerkendt  

 livsforsikringsselskab (pensionsforsikringsselskab), jfr. herved  

 forskrifterne i § 18, dog vil beløbet på begæring være at udbetale kontant,  

 såfremt det ikke overstiger den afdødes pensionsgivende lønning for det  

 sidste år.
 Om regnskabsaflæggelse m.v.
 § 12.  Enhver pensionskasse skal føre en af  

 forsikringstilsynet autoriseret kassebog og senest 6 måneder efter  

 regnskabsårets udløb til tilsynet indsende:
 § 13.  I årsregnskabet opføres obligationer af de i §  

 14, stk. 1, litra a, b og d, nævnte arter, samt de i § 14, stk. 1, litra e,  

 nævnte lån, samt lån og værdipapirer, der i henhold til § 14, stk. 1, litra  

 f, sidestilles med disse, efter følgende regler:
 Stk. 2.  Værdipapirer som nævnt i stk. 1, der er udstedt  

 under samme afdeling, serie og rentefod, opføres til en fælles  

 gennemsnitskurs.
 Stk. 3.  Det skal af noterne til pensionskassens  

 årsregnskab fremgå, efter hvilke vurderingsprincipper dens værdipapirer er  

 optaget.
Stk. 4.  Aktier og konvertible obligationer, der er  

 genstand for offentlig kursnotering, må højst opføres til den ved  

 regnskabsårets slutning senest noterede køberkurs.
Andre aktier, anparter og  

 konvertible obligationer må højst opføres til en værdi beregnet på grundlag  

 af de ved regnskabsårets slutning senest foreliggende oplysninger angående  

 det pågældende aktieselskab eller anpartsselskab.
 Stk. 5.  Når særlige omstændigheder i det enkelte  

 tilfælde måtte tale derfor, kan forsikringstilsynet påbyde en nedskrivning af  

 de bogførte værdier af en pensionskasses aktiver.
 Stk. 6.  Under posten renteindtægter i  

 resultatopgørelsen indgår følgende, der specificeres i en note:
 Stk. 7.  Ved anvendelse af stk. 6, nr. 3, beregnes  

 indeksreguleringens værdi efter den på tidspunktet for indeksreguleringen  

 senest noterede køberkurs.
 Stk. 8.  Ved salg eller udtrækning af værdipapirer  

 bestemmes gevinst eller tab som forskellen mellem de indvundne beløb og  

 papirets bogførte værdi.
 Stk. 9.  Ved afdrag på, indfrielse af og salg af de i §  

 13, stk. 1, nr. 2, nævnte værdipapirer bestemmes gevinst eller tab som  

 forskellen mellem det indvundne beløb og papirets bogførte værdi inklusive  

 eventuel ændring i værdien som følge af forkortelsen af restløbetiden fra  

 regnskabsårets begyndelse til salgsdagen henholdsvis indfrielsesdagen.
 Stk. 10.  Hvis en pensionskasses værdipapirer eller  

 faste ejendomme sælges med gevinst henholdsvis tab, overføres gevinsten  

 henholdsvis tabet til reserverne uden om resultatopgørelsen efter fradrag af  

 den ved salgene eventuelt opståede skattebyrde.
 Stk. 11.  Pensionskasser overfører uanset stk. 10  

 gevinst og tab ved salg af de af § 13, stk. 1, nr. 2 og 3, nævnte lån og  

 værdipapirer til en realisationsfond for værdipapirer. 20 pct. af fondens  

 saldo skal opføres i resultatopgørelsen hvert år som ekstraordinær indtægt  

 eller udgift, og fonden formindskes herefter i overensstemmelse hermed.  

 Realisationsfondens saldo ved årets udgang opføres som en særskilt post på  

 status.
Stk. 12.  I noterne skal der redegøres for, hvorledes  

 bestemmelserne i henholdsvis stk. 10 og 11 har fundet anvendelse.
Den samlede  

 gevinst eller det samlede tab i regnskabsåret skal angives særskilt for  

 værdipapirer og fast ejendom.
 Stk. 13.  Hvis der ved opgørelsen af andre værdipapirer  

 end de i stk. 1 nævnte arter samt faste ejendomme, som en pensionskasse måtte  

 eje, fremkommer en gevinst, skal denne anvendes til nedskrivning af den  

 bogførte værdi af disse aktiver eller til overførsel til en kursreservefond,  

 hvis midler skal anvendes til nedskrivning af disse aktiver, men til andre  

 formål kun med forsikringstilsynets samtykke.
 Stk. 14.  Vederlag til bestyrelse, forretningsførere  

 eller andre for udført arbejde for pensionskassen skal opføres på en særlig  

 konto.
Stk. 15.  Den del af årets regnskabsmæssige overskud,  

 som ikke medgår til afskrivning eller dækning af muligt underskud fra  

 tidligere år, skal henlægges.
Udbytte til medlemmerne eller andre må ikke  

 udbetales i anden form end som tillæg til pensionerne.
 Stk. 16.  Pensionskasser, der i overensstemmelse med § 4  

 måtte drive anden virksomhed end den i § 1, 1. stk., omhandlede, skal aflægge  

 særskilt årsregnskab for den pågældende virksomhed.
 § 13 a.  Forsikringstilsynet kan tillade, at  

 bestemmelsen i § 13, stk. 1, nr. 2, fraviges.
 § 14.  De midler, der skal tjene til dækning af  

 pensionskassens forpligtelser over for dens medlemmer eller over for  

 personer, til hvem der ydes pension, skal anbringes på følgende måde:
 Stk. 2.  Af de til dækning af de i stk. 1 omhandlede  

 forpligtelser afsatte midler vil dog i alt 20 pct. kunne anbringes på de  

 nedenfor under litra h-k anførte måder:
Stk. 3.  De værdipapirer, hvori de midler, der skal  

 tjene til dækning af pensionskassens forpligtelser over for medlemmerne eller  

 personer, til hvem der ydes pension, anbringes, indskrives eller gives i  

 forvaring i Danmarks nationalbank eller andet godkendt forvaringssted, og det  

 udstedte indskrivnings- eller forvaringsbevis forsynes med påtegning om, at  

 værdipapierne tilhører pensionskassen og er båndlagt til dækning af sammes  

 pensionsforpligtelser.
Denne påtegning skal noteres af bevisets udsteder.  

 Gældsbreve, der lyder på navn eller kan noteres på navn, behøver dog ikke at  

 indskrives eller gives i forvaring, men kan i stedet forsynes med den  

 foreskrevne påtegning, der skal noteres, for så vidt dette kan ske i henhold  

 til kapitel 5 i lov om gældsbreve.
De fornævnte påtegninger underskrives  

 endvidere af forsikringstilsynet, hvorved de pågældende værdipapirer anses  

 som givet i håndpant til sikkerhed for krav på pension eller  

 udtrædelsesgodtgørelse.
Pantsætningen ophører ved forsikringstilsynets  

 påtegning herom på vedkommende dokument.
For enkelte værdipapirer, der uden  

 selv at bære påtegning er pantsat ved hjælp af indskrivnings- eller  

 forvaringsbevis, kan pantsætningen hæves ved forsikringstilsynets påtegning  

 på beviset eller på anden af forsikringstilsynet foreskrevet måde.
§ 15.  En pensionskasses regnskab skal revideres af en  

 eller flere regnskabskyndige revisorer.
Revisorerne må ikke være medlemmer af  

 pensionskassens bestyrelse eller på anden måde deltage i dennes ledelse eller  

 være knyttet til noget medlem af bestyrelsen eller ledelsen i øvrigt ved  

 ægteskab, slægts- eller svogerskab i ret op- og nedstigende linie eller som  

 søskende.
 § 16.  Under revisionen, der skal udøves under  

 omhyggelig hensyntagen til tilstedeværende værdier og forpligtelser, har  

 revisorerne adgang til alle bøger vedrørende pensionkassens regnskabsvæsen  

 samt til at efterse pensionskassens kasser og beholdninger, og bestyrelsen er  

 pligtig at meddele dem enhver oplysning, de forlanger til bekræftelse af  

 regnskabets rigtighed.
Stk. 2.  Hver gang revisorerne har foretaget revision,  

 skal de indføre beretning herom i en revisionsprotokol.
Denne fremlægges på  

 det første derefter stedfindende bestyrelsesmøde, og de tilstedeværende  

 medlemmer af bestyrelsen skal med deres underskrift bekræfte, at de er gjort  

 bekendt med indholdet.
 Stk. 3.  Revisorerne er forpligtet til at hemmeligholde,  

 hvad de får at vide gennem deres virksomhed.
 Stk. 4.  Revisorerne kan til enhver tid afskediges af  

 den myndighed, der har valgt dem.
§ 17.  Når en pensionskasse fremsætter begæring derom,  

 eller når omstændighederne måtte gøre det påkrævet, kan forsikringstilsynet  

 udnævne en statsautoriseret revisor til at revidere pensionskassens  

 regnskaber.
Forsikringstilsynet fastsætter det vederlag, pensionskassen skal  

 yde den pågældende revisor.
 Om overdragelse af pensionskrav m.v.
 § 18.  Medlemmer og personer, til hvem der ydes  

 pension, kan ikke overdrage, pantsætte eller på anden måde råde over beløb,  

 som de har krav på hos en pensionskasse, ligesom sådanne beløb ikke kan gøres  

 til genstand for retsforfølgning fra deres kreditorers side.
 Stk. 2.  Pensionsforsikring eller livrente, der måtte  

 være tegnet i et anerkendt livsforsikringsselskab  

 (pensionsforsikringsselskab) for beløb, udbetalt af en pensionskasse, kan  

 ikke senere tilbagekøbes uden forsikringstilsynets samtykke.
Om opløsning § 19.  En pensionskasse skal opløses, hvis den findes  

 at mangle bestyrelse, og dette forhold ikke afhjælpes inden en passende, af  

 forsikringstilsynet fastsat frist.
 Stk. 2.  Beslutning om opløsning af en pensionskasse  

 skal inden 8 dage anmeldes til forsikringstilsynet.
 Stk. 3.  Opløsning af en pensionskasse og deling af dens  

 formue sker i øvrigt i overensstemmelse med vedtægterens bestemmelser, idet  

 delingsplanen dog i alle tilfælde vil være at forelægge forsikringstilsynet  

 til godkendelse, forinden den kan bringes til udførelse.
 Stk. 4.  De formueandele, som efter den godkendte  

 delingsplan måtte tilkomme de enkelte medlemmer og personer, som oppebærer  

 pension af kassen, skal anvendes i overensstemmelse med de i § 9 anførte  

 regler om anvendelsen af godtgørelser til medlemmer, der udtræder af  

 pensionskassen.
Om tilsyn § 20.  Tilsyn med pensionskasser udøves af  

 forsikringstilsynet, jfr. lov nr. 155 af 2. maj 1934 § 52.1) § 21.  Forsikringstilsynet er berettiget til at  

 afkræve en pensionskasse eller den eller de virksomheder, til hvilke kassen  

 er knyttet, enhver oplysning, som det anser for fornøden til bedømmelse af  

 kassens virkemåde og status.
Tilsynet skal til enhver tid have adgang til at  

 gøre sig bekendt med kassens bøger, regnskaber og hele virksomhed.
Stk. 2.  Det påhviler pensionskassens bestyrelse, så  

 ofte tilsynet anser det for fornødent, dog mindst en gang hvert 3. år, at  

 lade pensionskassens status opgøre i overensstemmelse med det for  

 pensionskassen godkendte grundlag af en af forsikringstilsynet dertil  

 godkendt aktuar.
Den foretagne opgørelse skal snarest tilstilles tilsynet.
 Stk. 3.  For så vidt forsikringstilsynet efter  

 opgørelsens modtagelse kommer til det resultat, at en pensionskasse ikke på  

 det foreliggende grundlag fuldt ud vil kunne fyldestgøre sine forpligtelser,  

 uden at det dog skønnes fornødent at træffe beslutning om kassens  

 likvidation, meddeles det bestyrelsen, i hvilket omfang pensionsydelserne  

 m.v. må nedsættes eller indtægterne forhøjes.
Stk. 4.  Såfremt pensionskassen ikke inden en af  

 forsikringstilsynet fastsat frist, efter at den i nærværende paragrafs 3.  

 stk. nævnte meddelelse er modtaget, under iagttagelse af de i vedtægterne  

 derom indeholdte bestemmelser træffer fornøden beslutning om nedsættelse af  

 ydelserne eller forhøjelse af indtægterne i overensstemmelse med tilsynets  

 anvisning, træffer industriministeren efter indstilling fra  

 forsikringstilsynet - uanset de regler, vedtægterne måtte indeholde -  

 bestemmelse om den fornødne nedsættelse af ydelserne.
Tilsynet tilstiller  

 pensionskassens bestyrelse underretning om de således trufne bestemmelser,  

 der i form af et tillæg til vedtægterne skal meddeles til samtlige kassens  

 medlemmer og til de personer, til hvem der ydes pension.
Stk. 5.  Fører en af forsikringstilsynet foretagen  

 undersøgelse af en pensionskasses forhold til det resultat, at en  

 fortsættelse af kassens virksomhed vil være utilbørlig af hensyn til  

 medlemmernes interesser, kan forsikringstilsynet træffe bestemmelse om, at  

 kassen skal træde i likvidation.
Likvidatorerne udnævnes af  

 industriministeren efter indstilling fra forsikringstilsynet.
En af  

 likvidatorerne skal være indstillet af den likviderende kasse.
Ministeren er  

 bemyndiget til at suspendere kassens vedtægter under likvidationen, angående  

 hvilken der skal ske offentlig bekendtgørelse i statstidende, samt til at  

 fastsætte de nærmere regler for dennes foretagelse, herunder valg af  

 revisorer.
 Stk. 6.  Begæring om, at en af denne lov omfattet  

 pensionskasse skal undergives konkursbehandling, kan ikke tages til følge.
 Stk. 7.  Bestemmelserne i konkurslovens §§ 31, 39-91, 93  

 og 95-99 finder tilsvarende anvendelse under likvidationen.
§ 22.  Enhver af forsikringstilsynet i henhold til  

 denne lov truffen afgørelse kan af vedkommende pensionskasse senest 14 dage  

 efter modtagen underretning om denne indankes for industriministeren.
Såfremt  

 pensionskassen inden den angivne frist forlanger det, skal sagen, forinden  

 afgørelse træffes, af industriministeren forelægges det i § 54 i lov om  

 livsforsikringsvirksomhed (* 3) omhandlede nævn til erklæring.
Stk. 2.  For så vidt en af forsikringstilsynet truffen  

 afgørelse efter vedkommende pensionskasses begæring har været forelagt det i  

 1. stk. omhandlede nævn til erklæring, kan sagen ikke indbringes for  

 domstolene.
I modsat fald er pensionskassen, for så vidt den af ministeren  

 trufne beslutning angår spørgsmål, hvis endelige afgørelse henhører under  

 domstolene, berettiget til inden en måned efter, at den af industriministeren  

 trufne afgørelse er bragt til dens kunskab, at indbringe sagen for  

 domstolene.
 § 23.  Det påhviler forsikringstilsynet årligt til  

 industriministeren at indgive beretning om tilsynets virksomhed i årets løb,  

 for så vidt angår de af denne lov omfattede pensionskasser, en sammenstilling  

 af de indberetninger og regnskaber, som er modtaget, samt en fortegnelse over  

 de pensionskasser, som driver virksomhed her i landet.
 § 24.  Til dækning af udgifterne ved tilsynet med de  

 af denne lov omfattede pensionskasser skal hver pensionskasse betale et  

 beløb, der fastsættes i henhold til reglerne i lov om forsikringsvirksomhed.
 Straffebestemmelser m.v.
 § 25.  Undlader en af denne lov omfattet  

 pensionskasses bestyrelse, forretningsfører, revisor, aktuar eller  

 likvidatorer i rette tid at efterkomme de pligter, der påhviler dem ifølge  

 denne lov eller de i henhold til denne lov givne forskrifter, vedtægterne  

 eller en generalforsamlings beslutning, skal industriministeren efter  

 indstilling af forsikringstilsynet under en daglig eller en ugentlig bøde  

 kunne pålægge de pågældende at opfylde deres pligt.
 Stk. 2.  Spørgsmål om et givet pålægs berettigelse kan  

 indbringes for domstolene.
 § 26.  Stiftere, bestyrelsesmedlemmer,  

 forretningsførere, aktuarer, likvidatorer eller revisorer, der, uden at  

 derved højere straf forskyldes efter borgerlig straffelov, giver urigtige  

 eller vildledende oplysninger til forsikringstilsynet eller andre offentlige  

 myndigheder eller til medlemmerne, straffes, hvis det pågældende forhold kan  

 tilregnes dem som forsætligt, med bøde eller hæfte, hvis det kan tilregnes  

 dem som uagtsomt, med bøder.
 Stk. 2.  Overtrædelser af denne lov straffes i øvrigt,  

 for så vidt de ikke falder ind under borgerlig straffelov, med bøder.
 § 27.  (Ophævet).
Overgangsbestemmelser §§ 28-30. (Overgangsbestemmelser, udeladt) § 31.  Over for bestående pensionskasser, der er  

 knyttet til koncessionerede virksomheder eller til virksomheder, der er  

 underkastet statstilsyn, samt over for sådanne pensionskasser, hvis vedtægter  

 er godkendt i henhold til gældende lovbestemmelser, kan industriministeren  

 efter forhandling med vedkommende fagministerium meddele sådanne undtagelser  

 fra nærværende lovs forskrifter, som måtte findes påkrævet af hensyn til de  

 pågældende pensionskassers særlige forhold.
 § 32.  Denne lov træder i kraft den 1. januar 1936.
 Lov nr. 632 af 21. december 1983 indeholder følgende ikrafttrædelses- og  

 overgangsbestemmelser:
§ 2 Loven træder i kraft den 1. januar 1984.
§ 3 Bestemmelserne i § 1, nr. 1 (* 4), 2 (* 4) og 3 (* 5) kommer første gang  

 til anvendelse med virkning for det første regnskabsår, der afsluttes 31.  

 december 1983 eller senere, jfr. dog stk. 2-6.
Stk. 2.  Ved udgangen af det første regnskabsår, hvor  

 reglerne i § 1, nr. 1, 2 og 3, finder anvendelse, skal pensionskasserne  

 opgøre obligationsbeholdningen efter § 13, stk. 1, nr. 2. I det omfang, den  

 nominelle obligationsbeholdning i hver obligaitonsserie ikke overstiger  

 beholdningen ved udgangen af 1982 med fradrag af udtrækninger i 1983, opgøres  

 værdien på grundlag af de gennemsnitlige anskaffelseskurser ved udgangen af  

 1982, der reguleres frem til udgangen af 1983 i forhold til et års  

 forkortelse af restløbetiden.
For den øvrige obligationsbeholdning reguleres  

 de gennemsnitlige anskaffelseskurser frem til udgangen af 1983 i forhold til  

 et halvt års forkortelse af restløbetiden, idet anskaffelsessummen for  

 obligationer i serier, der åbnes i 1983, dog kun reguleres i forhold til en  

 forkortelse svarende til halvdelen af seriens åbningsperiode i 1983.
 Stk. 3.  For pantebreve og andre fordringer skal  

 pensionskasser opgøre værdien ved udgangen af 1983 ud fra anskaffelseskursen,  

 idet denne reguleres i forhold til et års forkortelse af restløbetiden for  

 fordringer, der var i beholdningen ved udgangen af 1982, og i forhold til et  

 halvt års forkortelse af restløbetiden for fordringer erhvervet i 1983.
Stk. 4.  Såfremt pensionskasser i 1983 ved salg  

 nedbringer deres nominelle beholdning i en obligationsserie, skal  

 kursgevinster og -tab overføres til den i § 13, stk. 11, omhandlede  

 realisationsfond for værdipapirer.
Kursgevinsten eller -tabet opgøres som det  

 beløb, hvormed afståelsessummen overstiger anskaffelsessummen opgjort efter  

 stk. 2 henholdsvis er mindre end denne.
Stk. 5.  I resultatopgørelsen skal pensionskasser i det  

 første år, reglerne i § 1, nr. 1, 2 og 3, finder anvendelse, medregne de i  

 henhold til stk. 2 og 3, foretagne reguleringer.
Desuden skal der som  

 ekstraordinær indtægt, henholdsvis udgift indgå 30 pct. af saldoen på den  

 under § 13, stk. 11, opgjorte særlige realisationfond, som reduceres i  

 overensstemmelse hermed.
Saldoen på realisationsfonden ved årets udgang  

 opføres som en særskilt post på status.
 Stk. 6.  I noterne skal der redegøres for, hvorledes  

 bestemmelserne i stk. 4 har fundet anvendelse.
Industriministeriet, den 12. januar 1984 Ib Stetter / Christen Boye Jacobsen (* 1) Nu lov nr. 630 af 23. december 1980 om forsikringsvirksomhed, som  

 ændret ved lov nr. 239 af 27. maj 1981, ved lov nr. 89 af 17. marts 1982, ved  

 lov nr. 284 af 9. juni 1982 og ved lov nr. 631 af 21. december 1983.
 (* 2) Nu lovbekendtgørelse nr. 418 af 13. juli 1982 om invalidepension  

 m.v. som ændret ved lov nr. 573 af 27. oktober 1982, lov nr. 56 af 9. februar  

 1983 af lov nr. 248 af 8. juni 1983.
 (* 3) Nu § 247 i lov nr. 630 af 23. december 1980.
 (* 4) Bestemmelsen ændrer § 13.
 (* 5) Bestemmelsen indsætter § 13 a.
