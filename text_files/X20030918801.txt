Skattefri  

 ophørsspaltning efter forudgående fusion - skatteundgåelse Der ansøgtes i juni 2002 om skattefri  

 ophørsspaltning efter de fra 1. juli 2002 gældende regler.
Spaltningen skulle  

 gennemføres efter forudgående fusion af to holdingselskaber, der var stiftet  

 ved en tidligere ophørsspaltning.
 Ved denne spaltning pr. 1. januar 1999 fik de to  

 personaktionærer, der var brødre, pro rata ejerskab af to modtagende  

 selskaber,  

 jf. dagældende bestemmelse i fusionsskattelovens § 15a, stk. 2.
I den oprindelige tilladelse til skattefri  

 spaltning var det i overensstemmelse med praksis anført, at pro rata  

 ejerskabet  

 skulle bevares i mindst 3 år efter spaltningen.
Da denne periode var gået,  

 var  

 det hensigten, at personaktionærerne efter reglerne i  

 aktieavancebeskatningslovens § 11 skulle overdrage aktier, således at begge  

 aktionærer blev ejere af hver sit 100% ejede holdingselskab.
 Rådgiver rettede derfor henvendelse til den lokale  

 ligningsmyndighed for at få bekræftet, om en sådan overdragelse kunne  

 gennemføres efter aktieavancebeskatningslovens § 11.
 Ligningsmyndigheden meddelte, at den påtænkte  

 aktieoverdragelse ikke kunne gennemføres som ønsket, idet man henviste til  

 lov  

 nr. 1285 af 20. december 2000, hvorefter visse holdingselskaber ved  

 afståelser  

 den 4. oktober 2000 eller senere var omfattet af aktieavancebeskatningslovens  

 §  

 11, stk. 1, nr. 4, jf. stk. 9.
 De to holdingselskaber havde i 2001 frasolgt  

 koncernens hoveddriftsaktivitet, og der var på denne baggrund ikke tvivl om,  

 at  

 selskaberne var omfattet af lovens § 11, stk. 9, også efter, at denne  

 bestemmelse blev lempet ved lov nr. 394 af 6. juni 2002.
 Efter vedtagelsen af lov nr. 313 af 21. maj 2002  

 blev det muligt at foretage spaltning uden det tidligere gældende krav om  

 selskabsdeltagernes pro rata ejerskab af aktierne i de modtagende selskaber.
På den baggrund ansøgte rådgiver om fornyet  

 skattefri ophørsspaltning pr. 1. januar 2003 med henblik på, at de to  

 personaktionærer kunne blive ejer af hver sit 100% ejede holdingselskab.  

 Spaltningen skulle gennemføres efter en forudgående fusion pr. 1. januar 2002  

 af de oprindelige to holdingselskaber.
Fusionen ville kunne gennemføres uden  

 særskilt tilladelse efter fusionsskattelovens §§ 3 og 4, men inden fusionen  

 blev gennemført, ønskede man at få behandlet ansøgningen om den efterfølgende  

 skattefri spaltning.
 Told- og Skattestyrelsen meddelte afslag på  

 ansøgningen om skattefri spaltning, idet man ikke fandt det afkræftet, at  

 hovedformålet eller et af hovedformålene med de påtænkte transaktioner var  

 skatteundgåelse.
 Rådgiver udtalte bl.a., at ophævelsen af pro rata  

 kravet i de nye spaltningsregler i særdeleshed var begrundet i et ønske om at  

 lette mulighederne for generationsskifte, og at den forretningsmæssige  

 begrundelse for opdelingen af ejerskabet hele tiden havde været og fortsat  

 var  

 et ønske fra de to aktionærer om fremtidigt at kunne foretage individuelle  

 forretningsmæssige investeringer.
Rådgiver fremførte videre, at nægtelse af  

 tilladelse til spaltning ikke kunne begrundes i aktieavancebeskatningslovens  

 §  

 11 sammenholdt med ophævelsen af pro rata kravet.
Der var efter rådgivers  

 opfattelse ikke grundlag for alene at tillade spaltning uden pro rata  

 fordeling  

 i de tilfælde, hvor pro rata fordelingen efterfølgende kunne elimineres ved  

 anvendelse af aktieavancebeskatningslovens § 11. Rådgiver anførte endelig, at  

 såfremt successionsbegrænsningen i § 11, stk. 1, nr. 4 skulle overføres til  

 spaltningsreglerne i fusionsskattelovens § 15a, ville det have været  

 naturligt  

 at indskrive denne begrænsning i loven, hvilket ikke var sket.
Told- og Skattestyrelsen havde henvist til  

 EU-fusionsdirektivets artikel 11, stk. 1, litra a.
Efter denne bestemmelse  

 kunne en medlemsstat afslå helt eller delvis at anvende bestemmelserne i  

 direktivets artikel 4-10 (om skattemæssig succession) eller inddrage adgangen  

 til at anvende dem, såfremt en spaltning som hovedformål eller som et af  

 hovedformålene havde skatteunddragelse eller skatteundgåelse.
 Det var Told- og Skattestyrelsens opfattelse, at  

 den ansøgte spaltning efter forudgående fusion alene skulle gennemføres med  

 henblik på en ophævelse af det eksisterende pro rata ejerskab, og at  

 aktionærerne således undgik værnsbestemmelsen i aktieavancebeskatningslovens  

 §  

 11, stk. 1, nr. 4.
 Det var således styrelsens opfattelse, at der var  

 klar formodning om, at hovedformålet eller et af hovedformålene ved den  

 påtænkte fusion af holdingselskaberne med efterfølgende spaltning efter de  

 nye  

 regler uden krav om pro rata var at undgå værnsbestemmelsen i  

 aktieavancebeskatningslovens § 11, stk. 1, nr. 4 og dermed undgå  

 afståelsesbeskatning efter samme lov.
 Supplerende  

 kommentar fra Told- og Skattestyrelsen:
I en situation, hvor eksempelvis to  

 personaktionærer uden for familieforhold ejer hver 50% af to holdingselskaber  

 (pro rata) og ønsker at blive ejere af hver sit 100% ejede holdingselskab, og  

 hvor dette søges opnået ved en fusion af de to selskaber efterfulgt af en  

 ophørsspaltning uden pro rata vederlæggelse, vil man efter styrelsens  

 opfattelse tilsvarende kunne statuere skatteundgåelse, idet fusionen og  

 spaltningen må anses for gennemført for at undgå aktieavancebeskatning ved en  

 direkte afståelse af aktierne.
Spørgsmålet om skatteundgåelse skal dog  

 afgøres  

 efter en konkret vurdering af sagens samlede omstændigheder.
