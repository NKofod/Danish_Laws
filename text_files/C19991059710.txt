 Nye maskinelt udskrevne opholdskort i  

 kreditkortformat.
Udlændingestyrelsen har orienteret  

 Rigspolitiet om, at der indføres maskinelt udskrevne opholdskort i  

 kreditkortformat.
Styrelsen har i den forbindelse anmodet Rigspolitiet om at  

 orientere de berørte politikredse om, at der skal anvendes  

 følgende procedure ved underskrift og udfyldelse af det stamkort, der  

 skal anvendes ved udfærdigelsen af det nye opholdskort:
Alle udlændinge, der til politiet indgiver  

 ansøgning om opholdstilladelse eller om opholds- og arbejdstilladelse  

 her i landet, skal anmodes om at underskrive et stamkort bortset fra * børn under 18 år, der bor hos  

 forældremyndighedens indehaver og ikke er flygtninge, og * personer, der ansøger om opholdstilladelse efter  

 udlændingelovens § 9, stk. 1, nr. 2, på grundlag af  

 ægteskab eller samliv med en herboende, og som ikke er  

 EF/EØS-statsborgere eller flygtninge, og som er i besiddelse af  

 gyldigt pas, og hvor pågældende endnu ikke har haft  

 opholdstilladelse her i landet i omkring 2 år og 10 måneder,  

 samt * personer, der ansøger om opholds- og  

 arbejdstilladelse i Grønland eller på Færøerne.
 Ansøgerens underskrift vil blive gengivet på  

 bagsiden af de nye opholdskort.
 Underskriften skal påføres med kuglepen eller  

 tusch (ikke med blyant) på stamkortet i og inden for det røde  

 felt.
 Er ansøgeren ikke i stand til at skrive sit navn,  

 kan den pågældende sætte et kryds eller lignende i  

 feltet.
På stamkortet anføres ansøgerens  

 udlændingenummer, såfremt et sådant kendes.
Har  

 ansøgeren ikke et udlændingenummer, anføres den  

 pågældendes efternavn og fødedato.
Indgiver flere personer  

 med samme udlændingenummer ansøgning samtidig, skal enten  

 Pln.nr. eller efternavn og fødedato anføres af hensyn til  

 identifikation af stamkortet.
Foto skal påklæbes stamkortet i det dertil  

 beregnede felt, hvilket sker ved at fjerne dæk-mærkaten.
Under  

 denne er der selvklæbende tape, hvorpå fotoet sættes og  

 trykkes fast.
Personer, der indgiver ansøgning på gult  

 ansøgningsskema (4-001) og ikke henhører under de tre over for  

 nævnte persongrupper, skal således fremover medbringe 2 fotos,  

 idet Udlændingestyrelsen fortsat har brug for et foto til sagen ved  

 førstegangsansøgninger.
Personer, der indgiver ansøgning  

 om forlængelse på orange skema (4-002) eller de gamle  

 forlængelsesskemaer, skal medbringe 1 foto.
 Stamkortet lægges ind i ansøgningsskemaet  

 på samme måde som andre bilag, f.eks. samlivserklæring,  

 vielsesattest mv. og fremsendes til styrelsen sammen med  

 ansøgningsskemaet og andet relevant materiale vedrørende  

 ansøgningen.
 I de få tilfælde, hvor politikredsene modtager  

 ansøgninger om opholdsbevis eller opholdstilladelse efter  

 EF/EØS-bekendtgørelsen og foretager en sædvanlig  

 indledende sagsbehandling, fremsendes ansøgningen med stamkort mv. til  

 statsamtet.
 Udlændingestyrelsen forventer at tage de nye  

 opholdskort i brug omkring uge 37 i september måned 1998. Af hensyn til  

 sagsbehandlingstiden skal politikredsene allerede fra den 5. august 1998  

 eller snarest derefter anmode ansøgere om at underskrive stamkort og  

 fremsende disse til styrelsen.
 Setec A/S Danmark foretager den maskinelle udskrivning af  

 opholdskortene og sender disse til ansøgeren.
 I forbindelse med ansøgninger indgivet før  

 udsendelsen af stamkort til politiet kan der forekomme sager, hvor styrelsen  

 vil anmode en ansøger om at rette henvendelse til politiet med henblik  

 på at underskrive stamkort.
 I forbindelse med indførelsen af de maskinelt  

 udskrevne opholdskort kan det ikke udelukkes, at der til politiet vil blive  

 indgivet flere anmeldelser end normalt om tabte eller stjålne  

 opholdskort med henblik på at få udstedt erstatningskort.
 Stamkortene bestilles af politikredsene hos Setec Danmark  

 A/S, Borupvang 1 A, Postboks 53, 2750 Ballerup, telefon 44 82 74 00, telefax  

 44 66 80 56. Stamkortene betales af Udlændingestyrelsen.
 Stamkortene leveres i kasser med 200 stk.
 Der vil senere blive udsendt prøveeksemplarer af de  

 nye opholdskort.
