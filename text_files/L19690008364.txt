 Den 7. juni 1968 blev der i Washington afsluttet følgende overenskomst om  

 ændring af overenskomsten af 25. juli 1955 om samarbejde mellem Danmarks  

 regering og Amerikas forenede Staters regering vedrørende udnyttelse af  

 atomenergi til civile formål som ændret 27. juni 1956 og 26. juni 1958, jfr.  

 udenrigsministeriets bekendtgørelser nr. 15 af 21. april 1956, nr. 56 27.  

 november 1961, Lovtidende C.
 Overenskomsten med en dertil hørende noteveksling har følgende ordlyd:
Ændring i overenskomst om samarbejde mellem Kongeriget Danmarks regering  

 og Amerikas forenede Staters regering vedrørende udnyttelse af atomenergi  

 till civile formål Kongeriget Danmarks regering og Amerikas forenede Staters regering, som  

 ønsker at ændre overenskomsten om samarbejde mellem Kongeriget Danmarks  

 regering og Amerikas forenede Staters regering vedrørende udnyttelse af  

 atomenergi til civile formål, undertegnet i Washington den 25. juli 1955,  

 således som denne er ændret ved de under 27. juni 1956 og 26. juni 19958  

 undertegnede overenskomster, er blevet enige om følgende:
Artikel I Samarbejdsoverenskomstens reviderede artikel I ændres til følgende ordlyd:
»A.
Med forbehold af bestemmelserne i artikel V skal parterne  

 udveksle uklassificerede oplysninger om anvendelsen af atomenergi til  

 fredelige formål og de dermed forbundne sundheds- og sikkerhedsproblemer.  

 Udvekslingen af oplysninger i medfør af denne artikel skal foretages med  

 forskellige midler, herunder rapporter, konferencer og besøg på anlæg, og  

 skal omfatte oplysninger på følgende områder:
B.
Ansvaret for anvendelse af alle oplysninger (herunder  

 konstruktionstegninger og specifikationer) og ethvert materiale, materiel og  

 anordning, som udveksles eller overføres mellem parterne i henhold til denne  

 overenskomst, påhviler den part, der modtager dem, og den anden part indestår  

 ikke for sådanne oplysningers nøjagtighed eller fuldstændighed, ej heller for  

 sådanne oplysningers, materialers, materiels og anordningers egnethed til  

 nogen bestemt anvendelse.« Artikel II Samarbejdsoverenskomstens reviderede artikel I ændres til følgende ordlyd:
»A.
Kommissionen vil efter aftale til Kongeriget Danmarks regering  

 eller til bemyndigede personer under dennes jurisdiktion overføre uran  

 beriget med isotopen U-235 til brug som brændsel til bestemte  

 forskningsformål, herunder forforsøgsreaktorer, materialeprøvningsreaktorer  

 og reaktorforsøg, som Kongeriget Danmarks regering beslutter at opbygge eller  

 drive eller bemyndiger private personer til at opbygge eller drive i Danmark.  

 Der skal inden overdragelsen være opnået enighed om kontrakter, der  

 indeholder betingelser, vilkår og leveringstermin for hver overførsel.
B.
Nettomængden af U-235 i beriget uran overført i henhold til denne  

 artikel i denne overenskomsts gyldighedsperiode må ikke på noget tidspunkt  

 overstige to hundrede (200) kilogram.
Denne nettomængde skal være  

 bruttomængden af sådant U-235 indeholdt i uran overført til Kongeriget  

 Danmarks regering i denne overenskomsts gyldighedsperiode, fratrukket mængden  

 af sådant U-235 indeholdt i udvindeligt uran, som er blevet tilbagesolgt  

 eller på anden måde tilbageleveret til Amerikas forenede Staters regering i  

 denne overenskomsts gyldighedsperiode eller overført til et andet land eller  

 en anden gruppe af lande med samtykke fra Amerikas forenede Staters regering.
C.
Kommissionen kan også til Kongeriget Danmarks regering eller til  

 bemyndigede personer under dennes jurisdiktion, på sådanne betingelser og  

 vilkår med hensyn til den enkelte overførsel, som man måtte enes om, overføre  

 særligt nukleart materiale til omdannelse eller fabrikation eller begge dele  

 i Kongeriget Danmark og til efterfølgende overførsel til et andet land eller  

 en anden gruppe af lande, med hvilket eller hvilke Amerikas forenede Staters  

 regering har en samarbejdsoverenskomst, inden for hvis rammer en sådan  

 efterfølgende overførsel kan finde sted.
D.
Inden for de begrænsninger, der er indeholdt i afsnit D i denne  

 artikel, må mængden af uran beriget med isotop U-235 overført i henhold til  

 denne artikel og under Kongeriget Danmarks regerings jurisdiktion til  

 anvendelse som brændsel til reaktorer eller reaktorforsøg på intet tidspunkt  

 overstige den mængde, der er nødvendig til ladning af sådanne reaktorer eller  

 til brug ved sådanne reaktorforsøg, plus en sådan yderligere mængde, som  

 efter Kommissionens mening er nødvendig for at muliggøre effektiv og uafbrudt  

 drift af sådanne reaktorer eller reaktorforsøg.
E.
Det berigede uran overdraget efter denne overenskomst må indeholde op  

 til tyve procent (20%) af isotopen U-235. Alt eller en del af det ovenfor  

 nævnte særlige nukleare materiale kan stikkes til disposition som uran  

 beriget til mere end tyve procent (20%) i vægt med isotopen U-235, når  

 Kommissionen finder, at der er en teknisk eller økonomisk berettigelse for en  

 sådan overførsel til brug i forsøgsreaktorer, materialeprøvningsreaktorer og  

 reaktorforsøg, som hver kan arbejde med en brændselsladning, der ikke må  

 overstige otte (8) kilogram af isotoppen U-235 indeholdt i sådant uran.
F.
Når noget udgangs- eller særligt nukleart materiale modtaget fra  

 Amerikas forenede Stater behøver oparbejdning, skal sådan oparbejdning efter  

 Kommissionens skøn udføres enten på Kommissionens anlæg eller på anlæg, som  

 kan godkendes af Kommissionen, på betingelser og vilkår, som man senere skal  

 aftale, og der er enighed om, undtagen hvor andet måtte blive aftalt, at form  

 og indhold af hvilke som helst bestrålede brændselselementer ikke må ændres  

 efter fjernelse fra en reaktor og før levering til Kommissionen eller anlæg,  

 som kan godkendes af Kommissionen til oparbejdning.
G.
Særligt nukleart materiale produceret som resultat af  

 bestrålingsprocesser i hvilken som helst del af brændsel udlejet i henhold  

 til denne overenskomst skal være for lejerens regning og skal efter  

 oparbejdning i medfør af afsnit E i denne artikel tilbageleveres til lejeren,  

 på hvilket tidspunkt ejendomsretten till sådant materiale skal overgå til  

 lejeren, medmindre Amerikas forenede Staters regering måtte benytte sig af  

 den ret, som herved tilstås den, til mod kreditering til lejeren, baseret på  

 de priser i Amerikas forenede Stater, hvortil der henvises i afsnit H i denne  

 artikel, at tilbageholde sådant særligt nukleart materiale, som overstiger  

 Kongeriget Danmarks behov for sådant materiale i dets program for fredelig  

 udnyttelse af atomenergi.
H.
Med hensyn til hvilket som helst særligt nukleart materiale, som ikke  

 ejes af Amerikas forenede Staters regering, og som er fremstillet i reaktorer  

 under anvendelse af brændsel i form af materialer modtaget Amerikas Stater på  

 anden måde end ved lejemål, og som overstiger Kongeriget Danmarks behov for  

 sådant materiale i Danmarks program for fredelig udnyttelse af atomenergi,  

 skal Amerikas forenede Staters regering have og tilstås herved (a) forkøbsret  

 til sådant materiale til priser, som på det tidspunkt er gældende i Amerikas  

 forenede Stater for særligt nukleart materiale produceret i reaktorer, der er  

 forsynet med brændsel i henhold til betingelserne i en samarbejdsoverenskomst  

 med Amerikas forenede Staters regering, og (b) ret til at godkende  

 overførslen af sådant materiale til et andet land eller en anden gruppe af  

 lande for det tilfælde, at forkøbsretten ikke udøves.
I.
Visse atomenergimaterialer, som Kommissionen måtte blive anmodet om at  

 fremskaffe i henhold til denne overenskomst, er skadelige for personer og  

 ejendom, medmindre de behandles og anvendes med omhu.
Efter overlevering af  

 sådanne materialer skal Kongeriget Danmarks regering over for Amerikas  

 forenede Staters regering bære det fulde ansvar for sådanne materialers  

 forsvarlige behandling og anvendelse.
Med hensyn til alt udgangs- eller  

 særligt nukleart materiale eller reaktormaterialer, som Kommissionen i medfør  

 af denne overenskomst måtte udleje til Kongeriget Danmarks regering eller til  

 nogen privat enkeltperson eller privat organisation under dennes  

 jurisdiktion, skal Kongeriget Danmarks regering holde Amerikas forenede  

 Staters regering skadesløs og frifor et hvilket som helst ansvar (herunder  

 ansvar over for tredjemand), der af nogen som helst årsag måtte opstå i  

 forbindelse med produktion eller fabrikation, af ejendomsret til, udlejning  

 samt besiddelse og anvendelse af sådant udgang- eller særligt nukleart  

 materiale eller reaktormaterialer efter overlevering heraf fra Kommissionen  

 til Kongeriget Danmarks regering eller til nogen privat enkeltperson eller  

 privat organisation under dennes jurisdiktion.« Artikel III Samarbejdsaftalens artikel III ændres til følgende ordlyd:
»A.
Materialer, som har interesse i forbindelse med de emner, om  

 hvilke man er enedes om at udveksle oplysninger som anført i artikel I og  

 underkastet bestemmelserne i artikel V, herunder udgangsmateriale, tungt  

 vand, biprodukter, andre radioisotoper, stabile isotoper og særligt nukleart  

 materiale til andre formål end anvendelse som brændsel i reaktorer og  

 reaktorforsøg, kan overdrages fra den ene part til den anden til nærmere  

 angivet anvendelse i sådanne mængder og på sådanne vilkår og betingelser,  

 handelen.
B.
Med forbehold af bestemmelserne i artikel V og på sådanne vilkår og  

 betingelser, som måtte blive aftalt, skal parternes specialiserede  

 forskningsanlæg og afprøvningsanlæg for reaktormaterialer være til rådighed  

 til gensidig brug under hensyntagen til begrænsninger i plads, anlæg og  

 personale, som bekvemt kan stilles til rådighed, når sådanne anlæg ikke kan  

 anskaffes i handelen.
C.
Med hensyn til de emner, om hvilke man er enedes om at udveksle  

 oplysninger som anført i artikel I og underkastet bestemmelserne i artikel V,  

 kan materiel og anordninger overføres fra den ene part til den anden på  

 sådanne vilkår og betingelser, som måtte blive aftalt.
Det erkendes, at  

 sådanne overførsler vil være underkastet begrænsninger, som måtte opstå på  

 grund af mangel på forsyninger eller andre omstændigheder på det pågældende  

 tidspunkt.« Artikel IV Samarbejdsoverenskomstens reviderede artikel IIIa slettes i sin helhed.
Artikel V Samarbejdsoverenskomstens artikel IV ændres til følgende ordlyd:
»A.
Med hensyn til anvendelsen af atomenergi til fredelige formål er  

 der enighed om, at der kan træffes aftaler mellem enhver af parterne eller  

 bemyndigede personer under partens jurisdiktion og bemyndigede personer inder  

 den anden parts jurisdiktion om overførsel af andet materiel og andre  

 anordninger og materialer end særligt nukleart materiale samt om udførelse af  

 tjenesteydelser.
B.
Med hensyn til anvendelsen af atomenergi til fredelige formål er her  

 enighed om, at der kan træffes aftaler mellem enhver af parterne eller  

 bemyndigede personer under partens jurisdiktion og bemyndigede personer under  

 den anden parts jurisdiktion om overførsel af særligt nukleart materiale og  

 om udførelse af tjenesteydelser i forbindelse dermed, med de i artikel II og  

 III angivne formål og underkastet begrænsningerne i artikel II, afsnit B.
C.
Parterne er enige om, at de i denne artikels afsnit A og B omtalte  

 arrangementer skal være underkastet begrænsningerne i artikel V og parternes  

 politik med hensyn til transaktioner, hvori de i afsnit A og B omtalte  

 bemyndigede personer er inddraget.« Artikel VI Samarbejdsoverenskomstens artikel V ændres til følgende overlyd:
»A.
Med forbehold af denne overenskomsts bestemmelser, disponibelt  

 personales og materiales tilstedeværelse og de relevante love, forordninger  

 og licensbestemmelser, som er i kraft i deres respektive lande, skal parterne  

 samarbejde om gennemførelse af atomkraftens anvendelse til fredelige formål.
B.
Klassificerede oplysninger skal ikke videregives i medfør af denne  

 overenskomst, og intet materiel og anordninger skal overføres, og ingen  

 tjenesteydelser skal udføres i medfør af denne overenskomst, hvis overførslen  

 af noget sådant materiale eller materiel og anordninger eller udførelsen af  

 nogen sådan tjenesteydelse indebærer videregivelsen af klassificerede  

 oplysninger.
C.
Denne overenskomst skal ikke kræve udveksling af nogen oplysninger, som  

 det ikke er parterne tilladt at videregive.« Artikel VII Samarbejdsoverenskomstens reviderede artikel Va ændres til følgende  

 ordlyd:
»A.
Kongeriget Danmarks regering og Amerikas forenede Staters  

 regering bemærker, at ifølge en overenskomst underskrevet af dem og Den  

 internationale Atomenergiorganisation den 29. februar 1968, har  

 Organisationen udøvet kontrol med anvendelsen af materialer, materiel og  

 anlæg, der er inderkastet kontrol i henhold til denne overenskomst.
Parterne  

 er enige om, at Organisationen fortsat skal udøve kontrol med anvendelsen af  

 sådanne materialer, materiel og anlæg i medfør af bestemmelserne i den  

 tresidige overenskomst, således som den måtte blive revideret fra tid til  

 anden eller erstattet af en ny tresidig overenskomst, idet parterne  

 anerkender, at de rettigheder med hensyn til kontrolforanstaltninger, som er  

 tilstået Amerikas forenede Staters regering ved denne overenskomsts artikel  

 VI, ophæves i det tidsrum og i den udstrækning, hvori Organisationens  

 kontrolforanstaltninger finder anvendelse for sådanne materialer, materiel og  

 anlæg.
B.
Såfremt den i afsnit A i denne artikel tresidige overenskomst måtte  

 blive bragt til ophør før udløbet af denne overenskomst, og hvis parterne  

 ikke straks enes om en genoptagelse af Organisationens  

 kontrolforanstaltninger, kan enhver af parterne opsige denne overenskomst ved  

 meddelelse herom.
I tilfælde af opsigelse fra en af parterne skal Kongeriget  

 Danmarks regering efter anmodning fra Amerikas forenede Staters regering  

 tibagelevere til Amerikas forenede Staters regering alt særligt nukleart  

 materiale modtaget i henhold til denne overenskomst, og som stadig måtte  

 besiddes af Kongeriget Danmarks regering eller af personer under dennes  

 jurisdiktion.
Amerikas forenede Staters regering vil kompensere Kongeriget  

 Danmarks regering eller personerne under dennes jurisdiktion for deres  

 økonomiske interesse således tilbageleveret materiale i overensstemmelse med  

 Kommissionens tarif gældende på det pågældende tidspunkt i Amerikas forenede  

 Stater.« Artikel VIII Samarbejdsoverenskomstens reviderede artikel VI ændres til følgende  

 ordlyd:
»A.
Kongeriget Danmarks regering og Amerikas forenede Staters  

 regering fremhæver deres fælles interesse i at sikre, at alt materiale,  

 materiel eller anordninger, som stilles til rådighed for Kongeriget Danmarks  

 regering eller nogen person under dennes jurisdiktion e medfør af denne  

 overenskomst, udelukkende anvendes til civile formål.
B.
Bortset fra det omfang, i hvilket rettigheder med hensyn til  

 kontrolforanstaltninger hjemlet i denne overenskomst ophæves på grund af  

 udøvelse af Den internationale Atomenergiorganisations  

 sikkerhedsforanstaltninger, som hjemlet i artikel Va, skal Amerikas forenede  

 Staters regering uanset alle andre bestemmelser i denne overenskomst have til  

 følgende:
som i henhold til denne overenskomst skal stilles til rådighed for  

 Kongeriget Danmarks regering eller personer under dennes jurisdiktion af  

 Amerikas forenede Staters regering eller personer under dennes jurisdiktion,  

 eller som skal anvende, fremstille eller behandle et hvilket som helst af  

 følgende materialer, der således er stillet til rådighed: udgangsmateriale,  

 særligt nukleart materiale, moderatormateriale eller andet materiale efter  

 Kommissionens angivelse; C.
Kongeriget Danmarks regering påtager sig at lette udøvelsen af de ved  

 denne artikel hjemlede kontrolforanstaltninger.« Artikel IX Samarbejdsoverenskomstens artikel VII ændres til følgende ordlyd:
»Kongeriget Danmarks regering garanterer, Artikel X Samarbejdsoverenskomstens reviderede artikel VIII ændres til følgende  

 ordlyd:
»Denne overenskomst træder i kraft den 25. juli 1955 og forbliver i  

 kraft indtil den 24. juli 1973 inklusive og kan fornys efter overenskomst  

 mellem parterne.« Artikel XI Samarbejdsoverenskomstens artikel IX ændres til følgende ordlyd:
»Parterne udtrykker endnu en gang deres håb og forventning om, at  

 denne samarbejdsoverenskomst vil føre til overvejelser om udvidet samarbejde,  

 der omfatter konstruktion, opbygning og drift af kraftproducerende reaktorer.  

 Følgende vil parterne fra tid til anden have samråd angående yderligere  

 samarbejde med hensyn til kraftproduktion fra atomenergi i Danmark.« Artikel XII Samarbejdsoverenskomstens artikel X ændres til følgende ordlyd:
 »I forbindelse med denne overenskomst gives følgende definitioner:
Artikel XIII Denne overenskomst træder i kraft, når hver af de to regeringer fra den  

 anden regering har modtaget skriftlig meddelelse om, at den har opfyldt alle  

 lovlige og forfatningsmæssige betingelser for dens ikrafttræden, og forbliver  

 i kraft i samme tidsrum som den herved reviderede samarbejdsoverenskomst.
 TIL BEKRÆFTELSE HERAF har undertegnede dertil behørigt bemyndigede  

 underskrevet denne overenskomst.
 UDFÆRDIGET i Washington i duplo den 7. juni 1968.
 For Kongeriget Danmarks regering:
Torben Rønne For Amerikas forenede Staters regering:
John M.
Leddy Glenn T.
Seaborg Udenrigsministeren har den ære at meddele den danske charge d'affaires ad  

 interim, at Amerikas forenede Staters regering nu har opfyldt alle lovlige og  

 forfatningsmæssige betingelser for ikrafttræden af den under 7. juni 1968  

 undertegnede ændring til overenskomsten om samarbejde mellem Amerikas  

 forenede Staters regering og Kongeriget Danmarks regering vedrørende  

 udnyttelse af atomenergi til civile formål.
Udenrigsministeriet, Washington, den 26. juli 1968.
DEN DANSKE AMBASSADE WASHINGTON 8, D.C.
 Den danske charge d'affaires a.i. har den ære at anerkende modtagelsen af  

 udenrigsministerens note af dags dato, hvori Danmarks regering gøres bekendt  

 med, at alle Amerikas forenede Staters regerings lovlige og  

 forfatningsmæssige betingelser for ikrafttræden af den i Washington under 7.  

 juni 1968 undertegnede ændring til overenskomsten om samarbejde mellem  

 Kongeriget Danmarks regering og Amerikas forenede Staters regering vedrørende  

 udnyttelse af atomenergi til civile formål er blevet opfyldt.
 Den danske charge d'affaires a.i. har den glæde at meddele  

 udenrigsministeren, at alle lovlige og forfatningsmæssige betingelser for  

 Kongeriget Danmarks regerings vedkommende for ikrafttræden af ændringen  

 ligeledes er blevet opfyldt, og at ændringen som følge heraf i  

 overensstemmelse med artikel XIII deri træder i kraft ved Deres modtagelse af  

 denne note i dag.
 Den danske charge d'affaires a.i. benytter denne lejlighed til over for  

 udenrigsministeren at gentage forsikringen om sin mest udmærkede højagtelse.
 Washington, D.C.
 den 26. juli 1968.
 Overenskomsten trådte herefter i kraft den 26. juli 1968.
 Udenrigsministeriet, den 28. august  

 1969.
 Poul Hartling.
