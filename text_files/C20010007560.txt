Vejledning om indsattes adgang til at medtage,  

 besidde og råde over egne genstande og penge i kriminalforsorgens  

 institutioner 1. Reglerne om indsattes egne penge og  

 genstande findes i § 36 i straffuldbyrdelsesloven.
I medfør af § 36,  

 stk. 2 og 3, er udstedt bekendtgørelse om indsattes adgang til at  

 medtage, besidde og råde over egne genstande og penge i  

 kriminalforsorgens institutioner (genstandsbekendtgørelsen). Loven og  

 bekendtgørelsen træder i kraft den 1. juli 2001.
Bekendtgørelsen gælder for personer, der  

 udstår fængselsstraf eller forvaring, samt for  

 varetægtsarrestanter i Kriminalforsorgens fængsler og  

 arresthusene.
I pensionerne vil beboerne i overensstemmelse med § 36 i  

 straffuldbyrdelsesloven have ret til at medtage, besidde og råde over  

 egne genstande i institutionen, medmindre dette er uforeneligt med ordens-  

 eller sikkerhedsmæssige hensyn.
Efter § 3 i bekendtgørelsen kan  

 pensionens leder fastsætte regler om udlevering af egne genstande.
I  

 øvrigt forudsættes det, at spørgsmålet om beboernes  

 adgang til at medtage, besidde og råde over egne genstande og penge  

 reguleres i forbindelse med institutionens husorden m.v.
Denne vejledning har til formål at orientere om  

 væsentlige fortolkningsbidrag knyttet til enkelte af  

 bekendtgørelsens bestemmelser.
Der er således ikke tale om en  

 samlet gennemgang af reglerne.
2. Det fremgår af  

 straffuldbyrdelseslovens § 36, stk. 1, at en indsat har ret til at medtage,  

 besidde og råde over egne genstande i institutionen, medmindre dette er  

 uforeneligt med ordens- eller sikkerhedsmæssige hensyn.
Det  

 fremgår af straffuldbyrdelseslovens bemærkninger, at reglen er  

 udtryk for et kompromis mellem to modstridende hensyn.
Det ene er  

 normaliseringshensynet.
Det andet er hensynet til sikkerhed og orden,  

 herunder navnlig hensynet til at beskytte "svage" indsatte.
Desuden  

 kan fremhæves den generelle sikkerhed for medindsatte og personalet og  

 institutionens sikkerhed for, at de indsatte ikke kan indsmugle, skjule og  

 handle med ulovlige genstande.
Endvidere kan der nævnes  

 foranstaltninger mod brand og støj.
Udgangspunktet i straffuldbyrdelsesloven er således,  

 at en indsat har ret til at medtage, besidde og råde over egne  

 genstande i institutionen.
Begrænsninger i denne ret skal være  

 begrundet med, at retten er uforenelig med ordens- og sikkerhedsmæssige  

 hensyn.
3. Efter bekendtgørelsens § 2, stk.  

 1, nr. 2, må der ikke udleveres genstande, som kan benyttes i  

 forbindelse med misbrug af euforiserende stoffer og andre stoffer, der er  

 forbudt efter den almindelige lovgivning.
Forbuddet omfatter eksempelvis  

 sprøjter, kanyler, hashpiber og lignende.
 4. En lang række genstande vil kunne  

 benyttes som våben og dermed nægtes udleveret i medfør af  

 bekendtgørelsens § 2, stk. 1, nr. 4. Afgørelse af, om en  

 genstand skal forbydes udleveret med denne begrundelse, må bero  

 på en konkret vurdering, hvori bør indgå en afvejning af  

 på den ene side genstandens farlighed ved eventuel benyttelse som  

 våben, på den anden side hvor vigtig genstandens benyttelse -  

 på lovlig vis - er for den indsattes dagligdag.
 5. Ved "særlige  

 omstændigheder", der kan bevirke, at medicin undtagelsesvis  

 udleveres til indsatte efter § 2, stk. 1, nr. 9, er navnlig tænkt  

 på tilfælde, hvor den indsatte af læge er ordineret medicin  

 imod livstruende tilstande som for eksempel hjertesygdomme eller HIV.  

 Institutionen bør i disse tilfælde forlange dokumentation i form  

 af recept og identifikation af medicinen som hidrørende fra apotek  

 eller hospital.
 6. Som det fremgår af  

 bekendtgørelsens § 2, stk. 1, nr. 12, kan der ikke udleveres  

 tøj og andre genstande, der kan virke som en magtdemonstration over  

 for andre.
Baggrunden for forbuddet er problemerne med negativt  

 stærke indsatte i visse magtgrupper.
Forbuddet omfatter veste,  

 pandebånd, håndledsremme og lignede, som er forbeholdt medlemmer  

 og støttepersoner til sådanne magtgrupper.
Forbuddet vil  

 også kunne omfatte T-shirts og lignende med slogans og/eller symboler,  

 som kan erhverves af alle, forudsat at det vurderes, at de  

 pågældende genstande i den konkrete situation er egnede til at  

 virke som en magtdemonstration.
 Det fremgår endvidere af bekendtgørelsens §  

 2, stk. 1, nr. 13, at der heller ikke kan udleveres tøj og andre  

 genstande med racistiske eller andre stærkt krænkende symboler  

 eller slogans.
Baggrunden for forbuddet er, at indsatte bør  

 beskyttes mod, at medindsatte bærer tøj m.v., som vil kunne  

 medvirke til at forstærke racistiske tendenser m.v. blandt de indsatte.  

 Dette gælder uanset, at de pågældende genstande ikke er  

 ulovlige efter straffelovens bestemmelser.
Forbuddet omfatter tøj og  

 lignende effekter, som de indsatte har mulighed for at bære på  

 sig i institutionen.
Derimod er udsmykningsgenstande og lignende, som er  

 beregnet til at anvendes i de indsattes opholdsrum, som udgangspunkt ikke  

 omfattet.
Hvis det er påkrævet at forbyde sådanne effekter,  

 vil den enkelte institution i medfør af bekendtgørelsens § 3  

 kunne fastsætte generelle begrænsninger for udleveringen.  

 Institutionen bør dog, af hensyn til grundlovens frihedsrettigheder,  

 herunder særligt ytringsfriheden, være tilbageholdende med hensyn  

 til at forbyde udlevering af bøger, tidsskrifter og lignende.
7. Som det fremgår af  

 bekendtgørelsens § 2, stk. 4, kan der i skolens regi stilles computere  

 til rådighed for indsatte i lukkede fængsler, såfremt  

 særlige uddannelses- eller arbejdsmæssige hensyn i det enkelte  

 tilfælde taler derfor.
Computernes diskettedrev skal være  

 forsynet med lås, og der må ikke anvendes disketter som  

 lagringsmedie.
Det fremgår endvidere, at indsatte, der ikke har  

 mulighed for at udarbejde sine opgaver inden for det tidsrum, hvor  

 undervisningslokalet er tilgængeligt, undtagelsesvis kan få  

 tilladelse til at få udleveret en computer til opstilling på egen  

 celle.
Udleveringen betinges i givet fald af Som det fremgår af bekendtgørelsens § 2, stk.  

 6, kan der ikke udleveres fjernsyn i arresthusene og Københavns  

 Fængsler.
 Baggrunden herfor er udover risikoen for indsmugling af  

 ulovlige effekter et ønske om at hindre uønsket kommunikation  

 ved hjælp af tekst-tv.
Indsatte, som ikke har adgang til at se fjernsyn, har ret  

 til at leje et fjernsyn.
Justitsministeriet, Direktoratet for  

 Kriminalforsorgen, fastsætter maksimumpriser for udlejning af fjernsyn.  

 Da tekst-tv kan benyttes til at give meddelelser til de indsatte, må  

 fjernsyn, som udlejes til de indsatte, ikke kunne anvendes til at vise  

 tekst-tv.
8. Institutionens leder skal ifølge  

 bekendtgørelsens § 3 fastsætte nærmere regler om  

 udlevering af indsattes egne genstande på baggrund af de ovenfor under  

 pkt. 1 nævnte hensyn.
Institutionens leder kan i denne forbindelse  

 fastsætte yderligere generelle begrænsninger under hensyn til  

 forholdene i den enkelte institution, herunder med hensyn til de udleverede  

 genstandes størrelse, antal og art m.v.
Det bør  

 tilstræbes, at reglerne udformes således, at ensartede  

 tilfælde så vidt muligt behandles ens fra institution til  

 institution.
 Der vil i denne forbindelse kunne fastsættes regler  

 med henblik på at forhindre købmandsvirksomhed og lignende  

 blandt de indsatte, f.eks. således, at der fastsættes en  

 grænse for den samlede værdi af nydelsesmidler og penge, som den  

 indsatte er i besiddelse af, jf. endvidere bekendtgørelsens § 14.
 De regler, som fastsættes af institutionens leder,  

 bør blandt andet indeholde retningslinjer om udlevering af  

 følgende genstande:
 1)	Møbler, kondiredskaber, hobbyværktøj og  

 lignende.
 2)	Bøger, aviser, tidsskrifter, ugeblade og lignende.
 3)	Videoapparater, dvd-maskiner, tv-spil, dvd-film, disketter til  

 tv-spil og lignende.
 4)	Dekodere.
 5)	Båndoptagere med mikrofon.
 6)	Husdyr.
7)	Kassettebånd, videobånd og lignende.
Udlevering af disse  

 genstande til varetægtsarrestanter, der er isoleret af hensyn til  

 efterforskningen, kan kun ske med tilladelse fra politiet.
 Følgende genstande bør normalt kunne  

 udleveres:
 1)	Ting til personligt brug (f.eks. barbergrej, tegnebøger,  

 lommebøger, briller, ringe, ure, smykker, kuglepenne, piber og  

 lightere).
 2)	Mindre ting til brug i fritiden (f.eks. skrivemaskiner, visse  

 hobbymaterialer og musikinstrumenter).
 3)	Mindre ting til brug i den indsattes opholdsrum (f.eks. bordlampe,  

 dug, billeder, fotografier).
 4)	Tøj til dagligt brug.
 5)	Visse personlige papirer.
 Endvidere bør arbejdsmaterialer, studiematerialer  

 og lignende normalt kunne udleveres til indsatte, der har tilladelse til  

 selvforskaffet arbejde, selvstudium eller lignende.
 Af sikkerheds- og ordensmæssige grunde, herunder  

 navnlig på grund af risikoen for indsmugling, kan der i øvrigt  

 fastsættes begrænsninger med hensyn til udlevering af blandt  

 andet bøger, tidsskrifter m.v.
 Radioer, cd-afspillere, båndoptagere uden mikrofon,  

 cder, bånd og lignende bør normalt kunne udleveres, hvis  

 forholdene i institutionen tillader det.
 Det bemærkes, at politiet kan bestemme, at der af  

 hensyn til varetægtsfængslingens øjemed skal foretages  

 begrænsninger med hensyn til udlevering af genstande.  

 Varetægtsarrestanten kan forlange, at spørgsmålet om,  

 hvorvidt sådanne begrænsninger kan opretholdes, forelægges  

 for retten, jf. retsplejelovens § 773 og bekendtgørelsens § 1, stk.  

 2.
 For så vidt angår genstande, der ikke er  

 omfattet af de fastsatte regler eller reglerne i bekendtgørelsen,  

 må institutionens leder eller den, der bemyndiges dertil, i det enkelte  

 tilfælde vurdere, om udlevering er uforeneligt med ordens- og  

 sikkerhedsmæssige hensyn, jf. bekendtgørelsens § 4.
 9. Det fremgår af  

 bekendtgørelsens § 5, stk. 2, at institutionens leder kan  

 fastsætte regler om, at elektriske apparater, herunder tv, radio og  

 lignende, i tilfælde, hvor institutionen ikke selv kan foretage en  

 tilstrækkelig undersøgelse af apparatet, kun kan udleveres  

 på betingelse af, at den indsatte betaler for undersøgelsen.
 Bestemmelsen vil blandt andet omfatte tilfælde, hvor  

 baggrunden for, at institutionen ikke selv kan foretage en  

 tilstrækkelig undersøgelse af apparatet er, at der er risiko  

 for, at institutionen i forbindelse med undersøgelsen vil kunne  

 ødelægge eller beskadige apparatet.
10. Bestemmelsen i bekendtgørelsens  

 § 6, hvorefter indsatte ikke kan sælge, bytte, udleje, bortgive eller  

 udsende genstande, der er registrerede, jf. § 17, er fastsat med henblik  

 på at begrænse handel i institutionerne, herunder særligt  

 for at beskytte svage indsatte.
Reglen om, at genstande ikke kan sendes ud af  

 institutionen, sigter imod at undgå, at indsatte kan omgå  

 forbuddet mod handel, f.eks. ved at en leverandør af euforiserende  

 stoffer får tilsendt effekter som betaling.
 11. Reglerne om indsattes adgang til at  

 medtage, besidde og råde over egne penge bygger modsat reglerne om  

 indsattes egne genstande på en forudsætning om, at de indsatte  

 som udgangspunkt ikke har ret til at medtage egne penge, men alene kan  

 besidde og råde over penge, som de har modtaget som vederlag for  

 beskæftigelse i institutionen.
 De fastsatte regler har blandt andet baggrund i et  

 ønske om at begrænse muligheden for salg af narkotika og andre  

 ulovlige effekter i institutionen.
Reglerne bygger i et vist omfang på en sondring  

 mellem forskellige "former" for penge, herunder blandt andet  

 medbragte og tilsendte penge overfor arbejdspenge, selvforplejnings- og  

 selvforvaltningsbeløb m.v.
Penge, der er medtaget ved  

 overførsel fra en anden institution, bør anses som  

 arbejdspenge, hvis det kan godtgøres, at der er tale om arbejdspenge  

 (sygevederlag) fra en anden institution.
Uanset at det ikke kan  

 godtgøres, at der er tale om arbejdspenge, anses mindst et  

 beløb, som svarer til en uges indtjening på grundbeløb,  

 som arbejdspenge.
Penge, der er medbragt efter udgang, bør ligeledes  

 anses som arbejdspenge.
Dette gælder dog højst for et  

 beløb, der svarer til, hvad den indsatte har medbragt af arbejdspenge  

 til brug under udgangen.
12. Som det fremgår af  

 bekendtgørelsens § 14, fastsætter institutionens leder under  

 hensyn til forholdene i den enkelte institution nærmere regler om  

 anvendelse af penge i institutionen.
Det bør tilstræbes, at  

 reglerne udformes således, at ensartede tilfælde så vidt  

 muligt behandles ens fra institution til institution.
 For så vidt angår fastsættelse af regler  

 med henblik på at begrænse købmandsvirksomhed og lignende  

 blandt de indsatte henvises til pkt. 8.
De indsatte bør normalt have mulighed for at bruge  

 penge blandt andet til anskaffelse af genstande til personligt brug og udstyr  

 til eget opholdsrum.
Desuden bør der normalt kunne købes  

 nydelsesmidler (tobak, kaffe, slik, alkoholfrie drikkevarer, frugt  m.v.), og  

 hvis der er selvforplejning i institutionen, vil der naturligvis endvidere  

 kunne anvendes penge til indkøb i denne forbindelse.
13. Det fremgår af  

 bekendtgørelsens § 20, stk. 3, at ved fravær, der skyldes  

 undvigelse eller udeblivelse, skal institutionen opbevare de  

 pågældende genstande i mindst 1 år.
Efter udløbet af  

 denne frist kan genstandene afleveres til politiet.
Hvis der er tale om  

 genstande, der åbenbart er værdiløse, vil der i stedet  

 kunne ske destruktion, eventuelt efter nærmere aftale med politiet.
 14. Det fremgår af  

 bekendtgørelsens § 22, at genstande, som en indsat ikke medtager ved  

 løsladelsen, skal opbevares af institutionen i mindst 3 måneder.  

 Efter udløbet af denne frist kan genstandene inddrages til  

 nyttiggørelse i institutionen, sælges på offentlig auktion  

 eller destrueres.
Den indsatte skal ved ankomsten til institutionen  

 orienteres herom.
Denne orientering kan gives på den erklæring,  

 som den indsatte efter bekendtgørelsens § 16, stk. 2, skal underskrive  

 i forbindelse med gennemgang af den indsattes genstande.
Ved løsladelsen bør den indsatte erindres  

 om, hvad der vil ske med genstande, som ikke medtages fra institutionen.
Hvis  

 der er tale om genstande, som i medfør af bekendtgørelsens §  

 18, stk. 2, er opført på en liste over registrerede genstande,  

 vil det desuden være hensigtsmæssigt, at det noteres på  

 denne liste, at den indsatte ved løsladelsen er orienteret om, at  

 bestemte genstande ikke er medtaget og derfor vil kunne inddrages,  

 sælges eller destrueres efter udløbet af ovennævnte  

 frist.
 Det bemærkes i denne forbindelse, at hvis der er  

 tale om genstande, som den indsatte har glemt i institutionen, bør  

 institutionen søge at rette henvendelse til den  

 pågældende, før genstandene eventuelt inddrages,  

 sælges eller destrueres.
