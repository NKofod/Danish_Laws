 Ankenævnet meddelte tilladelse hertil, men betingede tilladelsen af,  

 at medlemmet ikke samtidig med færdiggørelsen af de 2  

 bøger fortsatte sit arbejde med foredragsvirksomhed.
 Ankenævnet lagde ved afgørelsen til grund, at  

 ansøgningen alene vedrørte tilladelse til at  

 færdiggøre 2 bestemte bøger, hvor medlemmet havde lavet  

 alt researcharbejdet.
 Ankenævnet fandt, at medlemmet havde sandsynliggjort, at de to  

 bogprojekter over 2 år var af en sådan karakter, at  

 arbejdsindsatsen kunne holdes indenfor de tilladte timetal.
 Ankenævnet havde ved denne vurdering lagt særligt vægt  

 på, at Bogforlaget,  Samvirke og xxxforening havde bekræftet, at  

 tidsforbruget ved de 2 bogprojekter var af den størrelsesorden, som  

 medlemmet havde oplyst.
Overgangsydelse   selvstændig  

 bibeskæftigelse Sagsfremstillingen som den fremgår af Direktoratet  

 for Arbejdsløshedsforsikringens afgørelse:
 "Det fremgår af sagen, at De modtager  

 overgangsydelse.
Det fremgår af Deres brev af 26. november 1999, at  

 De ønsker tilladelse til at drive forfattervirksomhed som  

 selvstændig bibeskæftigelse inden for 200 timer  

 (ankenævnets tilføjelse) uden fradrag i overgangsydelsen.
De  

 mener, at De efter de nye regler om selvstændig virksomhed inden for  

 400 timer med fradrag i overgangsydelsen ville få større  

 "albuerum" til virksomheden, men Deres økonomi er ikke indrettet til  

 dette, og De mener også, at virksomheden kan holdes inden for 200 timer  

 pr. år.
 De har planer om at skrive 2 bøger, som bygger  

 på Deres erfaringer fra tidligere virke i Bangladesh i 1970'erne.
De har lige siden Deres hjemkomst holdt foredrag,  

 undervist og skrevet om forholdene i den 3. verden, ligesom De har læst  

 meget om den 3. verdens forhold og klodens forskellige kulturer.
De  

 interesserer Dem specielt for Bangladesh og Pakistan.
De har materiale liggende til 2 bøger, som De nu  

 ønsker at skrive færdig og udgive.
Begge projekter er allerede  

 godt i vej, og De mener, at De kan færdiggøre manuskripterne  

 inden for 2 år ved et arbejdstidsforbrug på 170-180 timer pr.  

 år.
De kunne dog også være interesseret i andre - for tiden  

 - mere relevante opgaver og ønsker derfor ikke at være bundet  

 af, at 170-180 timer pr. år udelukkende skal benyttes til de 2  

 nævnte bøger.
De forventer i øvrigt, at bøgerne  

 kun vil udkomme i et mindre oplag på 1.-2.000 stk., da interessen for  

 den 3. verden synes at være dalende.
 På blanket AR 259 har De blandt andet oplyst, at De  

 forventer at bruge ca. 3 1/4 time pr. uge/170-180 timer på  

 årsbasis på forfattervirksomheden.
Deres a-kasse har sendt Deres ansøgning til  

 direktoratet den 29. november 1999. Kassen har oplyst, at forholdene i den 3.  

 verden er Deres altoverskyggende interesse, og indstillet til direktoratet,  

 at ansøgningen imødekommes." Direktoratet traf den 14. januar 2000 følgende  

 afgørelse:
 "De kan ikke få tilladelse til at skrive og udgive  

 bøger.
Begrundelse(ankenævnets rettelse) Det er direktoratets opfattelse, at den beskrevne  

 virksomhed er af en sådan karakter, at det ikke findes sandsynliggjort,  

 at arbejdsindsatsen kan holdes inden for 200 timer årligt.
 Direktoratet har lagt vægt på, at virksomheden  

 med at skrive og udgive bøger kan drives både på fuld tid  

 og på nedsat tid udelukkende afhængig af Deres beslutning om,  

 hvilken arbejdsindsats De vil lægge i virksomheden.
Det er direktoratets opfattelse, at det ikke kan forudses,  

 hvor mange timer det i realiteten vil tage at skrive og  

 færdiggøre en bog, selv om De har tilstrækkeligt  

 materiale.
Udover tidsforbrug til selve skrivearbejdet vil der også  

 medgå tid til at gøre manuskriptet klar til trykning, finde en  

 forlægger og forhandle kontrakt om omfang og udgivelse m.v. inden selve  

 udgivelsen.
Det forhold, at De forventer højst at anvende 170-180  

 timer årligt på at skrive bøger, begrænser  ikke  

 virksomhedens ydre rammer i en sådan grad, at den kan anses for kun at  

 kunne udøves i ringe omfang i perioden med overgangsydelse.
Direktoratet kan derfor ikke give tilladelse til, at De  

 påbegynder den nævnte virksomhed i perioden med overgangsydelse,  

 jf. § 6, stk. 1, i direktoratets bekendtgørelse om overgangsydelse,  

 nr. 307 af 19. maj 1999." I klagen havde medlemmet bl.a. anført, at det var  

 hendes indtryk, at direktoratets afgørelse var et mere eller mindre  

 "automatisk" afslag, hvor hendes konkrete situation ikke ses at være  

 taget i betragtning.
Muligvis havde direktoratet ikke haft et identisk  

 fortilfælde og derfor traf en restriktiv og skabelonagtig  

 afgørelse, uden De reelt var gået ind i substansen Det var direktoratets opfattelse, at virksomheden var af  

 en sådan karakter, at det ikke fandtes sandsynliggjort, at  

 arbejdsindsatsen kunne holdes inden for 200 timer årligt.
Hvordan  

 direktoratet var kommet til den slutning, forstod medlemmet ikke, da hun kun  

 havde søgt om tilladelse til at drive "forfattervirksomhed i lille  

 målestok". Der var slet ikke tale om en ny "større" virksomhed,  

 blot om en tilladelse til at kunne fortsætte sin normale  

 bibeskæftigelse.
Som det fremgik af sagen havde arbejdsløshedskassen  

 indstillet til direktoratet, at medlemmet fik tilladelse til at drive  

 selvstændig virksomhed som forfatter.
Det var  

 arbejdsløshedskassens overbevisning, at arbejdet sagtens kunne holdes  

 inden for de 200 timer om året.
Så reglen om, at man over for  

 arbejdsløshedskassen skulle sandsynliggøre, at virksomheden  

 ikke nødvendiggør en samlet arbejdsindsats på mere end  

 200 timer inden for et kalenderår, var således opfyldt.
Endvidere havde medlemmet anført, at der i  

 direktoratets bekendtgørelse om overgangsydelse nr. 307 af 19. maj  

 1999 § 6, stk. 1 gives der mulighed for, at direktøren for  

 Arbejdsløshedsforsikringen efter indstilling fra  

 arbejdsløshedskassen kunne give tilladelse i særlige  

 tilfælde.
Både medlemmet og arbejdsløshedskassen fandt, at  

 der var tale om et særligt tilfælde understøttet af at 1)  

 3. verdens forhold og klodens forskellige kulturer havde været  

 medlemmets primære fritidsinteresse igennem hele sit voksenliv og 2)  

 det allerede indsamlede materiale forelå i en sådan form, at  

 færdiggørelse af bøgerne var særdeles overkommeligt  

 tidsmæssigt.
Der var således tale om en rimelig opgave i forhold  

 til den afsatte tid.
 Videre havde medlemmet anført, at hun under  

 udarbejdelse af sine "planer for forfattervirksomhed" på enhver  

 måde havde bestræbt sig på at leve op til de givne krav og  

 bestemmelser og det var hendes fulde overbevisning, at hun i sin oprindelige  

 ansøgning nævnte 2 bogprojekter kunne færdiggøres i  

 løbet af de næste to år inden for de skitserede 170-180  

 timer pr. år.
 Dette kunne lade sig gøre, fordi bøgerne  

 allerede var "godt i vej" og arbejdet med at færdiggøre dem  

 begrænset, fordi hun blot bygger videre på den viden hun havde  

 samlet ind via sit arbejde i udlandet, hendes altdominerende fritidsinteresse  

 og hendes mangeårige foredragsvirksomhed, og fordi manuskripter til  

 hendes foredrag med en let ombearbejdning ville indgå i bøgerne.  

 Medlemmets timeforbrug på bøgerne kunne således ikke  

 sammenlignes med timeforbruget hos en forfatter, der skulle skrive en  

 lignende bog helt fra bunden af.
Når medlemmet rejser i det fremmede bor hun som  

 regel privat, hvilket giver hende en tæt kontakt og god mulighed for  

 indlevelse i 3. verdens kulturer, familieliv og udviklingsforhold. medlemmet  

 havde altid følt det, som hendes opgave at formidle sin viden om de  

 børn, kvinder og mænd, hun havde haft kontakt med.
Dette  

 gør hun dels gennem almindelig samtale, dels ved at holde foredrag -  

 og skrive.
Hvorfor skulle hun nu fratages denne ret til at udtrykke sig  

 skriftligt - blot fordi hun af arbejdsløshedsmæssige grunde var  

 blevet tvunget på overgangsydelse.
Medlemmet fandt det absurd, at hun  

 godt må "skrive til skuffen" men ikke videregive den viden og indsigt  

 hun gennem hele sit liv har samlet - og som vide kredse, bl.a. også xxx  

 fandt væsentligt at få formidlet til en større kreds.
Medlemmet fandt det ligeledes absurd, at det var tilladt  

 at skrive læserbreve og artikler, men ikke bøger.
Det er nu  

 engang sådan, at emneområder som kultur, folks levevis og  

 tankegange egner sig bedst til at blive formidlet i bogform.
Medlemmets  

 styrke ligger netop inden for disse områder - ikke inden for de  

 politiske og mere sensationsprægede emner, som var betydeligt lettere  

 at afsætte i artikelform.
Særligt absurd var, at medlemmet havde ret til at  

 tjene et beløb svarende til differencen mellem  

 arbejdsløshedsdagpenge og overgangsydelse, men hindres i at udnytte  

 denne ret, fordi kun visse former for arbejde var "lovlig". Medlemmet fandt  

 det så urimeligt, at det ikke var indtægten, men arbejdets art,  

 der var afgørende.
Det var kun hende, som havde mulighed for at skaffe  

 sig et timelønnet - og kontrolleret job, der kan udnytte denne ret.  

 Medlemmet spurgte, hvor retfærdigheden og logikken var i disse  

 regler.
Endelig anførte medlemmet, at det var hendes  

 absolutte hensigt at efterleve de givne rammer og holde sig inden for de  

 tilladte 200 timer.
Der er tale om en meget lille skribentvirksomhed, en  

 hobbyvirksomhed, hvor det alene drejer sig om formidling af 3. verdens stof  

 baseret på allerede indsamlet viden - og med et minimalt udkomme.
Det  

 var ikke hendes hensigt at påbegynde noget, som kunne udvikle sig til  

 noget større hen ad vejen Direktoratet meddelte den 14. februar 2000, at der ikke  

 var fremkommet nye oplysninger, der gav anledning til at ændre  

 afgørelsen.
 Den 27. marts 2000 var medlemmet sammen med xxx fra  

 arbejdsløshedskassen til møde i ankenævnet.
 På mødet redegjorde medlemmet nærmere  

 for indholdet af de 2 bøger, som hun ønsker at skrive.  

 Medlemmet forestillede sig at færdiggøre den ene bog i år  

 2000 og den anden i år 2001.
Medlemmet anførte bl.a., at bøgerne allerede  

 lå i råskitse.
Medlemmet havde arbejdet på de 2  

 bøger i en årrække.
Medlemmet var startet med  

 bøgerne, da hun var i udlandet og mens hun var i arbejde, men  

 måtte stoppe med at færdiggøre dem, da hun gik på  

 overgangsydelse.
Endvidere oplyste medlemmet, at bøgerne bygger  

 på fotos og interviews, der var optaget og oversat.
Hun havde  

 således alt grundmateriale for bøgerne.
Medlemmet havde  

 endvidere for længe siden skrevet et kapitel færdigt.
Hun skulle  

 således ikke indhente yderligere materiale af nævneværdig  

 betydning.
Det var kun disse 2 bøger hun ansøgte om lov  

 til at skrive.
Medlemmet regnede ikke med at skulle skrive mere senere.
 Den 20. juli 2000 havde medlemmet yderligere fremsendt en  

 præcisering af de to bogprojekter.
 Vedrørende bog nr. 1 havde medlemmet bl.a. anført, at der  

 var tale om en let læselig faglitterær børne/ungdomsbog  

 for 6-7. evt. 8-9. skoleår.  Der satses på en bog i Gyldendals  

 Dingo-serie på ca. 80-120 sider, dvs. 40-60 A4-sider (Dingo-serien  

 havde ikke lagt sig fast på bestemt sidetal, hvilket kunne være  

 en fordel, da det kunne være tidskrævende at korte en tekst, som  

 naturligt burde være en smule længere).
Som tidligere nævnt havde medlemmet inden overgang  

 til overgangsydelse lavet meget af bogen og researchfasen var således  

 afsluttet og medlemmet skulle ikke indhente yderligere oplysninger af  

 nævneværdig karakter.
Det ville sige hele grundmaterialet  

 lå klar og bogen var struktereret.
Desuden havde hun for længe  

 siden skrevet et kapitel færdigt.
Igennem årene havde medlemmet drøftet bogen  

 med mange, bl.a.
Gyldendal.
Udgives bogen som forventet i en eksisterende  

 serie, fx.
DINGO-serien, var der tilknyttet en sproglig konsulent, hvilket  

 gjorde arbejdet lettere for hende og der ville ikke gå megen tid med at  

 forhandle omfang, udgivelse mv.
 Der var således kun tale om skriveprocessen og det  

 ville næppe volde problemer at færdiggøre bogen på  

 de ca. 170-180 timer, som medlemmet ansøgte om tilladelse til at bruge  

 på forfattervirksomhed.
 Til sandsynliggørelse heraf vedlagde medlemmet brev  

 af 13. juli 2000 fra Gyldendals redaktør af Dingo-serien, hvor af det  

 fremgik, at redaktøren kunne bekræfte, at det kunne lade sig  

 gøre at skrive en Dingo-bog på 120 sider, ca. 60 A4-sider  

 på 120 timer, hvis man havde lavet sit research-arbejde i forvejen.  

 Skulle bogen vise sig at være "god nok" til Dingo-serien, var  

 forfatteren stort set "færdig" med bogen, idet Dingo havde en  

 redaktør og en læsepædagog, der gjorde bogen  

 "grydeklar".
Medlemmet vedlagde endvidere brev af 1. juli 2000 fra  

 formanden xxxforening, hvori formanden bekræftede, at det  

 udmærket kunne lade sig gøre at nedskrive et manus til en bog  

 på fx 48 sider inden for et tidsrum på 150 timer.
Det var  

 forudsat at research og strukturering havde fundet sted.
Det var endvidere en  

 afgørende hjælp, når der til projektet var knyttet en  

 sproglig konsulent, ligesom forlagets interne redaktør overtog en stor  

 del af arbejdet.
 Endelig bemærkede formanden, at når der var  

 tale om et værk, som skal indgå i en eksisterende serie, kunne  

 man se bort fra den tid, der ellers ville medgå til forhandlinger med  

 forlag, idet dette allerede ligger i helt faste rammer og i reglen blot  

 krævede en underskrift.
 Vedrørende bog nr. 2 havde medlemmet anført,  

 at der var tale om en faglitterær, dokumentarisk bog for voksne  

 på ca. 100 sider.
Til denne bog havde medlemmet indsamlet materiale og taget  

 fotos både under hendes 4-årige arbejdsperiode og hendes seks  

 senere besøg i landet.
Dette enestående materiale var brugt  

 flittigt gennem årene.
Interviewene var oversat - og formuleret til  

 brug i foredrag, radioudsendelser og undervisning samt sammenskrevet til  

 artikler.
Så alt lå i absolut brugbar form og kunne med en let  

 ombearbejdning indgå i bogen.
Udover det konkrete materiale indsamlet i  

 Bangladesh ville hun gøre brug af den viden, som hendes store  

 interesse for landet igennem 29 år havde resulteret i.
Opgaven var således at sammenskrive, hvad der  

 lå af materiale.
Dette var en opgave som kunne indfries på de  

 170-180 timer, der var til rådighed for forfattervirksomhed.
Medlemmet havde drøftet bogen med xxx Samvirke ad  

 flere omgange og satser på en udgivelse på xxxforlaget.
Så  

 hun forventede ikke, at arbejdet med selve udgivelsen ville blive  

 særlig tidskrævende.
Medlemmet vedlagde brev af 14. juni 2000 fra  

 xxx Samvirke.
 Det fremgik af brevet, at xxx vurderede, at arbejdet med  

 at fremstille et færdigt manuskript til en dokumentarisk bog på  

 ca. 100 sider fra researchfasen var afsluttet til alt materialet var  

 tilgængeligt (interviews var udskrevet og evt. data var oversat osv.)  

 kunne gøres på ca. 150 arbejdstimer.
 Medlemmet anførte videre, at timetallet på  

 170-180 timer pr. år til færdiggørelse af de 2  

 bøger var sat højt, hvilket blev bekræftet af forlagene  

 og formanden for xxxforening.
 Ankenævnet ændrede Direktoratet for  

 Arbejdsløshedsforsikringens afgørelse.
