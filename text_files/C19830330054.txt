 I skrivelse af 2. september 1983 har arbejdsformidlingen i Roskilde spurgt  

 arbejdsdirektoratet, om de skal indberette til Nærings- og  

 Nydelsesmiddelarbejder Forbundet Bagergruppen, de bagermestre som ikke  

 tilbyder EFG-elever, der har gennemgået basisåret en praktikpladsaftale,  

 inden der oprettes en lærlingeaftale i mesterlære med en elev som har  

 gennemgået EFG-basisåret.
 I det konkrete tilfælde må arbejdsdirektoratet være af den opfattelse, at  

 Nærings- og Nydelsesmiddelarbejder Forbundet Bagergruppen må anses for  

 uvedkommende i arbejdsløshedslovens § 22, stk. 1's forstand, og derfor må  

 søge kontrollen etableret ad andre kanaler.
Endvidere kan oplyses, at EFG 2. dels uddannelsen er 2 år og 10 måneder,  

 og mesterlæreuddannelsen er 3 år.
Elever der har gennemgået basisåret bør  

 automatisk få nedslag i uddannelseslængden med 2 måneder.
 Man skal dog samtidig gøre opmærksom på, at det af EFG-meddelelses nr.  

 3/83 (EFG 1-2) fremgår, at Direktoratet for Erhvervsuddannelserne har udtalt,  

 at der i lærlingeloven ikke er hjemmel til at udelukke elever, der har  

 gennemført EFG basisuddannelsen, for at indgå lærekontrakter i henhold til  

 lærlingeloven.
Når det faglige udvalg får uddannelsesaftalerne ind til gennemsyn vil det,  

 såfremt de ved besked om, at en lærling har gennemført basisåret, lave  

 modellen: basisår + mesterlæreuddannelse om til basisår + 2. del.
Dette kan  

 det faglige udvalg dog kun gøre såfremt det af eventuelt uddannelsesaftalen  

 punkt 03 fremgår, at lærlingen tidligere har været under uddannelse inden for  

 branchen, i dette tilfælde har gennemført EFG-basisuddannelsen.
 P.D.V.
 E.B.
