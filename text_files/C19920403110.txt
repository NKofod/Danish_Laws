Til samtlige kommunalbestyrelser Gennem en række udviklingsprojekter iværksat i Boligministeriets regi om  

 integreret anvendelse af kort- og registre - de såkaldte  

 Geo-prototypeprojekter - er der skabt et sæt af resultater, der må betegnes  

 som et informationsteknologisk gennembrud.
 For nogle få tusinde kroner og få dages efteruddannelse kan et  

 funktionsområde understøttes teknologisk og overblik opnås f.eks. som vist på  

 temakortet nedenfor.
Arealanvendelse Udviklingsvirksomheden har stået på i perioden siden 1984, hvor de  

 mangfoldige anvendelsesmuligheder for kort og registre blev analyseret i en  

 rapport »Behovet for et Landinformationssystem«, Boligministeriet,  

 1985. I denne rapport blev beskrevet en samlet strategi for den integrerede  

 anvendelse af kort og registre til administration, planlægning, fremskaffelse  

 af beslutningsgrundlag m.v.
Der er nu opnået indsigt i, hvorledes registreringer, arbejdsprocesser og  

 genbrug af registre og kort hensigtsmæssigt kan foregå.
Der er skabt en model  

 for, hvorledes udviklingen kan fremmes ved at satse på distribuerede og  

 integrerede systemer.
Disse består af nogle programpakker, der kan anvende  

 eksisterende registre, digitale kort samt digitale billeddatabaser mv. på  

 standard pc'ere.
Herved reduceres ressourcekravene væsentligt til udgifter  

 for det enkelte funktionsområde såsom kommuneplanlægning,  

 støttesagsbehandling, ejendomsforvaltning osv.
Resultatet er øget overblik,  

 større parathed til at belyse nøglespørgsmål så en systematisk prioritering  

 kan opnås osv.
 De overordnede formål med Boligministeriets samordningsindsats - at sikre  

 den størst mulige samfundsmæssige nytte - vedrørende registre og digitale  

 kort kan på denne baggrund realiseres.
 Denne nytte opnås bl.a. ved, at kommunerne straks kan anvende de udviklede  

 distribuerede systemer og i de kommende år vil kunne være med til at  

 videreudvikle en ny æra af funktionsorienterede og brugervenlige systemer,  

 der kan håndtere og integrere kort og registre.
 Status for udviklingen er beskrevet i vedlagte »Beretning om  

 samordning af CIS vidrørende stedbestemte oplysninger og digitale  

 kort« ,der den 27. maj 1992 blev afgivet til boligministeren.
 Ved samordning er der tilvejebragt et CIS-netværk af Koordinerede  

 Informations Systemer, der gør det muligt at kombinere og integrere  

 information af forskellig natur og oprindelse til brug for mangeartede  

 anvendelser af mange forskellige sektorer.
 Det egentlige resultat af samordningsindsatsen er imidlertid, at fokus  

 skifter fra tekniske omstillingsprocesser til skabelsen af teknologiske  

 sammenhænge, der tillige indvirker på de organisatoriske og  

 funktionsorienterede forhold hos brugerne.
 De enkelte delforvaltninger kan i stadig større udstrækning trække på  

 hinandens informationer og viden via CIS-netværket, hvilket naturligvis fører  

 til ønsker om ændrede samarbejdsmønstre og krav til de registreringer, der  

 allerede foregår.
 Dette skyldes, at samordningspolitikken åbner nye perspektiver for at  

 anvende registre og informationssystemer på tværs af forvaltnings- og  

 funktionsområder.
 Midlerne er bl.a. at følge den strategi, der kommer i vedlagte cirkulærer:
 1. Boligministeriets cirkulære af 2. juli 1992 om  

 videreudvikling af Krydsreferenceregistret samt adgang til registreringen.
 2. Boligministeriets cirkulære nr. 105 af 2. juli 1992  

 om videreudvikling af planregistret samt adgang til registreringen.
 De nye perspektiver kommer frem ved, at oplysninger og metoder kan indgå i  

 en operationel ramme til fremme af helhedssynspunkter i forvaltningen og  

 planlægningen mv.
De distribuerede CIS-systemer kan håndtere informationer udtrukket af  

 CIS-netværket af Koordinerede Informations Systemer.
Denne udtræksmulighed er  

 »industrialiseret« og forgår indtil videre på diskette-basis.
 Kommunen har mulighed for at anvende en række distribuerede systemer,  

 herunder:
- et plainformationssystem - PLANINFO - et byfornyelsesinformationssystem - BFI - et ejendomsforvaltningssystem - EJDINFO - et bygnings- og bybevaringssystem - SAVE Et kommunekoordineringsudvalg er under nedsættelse til at bistå  

 Boligministeriet i udformningen af og prioriteringen af kommende systemer.
I  

 dette udvalg vil indgå repræsentanter fra kommunalteknisk chefforening og  

 kommunaldirektørforeningen.
For at skabe indsigt i de mange muligheder indbydes chefer og ledende  

 medarbejdere til regionale seminarer om de distribuerede CIS-systemer.  

 Seminarerne afholdes 24. august i Herning 25. august i Odense 28. august i Aabenraa 31. august i Aalborg 1. september i Vordingborg 2. september i Århus og 4. september i København.
