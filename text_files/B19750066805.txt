 I medfør af § 18 i lov om investeringsfonds, jfr. lovbekendtgørelse nr.  

 584 af 18. november 1975, bestemmes:
§ 1.  Skattepligtige, der benytter forskudt  

 regnskabsår, og som for den regnskabsperiode, der træder i stedet for  

 kalenderåret 1975, har foretaget henlæggelser til investeringsfonds med det  

 maksimale beløb efter de hidtidige regler, kan udskyde den regnskabsmæssige  

 postering af den yderligere henlæggelse, som lov nr. 444 af 16. september  

 1975 åbner mulighed for, til det følgende årsregnskabs status.
Der skal dog i  

 selvangivelsen eller i et bilag til selvangivelsen gøres opmærksom på  

 dispositionen.
 § 2.  Når en skattepligtig med henblik på anvendelse  

 af investeringsfondshenlæggelser i det indkomstår, der følger efter  

 henlæggelsesåret, begærer indskud på investeringsfondskonto frigivet, skal  

 begæringen bilægges et ekstra eksemplar af den i afsnit II i bekendtgørelse  

 nr. 346 af 18. december 1958 omhandlede attest for indskud på  

 investeringsfondskonto.
 Denne bestemmelse anvendes på henlæggelser for henlæggelsesåret 1975 og  

 senere år.
 Ministeriet for skatter og afgifter, den  

 18. december 1975.
 Svend Jakobsen.
