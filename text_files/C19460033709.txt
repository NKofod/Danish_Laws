 Under Henvisning til § 3 i Justitsministeriets Bekendtgørelse Nr. 462 af  

 21. August 1946 om Indførsel, Tilvirkning, Forhandling og Erhvervelse af  

 Vaaben, Ammunition og Sprængstoffer m. v. fastsætter Justitsministeriet  

 herved følgende Bestemmelser om Meddelelse af Tilladelser til Erhvervelse af  

 de nævnte Genstande:
Tilladelser til Erhvervelse af Sprængstoffer, Skydevaaben, Ammunition og  

 skarpe Vaaben meddeles af Politimestrene (I København Politidirektøren) i  

 Overensstemmelse med nedenstaaende Regler: I.
Sprængstoffer.
Nærværende Cirkulære omfatter saavel Sikkerhedssprængstoffer, f.
Eks.  

 Aerolit, Donarit, Borenit eller hertil svarende Gelatinesprængstoffer, som  

 andre Sprængstoffer, f.
Eks.
Dynamit, Gelatine Dynamit, tør eller parifineret  

 Skydebomuld, Sprængkrudt (sort eller brunt), Trotyl samt Sprængkapsler  

 hertil.
 Endvidere er de nedennævnte Tændpatroner til Dieselmotorer at anse som  

 Sprængstoffer, ligesom det saakaldte Røgpulver er at anse som et eksplosivt  

 Stof, der falder ind under Bestemmelsen i § 1, Stk. 1, Nr. 5, i Lov Nr. 398  

 af 12. Juli 1946 og Handel med samt Tilvirkning og Besiddelse af Vaaben m. v.
 Endelig henledes Opmærksomheden paa Justitsministeriets Bekendtgørelser  

 Nr. 109 af 26. Maj 1927 og Nr. 186 af 20. Juni 1928, hvorefter Ammunition til  

 Raket- eller Lyskuglepistoler, der indeholder en presset Lyssats, hvori  

 findes Klorat eller Perklorat samt andre Blandinger af Klorater eller  

 Perklorater med organiske Emner, Svovl eller lignende, er at anse som  

 Sprængstof.
A.
Tilladelser til Handlende m. v. til Videreforhandling.
Handlende, som har Justitsministeriets Tilladelse til at forhandle  

 Sprængstoffer, kan ifølge Bekendtgørelses § 3, Stk. 3, indkøbe  

 Sikkerhedssprængstoffer, Sortkrudt og røgsvagt Krudt uden at indhente særlig  

 Tilladelse dertil. Ønsker disse Handlende at indkøbe andre Sprængstoffer, maa  

 de indhente Tilladelse hertil hos vedkommende Politimester.
Saadanne  

 Tilladelser kan meddeles for et Kalenderaar og skal udfærdiges skriftligt med  

 Angivelse af Art og Kvanta samt Leverandør.
Der maa i Almindelighed ikke  

 meddeles Tilladelse til Køb af et større Kvantum end svarende til den  

 Handlendes paaregnelige Omsætning i det paagældende Aar.
 Tilladelser til Indkøb af Røgpulver skal betinges at, at der med hver  

 Ekspedition følger en Brugsanvisning af følgende Indhold: »Røgpulver.
 1. Maa ikke anvendes i lukkede Beholdere, da der  

 herved kan fremkomme kraftige Eksplosioner. 2. Pulveret anbringes bedst i en  

 langagtig Bunke paa et uforbrændeligt Underlag (en Jernbakke eller lignende)  

 og antændes bedst med en Stormtændstik. 3. Pulveret skal opbevares tørt og  

 brandsikkert i Blikemballage med løstliggende Laag«.
 Ønsker andre Handlende at indkøbe Sprængstoffer til Videreforhandling, maa  

 Sagerne forelægges Justitsministeriet.
 Forhandling af Tændpatroner til Dieselmotorer, som indeholder andet end  

 Salpeterpapir, eller som ikke er fremstillet af Trækpapir dyppet i  

 Blyacetatopløsning, udkræver ikke Tilladelse fra Justitsministeriet til  

 Forhandling af Sprængstoffer, men der skal indhentes Tilladelse hertil hos  

 Politiet, og saadan Tilladelse skal være betinget af, at Tændpatronerne kun  

 sælges i Daaser eller Æsker af Blik eller af stærkt, parafineret Pap med  

 indtil 200 Stk. i hver, og at Daaser og Æsker er forsynet med følgende  

 tydelige Paaskrift: »Tændpatroner til Dieselmotorer.
Brand- og stødfarlige.
Skal behandles med Forsigtighed og skal opbevares  

 tørt og køligt.
Maa kun sælges til Købere, der har Politiets  

 Tilladelse«.
 Naar en Handlende af Politiet har faaet Tilladelse til Forhandling af  

 Tændpatroner til Dieselmotorer, kan han indkøbe saadanne uden at indhente  

 særlig Tilladelse hertil'.
B.
Tilladelser til andre end Handlende m. v. (Køb, Gave, Arv m. v.).
Der kan meddeles skriftlige Tilladelser gældende for et Tidsrum af indtil  

 3 Maaneder til Erhvervelse af et nærmere angivet Kvantum af et bestemt  

 Sprængstof.
Tilladelserne skal betinges af, at Sprængstoffet opbevares i  

 Overensstemmelse med Sprængstoflovens Bestemmelser.
 Tilladelser til Indkøb af Røgpulver bør betinges af, at den med Stoffet  

 følgende Brugsanvisning iagttages, samt af at Røgpulveret opbevares under  

 Laas og fjernet mindst 2 m fra Ild eller aabent Lys.
Ved Tilladelser til Erhvervelse af de forannævnte Tændpatroner til  

 Dieselmotorer skal det som Vilkaar for Tilladelsen fastsættes, at  

 Opbevaringen kun maa ske i de originale Æsker eller Daaser, der skal  

 anbringes i en tæt Trækasse i et aflaaset Rum, der er køligt og tørt og  

 fjernet mindst 2 m fra Ild eller aabent Lys.
II.
Skydevaaben.
A.
Tilladelser til Erhvervelse af Skydevaaben.
 1. Tilladelser til Handlende, Forbrugsforeninger eller  

 til Fællesforeningen for Danmarks Brugsforeninger eller en af dennes  

 Afdelinger.
Der kan meddeles staaende skriftlige Tilladelser gældende for et  

 Kalenderaar til Indkøb af Geværer, saavel riflede som glatløbede, hos en i  

 Tilladelsen angivet Forhandler, imod at denne i Januar Maaned i det følgende  

 Aar til Politiet paa Købernes Hjemsted sender specificeret Fortegnelse over  

 de i det paagældende Aar leverede Geværer med Angivelse af Art, Kaliber og  

 Fabrikationsnummer.
Tilladelsen skal være begrænset til et bestemt Antal  

 Geværer, hvilket Antal skal fastsættes under Hensyn til den paagældende  

 Købers paaregnelige Omsætning og til hans Beholdningers Størrelse.
 Med Hensyn til Levering fra Fællesforeningen for Danmarks Brugsforeninger  

 til dens Afdelinger i Nykøbing Falster, Odense, Esbjerg, Aarhus og Aalborg er  

 Polititilladelse ufornøden, men der vil af Fællesforeningen være at tilstille  

 vedkommende Politimester Meddelelse om Leveringen med specificeret  

 Fortegnelse over Geværernes Antal, Art og Kaliber.
Der kan ikke meddeles staaende Tilladelser til Indkøb af Pistoler og  

 lignende Skydevaaben.
Tilladelser til Forhandlere til Indkøb af saadanne  

 Skydevaaben maa meddeles i hvert enkelt Tilfælde og med en Gyldighedstid af  

 ikke over 3 Maaneder.
Der er intet til Hinder for, at Tilladelsen kan omfatte  

 flere Skydevaaben.
 2. Tilladelser til andre end Handlende m. v. (Køb,  

 Gave, Arv m. v.).
Der kan meddeles skriftlige Tilladelser gældende for et Tidsrum af indtil  

 3 Maaneder til Indkøb af et eller flere Skydevaaben af en bestemt Art.  

 Tilladelser maa kun meddeles paalidelige Personer over 18 Aar.
Det skal  

 tilkendegives de paagældende, at Skydevaabnet, naar det ikke benyttes, skal  

 opbevares paa et for uvedkommende utilgængeligt Sted.
Tilladelse til Erhvervelse af Pistol, Revolver eller lignende Skydevaaben  

 maa kun meddeles under ganske særlige Omstændigheder, og kun til absolut  

 paalidelige Personer.
Inden Tilladelsen meddeles, vil Sagen være at forelægge  

 Rigspolitichefen.
Der kan ikke af Politiet meddeles Tilladelse til Erhvervelse af Tunge  

 Automatiske Vaaben.
B.
Bæretilladelser.
I Henhold til Bekendtgørelsens § 6 er det forbudt civile Personer at bære  

 Vaaben uden dertil af Politiet meddelt Tilladelse, og en saadan Tilladelse er  

 ikke indbefattet i den til Erhvervelse af Vaabnet meddelte Tilladelse,  

 hvorved dog bemærkes, at det nævnte Forbud ikke omfatter sædvanlig Brug af  

 Jagtvaaben.
Der maa derfor, saafremt det ikke drejer sig om saadanne Vaaben,  

 i hvert enkelt Tilfælde tages Stilling til, om Tilladelsen tillige skal  

 hjemle Ret til at bære det paagældende Vaaben.
 Inden Bæretilladelse til Pistol, Revolver eller lignende Skydevaaben  

 meddeles, vil Sagen være at forelægge Rigspolitichefen.
Opmærksomheden henledes paa, at Bestemmelserne i Bekendtgørelsens § 3,  

 Stk. 1, og § 5, ikke er til Hinder for, at Hjemmeværnsforeninger efter de i  

 den med Krigsministeriet under 31. Maj 1946 oprettede Overenskomst indeholdte  

 Regler samt de under Overbestyrelsen for De danske Skytte-, Gymnastik- og  

 Idrætsforeninger staaende Skytteforeninger anskaffer og besidder  

 Øvelsesvaaben og Ammunition dertil.
Disse Vaaben kan i Overensstemmelse med  

 den ovennævnte Overenskomst af 31. Maj 1946 og Overenskomst af 24. September  

 1946 mellem Justisministeriet og Overbestyrelsen for De danske Skytte-,  

 Gymnastik- og Idrætsforeninger uden særlig Polititilladelse opbevares hos de  

 enkelte Medlemmer, der skal være i Besiddelse af et af Foreningerne udstedt  

 Vaabenbevis, som angiver Personens Navn, Stilling og Bopæl samt Vaabenets Art  

 og Nummer.
De paagældende Medlemmer er kun berettiget til at bære disse  

 Vaaben under Foreningernes Øvelser samt paa Vej til og fra disse.
III.  

 Ammunition.
Reglerne i Afsnit II, A., finder tilsvarende Anvendelse.
Staaende  

 Tilladelser til Forhandlere bør dog ikke betinges af særlig Underretning om  

 de stedfundne Leveringer til Politiet paa Køberens Hjemsted.
IV.
Skarpe Vaaben.
 Reglerne i Afsnit II finder tilsvarende Anvendelse.
 Opmærksomheden henledes paa, at Reglerne i Bekendtgørelsen i Henhold til  

 dennes § 2, Stk. 2, ikke kommer til Anvendelse paa saadanne Dolke og Knive,  

 der almindeligt anvendes som Værktøj i et Erhverv eller til Husholdningsbrug  

 og agtes anvendt saaledes:
 Det skal i alle Tilladelser fremhæves, at Tilladelsen til enhver Tid kan  

 tilbagekaldes, at den er strengt personlig, at vedkommende Forhandler skal  

 tilbagesende Tilladelsen til Politiet, efter at den er forsynet med  

 Paategning indeholdende nøjagtig Angivelse af stedfundne Leveringer, for  

 Skydevaabens Vedkommende med Oplysning om det eller de udleverede Geværers  

 Fabrikat, Kaliber og Fabrikationsnummer, at den, til hvem Tilladelsen er  

 udstedt, saafremt den ikke bliver benyttet, skal tilbagesende den til  

 Politiet straks ved Gyldighedsfristens Udløb, og at Tyveri af de af  

 Tilladelsen omfattede Genstande omgaaende skal anmeldes til Politiet.
 Man skal endelig anmode D'Herrer om at drage Omsorg for, at der paa  

 Politikontorerne finder Bogføring Sted - eventuelt ved Kartotekssystem - af  

 samtlige i Henhold til nærværende Cirkulære meddelte Tilladelser, hvilken  

 Bogføring maa være saa overskuelig, at man ved Behandling af Andragender uden  

 Vanskelighed kan være opmærksom paa de den paagældende Forhandler eller  

 Forbruger tidligere meddelte Tilladelser.
 Justitsministeriets Cirkulære Nr. 2 af 2. Januar 1946 ophæves.
 Justitsministeriet, den 4. November  

 1946.
A.
L.
H.
Elmquist.
 Boas.
