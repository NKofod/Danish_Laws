I en skrivelse hertil har De foreslået, at politiet som betingelse for at  

 godkende radiobiler i tivolier m.v. stiller, at vognene er forsynet med to  

 sikkerhedsseler.
De har rejst spørgsmålet i anledning af et uheld i Århus,  

 hvorved Deres søn kom til skade under kørsel i en radiobil, fordi vognen kun  

 var forsynet med een sikkerhedssele.
I anledning af Deres henvendelse har justitsministeiet indhentet  

 udtalelser fra politimesteren i Århus, politidirektøren i København og  

 foreningen af politimestre i Danmark.
Desuden har Statens bilinspektion i  

 Risskov og Teknologisk Institut i København, der benyttes som sagkyndige ved  

 godkendelse af forlystelsesapparater i henholdvis Århus og København, udtalt  

 sig om spørgmålet.
 Politimesteren i Århus har henholdt sig til en erklæring fra  

 bilinspektionen, hvorefter det ved eftersyn af radiobiler blandt andet  

 kræves, at alle skarpe kanter er afskærmet med blødt materiale, og at vognene  

 er forsynet med håndgreb, hvor man kan holde fast.
Der vil for fremtiden blive stillet krav om to stropper i bilerne mod  

 tidligere kun een til sikring af mindre børn.
På banen kræves opslag om  

 køreregler og om mindre børns benyttelse af bilerne, ligesom banen skal  

 betjenes af voksent personale, der skal være instrueret om at påse  

 overholdelsen af reglerne.
Teknologisk Institut, der er enig i det af bilinspektionen anførte, har  

 udtalt, at man fra indeværende sæson stiller som betingelse for tilladelse  

 til drift af radiobiler, at vognene er forsynet med sikkerhedsseler til hver  

 enkelt person (under 12 år), der ved påkørsel kan læderes i ansigtet ved stød  

 mod rat eller kanter.
Der skal oplyses herom ved skiltning, og ved  

 mindreårige skal brugen af sikkerhedsseler påtales.
 Foreningen af politimestre i Danmark har ligesom politidirektøren i  

 København tiltrådt Teknologisk Instituts udtalelse og har oplyst, at alle  

 landets politikredse vil blive gjort bekendt med denne skrivelse.
 Justitsministeriet foretager herefter ikke yderligere i anledning af Deres  

 henvendelse.
