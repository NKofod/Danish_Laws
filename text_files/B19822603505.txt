INDLEDNING Nærværende bestemmelser er udfærdiget i henhold til Ministeriet for  

 Offentlige Arbejders bekendtgørelse om radiostationer i den bevægelige  

 landtjeneste m.v.
 Bestemmelserne indeholder de minimumskrav, som et radiotelefonudstyrs  

 sender og/eller modtager skal opfylde for at kunne godkendes af Post- og  

 Telegrafvæsenet (P&T) til brug i det landmobile frekvensbånd 29,7- 31,7  

 MHz.
For ovennævnte frekvensbånd gælder i øvrigt, at radiobølgerne i perioder  

 udbredes særdeles effektivt over store afstande.
Brugere, som ønsker at  

 anvende radioanlæg på frekvenser i dette bånd, må derfor acceptere, at  

 radioanlæggene under disse forhold er udsat for forstyrrelser, og at  

 anlæggenes anvendelsesmuligheder derved kan forringes væsentligt.
De  

 forstyrrende gener kan begrænses noget ved at forsyne radioanlæggene med et  

 effektivt kodet toneopkaldssystem, hvilket derfor må anbefales.
 Omhandlede langdistanceforstyrrelser er som nævnt fremtrædende på  

 frekvenser omkring 30 MHz og vil forekomme væsentlig sjældnere i de højere  

 frekvensbånd, som derfor må anbefales benyttet ved tjenester af en større  

 betydning.
Indholdsfortegnelse 1. Oplysninger vedr. afprøvning, godkendelse og gebyr 1.1 ANMODNING OM AFPRØVNING Når et anlæg ønskes afprøvet med henblik på godkendelse, rettes af en  

 dansk fabrikant eller en dansk repræsentant skriftlig henvendelse herom til:
Post- og Telegrafvæsenet Radioteknisk Tjeneste Islands Brygge 83 C 2300 København S Anmodning om afprøvning skal indeholde oplysninger om anlæggets fabrikat  

 og typebetegnelse samt de for afprøvningen nødvendige tekniske  

 specifikationer bl.a.:
Frekvensområde Kanalafstand Frekvensområde inden for hvilket der kan skiftes kanaler Driftsspænding Maximalt effektforbrug Senderens/modtagerens afprøvningsfrekvenser Sendeeffekt (nominel) Mikrofonimpedans LF-udgangseffekt (nominel) Højttalerimpedans Anmodningen bør endvidere forsynes med oplysning om, hvem der er teknisk  

 sagsbehandler hos rekvirenten.
 Anmodningen om afprøvning skal være ledsaget af en komplet teknisk  

 beskrivelse af anlægget, bl.a. indeholdende diagrammer og styklister.
Endvidere skal der medsendes en målerapport med måleresultater omfattende  

 alle de i bestemmelserne beskrevne målinger.
Har rekvirenten ved sine  

 målinger set sig nødsaget til at anvende målemetoder eller målebetingelser,  

 der ikke er helt identiske med nærværende bestemmelser, skal målerapporten  

 indeholde de nødvendige oplysningen herom.
Post- og Telegrafvæsenet afgør  

 herefter, om en sådan målerapport kan godtages.
 Målerapporter og beskrivelser, der indleveres i forbindelse med  

 typeafprøvning af anlæg, er Post- og Telegrafvæsenets ejendom.
1.2 INDLEVERING AF ANLÆG TIL AFPRØVNING Anlægget, som ønskes afprøvet, indleveres til:
Post- og Telegrafvæsenet Radioteknisk Tjeneste Islands Brygge 83 C 2300 København S Tlf. 01 -544796 Al transport af anlæg til og fra Radioteknisk Tjeneste påhviler  

 rekvirenten.
 P&T kan forlange, at rekvirenten opstiller, tilslutter og klargør  

 anlægget til afprøvning.
1.3 VALG AF ANLÆG TIL AFPRØVNING Rekvirenten skal normalt stille et eksemplar taget fra produktionen til  

 rådighed for afprøvningen.
Hvis typegodkendelse gives på grundlag af målinger  

 på en prototype, skal de tilsvarende produktionseksemplarer i enhver relevant  

 henseende være identiske med det afprøvede eksemplar.
1.3.1 Enkeltkanal anlæg Rekvirenten kan vælge en hvilken som helst af kanalerne inden for  

 udstyrets specificerede frekvensområde til afprøvningen.
P&T forbeholder  

 sig dog ret til at forlange udstyr for afprøvning på andre kanaler inden for  

 udstyrets frekvensområde, hvis man skønner, at særlige omstændigheder gør det  

 ønskeligt.
1.3.2 Flerkanal anlæg Typegodkendelsesmålingerne behøver normalt kun at blive foretaget på op  

 til 3 kanaler, idet de 3 kanaler vælges med een nær den nedre grænse, een  

 omtrent i midten og een nær den øvre grænse af det frekvensområde, inden for  

 hvilket der kan skiftes kanaler.
P&T forbeholder sig dog ret til at  

 forlange udstyr for afprøvning på andre kanaler inden for udstyrets  

 frekvensområde, hvis man skønner, at særlige omstændigheder gør sig gældende.
1.3.3 Anlæg med fast monteret antenne For anlægstyper, der ikke er forsynet med stik for udvendig antenne, skal  

 rekvirenten indlevere 2 anlæg til afprøvning.
Et anlæg i normaludførelse, og  

 et anlæg hvor rekvirenten har erstattet den fast monterede antenne med et  

 coaxialstik for tilslutning af 50 ohm udvendig antenne.
Hvis  

 antenneimpedansen ikke er 50 ohm, skal den aktuelle antenneimpedans opgives  

 af rekvirenten.
1.4 GODKENDELSE Godkendelse kan efter P&T's afgørelse i hvert enkelt tilfælde gives  

 enten som en typegodkendelse eller som en godkendelse af enkelteksemplar.
 Alle anlæg af godkendt type skal opfylde nærværende bestemmelser, og en  

 typegodkendelse forudsætter, at samtlige fremstillede anlæg af typen både med  

 hensyn til strømskemaer, komponenter og montering er identiske med det  

 afprøvede.
Anlæg, der ikke i radiomæssig og andre væsentlige henseender er identiske,  

 må ikke bære samme typebetegnelse.
Foretages der ændringer, må der gives en  

 ny typebetegnelse, hvilket vil medføre krav om ny afprøvning, såfremt  

 ændringerne har relation til de gældende bestemmelser.
P&T forbeholder  

 sig ret til ved skøn at afgøre, om anlæg er identiske i henhold til  

 ovenstående, og om ny afprøvning er nødvendig.
Det er en forudsætning for opretholdelse af en typegodkendelse, at P&T  

 med henblik på kontrolmålinger på et hvilket som helst tidspunkt uhindret kan  

 udvælge eksemplarer af vedkommende anlægstype fra lager hos fabrikant eller  

 importør, eventuelt forhandler.
Såfremt det herved eller på anden måde  

 konstateres, at anlæggene ikke opfylder de gældende bestemmelser, eller  

 såfremt godkendelsens vilkår i øvrigt tilsidesættes, kan godkendelsen  

 annulleres både for allerede ibrugtagne anlæg og ikke ibrugtagne anlæg af  

 vedkommende type.
 Givne godkendelser kan annulleres.
1.5 GEBYR FOR AFPRØVNING For afprøvningen, der foretages med henblik på godkendelse, opkræver  

 P&T et gebyr pr. prøve, uanset afprøvningens resultat.
Til beløbet lægges  

 merværdiafgift.
For anlæg, der godkendes uden egentlig afprøvning, opkræves  

 et af P&T fastsat gebyr.
Til beløbet lægges merværdiafgift.
2. Almindelige krav til anlægget 2.1 DRIFTSFORM Der vil normalt kun blive tilladt 1-frekvens tjenester.
2.2 MODULATION Der må kun benyttes frekvens- eller fasemodulation. (F3EJN eller G3EJN).
2.3 SELEKTIVT OPKALD Der tillades kortvarig udsendelse (maksimalt 6 sekunder) af toner for  

 selektivt opkald.
2.4 MÆRKNING AF ANLÆG Udstyret skal være mærket med følgende oplysninger:
1. Fabrikat 2. Typebetegnelse 3. Fabrikations- eller løbenummer.
 Mærkningen skal være mekanisk solid og holdbar og kan f. eks. udføres ved  

 gravering, prægning eller anvendelse af metalskilte.
De nævnte oplysninger skal være således placeret på anlægget, at de er let  

 synlige i forbindelse med kontrol.
Før anlægget bringes ud på markedet, skal  

 mærkningen være godkendt af Radioteknisk Tjeneste.
2.5 OPVARMNINGSTID Senest 1 minut efter at være tilsluttet forsyningsspændingen skal anlægget  

 være fuldt driftsklart, hvorved forstås, at samtlige krav i disse  

 specifikationer skal være opfyldt.
3. Afprøvningsbetingelser 3.1 ANVENDELSE AF AFPRØVNINGSBETINGELSERNE For samtlige i disse bestemmelser nævnte krav foretages  

 typegodkendelsesmålinger under de i pkt. 3.3 beskrevne normale  

 afprøvningsbetingelser.
For de krav, hvor det i det enkelte afsnit er nævnt,  

 foretages målingerne endvidere under de i pkt. 3.4 omtalte særlige  

 afprøvningsbetingelser.
3.2 SPÆNDINGSFORSYNING Under typegodkendelsesmålingerne forsynes udstyret fra en udvendig  

 spændingskilde, der kan levere forsyningsspændinger som beskrevet i pkt.  

 3.3.2 og 3.4.2. Spændingsforsyningens indre impedans skal være så lav, at  

 dens indflydelse på måleresultaterne er uden betydning.
 Forsyningsspændingen måles på udstyrets indgangsklemmer.
 Hvis udstyret er forsynet med et fast forbundet fødekabel, måles  

 forsyningsspændingen, hvor dette kabel er tilsluttet udstyret.
 Ved udstyr for indbyggede batterier tilsluttes spændingskilden så tæt som  

 muligt ved batteriklemmerne.
 Under afprøvningen holdes forsyningsspændingen inden for +/- 3% af  

 spændingen ved målingens påbegyndelse.
 Fabrikanten opgiver, hvilken eller hvilke nominelle forsyningsspændinger,  

 udstyret er beregnet for.
3.3 NORMALE AFPRØVNINGSBETINGELSER 3.3.1 Normal temperatur og fugtighed Afprøvning under normale afprøvningsbetingelser foretages i et almindeligt  

 laboratorium uden særlig kontrol af temperatur og fugtighed, d.v.s. ved  

 temperaturer mellem + 15 grader C og + 35 grader C og relative fugtigheder  

 mellem 20% og 75%.
3.3.2 Forsyningsspændinger ved afprøvning under normale betingelser 3.3.2.1 Forsyning fra nettet Ved afprøvninger under normale betingelser tilføres udstyr, der er  

 beregnet for tilslutning til det almindelige forsyningsnet, en  

 forsyningsspænding lig forsyningsnettets nominelle spænding og med frekvensen  

 50 Hz (+/- 1 Hz).
3.3.2.2 Blyakkumulatorer med laderegulering for anvendelse i  

 motorkøretøjer Hvor radioudstyret er beregnet til brug i forbindelse med de sædvanlige i  

 motorkøretøjer anvendte blyakkumulatorer med reguleret ladeaggregat, anvendes  

 under afprøvningen en forsyningsspænding på 1,1 gange batteriets nominelle  

 spænding (6 volt, 12 volt etc.).
3.3.2.3 Andre spændingsforsyninger For udstyr, der benytter andre typer spændingsforsyninger end ovennævnte,  

 f.eks. primærbatterier (ikke-genopladelige batterier), opgives  

 afprøvningsspændingen af fabrikanten.
3.4 SÆRLIGE AFPRØVNINGSBETINGELSER 3.4.1 Temperaturer ved afprøvning under særlige betingelser Ved afprøvning under særlige betingelser foretages målingerne i  

 overensstemmelse med pkt. 3.5 ved temperaturerne - 20 grader C og + 55 grader  

 C.
3.4.2 Forsyningsspændinger ved afprøvning under særlige betingelser 3.4.2.1 Forsyning fra nettet Forsyningsspændingerne for udstyr, der er beregnet for tilslutning til det  

 normale forsyningsnet, vil ved afprøvninger under særlige betingelser være  

 forsyningsnettets nominelle spænding + 10%, henholdsvis - 10%, med frekvensen  

 50 Hz (+/- 1 Hz).
3.4.2.2 Lavspændingsforsyning For anlæg, der er beregnet for tilslutning til batteri, vil spændingerne  

 ved afprøvning under særlige betingelser være:
 Nominel spænding +/- 10%.
3.5 TEMPERATURPRØVER 3.5.1 Fremgangsmåde Før hver afprøvning påbegyndes, sørges for, at udstyret er i termisk  

 ligevægt ved den ønskede temperatur i klimakammeret, idet den termiske  

 ligevægt sikres opnået, enten gennem konstatering ved målinger, eller ved, at  

 der forløber mindst 1 time, før afprøvningen indledes.
 Udstyret holdes afbrudt, indtil den termiske ligevægt er opnået.
3.6 KUNSTANTENNE Afprøvningen af senderen foretages med en kunstantenne tilsluttet  

 udstyrets antenneklemmer.
Kunstantennen består af en rent ohmsk, afskærmet  

 belastning på 50 ohm.
3.7 PRØVESIGNALER PÅ UDSTYRETS INDGANGE Senderens modulationssignal frembringes af en tonegenerator, der forbindes  

 til mikrofonindgangen.
Mikrofonindgangens nominelle impedans skal opgives af  

 fabrikanten.
 Signalgeneratorerne, der leverer prøvesignaler til modtagerens indgang,  

 tilsluttes på en sådan måde, at impedansen set fra modtagerindgangen er 50  

 ohm, uanset om modtageren påtrykkes eet eller flere signaler samtidigt.
 Størrelsen af signalet eller signalerne, der påtrykkes modtageren under  

 afprøvningen, udtrykkes ved den EMK (elektromotoriske kraft), der er på det  

 sted, hvor modtageren tilsluttes.
3.8 STANDARD MODULATION Ved standard modulation forstås modulation med et 1000 Hz sinusformet  

 signal af en sådan størrelse, at der frembringes et frekvenssving på +/- 1,2  

 kHz.
3.9 MODTAGERENS SQUELCH KREDSLØB Modtagerens squelch kredsløb sættes ud af funktion under  

 godkendelsesmålingerne.
4. Sender 4.1 FREKVENSAFVIGELSE 4.1.1 Definition Senderens frekvensafvigelse er differensen mellem den målte  

 bærebølgefrekvens og dennes nominelle værdi.
4.1.2 Målemetode Bærebølgefrekvensen måles med senderen umoduleret og tilsluttet en  

 kunstantenne (pkt. 3.6).
 Målingerne foretages under normale afprøvningsbetingelser samt under  

 særlige betingelser (pkt. 3.4.1 og 3.4.2 anvendt samtidigt).
4.1.3 Krav Senderens frekvensafvigelse må ikke være større end +/- 0,6 kHz fra  

 nominel frekvens under såvel normale som særlige afprøvningsbetingelser.
4.2 BÆREBØLGEEFFEKT 4.2.1 Definition Bærebølgeeffekten er effekten, den umodulerede sender afgiver til  

 kunstantennen (pkt. 3.6).
Bærebølgeeffektens nominelle værdi er maksimalværdien af sendertypens  

 udgangseffekt uden modulation, hvor alle krav i nærværende tekniske  

 bestemmelser er opfyldt.
Den nominelle bærebølgeeffekt opgives af  

 fabrikanten.
4.2.2 Målemetode Senderen forbindes til en kunstantenne, og den afsatte effekt i denne  

 måles.
Målingerne foretages under normale afprøvningsbetingelser og under  

 særlige afprøvningsbetingelser (pkt. 3.4.1 og 3.4.2 anvendt samtidigt).
4.2.3 Krav Ved normale afprøvningsbetingelser må bærebølgeeffekten ikke være mere end  

 3 dB under den nominelle bærebølgeeffekt.
 Under såvel normale som særlige afprøvningsbetingelser må  

 bærebølgeeffekten højst være 5,0 watt og må ikke overstige den nominelle  

 bærebølgeeffekt med mere end 2 dB og under særlige afprøvningsbetingelser  

 ikke falde mere end 6 dB.
Den udstrålede effekt fra sendere med fast monteret antenne må ikke være  

 mere end 1,0 watt.
Målemetode se bilag 1.
4.3 MAKSIMALT FREKVENSSVING 4.3.1 Definition Det maksimale frekvenssving er den maksimale afvigelse mellem det  

 modulerede HF-signals øjebliksfrekvens og den umodulerede bærebølges  

 frekvens.
4.3.2 Målemetode Senderen tilsluttes en kunstantenne, og frekvenssvinget måles på senderens  

 udgang med et frekvenssvingsmeter.
Niveauet af modulationssignalet indstilles  

 til at være 10 dB højere end niveauet ved standard modulation (pkt. 3.8).
 Modulationsfrekvens ved denne måling er en 1250 Hz-tone.
4.3.3 Krav Senderen skal kunne moduleres til et frekvenssving på +/- 1,2 kHz, men må  

 ikke overstige et frekvenssving på +/- 2,0 kHz.
4.4 REDUKTION AF FREKVENSSVINGET VED MODULATIONSFREKVENSER OVER 2,5 kHz 4.4.1 Målemetode Senderen belastes i overensstemmelse med pkt. 3.6 og moduleres til  

 standard modulation.
Med fastholdt niveau af modulationssignalet varieres  

 modulationsfrekvensen fra 2,5 kHz til 10 kHz, og det tilsvarende  

 frekvenssving måles med et frekvenssvingsmeter.
4.4.2 Krav For modulationsfrekvenser over 2,5 kHz skal frekvenssvinget falde mindst  

 10 dB/ oktav.
4.5 NABOKANALEFFEKT 4.5.1 Definition Nabokanaleffekten er den del af senderens totale udgangseffekt, der under  

 nærmere definerede modulationsforhold falder i gennemgangsområdet for en  

 modtager specificeret efter systemet og afstemt til en af nabokanalerne.  

 Nabokanaleffekten er summen af middeleffekten, frembragt af modulationen, og  

 effektbidrag hidrørende fra brum og støj fra senderen.
4.5.2 Målemetode Nabokanaleffekten måles med en effektmålemodtager, der opfylder  

 betingelserne i pkt. 4.5.4. Senderudgangen forbindes til  

 effektmålemodtagerens indgang via et dæmpningsled og evt. et  

 impedanstilpasningsled således, at der er impedanstilpasning til  

 senderudgangen og således, at indgangsniveauet på effektmodtageren er  

 passende.
Senderen moduleres med et signal på frekvensen 1250 Hz og et  

 niveau, der er 10 dB højere end det, der bevirker et frekvenssving på +/- 1,2  

 kHz.
Effektmålemodtageren afstemmes til senderens nominelle frekvens, og dens  

 variable dæmpningsled indstilles således, at man får en aflæsning på  

 modtageren, der er ca. 5 dB over dens eget støjniveau.
Modtageren afstemmes  

 derefter til den nominelle frekvens for en af nabokanalerne, og det variable  

 dæmpningsled indstilles således, at samme modtagervisning som tidligere  

 opnås.
Differensen mellem det variable dæmpningsleds indstilling ved måling i  

 henholdsvis centerkanalen og nabokanalen er da forholdet i dB mellem  

 bærebølgeeffekten og nabokanaleffekten.
Nabokanaleffekten er herved bestemt,  

 idet bærebølgeeffekten er kendt (pkt. 4.2). Målingerne gentages for den anden  

 nabokanal.
4.5.3 Krav Nabokanaleffekten må højst være 60 mickro W.
4.5.4 Specifikation for effektmålemodtageren Målingerne foretages med en effektmålemodtager, som opfylder følgende  

 krav: Effektmålemodtageren skal bestå af en blander, et krystalfilter, et  

 variabelt dæmpningsled, en forstærker og et effektivværdivisende voltmeter -  

 alt forbundet i serie - samt lokaloscillator.
Lokaloscillatoren kan evt.  

 bestå af en signalgenerator.
 Ud fra en frekvensafstand på 10 kHz fra senderens nominelle frekvens skal  

 filterets båndbredde være følgende:
Dæmpningsleddet skal have et variationsområde på mindst 80 dB i 1 dB  

 spring.
Variationsområde på 90 dB eller mere anbefales dog af hensyn til  

 opfyldelse af fremtidige krav.
 Fejlen på dæmpningsleddets kalibrering må ikke være større end +/- 0,5 dB.
 Forstærkerens støjtal må ikke være større end 4 dB, og dens  

 amplitudefrekvenskarakteristik må ikke variere mere end 1 dB inden for  

 krystalfilterets 6 dB båndbredde.
 Krystalfilterets dæmpning uden for den 90 dB båndbredde, der er  

 foreskrevet i tabellen ovenfor, skal være større end eller lig med 90 dB.
 Voltmeterets udslag skal være bestemt af effektivværdien af signaler med  

 en topfaktor på op til 10. Det er ikke nødvendigt, at voltmeteret er  

 kalibreret.
 Måleudstyret skal være således, at nøjagtigheden af effektmålingerne er  

 bedre end 1,5 dB, selvom modtagerens indgangsniveau hæves til 100 dB over det  

 mindst målelige signal.
 Lokaloscillatorens støjniveau i forhold til dens signalniveau må ikke være  

 større end - 60 dB i et bånd, der er 8,5 kHz bredt og centreret omkring en  

 frekvens 10 kHz fra bærebølgen.
4.6 UØNSKET UDSTRÅLING 4.6.1 Definition Uønsket udstråling er udstråling på andre frekvenser end  

 bærebølgefrekvensen og de sidebånd, der fremkommer ved normal modulation.
4.6.2 Målemetode Uønsket udstråling over antenneklemmerne måles med den umodulerede sender  

 forbundet til en kunstantenne som specificeret i pkt. 3.6. Der måles over  

 frekvensområdet 100 kHz til 2000 MHz undtagen i den anvendte kanal og dennes  

 nabokanaler.
Måling af de enkelte uønskede signaler foretages med en selektiv  

 målemodtager eller en spektrumanalysator.
 Målingerne gentages med senderen moduleret til standard modulation.
 Uønsket udstråling fra anlæg med fast monteret antenne måles som anført i  

 bilag 1.
4.6.3 Krav Effekten af de enkelte uønskede signaler må ikke på nogen frekvenser  

 overstige 4 nW i frekvensbåndene:
 I alle øvrige frekvensområder må den uønskede udstrålede effekt ikke på  

 nogen frekvens overstige 250 nW.
5. Modtager 5.1 FØLSOMHED 5.1.1 Definition Ved modtagerens følsomhed forstås her det mindste signalniveau (EMK) på  

 modtagerens indgang, der ved modtagerens nominelle frekvens og med standard  

 modulation af signalet vil frembringe en udgangseffekt på mindst 50 % af den  

 nominelle udgangseffekt og et signal-støj forhold på 12 dB, målt på  

 modtagerudgangen.
 Ved signal-støj forholdet skal i det følgende forstås forholdet mellem  

 signal + støj + forvrængning og støj + forvrængning (SINAD).
5.1.2 Målemetode Et signal på modtagerens nominelle frekvens og med standard modulation  

 påtrykkes modtagerens indgang.
En modstandsbelastning samt en  

 forvrængningsmåler med 1 kHz båndstopfilter forbindes til modtagerens  

 LF-udgang.
Modtagerens volumenkontrol indstilles således, at modtagerens  

 udgangseffekt er 50 % af den nominelle udgangseffekt.
Indgangssignalets  

 størrelse ændres, indtil signal-støj forholdet (SINAD) er 12 dB, samtidig med  

 at udgangseffekten fastholdes på 50 % af modtagerens nominelle udgangseffekt.  

 Indgangssignalets størrelse er da modtagerens følsomhed.
 Målingerne foretages under normale afprøvningsbetingelser og under særlige  

 afprøvningsbetingelser (pkt. 3.4.1 og 3.4.2 anvendt samtidigt).
 En variation i modtagerens udgangseffekt på +/- 3 dB i forhold til 50 % af  

 den nominelle udgangseffekt kan tillades ved følsomhedsmålinger under særlige  

 afprøvningsbetingelser.
5.1.3 Krav Under særlige afprøvningsbetingelser må modtagerens følsomhed ikke ændre  

 sig mere end 6 dB i forhold til den målte følsomhed ved normale  

 afprøvningsbetingelser.
5.2 DÆMPNING AF UØNSKEDE SIGNALER (SPURIOUS RESPONSES REJECTION) 5.2.1 Definition Modtagerens dæmpning af et uønsket signal er forholdet i dB mellem  

 indgangsspændingerne for henholdsvis et uønsket og et ønsket signal, når det  

 uønskede signal bevirker en reduktion af signal-støj forholdet (SINAD) til 12  

 dB på det ønskede signal, hvis HF-niveau er indstillet 3 dB højere end  

 følsomhedsniveauet.
5.2.2 Målemetode De to signaler tilføres modtagerens indgang samtidigt som omtalt i pkt.  

 3.7. Det ønskede signal skal ligge på modtagerens nominelle frekvens og  

 moduleres med standard modulation.
Med det uønskede signal afbrudt indstilles  

 størrelsen af det ønskede signal til en værdi, der er 3 dB større end  

 modtagerens følsomhed.
Det uønskede signal moduleres med en frekvens på 400 Hz til et  

 frekvenssving på +/- 1,2 kHz og indstilles til et niveau, der er 60 dB større  

 end den målte følsomhed.
Frekvensen af det uønskede signal varieres over  

 frekvensområdet 100 kHz-2000 MHz.
Ved enhver frekvens, hvor modtageren  

 reagerer, ændres det uønskede signals størrelse, indtil signal-støj forholdet  

 (SINAD) igen er 12 dB.
5.2.3 Krav Dæmpningen af uønskede signaler skal være mindst 50 dB for alle  

 frekvenser, der ligger mere end 10 kHz fra modtagerens nominelle frekvens.
5.3 INTERMODULATIONSDÆMPNING 5.3.1 Definition Modtagerens intermodulationsdæmpning er forholdet i dB mellem henholdsvis  

 indgangsspændingen af to lige store uønskede signaler og modtagerens  

 følsomhed, når signal-støj forholdet (SINAD), fremkaldt af  

 intermodulationsprodukterne, er 12 dB.
5.3.2 Målemetode To signalgeneratorer A og B forbindes til indgangen af modtageren som  

 beskrevet i pkt. 3.7, og med signalet fra den ene generator afbrudt  

 indstilles modtagerens volumenkontrol som angivet i den i pkt. 5.1 beskrevne  

 måling af følsomheden.
Signalgeneratorerne A og B indstilles herefter til  

 frekvenser henholdsvis 20 og 40 kHz over modtagerens nominelle frekvens.  

 Signalet fra signalgenerator A skal være umoduleret, og signalet fra  

 signalgenerator B moduleres med standard modulation.
Signalgeneratorernes udgangsspændinger, der holdes lige store, reguleres  

 indtil signal-støj forholdet (SINAD) er 12 dB.
Frekvensen af signalet fra  

 signalgenerator B finjusteres, så den maksimale værdi af signal-støj  

 forholdet opnås.
 Målingerne gentages med de to signaler afstemt 20 og 40 kHz lavere end  

 modtagerens nominelle frekvens.
5.3.3 Krav Intermodulationsdæmpningen skal være mindst 50 dB.
5.4 NABOKANALSELEKTIVITET 5.4.1 Definition Nabokanalselektiviteten er forholdet i dB mellem indgangsspændingerne for  

 henholdsvis et ønsket signal og et uønsket signal i nabokanalen, når det  

 uønskede signal bevirker en reduktion af signal-støj forholdet (SINAD) til 12  

 dB på det ønskede signal, hvis HF-niveauet er indstillet 3 dB højere end  

 følsomhedsniveauet.
5.4.2 Målemetode De to signaler tilføres modtagerens indgang samtidig som omtalt i pkt.  

 3.7. Det ønskede signal skal ligge på modtagerens nominelle frekvens og  

 moduleres til standard modulation.
Med det uønskede signal afbrudt indstilles  

 størrelsen af det ønskede signal til en værdi, der er 3 dB større end  

 modtagerens følsomhed.
Det uønskede signal afstemmes til den øvre nabokanals  

 centerfrekvens og moduleres med en 400 Hz tone til et frekvenssving på +/-  

 1,2 kHz.
 Niveauet af det uønskede signal justeres indtil signal-støj forholdet  

 (SINAD) på det ønskede signal igen er 12 dB.
 Målingerne gentages med det uønskede signal afstemt til den nedre  

 nabokanals centerfrekvens.
 Forholdet i dB mellem størrelsen af det uønskede signal og det ønskede  

 signal bestemmes.
 Nabokanalselektiviteten er da det mindste af de to forhold.
5.4.3 Krav Nabokanalselektiviteten skal være mindst 50 dB.
5.5 UØNSKET UDSTRÅLING 5.5.1 Definition Al udstråling over antenneklemmerne eller fra den fast monterede antenne  

 er, uanset frekvens, uønsket udstråling.
Dette gælder for såvel udstråling  

 fra modtagerdelen som fra senderdelen, når denne er »Stand by«.
5.5.2 Målemetode Uønsket udstråling over antenneklemmerne måles med en målemodtager eller  

 spektrumanalysator forbundet til modtagerens antenneklemmer.
Der måles over  

 en impedans på 50 ohm, i frekvensområdet fra 100 kHz-2000 MHz.
 Uønsket udstråling fra anlæg med fast monteret antenne måles som anført i  

 bilag 1.
5.5.3 Krav Den udstrålede effekt må ikke på nogen frekvens være større end 2 nW.
 Bilag 1.
B.1 Udstrålingsmåling på anlæg med fast monteret antenne B.1.1 SENDERENS EFFEKTIVT UDSTRÅLEDE EFFEKT (e.r.p.) Som mål for senderens bærebølgeeffekt anvendes her den effekt, som skal  

 tilføres en halvbølgedipol, for at få samme feltstyrke i den retning, hvor  

 feltstyrken fra senderen er størst under nærmere specificerede  

 målebetingelser.
B.1.2 UØNSKET UDSTRÅLING Definition Den uønskede udstråling fra senderen bestemmes som den udstråling, der med  

 moduleret sender udsendes fra udstyret på frekvenser uden for den anvendte  

 kanal og dennes nabokanaler.
 Ved den uønskede udstråling fra anlægget forstås her al udstråling, som  

 udsendes fra udstyret under modtagning.
B.1.3 MÅLEPLADS OG MÅLEOPSTILLING Måleplads Målepladsen skal være beliggende på et rimeligt plant areal.
På  

 målepladsen skal der findes et ledende jordnet med en diameter på mindst 5  

 meter, i hvis midtpunkt der anbringes en understøtning, hvorpå måleobjektet  

 placeres.
Understøtningen består af et plastrør fyldt med en  

 saltvandsopløsning ( 9 g NaCl pr. liter vand). Plastrøret har en højde på 1,5  

 meter og den indre diameter skal være 10 +/- 0,5 cm.
Den øverste ende af  

 røret er lukket med en metalplade på 15 cm i diameter, og metalpladen er i  

 kontakt med vandet.
 Målepladsen skal være så stor, at det er muligt i en afstand på 30 meter  

 fra centret af jordnettet at anbringe en måleantenne.
 Det skal sikres, at reflektioner fra uvedkommende genstande på målepladsen  

 ikke generer målingerne.
B.1.4 MÅLEANTENNE OG MÅLEMODTAGER Måleantennen benyttes til at måle udstråling fra såvel udstyret under  

 måling som fra substitutionsantennen.
 Måleantennen, der skal kunne orienteres såvel vandret som lodret,  

 anbringes på en mast, hvor dens højde over jordplanet kan varieres mellem 1  

 og 4 meter.
 Målemodtageren behøver ikke at være absolut kalibreret, men skal være i  

 stand til at måle relative signalniveauer.
B.1.5 SUBSTITUTIONSANTENNEN Substitutionsantennen skal bestå af en halvbølgedipol afstemt til  

 målefrekvensen.
Dipolen placeres normalt således, at dens midtpunkt er  

 sammenfaldende med det sted på måleobjektet, hvor antennen er forbundet til  

 kabinettet, jfr. pkt.
B.6.
 Ved måling på 30 MHz og eventuelle andre frekvenser, hvor en sådan  

 placering ikke er mulig, eller hvor afstanden mellem substitutionsantennens  

 ydre ende og jorden ville blive mindre end 30 cm ved lodret polarisation,  

 hæves den lodret polariserede substitutionsantenne dog således, at en afstand  

 på 30 cm opnås.
 Substitutionsantennen forbindes til en målesender under anvendelse af  

 egnede impedanstilpasnings- og balanceringsled.
B.1.6 MÅLEMETODE Under måling skal måleobjektet placeres på understøtningen, omtalt under  

 B.3, med antennen lodret opad.
Senderen skal være umoduleret.
Målemodtageren afstemmes til senderens  

 frekvens, og måleantennen indstilles til vertikal polarisation.
Ved variation  

 af måleantennens højde mellem 1 og 4 meter opsøges den højde, hvor størst  

 signal opnås.
Understøtningen og udstyret, hvorpå der måles, erstattes med den under  

 pkt.
B.5 omtalte substitutionsantenne, og højden af modtageantennen varieres  

 for igen at sikre maksimalt signal.
Signalniveauet på substitutionsantennens  

 klemmer justeres indtil samme udslag som tidligere - subsidiært et udslag,  

 der står i et kendt forhold til dette - opnås.
 Den udstrålede effekt er da lig rådighedseffekten på  

 substitutionsantennens klemmer og/eller rådighedseffekten korrigeret med  

 ovennævnte kendte forhold.
 Bilag 2.
