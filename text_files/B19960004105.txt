§ 1 I bekendtgørelse nr. 43 af 21. januar 1994 om jagttegn som ændret ved  

 bekendtgørelse nr. 386 af 13. maj 1994 foretages følgende ændringer:
 1. I § 3, stk. 6, indsættes efter »gøre undtagelse  

 fra«: »reglen i stk. 1 og«.
 2. § 4, stk. 1, affattes således:
» § 4.  Personer under 16 år kan tilmelde sig  

 jagtprøven i årets første prøveperiode, såfremt de fylder 16 år senest den  

 15. juli samme år, og i årets anden prøveperiode, såfremt de fylder 16 år  

 senest den 29. februar året efter.« 3. § 6, sidste pkt. ophæves.
 4. § 7, stk. 2, affattes således:
»Stk. 2.  Inden prøven aflægges, skal den enkelte  

 aspirant forevise legitimation med sit personnummer for den prøvesagkyndige.  

 For aspiranter på 18 år og derover skal legitimationen være fotolegitimation.  

 Desuden skal aspiranten forevise bevis for inden for det pågældende  

 kalenderår at have deltaget i et våbenkursus, der er godkendt af Skov- og  

 Naturstyrelsen.« 5. I § 8 indsættes efter stk. 5 som nyt stykke:
»Stk. 6.  Såfremt prøven ikke bestås, kan fornyet  

 aflæggelse af jagtprøven tidligst ske i den følgende prøveperiode efter  

 rettidig tilmelding og indbetaling af gebyr.
Skov- og Naturstyrelsen kan i  

 særlige tilfælde gøre undtagelse herfra.« 6. § 10, stk. 2-3, affattes således:
»Stk. 2.  Aspiranter, der består den skriftlige men  

 ikke den praktiske prøve, kan tilmelde sig yderligere en praktisk prøve inden  

 for samme prøveperiode mod indbetaling af det gebyr, der er nævnt i § 3, stk.  

 2. Reglen i § 5, stk. 4, finder tilsvarende anvendelse ved indkaldelse til  

 prøven.
Såfremt prøven fortsat ikke bestås, kan fornyet aflæggelse af  

 jagtprøven kun ske ved aflæggelse af både den skriftlige og den praktiske  

 prøve, og det kan tidligst ske i den følgende prøveperiode efter rettidig  

 tilmelding og indbetaling af gebyr.
Stk. 3.  Skov- og Naturstyrelsen kan i særlige tilfælde  

 gøre undtagelse fra reglen i stk. 2, 3. pkt.« 7. I § 14, stk. 1, ændres »dagspressen« til:  

 »lokale blade, fagblade eller lignende«.
 8. I § 17 indsættes som 2. pkt. :
»Aspiranten kan kun aflægge en riffelprøve den enkelte  

 prøvedag.« 9. I § 20 indsættes efter stk. 2 som nyt stykke:
»Stk. 3.  Personer med fast bopæl i Danmark, som  

 tidligere har fået udstedt dansk jagttegn i medfør af stk. 1, kan ikke få  

 udstedt nyt dansk jagttegn, med mindre de består jagtprøven.
Hvis særlige  

 grunde taler derfor, kan Skov- og Naturstyrelsen gøre undtagelse  

 herfra.« 10. I § 27 indsættes efter »§ 5, stk. 5,»:  

 »§ 8, stk. 6,», og »§ 20, stk. 2,» ændres til: »§  

 20, stk. 2-3,».
 11. Bilag 1 affattes således:
 »I medfør af bekendtgørelsens § 25, stk. 2, skal nedennævnte  

 betingelser være opfyldt ved udstedelse af policer for ansvarsforsikring til  

 dækning ved skader, der forvoldes ved skudafgivelse under eller i umiddelbar  

 forbindelse med jagt.
1. Forsikringens omfang Forsikringen dækker det erstatningsansvar, den sikrede, d.v.s.  

 jagttegnsindehaveren, pådrager sig ved skydning eller ved, at skydevåben  

 affyres, under jagt i Europa, herunder Færøerne og Grønland, eller i  

 umiddelbar forbindelse med sådan jagt.
Uden for Danmark, Færøerne og Grønland  

 dækkes dog kun i det omfang, den sikrede ikke er dækket af anden  

 ansvarsforsikring, der er tegnet specielt med henblik på at dække risiko ved  

 jagt.
 Jagttegnsindehavere, der ikke på skadestidspunktet er bosiddende i  

 Danmark, er ikke dækket for så vidt angår skader forvoldt uden for Danmark,  

 herunder Færøerne og Grønland.
2. Forsikringssummer Forsikringen dækker pr. forsikringsbegivenhed med indtil a. 6 mill. kr. for personskade, uanset hvor mange personer der kommer til  

 skade ved samme skud eller samme affyring af skydevåben, b. 2 mill. kr. for anden skade, herunder på dyr og ting, uanset antal ved  

 en enkelt hændelse.
3. Undtagen risiko Forsikringen dækker ikke sikredes ansvar for a. skade, som sikrede forvolder på dyr eller ting, som sikrede med ejerens  

 udtrykkelige eller stiltiende godkendelse har i sin varetægt, b. skade forvoldt ved forsæt eller under selvforskyldt beruselse eller ved  

 uagtsomhed, der kan betegnes som grov hensynsløshed, c. skade forvoldt i forbindelse med forsætlig overtrædelse af lov om jagt  

 og vildtforvaltning, d. skade forvoldt på vildt, beplantning og terræn, e. skade på ting eller dyr, der ikke er en følge af, at tingen eller dyret  

 er ramt af projektiler fra et skydevåben.
4. Skader forvoldt af ukendte eller uforsikrede a.
Efter samme regler som ovenfor yder jagtforsikringen endvidere  

 erstatning og godtgørelse for personskade forvoldt i Danmark, herunder  

 Færøerne og Grønland, men hvor den ansvarlige skadevolder er ukendt eller  

 ikke er dækket af ansvarsforsikring.
Tilsvarende gælder tingsskade og skade  

 på dyr af den i pkt. 3 b og c anførte art.
b.
Erstatning og godtgørelse i henhold til denne bestemmelse ydes ikke i  

 det omfang, skaden godtgøres af skadevolderen eller dækkes af ydelser efter  

 den sociale lovgivning, løn under sygdom, pensionsydelser, private  

 forsikringer eller andre økonomiske ydelser, der tilfalder skadelidte i  

 anledning af skaden.
c.
Erstatning og godtgørelse ydes ikke, såfremt skadelidte har været  

 vidende om eller burde have vidst, at skadevolderen ikke havde løst jagttegn,  

 eller såfremt skadelidte uden selv at have løst pligtigt jagttegn har  

 deltaget i den jagt, hvorunder eller i forbindelse med hvilken skaden er  

 sket.
Erstatning og godtgørelse kan endvidere nedsættes eller helt bortfalde,  

 såfremt skadelidte har deltaget i jagten efter aftale med skadevolderen uden  

 at have begrundet formodning om, at denne havde løst jagttegn.« § 2 Bekendtgørelsen træder i kraft den 1. april 1996. Reglen i § 1, nr. 2,  

 træder dog først i kraft den 1. april 1997.
