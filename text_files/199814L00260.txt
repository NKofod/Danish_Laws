Betænkning afgivet af Erhvervsudvalget den 10.  

 december 1998 Betænkning over Forslag til lov om  ændring af lov om  

 fondsmæglerselskaber og lov om investeringsforeninger og  

 specialforeninger samt ophævelse af lov indeholdende  

 indskrænkninger i adgangen til omsætning af  

 præmieobligationer m.m.
 Udvalget har behandlet lovforslaget i nogle møder  

 og har herunder stillet spørgsmål til økonomiministeren,  

 som denne har besvaret skriftligt.
 Endvidere har udvalget modtaget en skriftlig henvendelse  

 fra Foreningen af Registrerede Revisorer.
 Der er af økonomiministeren og nogle mindretal  

 stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes og Det Radikale Venstres  

 medlemmer af udvalget) lovforslaget til vedtagelse med de under nr. 2,  

 6, 8-10, 14, 16 og 17 stillede ændringsforslag.
 Et mindretal (Socialistisk Folkepartis medlem af udvalget)  

 indstiller lovforslaget til vedtagelse med de under nr. 1-7, 10-15 og  

 18 stillede ændringsforslag.
 Hvis det under nr. 7 stillede ændringsforslag  

 forkastes, vil mindretallet stemme for de under nr. 8 og 9 stillede  

 ændringsforslag.
 Hvis det under nr. 15 stillede ændringsforslag  

 forkastes, vil mindretallet stemme for de under nr. 16 og 17 stillede  

 ændringsforslag.
 Et andet mindretal (Dansk Folkepartis medlem af udvalget)  

 indstiller lovforslaget til vedtagelse med de under nr. 2-7 og 10-15  

 stillede ændringsforslag.
 Et tredje mindretal (Enhedslistens medlem af udvalget) indstiller  

 lovforslaget til forkastelse, men vil stemme for de under nr. 1-4, 6,  

 7, 10-12, 14, 15 og 18 stillede ændringsforslag.
 Hvis de under nr. 3 og 4 stillede ændringsforslag  

 forkastes, vil mindretallet stemme for det under nr. 5 stillede  

 ændringsforslag.
 Hvis det under nr. 7 stillede ændringsforslag  

 forkastes, vil mindretallet stemme for de under nr. 8 og 9 stillede  

 ændringsforslag.
 Hvis de under nr. 11 og 12 stillede ændringsforslag  

 forkastes, vil mindretallet stemme for de under nr. 16 og 17 stillede  

 ændringsforslag.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse med de under nr. 5-7, 10 og  

 13-15 stillede ændringsforslag.
 Hvis det under nr. 5 stillede ændringsforslag  

 forkastes, vil mindretallet stemme for de under nr. 3 og 4 stillede  

 ændringsforslag.
 Hvis det under nr. 7 stillede ændringsforslag  

 forkastes, vil mindretallet stemme for de under nr. 8 og 9 stillede  

 ændringsforslag.
 Hvis det under nr. 13 stillede ændringsforslag  

 forkastes, vil mindretallet stemme for de under nr. 11 og 12 stillede  

 ændringsforslag.
 Hvis det under nr. 15 stillede ændringsforslag  

 forkastes, vil mindretallet stemme for de under nr. 16 og 17 stillede  

 ændringsforslag.
 Et femte mindretal (Kristeligt Folkepartis medlem af udvalget)  

 indstiller lovforslaget til vedtagelse med de under nr. 2, 5, 6, 8-10,  

 13, 14, 16 og 17 stillede ændringsforslag.
Ændringsforslag Til titlen Af	et mindretal (SF), tiltrådt af et mindretal  

 (EL):
1) I titlen udgår »samt ophævelse af lov indeholdende  

 indskrænkninger i adgangen til omsætning af  

 præmieobligationer.« Til § 1 Af	økonomiministeren, tiltrådt af et flertal  

 (udvalget med undtagelse af FP):
 2) Efter nr. 7 indsættes som nyt nummer:
 »01. § 11, stk. 4, affattes således:
»Stk. 4. Uanset stk. 1 kan interne revisions- eller  

 vicerevisionschefer tillige være interne revisions- eller  

 vicerevisionschefer i tilknyttede virksomheder.«« Af	et mindretal (EL), tiltrådt af et mindretal (SF  

 og DF):
 3) Efter nr. 16 indsættes som nyt nummer:
 »02. Efter kapitel 10 indsættes som nyt kapitel:
»Kapitel 10 a Tilsynsudvalg § 30 a.
Med det formål at føre parlamentarisk  

 kontrol med Finanstilsynets tilsyn efter denne lov etableres et  

 tilsynsudvalg.
Stk. 2. Udvalget, der nedsættes efter nyvalg,  

 består af 1 folketingsmedlem fra hvert af de i Folketinget  

 repræsenterede partier.
Udvalget vælger selv sin formand.
Stk.3. Hvert medlem af udvalget kan foranledige  

 udvalget indkaldt til møde til drøftelse af Finanstilsynets  

 tilsynsvirksomhed.
Endvidere kan drøftelse i udvalget finde sted efter  

 ønske fra økonomiministeren.
 Stk. 4. Økonomiministeren kan efter  

 udvalgets beslutning deltage i udvalgets møder.
Stk. 5. Til udvalget knyttes en sekretær, som  

 ikke er medlem af Folketinget.
Sekretæren skal stå i fast  

 tjenesteforhold til Folketinget.
 § 30 b. Økonomiministeren holder tilsynsudvalget  

 orienteret om sager vedrørende kriseramte fondsmæglerselskaber,  

 der er underlagt Finanstilsynets tilsyn.
§ 30 c.
Udvalget kan enten mundtligt eller skriftligt over for  

 økonomiministeren tilkendegive sin opfattelse vedrørende de  

 spørgsmål, som tages under behandling i udvalget.
§ 30 d.
Den bevillingsmæssige kontrol med Finanstilsynet  

 er ikke omfattet af udvalgets indseende.
Udvalget kan dog i forbindelse med  

 indhentelse af oplysninger blive gjort bekendt med generelle  

 bevillingsmæssige forhold.
§ 30 e.
Tilsynsudvalgets medlemmer og sekretær er under  

 ansvar efter straffelovens §§ 152-152 e underlagt tavshedspligt med hensyn  

 til, hvad de erfarer i udvalget.«« 4) I den under nr. 18 foreslåede affattelse af §  

 31 a indsættes i stk. 5 som nyt nummer:
»7)	Tilsynsudvalget som led i den parlamentariske kontrol med  

 Finanstilsynets tilsynsvirksomhed.« Nr. 7-16 bliver herefter nr. 8-17.
 Af	et mindretal (FP), tiltrådt af et mindretal (SF,  

 DF og KRF):
 5) I den under nr. 18 foreslåede § 31 a,  

 affattes stk. 5, nr. 8, således:
»8)	Folketingets stående udvalg, som led i den parlamentariske  

 kontrol med forvaltningen, om kriseramte danske fondsmæglerselskaber,  

 der er trådt i betalingsstandsning, er under konkurs, likvidation,  

 overdragelse eller rekonstruktion, dog således at  

 fondsmæglerselskabernes enkelte kunder ikke kan identificeres.« Af	økonomiministeren, tiltrådt af udvalget:
 6) I det under nr. 18 foreslåede § 31 a, stk. 5,  

 nr. 9, indsættes før »Rigsrevisionen« ordene:  

 »Statsrevisorerne og«.
 Af	et mindretal (FP), tiltrådt af et mindretal (SF,  

 DF og EL):
 7) Den under nr. 18 foreslåede § 31 b affattes  

 således:
»§ 31 b.
Som part i forholdet til  

 Finanstilsynet anses det fondsmæglerselskab, som undersøgelsen  

 efter § 31 vedrører, samt den, til hvem en af Finanstilsynet truffet  

 afgørelse i øvrigt retter sig.« Af	et mindretal (V), tiltrådt af et flertal (S, KF,  

 CD, RV og KRF):
 8) I den under nr. 18 foreslåede § 31 b  

 indsættes efter stk. 3 som nyt stykke:
»Stk. 4. Endelig kan Finanstilsynet, når  

 tilsynet tager en sag op vedrørende god værdipapirhandelsskik,  

 jf. § 3 i lov om værdipapirhandel m.v., under særlige  

 omstændigheder tillige tilkende partsbeføjelser til andre  

 fysiske eller juridiske personer end de i stk. 2 og 3 nævnte.  

 Partsbeføjelser kan alene tillægges, for så vidt  

 angår den del af sagen, som har direkte og væsentlig betydning  

 for den pågældende.
Tilkendelse af partsbeføjelser skal  

 ske under hensyntagen til beskyttelsen af fortrolige oplysninger om de  

 virksomheder, der er under tilsyn.« Af	økonomiministeren, tiltrådt af et flertal  

 (S, V, KF, CD, RV og KRF):
 9) I den under nr. 18 foreslåede § 31 b  

 indsættes som stk. 5:
»Stk. 5. Partsstatus og partsbeføjelser efter  

 stk. 2-4 er begrænset til forhold, hvor tilsynets afgørelser  

 træffes efter den 8. oktober 1998.« Til § 2 Af	økonomiministeren, tiltrådt af udvalget:
 10) Efter nr. 3 indsættes som nyt nummer:
»01. I § 22, stk. 1, udgår »§ 21, stk. 2«.« Af	et mindretal (EL), tiltrådt af et mindretal (SF  

 og DF):
 11) Efter nr. 5 indsættes som nyt nummer:
 »02. Efter kapitel 12 indsættes som nyt kapitel:
»Kapitel 12 a Tilsynsudvalg § 75 a.
Med det formål at føre parlamentarisk  

 kontrol med Finanstilsynets tilsyn efter denne lov etableres et  

 tilsynsudvalg.
Stk. 2. Udvalget, der nedsættes efter nyvalg,  

 består af 1 folketingsmedlem fra hvert af de i Folketinget  

 repræsenterede partier.
Udvalget vælger selv sin formand.
Stk. 3. Hvert medlem af udvalget kan foranledige  

 udvalget indkaldt til møde til drøftelse af Finanstilsynets  

 tilsynsvirksomhed.
Endvidere kan drøftelse i udvalget finde sted efter  

 ønske fra økonomiministeren.
 Stk. 4. Økonomiministeren kan efter  

 udvalgets beslutning deltage i udvalgets møder.
Stk. 5. Til udvalget knyttes en sekretær, som  

 ikke er medlem af Folketinget.
Sekretæren skal stå i fast  

 tjenesteforhold til Folketinget.
 § 75 b. Økonomiministeren holder tilsynsudvalget  

 orienteret om sager vedrørende kriseramte investeringsforeninger og  

 specialforeninger, der er underlagt Finanstilsynets tilsyn.
§ 75 c.
Udvalget kan enten mundtligt eller skriftligt over for  

 økonomiministeren tilkendegive sin opfattelse vedrørende de  

 spørgsmål, som tages under behandling i udvalget.
§ 75 d.
Den bevillingsmæssige kontrol med Finanstilsynet  

 er ikke omfattet af udvalgets indseende.
Udvalget kan dog i forbindelse med  

 indhentelse af oplysninger blive gjort bekendt med generelle  

 bevillingsmæssige forhold.
§ 75 e.
Tilsynsudvalgets medlemmer og sekretær er under  

 ansvar efter straffelovens §§ 152-152 e underlagt tavshedspligt med hensyn  

 til, hvad de erfarer i udvalget.«« 12) I den under nr. 7 foreslåede § 77 a  

 indsættes i stk. 5 som nyt nummer:
»7)	Tilsynsudvalget som led i den parlamentariske kontrol med  

 Finanstilsynets tilsynsvirksomhed.« Nr. 7-15 bliver herefter nr. 8-16.
 Af	et mindretal (FP), tiltrådt af et mindretal (SF,  

 DF, og KRF):
 13) I den under nr. 7 foreslåede § 77 a  

 affattes stk. 5, nr. 8, således:
»8)	Folketingets stående udvalg, som led i den parlamentariske  

 kontrol med forvaltningen, om kriseramte danske investeringsforeninger og  

 specialforeninger, der er trådt i betalingsstandsning, er under  

 konkurs, likvidation, overdragelse eller rekonstruktion, dog således at  

 institutternes enkelte kunder ikke kan identificeres.« Af	økonomiministeren, tiltrådt af udvalget:
 14) I det under nr. 7 foreslåede § 77 a, stk. 5,  

 nr. 9, indsættes før »Rigsrevisionen« ordene:  

 »Statsrevisorerne og«.
 Af	et mindretal (FP), tiltrådt af et mindretal (SF,  

 DF og EL):
 15) Den under nr. 7 foreslåede § 77 b affattes  

 således:
»§ 77 b.
Som part i forholdet til  

 Finanstilsynet anses den investeringsforening eller specialforening, som  

 undersøgelsen efter § 76 vedrører, samt den, til hvem en af  

 Finanstilsynet truffet afgørelse i øvrigt retter sig.« Af	et mindretal (V), tiltrådt af et flertal (S, KF,  

 CD, RV og KRF):
 16) I den under nr. 7 foreslåede § 77 b  

 indsættes efter stk. 3 som nyt stykke:
»Stk. 4. Endelig kan Finanstilsynet, når  

 tilsynet tager en sag op vedrørende god værdipapirhandelsskik,  

 jf. § 3 i lov om værdipapirhandel, under særlige  

 omstændigheder tillige tilkende partsbeføjelser til andre  

 fysiske eller juridiske personer end de i stk. 2 og 3 nævnte.  

 Partsbeføjelser kan alene tillægges, for så vidt  

 angår den del af sagen, som har direkte og væsentlig betydning  

 for den pågældende.
Tilkendelse af partsbeføjelser skal  

 ske under hensyntagen til beskyttelsen af fortrolige oplysninger om de  

 virksomheder, der er under tilsyn.« Af økonomiministeren, tiltrådt af et flertal  

 (S, V, KF, CD, RV og KRF):
 17) I den under nr. 7 foreslåede § 77 b  

 indsættes som stk. 5:
»Stk. 5. Partsstatus og partsbeføjelser efter  

 stk. 2-4 er begrænset til forhold, hvor tilsynets afgørelser  

 træffes efter den 8. oktober 1998.« Af	et mindretal (SF), tiltrådt af et mindretal  

 (EL):
Til § 3 18) Paragraffen udgår.
Bemærkninger Til nr. 1 Ændringsforslaget er en konsekvens af  

 ændringsforslag nr. 18.
Til nr. 2 Ændringsforslaget har til formål at  

 præcisere, at interne revisorer, som det hele tiden har været  

 tilsigtet, kan fungere i alle fondsmæglerselskabets koncerntilknyttede  

 virksomheder.
Til nr. 3 Hidtidige erfaringer har vist, at det på grund af  

 tavshedspligtsbestemmelserne i den finansielle tilsynslovgivning har  

 været svært eller umuligt at udøve en reel kontrol med  

 tilsynsmyndighederne og den ansvarlige minister.
Behovet for den  

 parlamentariske kontrol har vist sig i en række sager, herunder bl.a.  

 Spar Nord-sagen, Færøbank-sagen og senest Hafnia-sagen.
For at  

 tilgodese Folketingets muligheder for i sager af en vis betydning at kunne  

 få adgang til de fornødne dokumenter med henblik på at  

 påse, at lovgivningen overholdes, er det nødvendigt at etablere  

 en særlig parlamentarisk konstruktion, som under iagttagelse af  

 tavshedspligtsbestemmelserne i den finansielle tilsynslovgivning sikres den  

 fornødne adgang til tilsynsmyndighedernes sagsbehandling.  

 Konstruktionen kan på grund af Finanstilsynets tavshedspligt alene  

 etableres ved lov.
En sådan lov vil være i overensstemmelse med  

 de gældende EU-forpligtelser på området.
Der etableres et tilsynsudvalg, som har til opgave at  

 føre parlamentarisk kontrol med finanstilsynets virksomhed.
Hvert af  

 de partier, der er repræsenteret i Folketinget, udpeger efter nyvalg et  

 medlem af tilsynsudvalget.
Udvalget, der holder møde efter anmodning fra et  

 medlem, kan indhente oplysninger om alle dele af Finanstilsynets  

 tilsynsvirksomhed.
Den ansvarlige minister er forpligtet til af egen drift at  

 orientere udvalget om sager vedrørende kriseramte institutter, der er  

 undergivet Finanstilsynets tilsyn.
 Tilsynsudvalget kan over for den ansvarlige minister  

 tilkendegive sin opfattelse vedrørende de spørgsmål,  

 udvalget behandler, men er i øvrigt ikke beføjet til at  

 træffe beslutninger vedrørende konkrete sager, der  

 forelægges udvalget.
 Tilsynsudvalgets medlemmer er underlagt tavshedspligt  

 efter straffelovens §§ 152-152 e med hensyn til enhver oplysning, de under  

 deres hverv bliver vidende om.
Til nr. 4 Bestemmelsen indsættes med henblik på at  

 fastslå, at Finanstilsynets tavshedspligt ikke er til hinder for, at  

 tilsynet eller den ansvarlige minister videregiver oplysninger til det under  

 nr. 3 foreslåede tilsynsudvalg.
Til nr. 5 Det har gentagne gange vist sig umuligt for Folketingets  

 stående udvalg at få oplysninger vedrørende de finansielle  

 institutter   oplysninger, der er nødvendige for, at lovgivningsmagten  

 kan udføre den almindelige parlamentariske kontrol med forvaltningen.  

 Det er forslagsstillernes opfattelse, at de gældende regler må  

 betragtes som værende både unødigt stramme og  

 retssikkerhedsmæssigt stærkt betænkelige.
Dette skal ses i  

 lyset af, at den skærpede tavshedspligt ifølge  

 Justitsministeriet ikke er direktivbestemt.
Det fremgår således  

 hverken af 1. eller 2. banksamordningsdirektiv, at der ikke kan videregives  

 fortrolige oplysninger til Folketingets stående udvalg, hvorfor der  

 klart er tale om en overimplementering.
Det fremgår således  

 også af advokat, dr.jur.
Jan Schans Christensens »Eneudredning om  

 partsbegreb og tavshedspligt i den finansielle tilsynslovgivning« udgivet af  

 Erhvervsministeriet i september 1996, side 101 ff., at en række andre  

 EU-lande i deres nationale lovgivning har hjemmel til at videregive  

 fortrolige oplysninger til parlamentsudvalg.
Det foreslås, at den ansvarlige minister skal kunne  

 videregive fortrolige oplysninger vedrørende kriseramte institutter  

 m.v. til Folketingets stående udvalg som led i den parlamentariske  

 kontrol med forvaltningen.
De pågældende folketingsmedlemmer, der  

 modtager oplysningerne, vil i medfør af § 31 a, stk. 6, blive omfattet  

 af tavshedspligten i stk. 1.
 Videregivelse af fortrolige oplysninger forudsætter,  

 at et fondsmæglerselskab er kriseramt og som følge heraf er  

 trådt i betalingsstandsning, overdrages, er under konkurs, likvidation  

 eller rekonstruktion.
Denne betingelse tilsigter at afgrænse de  

 tilfælde, hvor en videregivelse til Folketingets stående udvalg  

 er særlig relevant for den parlamentariske kontrol.
Finanstilsynet og  

 andre myndigheder, herunder især skattemyndighederne, vil i en  

 sådan situation være tæt involveret i afviklingen,  

 overdragelsen eller rekonstruktionen m.v. af instituttet.
Til nr. 6 Rigsrevisionen har ved brev af 10. november 1998 til  

 Økonomiministeriet påpeget, at statsrevisorernes status som  

 revisorer af statsregnskabet i henhold til grundloven i sig selv konstituerer  

 hjemmelen til videregivelse af fortrolige oplysninger fra Finanstilsynet.  

 Rigsrevisionen finder derfor, at statsrevisorerne bør indføjes  

 i loven som berettiget til at modtage de nævnte oplysninger med  

 tavshedspligt til følge.
Rigsrevisionen er indføjet i lovforslaget som  

 berettiget til at modtage fortrolige oplysninger.
Der er i den forbindelse  

 tale om at lovfæste den hidtidige praksis, hvorefter Rigsrevisionen kan  

 indhente alle de oplysninger, som er i Finanstilsynets besiddelse, og som  

 skønnes af betydning for udførelsen af Rigsrevisionens arbejde.  

 Baggrunden for den hidtidige praksis er Rigsrevisionens deltagelse i den  

 parlamentariske kontrol med forvaltningen.
Grundloven konstituerer i sig selv en hjemmel for  

 statsrevisorerne til at indhente alle de oplysninger, som er i  

 Finanstilsynets besiddelse, og som skønnes af betydning for  

 udførelsen af statsrevisorernes arbejde.
Det findes derfor  

 hensigtsmæssigt også at indføje statsrevisorerne i loven  

 som berettiget til at modtage fortrolige oplysninger fra Finanstilsynet.
Til nr. 7 Ændringsforslaget indebærer, at partsbegrebet  

 i loven udvides, således at f.eks. kunder i fondsmæglerselskabet  

 bliver betragtet som parter i sager, der vedrører kundernes forhold i  

 fondsmæglerselskabet.
 Baggrunden for forslaget er, at det særlige  

 partsbegreb i de gældende finansielle love, der afskærer kunder i  

 et finansielt institut fra rettigheder, som følger af de almindeligt  

 gældende forvaltningsretlige regler, bør ændres.
De gældende regler indebærer f.eks., at en  

 kunde, der klager over et fondsmæglerselskabs behandling, ikke kan  

 få adgang til nogen oplysninger overhovedet, selv om det faktisk er  

 kundens oplysninger, der danner grundlag for, at Finanstilsynet  

 iværksætter en nærmere undersøgelse af  

 fondsmæglerselskabet.
Samme kunde kan heller ikke klage over  

 Finanstilsynets afgørelse til Erhvervsankenævnet, da vedkommende  

 ikke betragtes som part, selv om afgørelsen på mange måder  

 også retter sig til kunden.
Bestemmelserne rammer såvel private  

 som de mindre erhvervskunder, der ikke kan indbringe sagen for de private  

 ankenævn, og som derfor er tvunget til at indbringe sagen for  

 domstolene, hvilket både er tidkrævende og økonomisk meget  

 byrdefuldt.
 Det er klart, at langt størstedelen af  

 Finanstilsynets afgørelser, f.eks. for så vidt angår krav  

 til solvens, regnskab m.v., alene involverer de finansielle institutter som  

 parter, men det er forslagsstillernes opfattelse, at det ved  

 afgørelser, der også har virkning for andre end det finansielle  

 institut, bør sikres, at elementære rettigheder som klageadgang  

 og aktindsigt gælder for alle, der berøres af afgørelsen.
Dette synspunkt støttes da også af juridiske  

 eksperter; senest har således advokat, dr.jur.
Jan Schans Christensen i  

 »Eneudredning om tavshedspligt og partsbegreb i den finansielle  

 tilsynslovgivning« på side 167 anført følgende  

 betragtning: »På den anden side har indførelsen af det  

 særlige partsbegreb også medført, at man - uden at det er  

 klart, om man har ønsket denne virkning - i meget vid  

 udstrækning har afskåret Finanstilsynet og  

 Erhvervsankenævnet fra på baggrund af et konkret skøn at  

 tillægge andre end de tilsynsbelagte virksomheder selv  

 partsbeføjelser som f.eks. klageadgang m.v.
Dette gælder  

 også, selv om man - som nærmere redegjort for i kapitel V - kan  

 pege på en række situationer, hvor der kunne være anledning  

 til at foretage en konkret afvejning af, om en person af særlige grunde  

 bør tillægges visse partsbeføjelser.« Følgende anføres endvidere på side 168  

 i eneudredningen: »Måtte man finde en ændring af det  

 særlige partsbegreb betimelig, taler meget derfor for, at man ikke skal  

 vende tilbage til det almindelige forvaltningsretlige partsbegeb, men snarere  

 finde et andet afgrænsningskriterium end det i dag anvendte.  

 Overvejelser om et ændret, men fortsat begrænset partsbegreb  

 bør formentlig inddrage en konkret vurdering, tilfælde for  

 tilfælde, af behovet for tildeling af (visse) partsbeføjelser  

 til andre berørte interesser end de tilsynsbelagte virksomheder.  

 Sådanne overvejelser kunne måske mest hensigtsmæssigt ske  

 under medvirken af de berørte branche- og forbrugerorganisationer som  

 led i en mere overordnet vurdering af det klagesystem, som findes i den  

 finansielle sektor.
Under alle omstændigheder bør man efter min  

 opfattelse - om ikke andet så af ordensmæssige grunde -  

 præcisere i tilsynslovene, at den, til hvem en af Finanstilsynet  

 truffet afgørelse retter sig, naturligvis har partsstatus i relation  

 til afgørelsen, også selv om den pågældende ikke er  

 en tilsynsbelagt virksomhed.« Forslaget indebærer, at det ikke kun er  

 fondsmæglerselskabet, der anses som part i de sager, hvori  

 Finanstilsynet træffer afgørelser, men at tillige andre, som  

 f.eks. kunder i fondsmæglerselskabet, som Finanstilsynets  

 afgørelse retter sig til, er parter i forhold til sagen.
Partsstatus betyder, at de gældende  

 forvaltningsretlige regler om partshøring, aktindsigt og klageadgang  

 også finder anvendelse for disse.
Dette betyder f.eks., at klageren  

 skal betragtes som part i de tilfælde, hvor Finanstilsynet på  

 baggrund af en konkret klage iværksætter en undersøgelse  

 af, hvorvidt et fondsmæglerselskab lever op til reglerne om god  

 værdipapirhandelsskik.
 Kunder, der på grund af en afgørelse fra  

 Finanstilsynet bliver berørt af afgørelsen - selv om selve  

 afgørelsen formelt set alene er rettet mod instituttet - skal  

 også betragtes som part.
Det må i øvrigt i de enkelte sager bero  

 på en konkret vurdering af sagen, herunder afgørelsens art, hvem  

 der i den enkelte sag efter den foreslåede bestemmelse skal betragtes  

 som parter.
Det bemærkes dog, at kunder, der efter forvaltningslovens  

 almindelige partsbegreb ikke ville kunne opnå partsstatus, heller ikke  

 efter lovforslagets bestemmelser vil kunne få det, ligesom det heller  

 ikke er alle, der har en »interesse« i en sag, der vil kunne opnå  

 partsstatus.
Til nr. 8 Advokat, dr.jur.
Jan Schans Christensen anfører i  

 sin eneudredning, side 144:
»Erhvervsankenævnet har imidlertid yderligere  

 fastslået, at selv hvor Finanstilsynet på baggrund af en konkret  

 klage iværksætter en undersøgelse vedrørende et  

 pengeinstituts overholdelse af god pengeinstitutpraksis, bliver den, som har  

 indgivet klagen, ikke part i sagen vedrørende undersøgelsen.  

 Han eller hun har dermed ikke krav på at få aktindsigt i, endsige  

 ret til at fremsætte sine bemærkninger til, den  

 redegørelse fra pengeinstituttet, som Finanstilsynet indhenter  

 foranlediget af klagen.
Og han eller hun har dermed heller ikke mulighed for  

 at vurdere, om og i hvilket omfang Finanstilsynet forfølger sagen,  

 eller for at påklage Finanstilsynets afgørelse, hvis  

 Finanstilsynet efter at have foretaget sin undersøgelse ikke finder  

 anledning til at foretage sig yderligere over for pengeinstituttet.« Den foreslåede bestemmelse åbner mulighed for,  

 at Finanstilsynet under særlige omstændigheder tillige kan give  

 kunder m.fl. en eller flere partsbeføjelser.
Anvendelsen af  

 bestemmelsen forudsætter, at der er tale om en sag, der vedrører  

 tilsynet med, at fondsmæglerselskaber drives i overensstemmelse med god  

 værdipapirhandelsskik, jf. § 3 i lov om værdipapirhandel m.v.,  

 samt at sagen har en direkte og væsentlig betydning for den  

 pågældende.
Partsbeføjelser efter denne bestemmelse kan  

 ikke tilkendes juridiske og fysiske personer i deres egenskab som nævnt  

 i stk. 2 og 3.
Finanstilsynet er ikke klageinstans for kunders klager  

 over fondsmæglerselskaber.
Kunder kan få deres klager over et  

 fondsmæglerselskab behandlet ved domstolene.
Langt de fleste  

 kundeklager henhører under domstolene, allerede fordi klagen  

 vedrører forhold uden for Finanstilsynets kompetence, f.eks.  

 formueretlige tvister.
Finanstilsynet kan således kun skride ind over for  

 en generel eller principiel adfærd i strid med god  

 værdipapirhandelsskik, hvis der er tale om en praksis fra  

 fondsmæglerselskabernes side og ikke blot en adfærd i et  

 enkeltstående tilfælde.
Der kan dog forekomme tilfælde,  

 hvor det påklagede forhold kan tages op af tilsynet på baggrund  

 af et enkeltstående tilfælde, forudsat at tilfældet er  

 udtryk for en generel adfærd i strid med redelig  

 værdipapirhandelsskik.
Når Finanstilsynet har taget en sag op  

 vedrørende god værdipapirhandelsskik, har det hidtil alene  

 været det berørte fondsmæglerselskab, som blev inddraget  

 som part i sagen.
Da det imidlertid ikke kan afvises, at der i konkrete sager  

 af den her omhandlede beskaffenhed kan være forhold, som har direkte og  

 væsentlig betydning for en kunde m.fl., foreslås det med denne  

 bestemmelse, at der tillægges tilsynet adgang til - gennem et konkret  

 skøn inden for rammerne af bestemmelsen - at tillægge kunden  

 m.fl. visse partsbeføjelser.
 Det forhold, at sagen skal have væsentlig betydning  

 for kunden m.fl., er udtryk for, at der skal indlægges et  

 væsentlighedskriterium i tilsynets skøn.
 Ved vurderingen af, om partsbeføjelser skal gives,  

 skal Finanstilsynet foretage en afvejning af f.eks. kundens interesse i at  

 kunne benytte kendskab til sagens dokumenter og hensynet til beskyttelsen af  

 fortrolige oplysninger om de virksomheder, der er under tilsyn.
 Endelig skal Finanstilsynet foretage en afgrænsning  

 af, hvilken del af sagen der vedrører den pågældende.  

 Tildeling af partsbeføjelser efter stk. 4 forudsætter, at sagen  

 kan afgrænses.
 Da Finanstilsynet selv er nærmest til at foretage en  

 afvejning af de berørte interesser, foreslås det, at kompetencen  

 til at træffe afgørelse om en eller flere partsbeføjelser  

 ligger hos Finanstilsynet.
 I tilfælde, hvor Finanstilsynet har taget en sag op  

 vedrørende et fondsmæglerselskabs overholdelse af god  

 værdipapirhandelsskik, og hvor klageren ikke tillægges en eller  

 flere partsbeføjelser, vil tilsynet holde klageren underrettet om  

 sagens eventuelle videre forløb, i det omfang tavshedspligten giver  

 mulighed herfor.
Finanstilsynets afslag på at tage en sag op efter  

 generalklausulen om god værdipapirhandelsskik, jf.  

 værdipapirhandelslovens § 3, kan indbringes for  

 Erhvervsankenævnet, jf. denne lovs § 34. Det samme gælder, for  

 så vidt angår tilsynets afgørelser om tildeling af  

 partsbeføjelser.
Tilsynet vil indrette sin praksis herefter og i  

 øvrigt tilrettelægge den interne koordination, så den  

 sikrer en ensartet praksis.
Til nr. 9 For at undgå lovgivning med tilbagevirkende kraft  

 gælder den udvidede adgang til partsstatus og partsbeføjelser i  

 henhold til bestemmelsens stk. 2-4 alene i forhold, hvor Finanstilsynets  

 afgørelser træffes efter den 8. oktober 1998.
Til nr. 10 Ved lovforslagets § 2, nr. 2, ophæves § 21, stk. 2,  

 i lov nr. 476 af 10. juni 1997 om investeringsforeninger og  

 specialforeninger.
Som konsekvens heraf udgår henvisningen i samme lovs  

 § 22, stk. 1, til § 21, stk. 2.
Til nr. 11 Der henvises til bemærkningerne til nr. 3, idet de  

 tilsynsbelagte institutter i denne lov dog er investeringsforeninger og  

 specialforeninger.
Til nr. 12 Der henvises til bemærkningerne til nr. 4, idet de  

 tilsynsbelagte institutter i denne lov dog er investeringsforeninger og  

 specialforeninger.
Til nr. 13 Der henvises til bemærkningerne til nr. 5, idet de  

 tilsynsbelagte institutter i denne lov dog er investeringsforeninger og  

 specialforeninger.
Til nr. 14 Der henvises til bemærkningerne til nr. 6.
Til nr. 15 Der henvises til bemærkningerne til nr. 7, idet de  

 tilsynsbelagte institutter i denne lov dog er investeringsforeninger og  

 specialforeninger.
Til nr. 16 Advokat, dr.jur.
Jan Schans Christensen anfører i  

 sin eneudredning, side 144:
»Erhvervsankenævnet har imidlertid yderligere  

 fastslået, at selv hvor Finanstilsynet på baggrund af en konkret  

 klage iværksætter en undersøgelse vedrørende et  

 pengeinstituts overholdelse af god pengeinstitutpraksis, bliver den, som har  

 indgivet klagen, ikke part i sagen vedrørende undersøgelsen.  

 Han eller hun har dermed ikke krav på at få aktindsigt i, endsige  

 ret til at fremsætte sine bemærkninger til, den  

 redegørelse fra pengeinstituttet, som Finanstilsynet indhenter  

 foranlediget af klagen.
Og han eller hun har dermed heller ikke mulighed for  

 at vurdere, om og i hvilket omfang Finanstilsynet forfølger sagen,  

 eller for at påklage Finanstilsynets afgørelse, hvis  

 Finanstilsynet efter at have foretaget sin undersøgelse ikke finder  

 anledning til at foretage sig yderligere over for pengeinstituttet.« Den foreslåede bestemmelse åbner mulighed for,  

 at Finanstilsynet under særlige omstændigheder tillige kan give  

 kunder m.fl. en eller flere partsbeføjelser.
Anvendelsen af  

 bestemmelsen forudsætter, at der er tale om en sag, der vedrører  

 tilsynet med, at en investeringsforening eller en specialforening drives i  

 overensstemmelse med god værdipapirhandelsskik, jf. § 3 i lov om  

 værdipapirhandel m.v., samt at sagen har en direkte og væsentlig  

 betydning for den pågældende.
Partsbeføjelser efter denne  

 bestemmelse kan ikke tilkendes juridiske og fysiske personer i deres egenskab  

 som nævnt i stk. 2 og 3.
Finanstilsynet er ikke klageinstans for kunders klager  

 over investeringsforeninger eller specialforeninger.
Kunder kan få  

 deres klager over en investeringsforening eller en specialforening behandlet  

 ved domstolene.
Langt de fleste kundeklager henhører under domstolene,  

 allerede fordi klagen vedrører forhold uden for Finanstilsynets  

 kompetence, f.eks. formueretlige tvister.
Finanstilsynet kan således kun skride ind over for  

 en generel eller principiel adfærd i strid med god  

 værdipapirhandelsskik, hvis der er tale om en praksis fra  

 fondsmæglerselskabernes side og ikke blot en adfærd i et  

 enkeltstående tilfælde.
Der kan dog forekomme tilfælde,  

 hvor det påklagede forhold kan tages op af tilsynet på baggrund  

 af et enkeltstående tilfælde, forudsat at tilfældet er  

 udtryk for en generel adfærd i strid med redelig  

 værdipapirhandelsskik.
Når Finanstilsynet har taget en sag op  

 vedrørende god værdipapirhandelsskik, har det hidtil alene  

 været den berørte investeringsforening eller specialforening,  

 som blev inddraget som part i sagen.
Da det imidlertid ikke kan afvises, at  

 der i konkrete sager af den her omhandlede beskaffenhed kan være  

 forhold, som har direkte og væsentlig betydning for en kunde m.fl.,  

 foreslås det med denne bestemmelse, at der tillægges tilsynet  

 adgang til - gennem et konkret skøn inden for rammerne af bestemmelsen  

 - at tillægge kunden m.fl. visse partsbeføjelser.
 Det forhold, at sagen skal have væsentlig betydning  

 for kunden m.fl., er udtryk for, at der skal indlægges et  

 væsentlighedskriterium i tilsynets skøn.
 Ved vurderingen af, om partsbeføjelser skal gives,  

 skal Finanstilsynet foretage en afvejning af f.eks. kundens interesse i at  

 kunne benytte kendskab til sagens dokumenter og hensynet til beskyttelsen af  

 fortrolige oplysninger om de virksomheder, der er under tilsyn.
 Endelig skal Finanstilsynet foretage en afgrænsning  

 af, hvilken del af sagen der vedrører den pågældende.  

 Tildeling af partsbeføjelser efter stk. 4 forudsætter, at sagen  

 kan afgrænses.
 Da Finanstilsynet selv er nærmest til at foretage en  

 afvejning af de berørte interesser, foreslås det, at kompetencen  

 til at træffe afgørelse om en eller flere partsbeføjelser  

 ligger hos Finanstilsynet.
 I tilfælde, hvor Finanstilsynet har taget en sag op  

 vedrørende en investeringsforenings eller specialforenings  

 overholdelse af god værdipapirhandelsskik, og hvor klageren ikke  

 tillægges en eller flere partsbeføjelser, vil tilsynet holde  

 klageren underrettet om sagens eventuelle videre forløb, i det omfang  

 tavshedspligten giver mulighed herfor.
Finanstilsynets afslag på at tage en sag op efter  

 generalklausulen om god værdipapirhandelsskik, jf.  

 værdipapirhandelslovens § 3, kan indbringes for  

 Erhvervsankenævnet, jf. denne lovs § 84. Det samme gælder, for  

 så vidt angår tilsynets afgørelser om tildeling af  

 partsbeføjelser.
Tilsynet vil indrette sin praksis herefter og i  

 øvrigt tilrettelægge den interne koordination, så den  

 sikrer en ensartet praksis.
Til nr. 17 For at undgå lovgivning med tilbagevirkende kraft  

 gælder den udvidede adgang til partsstatus og partsbeføjelser i  

 henhold til bestemmelsens stk. 2-4 alene i forhold, hvor Finanstilsynets  

 afgørelser træffes efter lovforslagets fremsættelse.
Til nr. 18 Bestemmelsen bør udgå, idet de  

 skattemæssige konsekvenser af en ophævelse af lov indeholdende  

 indskrænkninger i adgangen til omsætning af  

 præmieobligationer m.m. ikke synes at være velovervejede.
