Bekendtgørelse om  

 oprettelse af beskyttelses- og overvågningszoner i forbindelse med fund af  

 højpatogen aviær influenza hos vilde fugle i Nysted I medfør af § 30, stk.  

 1 og 3, og § 34 i lov nr. 432 af 9. juni 2004 om hold af dyr og kongelig  

 anordning  

 nr. 141 af 3. marts 2006 om at visse bekendtgørelse udstedt af ministeren for  

 familie- og forbrugeranliggender vedrørende udbrud af smitsomme dyresygedomme  

 ikke optages i Lovtidende § 1 og § 2, fastsættes følgende:
 § 1.  

  

 Som følge af fund af højpatogen aviær influenza hos vilde fugle i Nysted  

 opretter fødevareregionen med virkning fra i dag en beskyttelses- og  

 overvågningszone, jf. § 2 i bekendtgørelse om beskyttelsesforanstaltninger i  

 forbindelse med højpatogen aviær influenza hos vilde fugle.
 § 2.  

  

 Der oprettes en beskyttelseszone, jf. bilag 1, i  

 en  

 radius på 3 km fra UTM zone 32 (EURREF89)  

 koordinaten 676.187; 6.061.262 på Smedestræde 3 i Nysted på Lolland.
 Stk. 2.  

  

 Overvågningszonen,  

 jf. bilag 2, omfatter den østlige del af Lolland og afgrænses mod vest af E  

 47  

 på strækningen fra Sakskøbing til Rødby og mod øst af den overvågningszone,  

 der  

 er oprettet efter § 2, stk. 2, i bekendtgørelse af 25. marts 2006 om  

 oprettelse  

 af beskyttelses- og overvågningszoner i forbindelse med fund af højpatogen  

 aviær influenza hos vilde fugle ved Guldborgsund.
 Stk. 3.  

  

 Fødevareregionen  

 underretter politiet om oprettelsen af zonerne.
 § 3.  

  

 Bekendtgørelsen træder i kraft den 27. marts 2006.
