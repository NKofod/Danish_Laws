Fremsat den 6. november 2003 af  

 kulturministeren (Brian Mikkelsen) Forslag til Lov  

 om ændring af musikloven (Frivillige  

 amtsmusikudvalg) § 1 I lov om musik, jf. lovbekendtgørelse nr. 826 af 31.  

 august 2000, som ændret ved § 28 i lov nr. 145 af 25. marts 2002 og lov  

 nr. 230 af 2. april 2003, foretages følgende ændring:
 1.  


  

 § 2, stk. 1,  

  

 affattes således:
»§ 2.  

  

 Hvert  

 amtsråd kan nedsætte et amtsmusikudvalg.
Kommunalbestyrelserne i Bornholms,  

 Københavns og Frederiksberg Kommuner kan nedsætte kommunale musikudvalg  

 (herefter benævnt amtsmusikudvalg).« § 2 Stk. 1.  

  

 Loven  

 træder i kraft den 1. januar 2004.
 Stk. 2.  

  

 Amtsmusikudvalgene fungerer i den igangværende periode, medmindre andet  

 bestemmes af de myndigheder, der nedsætter udvalgene.
Bemærkninger  

 til lovforslaget Almindelige bemærkninger 1. Lovforslagets formål Hovedformålet med lovforslaget er at gøre nedsættelsen af  

 amtsmusikudvalgene frivillig for amtsrådene samt gøre det frivilligt for  

 kommunalbestyrelserne i Bornholms, Københavns og Frederiksberg Kommuner at  

 nedsætte kommunale musikudvalg.
2. Baggrund for lovforslaget Det er regeringens vision for den offentlige sektor, at der  

 skal være større valgfrihed for det enkelte menneske, regler og systemer skal  

 forenkles og smidiggøres, og offentlige midler skal anvendes til at sikre  

 størst mulig velfærd.
I forbindelse med tilbagemeldingen på regeringens  

 frihedsbrev, som indenrigs- og sundhedsministeren udsendte til alle  

 kommunalbestyrelser  

 og amtsråd i januar 2002, udtrykte mange kommuner ønske om ændringer i  

 kommunale nævn og råd med henblik på at give kommunerne større frihed til at  

 bestemme hvilke nævn og råd, der skal nedsættes lokalt.
Kommunerne udtrykte  

 endvidere et ønske om, at der blev set på indberetninger og redegørelser fra  

 kommunerne til staten.
 Aftalerne mellem regeringen og Kommunernes Landsforening og  

 regeringen og Amtsrådsforeningen om kommunernes økonomi for 2003 indeholdt  

 bl.a. en lang række initiativer med henblik på at forenkle den kommunale  

 administration og give kommunerne og amtskommunerne større frihed.
Som et led i regeringens aftale med de kommunale parter om  

 kommunernes økonomi for 2003 blev der derfor i september 2002 nedsat et  

 udvalg  

 med henblik på at undersøge en række forhold vedrørende bl.a. råd og nævn på  

 det kommunale område.
Udvalget vedr. kommunale råd og nævn mv. bestod af  

 repræsentanter fra Beskæftigelsesministeriet, Finansministeriet, der var  

 formand for udvalget, Indenrigs- og Sundhedsministeriet, Miljøministeriet,  

 Skatteministeriet, Socialministeriet, Undervisningsministeriet, Økonomi- og  

 Erhvervsministeriet samt fra Kommunernes Landsforening, Amtsrådsforeningen,  

 Københavns Kommune og Frederiksberg Kommune.
Udvalget fik i kommissoriet bl.a. til opgave at foretage en  

 kritisk vurdering af råd og nævn, der vedrører det kommunale opgaveområde.  

 Udvalget skulle endvidere vurdere nødvendigheden af de eksisterende regler  

 for  

 kommunale indberetninger og redegørelser.
Udvalget skulle på denne baggrund  

 fremsætte anbefalinger til eventuelle ændringer i forhold til i dag.
Udvalget  

 fremkom i maj 2003 med en rapport vedr. kommunale råd og nævn mv., hvori  

 udvalget bl.a. anbefaler, at de lovpligtige integrationsråd, amtsmusikudvalg,  

 museumsråd, folkeoplysningsudvalg og de grønne råd gøres frivillige samt at  

 koordinationsudvalgenes årlige redegørelser og den kommunale  

 sundhedsredegørelse afskaffes.
 Det er i aftalerne mellem regeringen og de kommunale parter  

 om kommunernes økonomi for 2004 anført, at regeringen vil søge Folketingets  

 tilslutning til gennemførelsen af udvalgets anbefalinger i indeværende  

 folketingssamling.
Nærværende lovforslag om frivilliggørelse af  

 amtsmusikudvalgene er fremsat med henblik på opfyldelsen af anbefalingen om  

 frivilliggørelse af amtsmusikudvalgene fra Udvalget vedr. kommunale råd og  

 nævn  

 mv.
Lovforslaget fremsættes samtidigt med fremsættelsen af lovforslag om  

 frivilliggørelse af integrationsrådene, museumsrådene og  

 folkeoplysningsudvalgene og lovforslag om afskaffelse af  

 koordinationsudvalgenes årlige redegørelser og den kommunale  

 sundhedsredegørelse.
Udvalgets anbefalinger vedrørende de grønne råd vil  

 indgå  

 i forbindelse med miljøministerens kommende revision af  

 naturbeskyttelsesloven  

 i Folketingssamlingen 2003/2004.
2.1 Baggrunden for udvalgets anbefalinger om  

 frivilliggørelse af visse kommunale råd og nævn Det fremgår af rapporten fra Udvalget vedr. kommunale råd  

 og nævn mv., at målsætningen om en enkel og overskuelig struktur er væsentlig  

 for hele den offentlige administration, ikke blot den statslige, men også den  

 kommunale.
I kommunerne bygger forvaltningsstrukturen på kommunalbestyrelsen  

 som kommunens øverste myndighed.
Kommunalbestyrelsen er således kompetent til  

 at træffe afgørelse i enhver sag, som vedrører kommunen, medmindre andet  

 følger  

 af lovgivningen.
Der er ikke andre kommunale organer, som har kompetence til  

 at  

 efterprøve kommunalbestyrelsens beslutninger.
Kommunalbestyrelsen kan frit  

 delegere beslutningskompetence til økonomiudvalget, et stående udvalg eller  

 til  

 den kommunale administration, medmindre andet følger af lovgivningen.
Kommunalbestyrelsen har en generel adgang til at nedsætte  

 særlige udvalg, jf. den kommunale styrelseslovs § 17, stk. 4, der  

 kan  

 bestå af kommunalbestyrelsesmedlemmer og andre, herunder ansatte i den  

 kommunale administration.
Særlige udvalg kan enten have forberedende eller  

 rådgivende funktioner for kommunalbestyrelsen, økonomiudvalget eller et  

 stående  

 udvalg eller tillægges en beslutningskompetence inden for et bestemt, nærmere  

 afgrænset område.
Et særligt udvalg kan ikke tillægges almindelige  

 administrative funktioner.
Der er imidlertid afvigelser fra dette hovedprincip.
Visse  

 råd og nævn med selvstændig beslutningskompetence eller med rådgivende og  

 vejledende funktioner er kommunalbestyrelsen pålagt at oprette i henhold til  

 særlig hjemmel i sektorlovgivning.
Afvigelserne i sektorlovgivningen om en lovpligtig  

 nedsættelse af råd og nævn tager ikke nødvendigvis højde for forskelle  

 kommunerne imellem.
Forskelle i eksempelvis kommunestørrelse og politiske  

 prioriteringer taler tværtimod for en høj grad af fleksibilitet.
For så vidt angår de  

  

 kommunale  

 råd og nævn med administrative opgaver  

  

 kan fleksibiliteten give  

 kommunalbestyrelsen mulighed for at indrette kommunalforvaltningen således,  

 at  

 det administrative ressourceforbrug minimeres.
De overordnede målsætninger  

 taget i betragtning bør afvigelser fra dette hovedprincip derfor begrænses.
 Udvalget vedr. kommunale råd og nævn mv. har samlet fundet  

 det mest hensigtsmæssigt at lægge vægt på, at kommunalbestyrelsen så vidt  

 muligt har frihed til at nedsætte kommunale råd og nævn med administrative  

 opgaver og dermed indrette den kommunale forvaltning under hensyntagen til  

 målsætningerne om enkelhed og effektivitet i opgaveløsningen  

 (frivillighedsprincippet). Særlige hensyn til f.eks. organets uafhængighed,  

 individets retssikkerhed og fremme af samarbejdet mellem kommuner og andre  

 myndigheder kan dog i visse tilfælde tale for, at kommunalbestyrelsen  

 forpligtes til at nedsætte bestemte organer med administrative beføjelser.
Frivillighedsprincippet udelukker dog ikke, at det kan  

 anbefales kommunerne at oprette bestemte råd og nævn.
Ligeledes udelukker det  

 heller ikke, at der for så vidt angår administrative råd og nævn udarbejdes  

 bestemmelser om organernes medlemssammensætning, arbejdsrammer,  

 sekretariatsbetjening mv., som kommunerne er forpligtede til at følge,  

 såfremt  

 kommunalbestyrelsen vælger at nedsætte organerne.
Formålet med sådanne  

 bestemmelser kan eksempelvis være at sikre retssikkerheden.
Bestemmelserne  

 kan  

 supplere den nødvendige lovhjemmel, som en overførsel af administrative  

 beføjelser til et råd eller nævn forudsætter.
 For så vidt angår  

  

 kommunale  

 råd og nævn med rådgivende opgaver  

  

 taler målsætningen om en enkel, effektiv  

 struktur og hovedprincippet om kommunalbestyrelsen som øverste myndighed for,  

 at frihed i nedsættelsen af råd og nævn bør være udgangspunktet.  

 Hovedprincippet om kommunalbestyrelsen som øverste myndighed i den kommunale  

 styrelseslov betyder nemlig, at et repræsentativt sammensat organ valgt af  

 den  

 lokale befolkning skal foretage en afvejning og prioritering på tværs af  

 sektorområder.
 Det er derfor centralt, at kommunerne i deres opgaveløsning  

 har få detailbindinger i organisering og arbejdsprocesser, så der er mulighed  

 for nytænkning og alternative løsninger.
 Når der tidligere har været oprettet lovpligtige kommunale  

 rådgivende organer, har begrundelserne bl.a. været et politisk ønske om at  

 sikre bestemte gruppers interessevaretagelse eller at sikre implementeringen  

 af  

 en bestemt politik ved at skabe et organ, der sørger for løbende at følge  

 udviklingen.
Efter udvalgets opfattelse bør det generelt tillægges stor  

 vægt, at kommunalbestyrelsen som øverste myndighed selv kan afgøre, hvem der  

 skal rådgive den, og hvilken rådgivning, den har behov for.
Udvalget har  

 således som udgangspunkt fundet det mest hensigtsmæssigt, at det er  

 frivilligt  

 for kommunalbestyrelsen at nedsætte råd og nævn med rådgivende opgaver.
Med henblik på at sikre en reel kommunal frihed er det  

 forekommet udvalget mest hensigtsmæssigt, at der som udgangspunkt ikke  

 fastlægges formkrav til rådgivende organer, der frivilligt nedsættes af  

 kommunalbestyrelsen.
Dette er dog ikke i modstrid med, at et ministerium kan  

 vælge at udforme en vejledning på området.
En sådan vejledning kan give  

 inspiration til og eksempler på opgaver, sammensætning, rammer, vilkår mv. i  

 forbindelse med nedsættelse af rådgivende organer.
Udvalgets principielle overvejelser har tilsagt, at  

 kommunalbestyrelsen og amtsrådet som hovedregel skal have frihed til at  

 afgøre,  

 hvilke råd og nævn der ønskes nedsat og i givet fald hvordan.
Et sådant  

 princip  

 indebærer, at kommunerne har mulighed for at indrette administrationen efter,  

 hvad der i den enkelte kommune vurderes at være mest hensigtsmæssigt og  

 effektivt.
Udvalget har i rapporten fundet det vigtigt at understrege,  

 at de opgaver, som råd og nævn med administrative opgaver aktuelt varetager,  

 fortsat skal løses.
Frivillighedsprincippet indebærer alene, at det nu er  

 kommunernes og amtskommunernes ansvar at træffe et valg med hensyn til  

 opgaveløsningen.
Udvalget har overvejet en række konkrete kommunale råd og  

 nævn.
For visse råd og nævn kan der være særlige hensyn, der taler for at  

 fravige hovedreglen om frivillighed.
Især hensynet til at sikre samarbejde  

 mellem forskellige myndigheder eller hensynet til borgernes retssikkerhed kan  

 begrunde lovpligtighed.
Udvalgets overvejelser er mundet ud i en anbefaling  

 om,  

 at integrationsrådene, amtsmusikudvalgene, museumsrådene,  

 folkeoplysningsudvalgene og de grønne råd gøres frivillige.
3. Hovedpunkter i lovforslaget Det er amtsmusikudvalgenes opgave at fremme musiklivet i  

 amtet, henholdsvis kommunen og herunder samordne den musikalske virksomhed i  

 området.
Udvalgene indgiver indstilling til amtsrådet, henholdsvis  

 kommunalbestyrelsen samt Kunstrådet om støtte efter musiklovens § 3.
I den oprindelige lov om musik, lov nr. 306 af 10. juni  

 1976, var det frivilligt for amtsrådene at oprette amtsmusikudvalg.
I  

 perioden  

 efter lovens vedtagelse oprettede samtlige 14 amtsråd amtsmusikudvalg.
Dog  

 etablerede Frederiksberg og Københavns Kommuner ikke lignende udvalg.
Ved en  

 lovændring i 1981 blev oprettelse af amtsmusikudvalg, henholdsvis kommunale  

 musikudvalg,  

 gjort obligatorisk, hvilket de har været siden.
 Med den foreslåede ændring af musikloven gøres det  

 frivilligt for henholdsvis amtsrådene og kommunalbestyrelserne i Bornholms  

 Kommune  

 samt Københavns og Frederiksberg Kommuner at nedsætte amtsmusikudvalg.
4. Økonomiske konsekvenser for stat, kommuner og  

 amtskommuner En beslutning hos de relevante myndigheder om ikke at  

 opretholde amtsmusikudvalg eller kommunale musikudvalg kan medføre en mindre  

 besparelse for de pågældende amtskommuner og kommuner.
Lovforslaget har ingen  

 økonomiske konsekvenser for staten.
5. Administrative konsekvenser for stat, amter og  

 kommuner En beslutning hos de relevante myndigheder om ikke at  

 opretholde amtsmusikudvalg eller kommunale musikudvalg kan medføre en  

 administrativ lettelse for de pågældende amter og kommuner.
I de tilfælde,  

 hvor  

 administration af ansøgninger om støtte til musikformål og sagsbehandling af  

 andre henvendelser blot flyttes fra amtsmusikudvalget til forvaltningen vil  

 denne lettelse være minimal.
Lovforslaget har ingen administrative  

 konsekvenser  

 for staten.
6. Erhvervsøkonomiske konsekvenser En beslutning hos de relevante myndigheder om ikke at  

 opretholde amtsmusikudvalg eller kommunale musikudvalg vil isoleret set ikke  

 have erhvervsøkonomisk betydning.
Såfremt en beslutning om ikke at opretholde  

 amtsmusikudvalget samtidig fører til færre amtskommunale udgifter til  

 musiklivet generelt, kan det få negative konsekvenser for musikbranchen og en  

 række tilstødende serviveerhverv.
Amtskommuners og kommuners budgetlægning  

 vurderes imidlertid ikke at have direkte sammenhæng med nærværende forslag.  

 Derfor er den samlede vurdering, at lovforslaget ingen erhvervsøkonomiske  

 konsekvenser har.
7. Administrative konsekvenster for erhvervslivet Lovforslaget har ingen administrative konsekvenser for  

 erhvervslivet.
8. Miljømæssige konsekvenser Lovforslaget har ingen miljømæssige konsekvenser.
9. Administrative konsekvenser for borgerne Lovforslaget har ingen administrative konsekvenser for  

 borgerne.
10. Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af lovforslag Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Kan medføre en mindre besparelse for amtskommuner og  

 Bornholms, Frederiksberg og Københavns Kommuner.
Ingen Administrative konsekvenser for stat, kommuner og  

 amtskommuner Kan medføre en mindre lettelse for amtskommuner og  

 Bornholms, Frederiksberg og Københavns Kommuner.
Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Hørte myndigheder, institutioner og  

 organisationer Lovforslaget har været sendt i høring hos:  

 Beskæftigelsesministeriet, Finansministeriet, Indenrigs- og  

 Sundhedsministeriet, Miljøministeriet, Skatteministeriet, Socialministeriet,  

 Undervisningsministeriet, Økonomi- og Erhvervsministeriet,  

 Amtsrådsforeningen,  

 Kommunernes Landsforening, Københavns Kommune, Frederiksberg Kommune,  

 Hovedstadens Udviklingsråd (HUR), Kunstrådet, Kunstrådets Repræsentantskab,  

 Kunststyrelsen, Det Fynske Musikkonservatorium, Det Jyske  

 Musikkonservatorium,  

 Det Kongelige Danske Musikkonservatorium, Nordjysk Musikkonservatorium,  

 Rytmisk  

 Musikkonservatorium, Vestjysk Musikkonservatorium, DR's Ensembler, Danmarks  

 Radio, Dansk Kunstnerråd, Dansk Amatør Musik Union, Dansk Amatørkor Union,  

 Dansk Jazzforbund, Dansk Jazzmusiker Forening, Dansk Komponist Forening,  

 Dansk  

 Kor Forbund, Dansk Magisterforening, Dansk Musikbiblioteksforening, Dansk  

 Musiker Forbund, Dansk Musikforlæggerforening, Dansk Musikpædagogisk  

 Forening,  

 DAMUSA Dansk Musikskolesammenslutning, Dansk Organist og Kantor Samfund, ROSA  

 Dansk Rock Samråd, Dansk Tonekunstner Forening, Danske Folkedanseres  

 Spillemandskreds, Danske Jazz, Beat og Folkemusik Autorer, Det Kongelige  

 Teater, Musikvidenskabeligt Institut Københavns Universitet,  

 Musikvidenskabeligt Institut Aarhus Universitet, Rytmisk Musik Danmark,  

 Folkemusikhusringen, Folkemusiksammenslutningen, Folkeskolens  

 Musiklærerforening, Foreningen for Verdensmusik i Danmark, Forum for Tidlig  

 Musik i Danmark, Fællesrådet for udøvende kunstnere, Gymnasieskolernes  

 Musiklærerforening, Landsdelsorkesterforeningen, Musik & Ungdom, Ny Musik  

 Odense, Sammenslutningen af Danske Musikforeninger, Seminariernes  

 Musiklærerforening, Spillesteder dk, Dansk Solist-Forbund, Dansk  

 Kapelmesterforening, Landsforeningen for Dansk Amatørmusik.
Bemærkninger til lovforslagets enkelte bestemmelser Til § 1 Bestemmelsen gør det frivilligt for amtskommuner og  

 Bornholms, Københavns og Frederiksberg Kommune at nedsætte amtsmusikudvalg og  

 kommunale musikudvalg, der herefter benævnes amtsmusikudvalg.
Til § 2 Til stk. 1 Det foreslås, at loven træder i kraft den 1. januar 2004.
Til stk. 2 Overgangsbestemmelsen for de eksisterende amtsmusikudvalg  

 skal sikre, at der bliver så lidt administration som muligt for de  

 amtskommuner  

 og kommuner, der ønsker at opretholde udvalgene.
Bestemmelsen sikrer  

 samtidig,  

 at frivilligheden med hensyn til nedsættelse af disse udvalg har virkning  

 allerede fra lovens ikrafttræden.
Med igangværende periode menes den periode,  

 som den besluttende myndighed har fastsat, eksempelvis valgperioden.
Bilag 1 Lovforslagets § 1. sammenholdt med gældende lov Gældende formulering Lovforslaget § 1.  

  

 I  

 lov om musik, jf. lovbekendtgørelse nr. 826 af 31. august 2000 som ændret ved  

 §28 i lov nr. 145 af 25. marts 2002, foretages følgende ændring:
 1.  



  

 § 2,  

 stk. 1,  


  

 affattes således:
§ 2  

  

 Hvert amtsråd nedsætter et amtsmusikudvalg.
I Københavns og Frederiksberg  

 Kommuner nedsættes kommunale musikudvalg.
