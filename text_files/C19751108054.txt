I tilslutning til justitsministeriets skrivelse af 12. november 1969  

 (Bestemmelser 1969, side 52) skal direktoratet herved meddele, at der efter  

 integrationen mellem fængselsvæsenet og Dansk forsorgsselsskab ikke kan  

 udbetales tilsynshonorar til anstalternes forsorgsmedarbejdere, når disse  

 bliver beskikket som tilsynsførende af en afdeling eller af en anden anstalt.  

 Andre funktionærer ved fængslerne, der ikke er ansat ved forsorgskontoret,  

 kan derimod fortsat få udbetalt tilsynshonorar, når de beskikkes som  

 tilsynsførende i overensstemmelse med de i ovennævnte skrivelse fastsatte  

 retningslinier.
Det bemærkes, at der intet er til hinder for, at tilsyn  

 delegeres direkte fra en anstalt til en anden anstalt, ligesom tilsyn kan  

 delegeres fra en afdeling til en anstalt, også for såvidt angår andre  

 tilsynskategorier end prøveløsladte.
E.B.
Jon Johnsen.
 Kriminalforsorgens institutioner og afdelinger (bortset fra arresthusene).
