Bekendtgørelse om undtagelse af selskaber fra lov om offentlighed i forvaltningen I medfør af § 4, stk. 2, i lov nr. 606 af 12. juni 2013 om offentlighed i forvaltningen og efter forhandling med justitsministeren fastsættes:
§ 1. Lov om offentlighed i forvaltningen finder ikke anvendelse på 1) Finansiel Stabilitet A/S og dets datterselskaber, 2) Selskaber, som er direkte eller indirekte ejet af Vækstfonden, 3) Sunstone Life Science Ventures Fund I K/S og de selskaber, som er direkte eller indirekte ejet heraf og 4) Sunstone Technology Ventures Fund I K/S og de selskaber, som er direkte eller indirekte ejet heraf.
 § 2. Bekendtgørelsen træder i kraft den 1. januar 2014.
