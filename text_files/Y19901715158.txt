 Udtalt at vejbestyrelsen som betingelse for at tillade  

 ledningsarbejder kan kræve, at arbejdet skal udføres i et bestemt tidsrum  

 hvis der er særlige problemer med at få trafikken omlagt.
 I brev af 7. februar 1990 rejser kommunen spørgsmålet, om kommunen som et  

 vilkår for tilladelse til at udføre ledningsarbejder i offentlige veje efter  

 vejlovens § 106 kan stille krav om udførelse af arbejdet i tidsrummet fra kl.  

 18.00 til kl. 6.00, når arbejdet udføres i centrum med de særlige trafikale  

 forhold, der findes her.
Kommunen har telefonisk oplyst, at en omlægning af den kørende trafik  

 gennem Lyngby er særdeles vanskelig grundet vejforholdene i centrum, hvor de  

 fleste veje er ensrettede.
Kommunen har tillige oplyst, at de fleste arbejder  

 udføres i fortovsarealet.
Der foretages en konkret vurdering af arbejdets  

 omfang.
Er der således tale om et større arbejde, vil der typisk ikke ske en  

 begrænsning i tidsrummet for arbejdets udførelse, men en begrænsning i  

 udstrækningen af arbejdet på vejarealet, dvs. arbejdet udføres på  

 delstrækninger.
 Når vejbestyrelsen efter vejlovens P 106 tager stilling til, om der skal  

 gives tilladelse til placering af ledninger i vejarealet, kan vejbestyrelsen  

 iforbindelse hermed opstille sagligt begrundede vilkår for tilladelsen.
 Der bør i denne forbindelse ske en konkret vurdering af de fordele, som  

 håndhævelse af kravet medfører for trafikudviklingen sammenholdt med de  

 omkostninger og gener, kravet medfører for ledningsejerne.
Det er ministeriets opfattelse, at et vilkår om at udføre et  

 ledningsarbejde i et bestemt tidsrum på den ene side kan være et sagligt  

 begrundet vilkår for tilladelse til placering af ledninger i vejarealet, når  

 der er særlige problemer med at få omlagt trafikken grundet vejforholdene.
På  

 den anden side er det også ministeriets opfattelse, at vejbestyrelsen bør  

 være tilbageholdende med at stille dette krav som et generelt vilkår for  

 tilladelse efter vejlovens § 106.
 Offentliggjort i VEJLOVE udgivet af DAFOLO.
