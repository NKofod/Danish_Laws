 Patentankenævnet stadfæstede Patentdirektoratets afgørelse, hvorefter  

 en ansøgning om fremgangsmåde og apparat til detektering af olieudsivning fra  

 et borerør ikke ifølge kravene og beskrivelsen fandtes at adskille sig fra  

 kendt teknik.
År 1992, den 9. juni afsagde Patentankenævnet (Grønning-Nielsen, Hans Chr.
Thomsen, Grønbæk, Laubst, Asger Nielsen) følgende Den 17. september 1984 indleverede klageren en ansøgning om patent på  

 »Fremgangsmåde og apparat til detektering af olieudsivning fra et  

 borerør«.
Ansøgningens krav lød således:
 »1. Fremgangsmåde til detektering af udsivninger fra rør ved en  

 olieboreplatform under anvendelse af et trykgasmåleredskab anbragt inden i en  

 rørprøvesektion, kendetegnet ved, at den omfatter:
a) tilvejebringelse af en prøvegas omfattende en blanding af en sporegas  

 og en bæregas, b) indeslutning af et område omkring ydersiden af røret til afgrænsning af  

 et kammer omkring rørprøvesektionen til fyldning med prøvegassen, c) udsættelse af måleredskabet og rørets prøvesektion for prøvegassen med  

 i det væsentlige samme tryk på mindst 20 MPa, og d) detektering af tilstedeværelsen af udsivende prøvegas i kammeret  

 omkring ydersiden af rørprøvesektionen.
 2. Fremgangsmåde ifølge krav 1, kendetegnet ved, at sporegassen er  

 helium.
 3. Fremgangsmåde ifølge krav 1, kendetegnet ved, at forholdet  

 mellem sporegassen og bæregassen er større end ca. 1:2856 volumenmæssigt.
 4. Fremgangsmåde ifølge krav 1, kendetegnet ved, at bæregassen er  

 nitrogen.
 5. Fremgangsmåde ifølge krav 1, kendetegnet ved, at rørprøvesektionen  

 omfatter en rørsamling.
 6. Fremgangsmåde ifølge krav 1, kendetegnet ved, at sporegassen er  

 helium, og at forholdet imellem helium og bæregas i prøvegassen er større end  

 ca. 1:142 volumenmæssigt.
 7. Fremgangsmåde ifølge krav 1, kendetegnet ved, at prøvegassen  

 bringes op på prøvetrykket i afstand fra boreplatformen ved indføring af en  

 væske under tryk i en fjerntliggende tank indeholdende prøvegas.
 8. Fremgangsmåde til detektering af udsivninger fra rør ved en  

 olieboreplatform under anvendelse af en trykgas, der tilføres en  

 rørprøvesektion, kendetegnet ved, at den omfatter:
a) udsættelse af en prøvegas i afstand fra boreplatformen for et specifikt  

 tryk på mindst 20 MPa, hvilken gas omfatter en blanding af helium og en  

 bæregas, hvor forholdet mellem helium og bæregas er større end ca. 1:2856  

 volumenmæssigt, b) tætlukning af en sektion i det indre af røret ved aktivering af et  

 indvendigt måleredskab med prøvegassen under tryk ved det nævnte specifikke  

 tryk til afgrænsning af et ringformet mellemrum inden i prøvesektionen til  

 fyldning med en prøvegas under tryk, c) indeslutning af et område omkring rørets yderside til afgrænsning af et  

 kammer omkring prøvesektionen til opfyldning med prøvegassen, d) udsættelse af rørets inderside for prøvegassen under tryk gennem det  

 indvendige måleredskab op til det specifikke tryk, og e) detektering af tilstedeværelsen af udsivende prøvegas i kammeret  

 omkring ydersiden af prøvesektionen.
 9. Fremgangsmåde ifølge krav 8, kendetegnet ved, at bæregassen er  

 nitrogen.
 10. Fremgangsmåde ifølge krav 8, kendetegnet ved, at  

 helium/bæregas-forholdet i prøvegassen er større end ca. 1:142  

 volumenmæssigt.
 11. Fremgangsmåde ifølge krav 8, kendetegnet ved, at prøvegassen  

 sættes under tryk ved indføring af en væske under tryk i en gassen  

 indeholdende tank i afstand fra boreplatformen.
 12. Fremgangsmåde til detektering af udsivninger fra rør ved en  

 olieboreplatform under anvendelse af en trykgas ved en rørprøvesektion,  

kendetegnet ved, at den omfatter:
a) indvendig tætlukning af den rørsektion, der skal afprøves, ved, at en  

 prøvegas bringes op på et tryk på mindst 20 MPa, b) indeslutning af et rum omkring rørets yderside til afgrænsning af et  

 kammer omkring rørprøvesektionen til detektering af den fra en eventuel pore  

 i rørprøvesektionen udsivende prøvegas, og c) indføring af prøvegassen i den tætlukkede rørprøvesektion under i det  

 væsentlige samme tryk som anvendt til tætlukningen, hvilken prøvegas omfatter  

 en blanding af helium og en bæregas, hvor helium/bæregas-forholdet er større  

 end ca. 1:2856 volumenmæssigt.
 13. Fremgangsmåde ifølge krav 12, kendetegnet ved, at  

 helium/bæregas-forholdet for prøvegassen er større end ca. 1:142  

 volumenmæssigt.
 14. Apparat til detektering af udsivninger fra rør ved en olieboreplatform  

 under anvendelse af en trykgas ved en rørprøvesektion, kendetegnet  

 ved, at apparatet omfatter:
a) et organ til tilvejebringelse af en enkelt trykgaskilde omfattende en  

 blanding af helium og en bæregas under et tryk på mindst ca. 20 MPa, b) et organ til afgrænsning af et lukket rumfang i røret ved  

 rørprøvesektionen under anvendelse af trykgassen, c) et organ til indføring af trykgassen i det lukkede rumfang, d) et organ til afgrænsning af et rum omkring rørets yderside ved  

 rørprøvesektionen, og e) et organ til detektering af tilstedeværelsen af udsivende gas i  

 afgrænsningsorganet.
 15. Apparat ifølge krav 14, kendetegnet ved, at organet til  

 tilvejebringelse af trykgassen omfatter:
a) en akkumulator, b) et organ til indføring af gas i akkumulatoren, c) et trykpåføringsorgan omfattende et organ til indføring af en væske  

 under tryk i akkumulatoren til at bringe trykgassen op på et tryk på mindst  

 ca. 20 MPa, og d) et organ til fjernovervågning af indføringen af trykgassen og væsken i  

 akkumulatoren og til at regulere strømmen af trykgassen fra  

 akkumulatoren.« Patentdirektoratet udtalte i skrivelse af 30. oktober 1989:
 »1. Det er ikke muligt for os at tage stilling til, om ansøgningen  

 indeholder træk, der kan repræsentere en patenterbar opfindelse.
Det meste af det, De har angivet om det omhandlede trykprøveapparat er  

 teknik, som er almindeligt kendt i forbindelse med sådanne apparater, sådan  

 som vi påviser i det følgende.
Med hensyn til det, der ikke er kendt, mangler  

 der i beskrivelsen en forklaring på hvad man opnår derved, sådan at man kan  

 se, at der ikke blot er tale om en lidt anden måde at realisere den i  

 forvejen kendte teknik på.
2. Man har således længe kendt arrangementer til detektering af utætheder  

 i fx rør eller rørfittings, hvor man omgiver prøvestedet med en skal,  

 udsætter prøvestedet for et fluidumtryk og detekterer udsivende fluidum i  

 skallen.
Et sådant arrangement er eksempelvis omhandlet i USA-patentskrift  

 nr. 4,282,743.
 Endvidere er det almindeligt kendt ved lækageundersøgelser, at bruge et  

 redskab inde i røret, som bærer to pakninger, der sammen med rørvæggen  

 afgrænser et rum, som kan fyldes med et prøvefluidum under tryk.  

 USA-patentskrift nr. 3,899,920 omhandler et sådant arrangement.
 Endelig er det kendt ved udsivningsprøver at bruge en prøvegas, der består  

 af i hovedsagen nitrogen og desuden en lille mængde helium, se fx  

 USA-patentskrift nr. 4,158,960.
 3. Langt det meste af det, De angiver i beskrivelse og krav er denne  

 kendte teknik, tilpasset efter den foreliggende opgave. vi kan se to  

 afvigelser derfra, nemlig dels, at prøveredskabet, der indføres i røret, er  

 indrettet sådan, at dets pakninger tætner ved hjælp af prøvegassens tryk, og  

 dels at prøvetrykket etableres i den omtalte tank ved at man indfører væske i  

 den, sådan som det er beskrevet.
 4. De har ikke lagt særlig vægt på disse træk i beskrivelsen, og vi kan  

 derfor ikke se, om de repræsenterer noget patenterbart, før vi i en ny  

 beskrivelse får en forklaring af, hvad særligt man opnår derved.
 Vi kan heller ikke se umiddelbart, at de kan repræsentere samme  

 opfinderiske tanke.
5. Hvis De indsender en sådan ny almindelig del af beskrivelsen, der  

 forklarer et af de ovennævnte træk som opfinderisk særegent, må vi bede Dem  

 samtidig indsende nye krav, der er præciseret over for det kendte og er  

 rettet på dette træk.« Klageren indleverede derefter ved skrivelse af 30. april 1990 følgende nye  

 krav:
 »1. Fremgangsmåde til detektering af udsivninger fra rør ved en  

 olieboreplatform under anvendelse af et trykgasmåleredskab anbragt inden i en  

 rørprøvesektion, kendetegnet ved, at den omfatter:
a) tilvejebringelse af en prøvegas omfattende en blanding af en sporegas, b) indeslutning af et område omkring ydersiden af røret til afgrænsning af  

 et kammer omkring rørprøvesektionen, c) udsættelse af rørets prøvesektion for prøvegassen med et speciferet  

 prøvetryk på mindst 20 MPa, og d) detektering af tilstedeværelsen af udsivende prøvegas i kammeret  

 omkring ydersiden af rørprøvesektionen, hvorved prøvegassen gives sit  

 prøvetryk borte fra boreplatformen, ved at der i en fjern tank indeholdende  

 prøvegassen indførtes en væske under tryk, at så at måleredskabet og det  

 indvendige af røret udsættes for hovedsalig samme tryk.
 2. Fremgangsmåde ifølge krav 1, kendetegnet ved, at forholdet  

 mellem sporegassen og bæregassen er større end ca. 1:2856 volumenmæssigt.
 3. Fremgangsmåde ifølge krav 1-2, kendetegnet ved, at bæregassen er  

 nitrogen.
 4. Fremgangsmåde ifølge krav 1, kendetegnet ved, at forholdet  

 mellem sporegas og bæregas i prøvegassen er større end ca. 1:142  

 volumenmæssigt.
 5. Fremgangsmåde ifølge krav 1-4, kendetegnet ved, at en sektion i  

 det indre af røret isoleres og lukkes tæt ved aktivering af det indvendige  

 måleredskab med prøvegassen under tryk ved det nævnte specifikke tryk, så at  

 der afgrænses et ringformet mellemrum inden i prøvesektionen til fyldning med  

 en prøvegas under tryk.
 6. Apparat til detektering af udsivninger fra rør ved en olieboreplatform  

 under anvendelse af en trykgas ved en rørprøvesektion, kendetegnet  

 ved, at apparatet omfatter:
a) et organ til tilvejebringelse af en enkelt trykgaskilde (1) omfattende  

 en blanding af helium og en bæregas under et tryk på mindst ca. 20 MPa, b) et organ (7) til afgrænsning af et lukket rumfang i røret (42) ved  

 rørprøvesektionen under anvendelse af trykgassen, c) et organ (6) til indføring af trykgassen i det lukkede rumfang, d) et organ (12) til afgrænsning af et rum omkring rørets yderside ved  

 rørprøvesektionen, og e) et organ (8,9) til detektering af tilstedeværelsen af udsivende gas i  

 afgrænsningsorganet, hvor organet til tilvejebringelse af trykgassen  

 omfatter:
a1) en akkumulator, a2) et organ (1,1b) til indføring af gas i akkumulatoren, a3) et trykpåføringsorgan omfattende et organ (4,4b) til indføring af en  

 væske under tryk i akkumulatoren til at bringe trykgassen op på et tryk på  

 mindst ca. 20 MPa, og a4)et organ (3) til fjernovervågning af indføring af trykgassen og væsken  

 i akkumulatoren og til at regulere strømmen af trykgassen fra  

 akkumulatoren.« I skrivelsen anførtes:
»Beskrivelsens almindelige del og kravene er tilpasset det  

 tilsvarende EP patent nr. 131 628, og vi mener hermed at have imødekommet  

 direktoratets forbehold over for ansøgningen.« Direktoratet afslog ved skrivelse af 14. juni 1990 ansøgningen under  

 henvisning til patentlovens § 16 med følgende begrundelse:
 »2.I vores ovennævnte brev påpegede vi nogle mangler ved ansøgningen,  

 der var af en sådan karakter, at det ikke var muligt for os at tage stilling  

 til, om ansøgningen indeholdt noget patenterbart.
 Vi nævnte i brevet, at vi kunne se to afvigelser mellem det, De har  

 beskrevet, og den kendte teknik, nemlig dels, at det prøveredskab, der  

 anvendes i det omhandlede arrangement, er indrettet sådan, at dets pakninger  

 tætnes ved hjælp af prøvegassens tryk og dels, at prøvetrykket dannes i den  

 omtalte tank ved, at man indfører væske i tanken.
 Da De i beskrivelsen ikke havde lagt særlig vægt på disse træk men kun på  

 dem, der var almindeligt kendte, anmodede vi Dem om at udarbejde en ny  

 beskrivelse, hvor den opfindelse, der måtte være repræsenteret ved disse  

 træk, er forklaret, idet det først da ville være muligt for os at tage  

 stilling til, om der var tale om noget patenterbart.
 3. I den beskrivelse, De nu har indsendt, findes ikke en sådan forklaring,  

 idet de afsnit i beskrivelsen, der redegør for, hvad der opnås med  

 opfindelsen, og hvad midlerne dertil er, er ordret magen til den oprindelige  

 beskrivelse, (side 3, linie 19, side 4, linie 23). De henviser endog stadig  

 til et krav 14, selv om det nye selvstændige apparatkrav har nummeret 6.
 Vi bemærker iøvrigt, at de krav, De nu har fremsendt, ikke er præciseret  

 over for den kendte teknik.
Da De heller ikke har indsendt bemærkninger, indlæg eller andre bilag, der  

 kan bidrage til en forklaring, mangler vi grundlag for en videre behandling  

 af ansøgningen.« Denne afgørelse har klageren ved skrivelse af 14. august 1990 indbragt for  

 Patentankenævnet.
I klagebegrundelse af 5. marts 1991 har klageren anført  

 følgende:
»I Patentdirektoratets afslagsskrivelse anerkendes det, at  

 ansøgningen beskriver to tekniske foranstaltninger, som afviger fra den  

 dokumenterede kendte teknik, nemlig 1) en sådan indretning af prøveredskabet, at den samme gasblanding (fra en  

 enkelt kilde) anvendes både til tætning af prøveredskabet mod  

 rørprøvesektionen og som testgas, og 2) at prøvetrykket etableres ved indføring af væske under tryk i en tank.
 Afslaget er motiveret med, at der savnes en forklaring af den opfindelse,  

 som måtte være repræsenteret ved disse træk.
 Vi fremsender vedlagt et sæt nye principale krav, hvis hovedkrav  

 indholdsmæssigt svarer til krav 1 i det tilsvarende US-patentskrift nr. 4 601  

 194, og som formentlig definerer opfindelsen tydeligt og i overensstemmelse  

 med dansk praksis.
Den angivne kombination af det relative mindsteindhold af helium, som kun  

 har to elektroner, og et tryk på mindst 20 MPa, gør det muligt med sikkerhed  

 og hurtigt at detektere ekstremt små utætheder, og det anvendte høje tryk gør  

 det særlig fordelagtigt at anvende en fælles kilde for tætningsgas og  

 testgas.
Det kan således næppe bestrides, at der ved den i krav 1 definerede  

 opfindelse opnås en væsentlig teknisk virkning, og da den ikke er påvist at  

 være forud kendt, er opfindelsen efter vor opfattelse også patenterbar.
Da der i praksis undertiden anvendes endnu højere tryk end de angivne 20  

 MPa, f.eks. helt op til ca. 70 MPa, er det ønskeligt at træffe særlige  

 forholdsregler til sikring mod faremomenter hidrørende fra eventuelle brud  

 eller lækager forårsaget af det høje tryk.
Dette ønske imødekommes af det  

 ovenfor under 2) angivne træk, idet tanken kan være anbragt i betryggende  

 afstand fra boreplatformen, og de ventiler, der styrer til- og afgang af  

 væske og gas, kan fjernstyres fra et kontrolpanel på platformen.
Dette træk  

 er genstand for de nye krav 2 og 6: men hvis ankenævnet måtte finde det  

 nødvendigt, er vi villige til at optage indholdet af disse krav i henholdsvis  

 krav 1 og krav 5, som det er sket i det tilsvarende EP-patentskrift nr. 0 131  

 628.
Vi henstiller til ankenævnet i princippet at godkende den patentansøgte  

 opfindelses patenterbarhed principalt på grundlag af de vedlagte krav,  

 subsidiært på grundlag af krav med samme indhold, men med krav 1 og 2  

 henholdsvis krav 5 og 6 sammenarbejdet til enkelte krav henholdsvis 1 og 4,  

 og at sende ansøgningen tilbage til Patentdirektoratet til fortsat  

 behandling.« De med klagen indleverede krav lød således:
 »1. Fremgangsmåde til detektering af udsivning fra rør på en  

 olieboreplatform, ved hvilken der i røret anbringes et testredskab, som ved  

 tilførsel af trykfluidum afspærrer en prøvesektion af røret, og denne  

 prøvesektion indesluttes i et udvendigt kammer, hvorhos der føres et  

 testfluidum under tryk til prøvesektionen, og tilstedeværelse af dette  

 trykfluidum i det udvendige kammer detekteres, kendetegnet ved, at der  

 som testfluidum anvendes en blanding af helium og en bæregas i et  

 volumenforhold på mindst 1:9, som tilføres fra en kilde med et tryk på mindst  

 20 MPa, og at trykgassen fra samme kilde også anvendes til at bringe  

 testredskabet til at afspærre prøvesektionen.
 2. Fremgangsmåde ifølge krav 1, kendetegnet ved, at gasblandingen  

 sættes under tryk ved, at en tank, som indeholder gasblandingen, tilføres  

 væske under tryk.
 3. Fremgangsmåde ifølge krav 1 eller 2, kendetegnet ved, at der  

 anvendes nitrogen som bæregas.
 4. Fremgangsmåde ifølge krav 1 eller 2, kendetegnet ved, at  

 volumenforholdet mellem helium og bæregas er mindst 1:8.
 5. Apparat til afprøvning af et rør på en olieboreplatform for lækage,  

 omfattende et til anbringelse i røret bestemt testredskab, der er indrettet  

 til ved tilførsel af et trykfluidum at afspærre en prøvesektion af røret,  

 organer til tilførsel af trykfluidum til testredskabet, organer til tilførsel  

 af et testfluidum under tryk til prøvesektionen, organer til anbringelse af  

 et lukket kammer uden om prøvesektionen samt et i dette kammer anbragt  

 føleorgan til detektering af udsivet testfluidum, kendetegnet ved, at  

 testredskabet er indrettet til fra en enkelt trykfluidumkilde at modtage  

 trykfluidum bestående af en blanding af helium og bæregas i et volumenforhold  

 på mindst 1:9 ved et tryk på mindst 20 MPa og til under indflydelse af denne  

 gasblanding at foretage den nævnte afspærring af prøvesektionen samt til at  

 lede gasblandingen ind i prøvesektionen.
6. Apparat ifølge krav 5, kendetegnet ved, at trykgaskilden udgøres  

 af en i afstand fra boreplatformen beliggende tank, og at der findes organer  

 til tilførsel af væske under tryk til tanken samt organer til fjernstyring af  

 væske- og gastilførsel til tanken og af udstrømningen af trykgas fra  

 tanken.« Ankenævnet har behandlet sagen på sit møde den 10. april 1992.
 Ingen af parterne gav møde.
 Ankenævnet skal udtale:
Ankenævnet tiltræder, at ansøgningen er afslået således, som den er  

 forelagt Patentdirektoratet, og det bemærkes, at det nu for Ankenævnet  

 tilvejebragte ikke har afhjulpet de af direktoratet påpegede mangler, hvorfor bestemmes:
 Den påklagede afgørelse stadfæstes.
