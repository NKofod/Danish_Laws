Bekendtgørelse om ændring af bekendtgørelse om dagpenge under aktivering og dagpengesatser til ledige medlemmer under 25 år § 1 I bekendtgørelse nr. 1349 af 14. december 2009 om dagpenge under aktivering og dagpengesatser til ledige medlemmer under 25 år, foretages efter forhandling med Beskæftigelsesrådet følgende ændringer:
 1. I § 10, stk. 3, 4 og 5, udgår »i henhold til en jobplan«, og efter »lov om en aktiv beskæftigelsesindsats« indsættes: », jf. dog stk. 7«.
 2. I § 10, stk. 4, nr. 2, ændres »litra b« til: »nr. 2«.
 3. I § 10 indsættes efter stk. 6, som nyt stykke:
»Stk. 7. Ved deltagelse i tilbud efter kapitel 10 i lov om en aktiv beskæftigelsesindsats, som har en sammenhængende varighed på under 4 uger, modtager medlemmet dog dagpenge efter stk. 1.« § 2 Bekendtgørelsen træder i kraft den 1. maj 2010 og finder anvendelse på personer, der påbegynder et tilbud efter 1. maj 2010.
