(Til samtlige amtsråd og  

 kommunalbestyrelser) I de amtskommuner og kommuner, hvor der er fastsat bestemmelser om  

 pensionering af borgmestre i overensstemmelse med det som bilag til  

 indenrigsministeriets cirkulære nr. 244 af 1. oktober 1970 optagne  

 normaltillæg til de kommunale styrelsesvedtægter vedrørende  

 borgmesterpension, fortabes retten til pension, såfremt borgmesteren straffes  

 for en handling, der i almindeligt omdømme gør ham uværdig til være medlem af  

 kommunale råd, jfr. § 4 i normaltillægget.
 Den nævnte bestemmelse svarer til bestemmelsen om fortabelse af retten til  

 pension fra folketinget i folketingsvalglovens § 89, som imidlertid er blevet  

 ophævet ved lov af 26. juni 1975 om ændring af lov om valg til folketinget.
 Da indenrigsministeriet finder, at der på det heromhandlede område bør  

 gælde samme regler for borgmestre (samt rådmænd, der er pensionsberettigede  

 efter samme regler som borgmestre) som for folketingsmedlemmer, vil man være  

 indforstået med, at amtsrådene og kommunalbestyrelserne med virkning for  

 fremtiden beslutter at ophæve de til bestemmelsen i § 4 i normaltillægget  

 vedrørende borgmesterpension svarende bestemmelser i de kommunale  

 styrelsesvedtægtstillæg, og således at det er ufornødent, at beslutningen  

 herom forelægges indenrigsministeriet til egentlig stadfæstelse, idet man  

 alene udbeder sig underretning om trufne beslutninger om ophævelse af  

 bestemmelser.
P.
M.
V.
E.
B.
