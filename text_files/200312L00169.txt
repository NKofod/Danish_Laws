Fremsat den 19. februar 2004 af fødevareministeren (Mariann  

 Fischer Boel) Forslag til Lov om dyrkning m.v. af genetisk modificerede afgrøder  

  

 (Sameksistensloven) Lovens anvendelsesområde og definitioner § 1.  

  

 Loven  

 finder anvendelse på erhvervsmæssig dyrkning, håndtering, salg og transport  

 af  

 genetisk modificerede afgrøder frem til første handelsled med henblik på at  

 begrænse muligheden for spredning af pollen, frø og vegetativt  

 formeringsmateriale til andre marker og afgrøder herfra.
 § 2.  

  

 Ved  

 genetisk modificerede afgrøder forstås i denne lov afgrøder, herunder frø og  

 vegetativt formeringsmateriale, hvori det genetiske materiale er blevet  

 ændret  

 på en måde, der ikke forekommer ved naturlig formering eller naturlig  

 rekombination.
 Stk. 2.  



  

 Ved genetisk modificeret materiale  

 forstås i denne lov  


  

 den del af en  

 genetisk modificeret afgrøde, som efter spredning med pollen, frø eller  

 vegetativt formeringsmateriale kan genfindes i en konventionel eller  

 økologisk  

 afgrøde.
 Dyrkning, håndtering, salg, transport m.v.
 § 3.  

  

 Ministeren for fødevarer, landbrug og fiskeri kan fastsætte regler om, at  

 dyrkning, håndtering og transport af genetisk modificerede afgrøder kun må  

 foretages af personer med bevis på at have gennemført uddannelse i  

 sameksistens  

 mellem genetisk modificerede, konventionelle og økologiske afgrøder og efter  

 forudgående godkendelse.
 Stk. 2.  

  

 Ministeren kan  

 fastsætte nærmere regler om uddannelsens mål og  


  

 om kravene til at opnå det i stk. 1 nævnte bevis.
 Stk. 3.  

  

 Ministeren kan  

 endvidere fastsætte regler om, at det i stk. 1 nævnte bevis kun kan udstedes  

 af  

 kursusudbydere godkendt af ministeren for fødevarer, landbrug og fiskeri.  

 Godkendelsen kan tidsbegrænses.
 Stk. 4.  

  

 Godkendte  

 kursusudbydere kan opkræve betaling for undervisningen.
 § 4.  

  

 Ministeren for fødevarer, landbrug og fiskeri kan fastsætte regler om salg af  

 genetisk modificeret frø og vegetativt formeringsmateriale, herunder at salg  

 kun må ske til godkendte dyrkere.
 Stk. 2.  



  

 Ministeren kan endvidere fastsætte  

 regler om indberetning af salg af genetisk modificeret frø og vegetativt  

 formeringsmateriale og om registrering af sælger.
 § 5.  

  

 Ministeren for fødevarer, landbrug og fiskeri kan fastsætte regler for  

 dyrkning, håndtering og transport af genetisk modificerede afgrøder, herunder  

 om:
 1)  

 	  

    

 Registrering af den,  

 der håndterer eller transporterer genetisk modificeret materiale.
 2)  

 	  

    

 Pligt til at  

 underrette ejere og brugere af nærliggende marker, erhververe,  

 samarbejdspartnere, m.fl. i forbindelse med:
 a)  

 	  

    

 Dyrkning.
 b)  

 	  

    

 Anvendelse af  

 køretøjer, maskiner, materiel, lagre m.v.
 c)  

 	  

    

 Overdragelse af  

 brugs- eller ejendomsret til marker, køretøjer, maskiner, materiel, lagre  

 m.v.
 3)  

 	  

    

 Indberetning af  

 marker med genetisk modificerede afgrøder.
 4)  

 	  

    

 Dyrkning, herunder  

 tillige regler om afstande til andre marker med samme afgrøde m.v. og om  

 dyrkningsintervaller.
 5)  

 	  

    

 Oplagring og  

 transport.
 6)  

 	  

    

 Rengøring af  

 køretøjer, maskiner, materiel, lagre m.v.
§ 6.  

  

 Ministeren for fødevarer, landbrug og fiskeri kan fastsætte regler eller  

 træffe  

 bestemmelser med henblik på gennemførelse af Det Europæiske Fællesskabs  

 direktiver og beslutninger om forhold, der er omfattet af denne lov.  

 Ministeren  

 kan endvidere fastsætte de regler og iværksætte de foranstaltninger, der er  

 nødvendige for anvendelse af Det Europæiske Fællesskabs forordninger om  

 forhold, der er omfattet af denne lov.
Ministeren kan fastsætte regler eller  

 træffe bestemmelser om fravigelse af reglerne i ovennævnte retsakter, i det  

 omfang disse indeholder adgang hertil.
Kompensationsordning og bidragspligt § 7.  

  

 Ministeren for fødevarer, landbrug og fiskeri udbetaler inden for en på  

 finansloven fastsat ramme kompensation til den jordbruger, som lider tab på  

 grund af forekomst af genetisk modificeret materiale i sine afgrøder, hvis 1)  

 	  

    

 der i samme  

 dyrkningssæson, inden for et nærmere fastsat område, er dyrket en genetisk  

 modificeret afgrøde af samme eller beslægtet art, som kan indkrydses i  

 skadelidtes afgrøde, og 2)  

 	  

    

 den genetisk  

 modificerede afgrøde kan identificeres i skadelidtes afgrøde.
 Stk. 2.  

  

 Ministeren  

 fastsætter regler om afgrænsning af det i stk. 1, nr. 1, nævnte område.
 Stk. 3.  

  

 Ministeren kan  

 endvidere fastsætte regler om, at der ikke udbetales kompensation for tab  

 under  

 et nærmere fastsat beløb.
 Stk. 4.  

  

 Det  

 kompensationsberettigede tab, jf. stk. 1, kan højst udgøre den reduktion i  

 afgrødens salgspris, som forekomsten af genetisk modificeret materiale har  

 medført samt  




  

 omkostninger til prøvetagning og analyse.
 Stk. 5.  

  

 Kompensationen  

 kan nedsættes eller efter omstændighederne helt bortfalde, såfremt skadelidte  

 forsætligt eller uagtsomt har medvirket til skadens opståen, eller ved sin  

 adfærd har forringet mulighederne for at gennemføre regreskrav, jf. § 9.
 Stk. 6.  



  

 Der kan ikke udbetales kompensation  

 for det tab, som skadelidte måtte lide som følge af forekomst af genetisk  

 modificeret materiale i den pågældendes afgrøder, såfremt forekomsten af  

 genetisk modificeret materiale ikke overstiger en af ministeren nærmere  

 fastsat  

 tærskelværdi.
§ 8.  

  

 Anmeldelse af krav på kompensation skal foretages uden ugrundet ophold efter,  

 at skadelidte er eller burde være blevet bekendt med, at der er sket  

 iblanding  

 af genetisk modificeret materiale.
Foretages anmeldelse ikke uden ugrundet  

 ophold fortabes retten til kompensation.
Ministeren for fødevarer, landbrug  

 og  

 fiskeri fastsætter nærmere regler om kravene til anmeldelsen og om de  

 oplysninger, som jordbrugeren efterfølgende skal tilvejebringe for at opnå  

 kompensation.
 Stk. 2.  

  

 Retten til at  

 modtage kompensation bortfalder, såfremt anmeldelse af kravet ikke er  

 modtaget  

 senest 1. august i det første kalenderår efter, at afgrøden blev høstet.
§ 9.  

  

 I  

 det omfang, der udbetales kompensation efter reglerne i denne lov, indtræder  

 ministeren for fødevarer, landbrug og fiskeri i skadelidtes eventuelle  

 erstatningskrav mod en skadevolder.
Skadelidte bevarer dog retten til at gøre  

 krav gældende over for skadevolder for tab ud over den udbetalte  

 kompensation.
 § 10.  

  

 Til  

 hel eller delvis dækning af de med kompensationsordningen forbundne  

 omkostninger betales 60 kr. årligt pr. hektar dyrket med genetisk  

 modificerede  

 afgrøder.
 Stk. 2.  



  

 Ministeren for fødevarer, landbrug og  

 fiskeri fastsætter bestemmelser om opkrævning og betaling af det i stk. 1  

 nævnte beløb.
Administration af loven § 11.  

  

 Ministeren for fødevarer, landbrug og fiskeri kan meddele de forbud og påbud,  

 der anses for nødvendige for overholdelse af loven eller af regler fastsat i  

 medfør af denne lov eller bestemmelser i Det Europæiske Fællesskabs  

 forordninger om forhold omfattet af denne lov.
 Stk. 2.  

  

 Hvis et påbud  

 ikke efterkommes inden en nærmere fastsat frist, kan ministeren lade  

 foranstaltningerne udføre for den ansvarliges regning.
§ 12.  

  

 Såfremt en person, der er godkendt efter regler udstedt i medfør af § 3, ved  

 grov eller gentagen overtrædelse af bestemmelser i loven eller regler udstedt  

 i  

 medfør af loven har spredt genetisk modificeret materiale eller har fremkaldt  

 fare for spredning heraf, kan godkendelsen frakendes ved dom.
Bestemmelsen i  

 straffelovens § 79, stk. 4, finder tilsvarende anvendelse.
 Stk. 2.  

  

 Frakendelse af  

 godkendelsen efter stk. 1 sker for en periode, der ikke kan overstige 5 år.
 Stk. 3.  

  

 Ministeren for  

 fødevarer, landbrug og fiskeri kan fastsætte betingelser for fornyet  

 godkendelse.
 § 13.  

  

 Ministeren  

 for fødevarer, landbrug og fiskeri kan fastsætte regler om opkrævning og  

 betaling til hel eller delvis dækning af udgifter til tilsyn og kontrol efter  

 loven og efter regler udstedt i medfør af loven.
 Stk. 2.  

  

 Ministeren kan  

 fastsætte bestemmelser om betaling for udtagelse af prøver og for analyser,  

 der  

 skal anvendes i forbindelse med ansøgning om kompensation efter denne lov.
Stk. 3.  

  

 Betalingsforpligtelser, der er fastsat ved forordning, i denne lov eller i  

 regler udstedt i henhold til denne lov, og som ikke betales, tillægges  

 medmindre andet er fastsat i EF- retsakter, en årlig rente, svarende til den  

 i  

 renteloven fastsatte referencesats med tillæg fra forfaldsdagen at regne.
Den  

 tillagte rente udgør dog mindst 50 kr.
For erindringsskrivelser betales et  

 gebyr på 100 kr., som reguleres pr. 1. januar med tilpasningsprocenten i lov  

 om  

 en satsreguleringsprocent for det pågældende finansår  

                                                                          .  

                                                                              

 Beløbet afrundes til nærmeste hele kronebeløb, der kan deles med  

 10.
 Stk. 4.  

  

 Der er  

 udpantningsret for betalingsforpligtelser, der følger af regler fastsat i  

 henhold til stk. 1 og 2, for renter tillagt efter stk. 3,  


  

 betalingsforpligtelser i henhold til § 10,  


  

 for foranstaltninger udført i medfør af § 11, stk. 2,  


  

 samt for vedtagne bøder, jf. § 18,  

 stk. 1  

                                                                          .
 § 14.  

  

 Henlægger ministeren for fødevarer, landbrug og fiskeri sine beføjelser efter  

 loven til en institution under Ministeriet for Fødevarer, Landbrug og  

 Fiskeri,  

 kan ministeren i den forbindelse fastsætte regler om adgangen til at klage  

 over  

 denne myndigheds afgørelser, herunder om, at klage ikke skal kunne indbringes  

 for anden administrativ myndighed, og om myndighedens adgang til at genoptage  

 en sag, efter at der er indgivet klage.
Stk. 2.  

  

 Afgørelser om  

 kompensation truffet af ministeren for fødevarer, landbrug og fiskeri i  

 medfør  

 af §§ 7 og 8 eller regler fastsat i medfør heraf, kan af den, som afgørelsen  

 vedrører, forlanges indbragt for domstolene.
Anmodning herom skal fremsættes  

 over for den myndighed, der har meddelt afgørelsen, og inden 4 uger efter at  

 afgørelsen er meddelt den pågældende.
Sagen indbringes herefter af  

 myndigheden  

 for retten efter den borgerlige retsplejes former.
 § 15.  

  

 Ministeren  

 for fødevarer, landbrug og fiskeri eller den, ministeren bemyndiger hertil,  

 har, hvis det skønnes nødvendigt, til enhver tid mod behørig legitimation  

 uden  

 retskendelse adgang til offentlig og privat ejendom, lokaliteter, køretøjer,  

 forretningsbøger, papirer m.v., herunder også materiale, der opbevares i  

 elektronisk form, for at tilvejebringe oplysninger til brug for løsning af  

 opgaver i henhold til loven, regler fastsat i medfør af loven eller  

 bestemmelser i Det Europæiske Fællesskabs forordninger om forhold omfattet af  

 denne lov.
Stk. 2.  

  

 Den, der er  

 omfattet af reglerne i denne lov, eller af regler fastsat i medfør af loven,  

 eller af bestemmelser i Det Europæiske Fællesskabs forordninger om forhold  

 omfattet af denne lov, skal efter anmodning fra ministeren for fødevarer,  

 landbrug og fiskeri, eller den ministeren bemyndiger hertil, give alle  

 oplysninger, herunder om økonomiske og regnskabsmæssige forhold, som har  

 betydning for kontrollens gennemførelse samt vederlagsfrit yde ministeren  

 eller  

 den, ministeren bemyndiger hertil, fornøden bistand ved kontrol,  

 prøvetagning,  

 kopiering og udlevering af skriftligt materiale og udskrifter af oplysninger,  

 som opbevares i elektronisk form.
Ministeren, eller den ministeren bemyndiger  

 hertil, kan udtage prøver til undersøgelse uden at skulle erlægge betaling  

 herfor.
 § 16.  

  

 Ministeren for fødevarer, landbrug og fiskeri kan fastsætte regler om tilsyn  

 og  

 kontrol med, at loven eller de i medfør af loven fastsatte regler eller Det  

 Europæiske Fællesskabs forordninger overholdes  

                                                                          .
Straffe- og ikrafttrædelsesbestemmelser § 17.  

  

 Medmindre højere straf er forskyldt efter anden lovgivning, straffes med bøde  

 den, der 1)  

 	  

    

 overtræder forbud  

 eller undlader at efterkomme et påbud meddelt efter § 11, stk. 1, 2)  

 	  

    

 undlader at afgive  

 oplysninger efter § 15, stk. 2, eller 3)  

 	  

    

 undlader at stille  

 bistand til rådighed efter § 15, stk. 2.
Stk. 2.  

  

 I regler, der er  

 udstedt i medfør af loven, kan der fastsættes straf af bøde for overtrædelse  

 af  

 reglerne.
I reglerne kan der endvidere fastsættes straf af bøde for  

 overtrædelse af bestemmelser i regler fastsat af Det Europæiske Fællesskab om  

 forhold, der er omfattet af denne lov.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 18.  

  

 Skønnes en overtrædelse ikke at ville medføre højere straf end bøde, kan  

 ministeren for fødevarer, landbrug og fiskeri tilkendegive, at sagen kan  

 afgøres uden retslig forfølgning, hvis den, der har begået overtrædelsen,  

 erklærer sig skyldig i overtrædelsen og erklærer sig rede til inden en  

 nærmere  

 angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 2.  

  

 Med hensyn til  

 den i stk. 1 nævnte tilkendegivelse finder bestemmelserne i retsplejeloven om  

 krav til indholdet af et anklageskrift og om, at en sigtet ikke er forpligtet  


  

 til at udtale sig, tilsvarende  

 anvendelse.
 Stk. 3.  

  

 Betales bøden i  

 rette tid, eller bliver den efter vedtagelsen inddrevet eller afsonet,  

 bortfalder videre forfølgning.
 § 19.  

  

 Tidspunktet for lovens eller dele af lovens ikrafttræden fastsættes af  

 ministeren for fødevarer, landbrug og fiskeri.
 Stk. 2.  

  

 § 13, stk. 3, i  

 lov om miljø og genteknologi, jf. lovbekendtgørelse nr. 981 af 3. december  

 2002  

 ophæves.
 § 20.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Med forslaget bemyndiges ministeren for fødevarer, landbrug  

 og fiskeri til at fastsætte betingelser for dyrkning, håndtering, salg  


  

 og transport af genetisk modificerede afgrøder.
Forslaget omfatter udelukkende erhvervsmæssig dyrkning af  

 afgrøder, som på forhånd er blevet vurderet til at være uden risiko for  

 miljøet  

 og for mennesker og dyrs sundhed.
Risikovurderingen foretages i forbindelse  

 med  

 godkendelse til markedsføring af afgrøden i EU.
 Efter forslaget bemyndiges fødevareministeren til, på  

 baggrund af en faglig vurdering, at fastsætte en række virkemidler med  

 henblik  

 på at begrænse muligheden for, at genetisk modificeret pollen, frø eller  

 vegetativt formeringsmateriale spredes til andre marker eller afgrøder  

 herfra.  

 Derved skabes rammerne for, at jordbrugere frit kan vælge mellem forskellige  

 produktionsformer, det være sig genetisk modificerede, konventionelle eller  

 økologiske afgrøder, samtidig med at forbrugernes mulighed for at vælge frit  

 mellem forskellige produkter understøttes.
 Ministeren bemyndiges endvidere til at stille krav om  

 godkendelse af en dyrker, før denne påbegynder dyrkning af genetisk  

 modificerede afgrøder.
Med forslaget skabes der endvidere hjemmel til, at staten  

 kan udbetale kompensation i tilfælde, hvor forekomst af genetisk modificeret  

 materiale i en afgrøde som følge af sameksistens medfører et tab, uden at  

 skadelidte selv skal anlægge en erstatningssag.
Kompensationsordningen vil  

 blive finansieret dels via midler fra promilleafgiftsfondene, dels via midler  

 indbetalt pr. ha dyrket med genetisk modificerede afgrøder.  


  

 Udbetales der kompensation, indtræder fødevareministeren i  

 skadelidtes krav mod skadevolder.
2. Lovforslagets baggrund 2. 1 Biologisk baggrund Planter kan sprede deres genetiske materiale ved hjælp af  

 enten pollen eller frø. Evnen til at sprede pollen og frø samt frøenes evne  

 til  

 at overleve i jorden varierer mellem forskellige afgrøder.
Visse afgrøder, som f.eks. raps, kan sprede deres pollen  

 over store afstande og har frø, som kan overleve længe i jorden.
Andre  

 afgrøder, som f.eks. byg, spreder næsten ikke pollen og har frø, som kun  

 overlever forholdsvis kortvarigt i jorden.
 Ved anvendelse af specielle teknikker kan der indsættes  

 særlige gener i ét eller flere af plantens kromosomer (genetisk  

 modifikation).  

 Disse gener kan f.eks. medføre, at planten bliver modstandsdygtig over for  

 plantesygdomme, insektangreb eller over for et ukrudtssprøjtemiddel.
De indsatte gener nedarves herefter normalt på samme måde  

 som plantens øvrige gener.
Den genetisk modificerede plante kan derfor  

 efterfølgende anvendes til krydsning med andre planter ved normal forædling.  

 Herved kan der frembringes et stort antal sorter, som alle indeholder de  

 samme  

 gener, som oprindeligt blev indsat i den første plante.
Disse sorter vil imidlertid adskille sig indbyrdes ved en  

 række andre normale egenskaber som f.eks. højde, bladlængde, sygdomsresistens  

 m.v., der stammer fra de planter, som blev anvendt til krydsning med den  

 genetisk modificerede plante.
De oprindeligt indsatte gener vil på denne måde  

 kunne forekomme i et spektrum af sorter, hvor de nye egenskaber er kombineret  

 med sorternes traditionelle egenskaber.
Lovforslaget skal bl.a. sikre, at der sker mindst mulig spredning  

 til konventionelle og økologiske afgrøder af det specifikke genetiske  

 materiale, som er blevet indsat i de genetisk modificerede afgrøder.
Det er  

 derfor nødvendigt at fastsætte krav til for eksempel dyrkningsafstande, der  

 modsvarer de pollenspredningsafstande, som kendes for hver enkelt planteart.  

 Tilsvarende skal der fastsættes krav til dyrkningsintervaller, som svarer til  

 de enkelte arters evne til at overleve som frø i jorden.
Endelig kan der også  

 anvendes andre specifikke virkemidler.
2. 2 Fællesskabsregulering 2. 2. 1 Udsætningsdirektivet og  

 forordningerne om sporbarhed og mærkning og om genetisk modificerede  

 fødevarer  

 og foderstoffer Det første EU-direktiv om udsætning i miljøet af genetisk  

 modificerede organismer blev vedtaget i 1990. Ifølge direktivet skulle der  

 ske  

 en forudgående miljørisikovurdering, inden der kunne gives tilladelse til  

 forsøgsudsætning eller markedsføring i EU af genetisk modificerede  

 organismer.  

 Risikovurderingen omfattede en vurdering af risikoen for menneskers sundhed  

 og miljøet  

 (herunder planter og dyr) ved udsætning af genetisk modificerede organismer  

 eller produkter, der indeholder genetisk modificerede organismer.
I perioden frem til 1998 blev 14 genetisk modificerede  

 planter godkendt til markedsføring i EU i henhold til direktivet.
Ingen af  

 disse planter er indtil videre blevet dyrket erhvervsmæssigt i Danmark.
Europa-Kommissionen fremsatte i 1998 et forslag om ændring  

 af ovennævnte direktiv.
Der blev i juni 1999 opnået politisk enighed om  

 forslaget.
I forbindelse hermed erklærede Danmark, Grækenland, Frankrig,  

 Italien og Luxembourg, at de ville tage skridt til at få nye tilladelser til  

 at  

 udsætte og markedsføre genetisk modificerede organismer suspenderet, indtil  

 der  

 var vedtaget regler, der sikrede en effektiv mærkning og sporbarhed af  

 genetisk  

 modificerede organismer og produkter afledt heraf.
 Det reviderede udsætningsdirektiv blev vedtaget i marts  

 2001 (Europa-Parlamentets og Rådets direktiv 2001/18 af 12. marts 2001 om  

 udsætning i miljøet af genetisk modificerede organismer og om ophævelse af  

 Rådets direktiv 90/220/EF (EFT 2001, L 106, s. 1)). Med direktivet blev der  

 indført en række ændringer, der bl.a. omfatter indførelse af tidsbegrænsede  

 markedsføringstilladelser, fælles principper for miljørisikovurderingen,  

 bestemmelser om obligatorisk overvågning, ændring af mærkningsbestemmelserne,  

 udfasning af antibiotikaresistensgener, samt øget information til  

 offentligheden.
 Europa-Parlamentets og Rådets forordning om genetisk  

 modificerede fødevarer og foderstoffer samt Europa-Parlamentets og Rådets  

 forordning om sporbarhed og mærkning af genetisk modificerede organismer og  

 sporbarhed af fødevarer og foder fremstillet af genetisk modificerede  

 organismer og om ændring af direktiv 2001/18/EF af 22. september 2003 blev  

 offentliggjort  

 i Den Europæiske Unions Tidende den 18. oktober 2003. I forbindelse med den  

 endelige vedtagelse af forordningen om genetisk modificerede fødevarer og  

 foderstoffer blev der indsat bestemmelser om, at medlemsstaterne kan indføre  

 passende foranstaltninger for at undgå utilsigtet tilstedeværelse af genetisk  

 modificerede organismer i andre produkter.
Forordningen om genetisk modificerede fødevarer og  

 foderstoffer medfører, at produkter, der indeholder eller er fremstillet på  

 grundlag af genetisk modificerede organismer, skal godkendes til  

 markedsføring  

 efter forordningens regler, såfremt produkterne skal anvendes til foder-  

 eller  

 fødevareformål.
Forordningen omfatter også genetisk modificerede afgrøder,  

 som  

 skal anvendes til disse formål.
Fremtidige ansøgninger om godkendelse af  

 genetisk modificerede planter, som skal anvendes til fødevare- og foderbrug,  

 vil skulle godkendes efter reglerne i forordningen.
Principperne for  

 risikovurdering af de genetisk modificerede planter er ifølge forordningen  

 identiske  

 med dem, som gælder på udsætningsdirektivets område.
 Det må herefter forventes, at der i nær fremtid på ny vil  

 blive godkendt ansøgninger om tilladelse til markedsføring af genetisk  

 modificerede planter i EU.
Udover ovennævnte forordninger om genetisk modificerede  

 fødevarer og foderstoffer og om sporbarhed og mærkning samt  

 udsætningsdirektivet er der regelsæt for godkendelse og mærkning af frø og  

 vegetativt formeringsmateriale samt om forbud mod anvendelse af genetisk  

 modificerede organismer inden for den økologiske produktion.
De nævnte  

 regelsæt  

 regulerer imidlertid ikke, hvordan dyrkning af genetisk modificerede afgrøder  

 kan finde sted i sameksistens med konventionelle og økologiske afgrøder.
Det  

 overlades således til medlemsstaterne at træffe passende foranstaltninger for  

 at undgå utilsigtet tilstedeværelse af genetisk modificerede organismer i  

 andre  

 produkter.
Til brug herfor har Kommissionen udarbejdet en henstilling om  

 retningslinier for udvikling af nationale strategier og bedste praksis for  

 sameksistens,  

 jf. afsnit 2.2.2.
2. 2. 2 Kommissionens henstilling om  

 sameksistens Europa-Kommissionen har den 29. juli 2003 offentliggjort  

 Kommissionens henstilling af 23. juli 2003 om retningslinjer for  

 udvikling af  

 nationale strategier og bedste praksis for sameksistens mellem genetisk  

 modificerede afgrøder og konventionelt og økologisk landbrug  

 (EU-Tidende 2003,  

 L 189, s. 36). Henstillingen omfatter en liste over generelle principper og  

 faktorer med henblik på udvikling af nationale strategier og bedste praksis  

 for  

 sameksistens.
Samtidig opfordrer Europa-Kommissionen medlemsstaterne til at  

 undersøge mulighederne for at etablere ordninger, der kan modvirke de  

 potentielle tab og virkninger af dyrkning af genetisk modificerede afgrøder.
 Henstillingen er ikke bindende for medlemsstaterne, men  

 EU-rettens principper og bestemmelser om det indre marked samt  

 proportionalitet  

 skal iagttages ved udformningen af national regulering for sameksistens.
Det fremgår af henstillingen, at Kommissionen to år efter  

 offentliggørelsen aflægger en rapport til Europa-Parlamentet og Rådet om de  

 erfaringer, der er gjort i medlemsstaterne med gennemførelse af  

 foranstaltninger for sameksistens.
Hvis det er relevant, vil Kommissionen i  

 den  

 forbindelse foretage en evaluering af alle de skridt, som det er muligt og  

 nødvendigt at tage.
 De i lovforslaget foreslåede landbrugsmæssige virkemidler  

 om dyrkningsafstande og dyrkningsintervaller m.v. og foranstaltningerne  

 vedrørende uddannelse, informationspligt og kontrol m.v. svarer til de i  

 henstillingen anførte forslag til virkemidler, der kan indgå i de nationale  

 strategier for sameksistens, og vurderes at være i overensstemmelse med de  

 oven  

 for nævnte EU-retlige principper.
2. 3 Nationale initiativer 2. 3. 1 Udredningsgruppen I forbindelse med implementeringen i dansk ret af  

 udsætningsdirektivet gennem vedtagelse af lov nr. 384 af 6. juni 2002 om  

 ændring af lov om miljø og genteknologi blev det besluttet, at  

 fødevareministeren skulle tage initiativ til udarbejdelse af en strategi for  

 sameksistens mellem genetisk modificerede, konventionelle og økologiske  

 afgrøder.
Fødevareministeren nedsatte på den baggrund en faglig  

 udredningsgruppe sammensat af uafhængige forskere og eksperter.  

 Udredningsgruppen fik til opgave, med udgangspunkt i danske forhold og på  

 basis  

 af den tilgængelige viden på området, at:
 1)  

 	  

    

 Foretage en faglig  

 udredning af kilder til spredning mellem genetisk modificerede,  

 konventionelle  

 og økologiske produktionsformer.
 2)  

 	  

    

 Vurdere omfanget af  

 spredning samt behovet for virkemidler.
 3)  

 	  

    

 Identificere samt  

 vurdere mulige virkemidler til at sikre sameksistens mellem genetisk  

 modificerede, konventionelle og økologiske produktionsformer.
Udredningen skulle foretages for hver afgrøde og omfatte de  

 faser af landbrugsproduktionen, hvor der er mulighed for spredning.
De  

 erhvervsøkonomiske konsekvenser ved at implementere virkemidlerne skulle  

 ligeledes vurderes.
 Udredningsgruppens endelige rapport forelå den 25. august  

 2003.
Det fremgår af udredningsgruppens rapport, at sameksistens  

 mellem genetisk modificerede, konventionelle og økologiske afgrøder som  

 hovedregel og ved moderat udbredelse af genetisk modificerede afgrøder vil  

 være  

 mulig ved brug af de foreslåede virkemidler og ved de fastsatte eller  

 forudsatte tærskelværdier.
For enkelte afgrøder med fremmedbestøvning  

 og/eller  

 lang levetid af frø i jorden er der dog undtagelser fra denne hovedregel.
Sameksistens mellem de forskellige typer afgrøder vil ud  

 over god landmandspraksis kræve omhu i produktionen og anvendelse af  

 specifikke  

 virkemidler.
Ved mere omfattende dyrkning af genetisk modificerede afgrøder  

 kan  

 yderligere virkemidler blive nødvendige.
Omfanget af nødvendige virkemidler for at undgå forekomst  

 af genetisk modificeret materiale varierer fra afgrøde til afgrøde.
Det er  

 vurderingen, at der med det aktuelle udbud af genetisk modificerede afgrøder  

 og  

 sorter ikke inden for de nærmeste år vil blive dyrket genetisk modificerede  

 afgrøder i større omfang i Danmark.
 Sameksistens mellem forskellige produktionstyper er i  

 forvejen kendt fra f.eks. produktion af frø. Frøproducenter har således stor  

 erfaring med at arbejde med driftsmetoder, der skal sikre, at frø overholder  

 minimumsnormer for forekomst af fremmed sort.
De eksisterende regler vedrørende produktion af frø er  

 baseret på erfaringer og videnskabelige studier af pollenspredningsafstande  

 og  

 frøoverlevelse i jorden.
Der er ingen forskel i spredningsmåden mellem en  

 konventionelt forædlet sort og den tilsvarende genetisk modificerede sort for  

 langt de fleste egenskabers vedkommende.
Spredningsvejene vil afhænge af den  

 pågældende planteart.
 Udredningsgruppens anbefalinger om dyrkningsafstande mellem  

 marker med genetisk modificerede afgrøder og marker med konventionelle eller  

 økologiske afgrøder samt om dyrkningsintervaller (år mellem samme afgrøde)  

 tager  

 derfor udgangspunkt i de gældende danske regler for produktion af frø. I  

 disse  

 regler er der fastsat dyrkningsafstande og dyrkningsintervaller, som skal  

 sikre, at frøet overholder EU-minimumsnormer for forekomst af fremmed sort.
 Udredningsgruppen har anvendt denne allerede eksisterende  

 viden suppleret med oplysninger fra nye videnskabelige studier og rapporter i  

 udarbejdelsen af anbefalede virkemidler.
2. 3. 2 Strategien for sameksistens   

 genetisk modificerede, konventionelle og økologiske afgrøder Ud over ovennævnte udredningsgruppe nedsatte  

 fødevareministeren i foråret 2002 en Strategigruppe, der bl.a.  

 skulle  

 udarbejde et oplæg til en strategi for sameksistens.
Strategien skulle  

 udarbejdes på basis af udredningsgruppens arbejde og indeholde en  

 stillingtagen  

 til spørgsmål om virkemidler, iblandingsniveauer samt reguleringsmæssige  

 aspekter af sameksistensproblematikken.
Strategien skulle understøtte  

 forbrugernes frie valg samt give landbruget reel mulighed for at udvikle nye  

 og  

 eksisterende produktionsformer på markedsmæssige vilkår.
Strategigruppen blev  

 sammensat af repræsentanter for Fødevareministeriet og Miljøministeriet.
Endelig har Kammeradvokaten i notat af 16. januar 2003  

 redegjort for de erstatningsretlige konsekvenser af pollenspredning fra  

 genetisk modificerede afgrøder til konventionelle eller økologiske afgrøder  

 på  

 ulovbestemt grundlag.
Kammeradvokatens notat indgår i den juridiske  

 delrapport  

 fra 28. februar 2003 om Juridiske problemstillinger i forbindelse med  

 sameksistens mellem genetisk modificerede, konventionelle og økologiske  

 afgrøder, som blev udarbejdet i forbindelse med strategien for  

 sameksistens.
 For at sikre størst mulig åbenhed i processen blev der  

 etableret en Kontaktgruppe med repræsentanter fra Økologisk  

 Landsforening,  

 Landbrugsraadet, Danmarks Naturfredningsforening, Dansk Landbrug,  

 Brancheudvalget for Frø, Fødevareindustrien og Forbrugerrådet.
 Strategigruppens arbejde resulterede i regeringens  

 Strategi for sameksistens  genetisk modificerede, konventionelle  

 og økologiske  

 afgrøder, som blev offentliggjort den 30. juni 2003.
I lyset af at sameksistens mellem genetisk modificerede,  

 konventionelle og økologiske afgrøder er en ny situation, vil strategien  

 løbende blive evalueret.
Dette vil ske første gang 2 år efter ikrafttrædelse  

 af  

 loven.
Evalueringen vil blive foretaget på et fagligt grundlag, og på basis  

 af  

 erfaringerne med dyrkning af genetisk modificerede afgrøder.
Evalueringen vil  

 i  

 givet fald kunne danne grundlag for en revision af regelgrundlaget.
3. Lovforslagets indhold 3. 1. Dyrkningsregler Som det fremgår ovenfor, er der i dag ikke EU-lovgivning  

 vedrørende sameksistens.
Med loven foreslås rammerne for dyrkning, håndtering, salg  

 og transport af genetisk modificerede afgrøder med henblik på at begrænse  

 spredningsrisikoen til andre marker fastsat.
Endvidere foreslås en  

 kompensationsordning, hvori der fastsættes rammer for udbetaling af  

 kompensation for tab forårsaget af spredning af pollen og frø fra genetisk  

 modificerede afgrøder.
 Lovforslaget bygger på regeringens Strategi for  

 sameksistens  genetisk modificerede, konventionelle og økologiske  

 afgrøder og  

 på de anbefalinger af virkemidler til sikring af mulighederne for  

 sameksistens,  

 som er indeholdt i den faglige udredningsgruppes rapport.
Da omfanget af de forholdsregler, der ifølge konklusionerne  

 i Udredningsgruppens rapport bør tages i brug, varierer fra art til art, er  

 det  

 hensigtsmæssigt at fastsætte disse i bekendtgørelsesform.
Det kan samtidig  

 ikke  

 afvises, at der på sigt, på grundlag af nye dyrkningserfaringer m.v., vil  

 opstå  

 behov for justering af de anbefalinger, der i dag foreligger.
Dermed vil der  

 være et behov for løbende at kunne tilpasse bekendtgørelserne.
Lovforslaget  

 er  

 derfor udformet som en rammelov, der giver fødevareministeren bemyndigelse  

 til  

 at fastsætte detaljerede bestemmelser i bekendtgørelsesform.
Den foreslåede regulering vil omfatte dyrkning, håndtering,  

 salg og transport af genetisk modificerede afgrøder frem til første  

 handelsled,  

 dvs. til grovvarehandlen o.l.
Bestemmelserne omfatter produktion af afgrøder,  

 herunder frø og vegetativt formeringsmateriale i erhvervsøjemed, hvorimod  

 f.eks. udsætning til forsøg ikke er omfattet.
Kendskab til spredningsveje og godt landmandskab er  

 væsentlige forudsætninger for at mindske spredning af genetisk modificeret  

 materiale.
Det er derfor hensigten at stille krav om godkendelse af dyrkere  

 af  

 genetisk modificerede afgrøder.
Godkendelsen forudsætter, at den pågældende  

 har  

 gennemført et godkendt undervisningsforløb vedrørende sameksistens.
 Det er hensigten at fastsætte bestemmelser om, at salg af  

 genetisk modificeret frø og vegetativt formeringsmateriale kun må ske til  

 godkendte dyrkere.
 Leverandører af genetisk modificerede frø og vegetativt  

 formeringsmateriale vil blive pålagt pligt til at indberette salg heraf.  

 Derved  

 bliver det muligt at gennemføre krydskontrol af de indberettede oplysninger.
Af hensyn til omkringliggende jordbrugeres mulighed for at  

 tage højde for, at der i omegnen dyrkes genetisk modificerede afgrøder, vil  

 der  

 i forbindelse med dyrkning af disse blive stillet krav om, at dyrkeren af  

 genetisk modificerede afgrøder oplyser herom.
Tilsvarende skal dyrkere af  

 genetisk modificerede afgrøder give information til samarbejdspartnere som  

 maskinstationer m.v., samt til erhververe i forbindelse med overdragelse af  

 brugs- eller ejendomsret til jord.
Af hensyn til mulighederne for gennemførelse af kontrol og  

 monitering vil der blive fastsat bestemmelser om indberetning af marker,  

 hvorpå  

 afgrøderne dyrkes.
Indberetningen vil i videst muligt omfang blive integreret  

 i  

 eksisterende indberetninger, f.eks. i Ansøgning om hektarstøtte og  

 anmeldelse  

 af foderarealer.
Dyrkningsafstande, dyrkningsintervaller og bekæmpelse af  

 spildplanter er blandt de øvrige virkemidler, som anbefales i  

 udredningsgruppens rapport.
Bestemmelser herom vil som udgangspunkt blive  

 fastsat for den enkelte afgrøde.  


  

 Herudover  

 kan yderligere af de af udredningsgruppen foreslåede virkemidler bringes i  

 anvendelse for enkelte afgrøder.
Da frø kan spredes med landbrugsmaskiner mellem marker og  

 mellem bedrifter, vil der blive stillet krav om rengøring inden maskiner m.v.  

 flyttes fra en mark til en anden.
Ud fra samme hensyn vil der endvidere kunne  

 stilles krav om adskillelse m.v. i forbindelse med opbevaring og transport.
3. 2 Kompensationsordning og bidragspligt Uanset at reglerne for dyrkning m.v. foreslås fastsat  

 således, at spredning i videst muligt omfang undgås, vil det ikke kunne  

 udelukkes, at genetisk modificeret materiale på grund af særlige  

 omstændigheder  

 spredes til konventionelle eller økologiske afgrøder.
Der kan f.eks. være  

 tale  

 om ekstreme vejrsituationer eller specielle lokale topografiske forhold, som  

 kan medføre, at der sker en spredning af genetisk modificerede pollen ud over  

 de fastsatte dyrkningsafstande, eller der kan f.eks. være tale om  

 overtrædelse  

 af lovens bestemmelser.
Da der er tale om en ny produktionstype i dansk landbrug,  

 vil overholdelse af reglerne om sameksistens påhvile den, der dyrker,  

 håndterer  

 eller transporterer genetisk modificeret materiale.
Den, der lider et tab på  

 grund af manglende overholdelse af reglerne,  


  

 vil derfor efter dansk rets almindelige erstatningsregler kunne  

 søge om erstatning hos skadevolderen, men bevisbyrden er skadelidtes.
Da der er omkostninger forbundet med anlæg af en  

 erstatningssag, og da der kan gå lang tid, før sagen afgøres, foreslås det,  

 at  

 der gives hjemmel til, at fødevareministeren inden for en på finansloven  

 fastsat ramme kan udbetale kompensation.
Der kan udbetales kompensation, hvis  

 en række forudsætninger er opfyldt, og der dyrkes genetisk modificerede  

 afgrøder inden for en nærmere afgrænset afstand til den mark, hvor der er  

 konstateret utilsigtet forekomst heraf.
Afstanden vil som udgangspunkt blive  

 fastsat som den dyrkningsafstand, der fastsættes for den enkelte afgrøde  

 efter  

 dyrkningsbestemmelserne med tillæg af 50 pct.
 Kompensation vil kunne udbetales, når betingelserne er  

 opfyldt, og uanset om en skadevolder kan identificeres, eller det f.eks. må  

 lægges til grund, at tabet er opstået på grund af særlige vejrmæssige forhold  

 m.v.  


  

 Det kompensationsberettigede  

 tab kan højst udgøre den prisreduktion, som jordbrugeren må tåle ved salg af  

 afgrøderne til det første handelsled, herunder et krav på forholdsmæssige  

 afslag rejst over for jordbrugeren af handelspartneren samt omkostninger til  

 prøvetagning og analyse, hvis der i øvrigt tilkendes kompensation.  

 Erstatningsbetalinger herudover og andre efterfølgende direkte og indirekte  

 tab  

 vil således ikke være omfattet af ordningen.
Kompensationsordningen finansieres via midler dels fra  

 promilleafgiftsfondene, dels fra bidrag der opkræves hos dyrkere af genetisk  

 modificerede afgrøder.
Ved lov nr. 1158 af 19. december 2003 om ændring af  

 lov  

 om administration af Det Europæiske Fællesskabs forordninger om  

 markedsordninger for landbrugsvarer m.v. og fiskerilov er der skabt hjemmel  

 til, at promilleafgiftsfondene kan afholde udgifter til kompensation.
 Bidraget fra dyrkerne forventes over tid at udgøre en  

 stigende andel af finansieringen af de samlede omkostninger til  

 kompensationsudbetalinger.
Strategien for sameksistens mellem genetisk modificerede,  

 konventionelle og økologiske afgrøder vil løbende blive evalueret og kan i  

 givet fald danne grundlag for revision af regelgrundlaget.
Evalueringen vil  

 også omfatte nærværende finansieringsmodel.
I den forbindelse vil det særligt  

 blive undersøgt, om kompensationsordningen vil kunne afløses af en  

 forsikringsordning, en afgiftsordning eller lignende.
 I de tilfælde, hvor det vurderes, at der er fornødent  

 ansvarsgrundlag, årsagssammenhæng og adækvans, vil der blive søgt regres mod  

 en  

 eventuel skadevolder.  


  

 De midler  

 Fødevareministeriet modtager på baggrund af gennemførte regressager vil medgå  

 til dækning af omkostningerne i forbindelse med fremtidige  

 kompensationssager.
Da betingelserne for at modtage kompensation er lempeligere  

 end de betingelser, der skal være opfyldt for, at skadevolder ifalder  

 erstatningsansvar, kan der ikke forventes at være mulighed for at gennemføre  

 regreskrav i alle tilfælde, hvor der udbetales kompensation.
Vanskelighederne  

 ved at påvise ansvarsgrundlag, årsagsforbindelse samt de øvrige  

 erstatningsbetingelser kan yderligere reducere antallet af regreskrav.
 Det foreslås, at det kan pålægges myndigheden at indbringe  

 afgørelser om kompensation for domstolene, og at adgang til at indbringe  

 sagen  

 for anden administrativ myndighed afskæres.
4. De økonomiske og administrative  

 konsekvenser for det offentlige Med indførelse af regler for sameksistens bliver der behov  

 for en ny ordning til kontrol.
Kontrolordningen vil blive administreret af  

 Fødevareministeriet.
Ordningen vil blive finansieret ved brugerbetaling.  

 Herudover etableres en kompensationsordning.
Tabel 1: Lovforslagets økonomiske konsekvenser Mio. kr.
2005 2006 2007 2008 IT-investering 2,0 - - - IT-vedligehol-delse og administration 0,5 0,5 0,5 0,5 Sagsbehandling, kontrolordning 1,1 1,1 1,9 1,9 Fysisk kontrol 0,3 0,6 1,1 1,1 Kompensationsordningen jf. tabel 1a 1,1 2,1 2,6 3,5 I alt 5,0 4,3 6,1 7,0 Tabel 1a: Kompensationsordningen GMO-analyser 0,1 0,2 0,2 0,3 Retssager 0,1 0,2 0,3 0,4 Kompensation 0,5 0,8 1,0 1,4 Sagsbehandling 0,4 0,9 1,1 1,4 I alt 1,1 2,1 2,6 3,5 Tabel 2: Ændringer i årsværk Årsværk 2005 2006 2007 2008 AC 1,5 1,8 3,0 3,4 HK/kontrollør 1,0 2,0 3,0 3,0 I alt 2,5 3,8 6,0 6,4 Registrering af marker med genetisk modificerede afgrøder  

 vil dels medføre behov for tilpasning af eksisterende IT-system, dels for  

 etablering af et nyt IT-system, som gør det muligt både at gennemføre kontrol  

 inden for samme år og kontrol over flere år.
Udgifterne til etablering af  

 IT-systemerne skønnes at blive 2,0 mio. kr.
Heraf skønnes 1,5 mio. kr. at  

 vedrøre etablering af det nye IT-system, og 0,5 mio. kr. til tilpasning af  

 eksisterende system.
Udgifterne til sagsbehandling og fysisk kontrol omfatter de  

 samlede udgifter til varetagelse af arbejdsopgaver forbundet med kontrol- og  

 kompensationsordningen.
Der forudsættes i beregningerne af lønudgifter en  

 gradvis stigning i arealet med genetisk modificerede afgrøder, som modsvares  

 af  

 en tilsvarende stigning i antal årsværk til varetagelse af administration af  

 kontrol- og kompensationsordningen samt til udførelsen af den fysiske  

 kontrol.
Fødevareøkonomisk Institut har skønnet at omfanget af  

 arealer dyrket med genetisk modificerede afgrøder i perioden 2005-2008 vil  

 stige fra 1 pct. til 5 pct.
Denne forudsætning er lagt til grund i skønnet  

 over  

 omkostningerne til administration af loven.
I 2005, hvor arealet med genetisk modificerede afgrøder  

 forventes at være lille, skønnes der at være behov for 1 AC-årsværk samt  

 henholdsvis ½ HK- og ½ kontrollørårsværk til varetagelse af kontrolordningen.  

 Administrationen af kontrolordningen skønnes fra 2007 at kunne varetages af 2  

 AC-årsværk.
Fra 2006 skønnes omfanget af den fysiske kontrol at svare til 1  

 kontrollørårsværk og fra 2007 2 kontrollørårsværk.
Idet antallet af erstatningssager forventes at stige i  

 kraft af, at arealet med genetisk modificerede afgrøder forøges, vil antallet  

 af AC-årsværk til administration af kompensationsordningen skulle stige  

 tilsvarende.
Det forventes imidlertid, at den relative andel af  

 kompensationssager i forhold til det samlede areal med genetisk modificerede  

 afgrøder aftager i takt med, at der opnås stigende erfaring med håndtering af  

 disse afgrøder.
Det samlede antal af AC-årsværk skønnes derfor at udgøre 1,5  

 i  

 2005 stigende til 3,4 i 2008. Fra 2006 skønnes der endvidere behov for ½  

 HK-årsværk til kompensationsordningen.
 Udgifterne i 2004 skønnes at udgøre 210.000 kr. til 0,4  

 AC-årsværk samt 30.000 kr. til drift.
 I starten, hvor arealet med genetisk modificerede afgrøder  

 forventes at være begrænset, vil en stor del af arbejdsopgaverne bestå af  

 oprettelse af IT-systemet, opbygning af kontrolordningen samt udarbejdelse af  

 kontrolinstrukser.
 De anførte omkostninger til retssager i forbindelse med  

 regres samt klagesager under kompensationsordningen består af de skønnede  

 omkostninger til retsafgifter og advokatsalærer.
GMO-analyserne foretages med henblik på officiel  

 verificering af GMO-indholdet i naboafgrøder i forbindelse med  

 kompensationssager.
Udviklingen i omkostningerne til analyserne vil følge den  

 skønnede udvikling i antallet af kompensationssager.
 De anslåede beløb til udbetaling af kompensation baserer  

 sig på beregninger udført af Fødevareøkonomisk Institut.
Finansieringen af kompensationsbeløbet vil ske dels ved  

 overførsel af midler fra promilleafgiftsfondene, dels ved bidrag fra dyrkere  

 af  

 genetisk modificerede afgrøder.
Ved lov nr. 1158 af 19. december 2003 om  

 ændring af lov om administration af Det Europæiske Fællesskabs forordninger  

 om  

 markedsordninger for landbrugsvarer m.v. og fiskerilov, er der i  

 bemyndigelseslovens § 7, stk. 3, skabt hjemmel til, at promilleafgiftsfondene  

 kan afholde denne udgift.
Indtægterne fra dyrkningsbidraget forventes at  

 udgøre  

 0,2 mio. kr. i 2005, 0,3 mio. kr. i 2006, samt 0,7 mio. kr. i 2007.
 Midlerne fra promilleafgiftsfondene vil sammen med  

 hektarbidraget fra dyrkerne og midler fra regressager medgå til dækning af  

 kompensationsordningens omkostninger.
 Udgifterne til administration m.v. af  

 kompensationsordningen forventes i en indledende fase helt eller delvist  

 afløftet ved hjælp af tilbageførte CO  

  

 2  

  

  

 - midler.
Udgifterne til kontrollen med overholdelse af regler om  

 dyrkning og håndtering m.v. vil blive brugerfinansieret.
I en indledende fase  

 forventes disse udgifter helt eller delvist afløftet ved hjælp af  

 tilbageførte  

 CO  

  

 2  

  

  

 - midler.
I starten, hvor dyrkningen af genetisk modificerede  

 afgrøder forventes at have et begrænset omfang, forudsættes en kontrol af  

 samtlige bedrifter med afgrøderne.
Efterhånden som antallet af bedrifter, der  

 dyrker genetisk modificerede afgrøder eventuelt stiger, vil der blive indført  

 en stikprøvekontrol efter principperne om risiko og væsentlighed.
5. De økonomiske og administrative  

 konsekvenser for erhvervslivet Lovforslaget vil berøre markfrø- og sædekornsfirmaer m.v.,  

 dyrkere af genetisk modificerede, konventionelle og økologiske afgrøder,  

 maskinstationer, vognmænd, samt landbrugsrådgivningen.
Erhvervsmæssig dyrkning af genetisk modificerede afgrøder  

 har hidtil ikke været aktuel i Danmark.
Der er således tale om en ny  

 produktionstype i dansk landbrug og ingen af de lande, som vi normalt  

 sammenligner os med, har endnu indført regler, der sikrer sameksistens mellem  

 genetisk modificerede afgrøder, konventionelle og økologiske afgrøder.
Det er  

 ikke muligt på forhånd at vide, hvilke genetisk modificerede afgrøder, der  

 vil  

 blive udbudt til salg i Danmark, ligesom det ikke er muligt at vurdere, hvor  

 mange der vil dyrke genetisk modificerede afgrøder.
Vurderingen af  

 lovforslagets samlede økonomiske og administrative konsekvenser for erhvervet  

 er således behæftet med usikkerhed.
Forslaget vil have direkte virkning for  

 dyrkere af genetisk modificerede afgrøder, idet der skal ydes et bidrag til  

 kompensationsordningen pr. hektar dyrket med genetisk modificerede afgrøder.  

 Bidraget skønnes at udgøre, 0,2 mio. kr. i 2005, 0,3 mio. kr. i 2006, 0,4  

 mio.  

 kr. samt 0,7 kr. i 2008. Endvidere vil kontrolordningen blive  

 brugerfinansieret.
Forslaget vil ikke have direkte virkninger for de øvrige  

 nævnte erhvervsgrene.
Derudover vil forslaget medføre en række afledte virkninger  

 i form af krav til uddannelse, overholdelse af afstandskrav og  

 dyrkningsintervaller, bekæmpelse af spildplanter, rengøring af maskiner og  

 lagre m.v., som vil give anledning til øgede udgifter i begrænset omfang.
Det  

 bemærkes i den forbindelse, at rengøring af maskiner er i overensstemmelse  

 med  

 almindelig god landmandspraksis og derfor i vidt omfang allerede finder sted.
Lovforslaget vil endvidere have økonomiske konsekvenser for  

 dyrkere af genetisk modificerede afgrøder i form af udgifter til rengøring af  

 jordbehandlings-, så- og høstmaskiner, af tørrings- og lagerfaciliteter samt  

 af  

 transportmateriel.
Disse udgifter skønnes for den enkelte dyrker af genetisk  

 modificerede afgrøder at kunne udgøre sammenlagt 200-2.000 kr. pr. år.  

 Endvidere vil der kunne blive udgifter til bekæmpelse af genetisk  

 modificerede  

 spildplanter.
Hvis eksempelvis 10 pct. af de ca. 9.500 rapsavlere i Danmark  

 dyrker genetisk modificeret raps, skønnes de årlige udgifter til dyrkning og  

 håndtering  

 for denne gruppe af avlere at beløbe sig til samlet mellem 500.000 og 800.000  

 kr.  


  

 Jordbrugere, som ønsker at dyrke  

 genetisk modificerede afgrøder, vil yderligere skulle påregne udgifter til  

 kursus i dyrkning af afgrøderne.
Et efteruddannelseskursus skønnes at kunne  

 afholdes på to  


  

 dage og koste 2.700  

 kr. ekskl. moms og overnatning.
Undervisning af medarbejdere på for eksempel  

 maskinstationer skønnes at kunne afholdes på én dag.
Udgiften til  

 efteruddannelse vil være en engangsudgift.
 I forbindelse med kompensationsansøgninger må der i  

 begrænset omfang forventes øgede indtægter hos private og offentlige  

 laboratorier ved rekvirering af analyser for forekomst af genetisk  

 modificerede  

 organismer.
Forslaget vil have beskedne administrative konsekvenser for  

 dyrkere af genetisk modificerede afgrøder i form af orientering af  

 nabolandmænd, indberetning af arealer med genetisk modificerede afgrøder,  

 samt  

 registrering af arealanvendelsen.
Det er hensigten, at indberetning af  

 arealer  

 med genetisk modificerede afgrøder vil kunne finde sted i forbindelse med  

 eksisterende indberetninger, for eksempel i forbindelse med ansøgninger om  

 hektarstøtte og anmeldelse af foderarealer.
I så fald vil der for dyrkeren  

 alene blive tale om udfyldelse af en ny kolonne i skemaet.
For konventionelle og økologiske landmænd, hvor der  

 konstateres forekomst af genetisk modificerede organismer ved afsætning af  

 afgrøden, vil der være udgifter til GMO-analyser med henblik på  

 identifikation  

 af den pågældende genetisk modificerede organisme.
Herudover skal der  

 udfyldes  

 ansøgning om kompensation.
I tilfælde af kompensation vil udgifterne blive  

 refunderet.
 Markfrø- og sædekornsfirmaer, som sælger genetisk  

 modificerede frø eller vegetativt formeringsmateriale, skal efter forslaget  

 registrere salg heraf til dyrkere af genetisk modificerede afgrøder samt  

 indberette salget til Plantedirektoratet.
Markfrø- og sædekornsfirmaerne er allerede i dag  

 registreret i Plantedirektoratet.  


  

 Disse  

 har efter gældende regler pligt til at føre regnskab over køb, beholdning og  

 salg.
Der er i øjeblikket registreret ca. 100 firmaer.  


  

 Det vil derfor være en andel af disse, som specifikt skal  

 indberette salg af genetisk modificerede frø. Derudover kan der være et  

 mindre  

 antal forhandlere, der skal registreres og indberette oplysninger om salg.
Lovforslaget sigter på at sikre mulighederne for, at de tre  

 typer jordbrug  genetisk modificeret, konventionelt og økologisk   

 kan  

 sameksistere med henblik på at sikre forbrugerne og jordbrugerne et frit valg  

 mellem genetisk modificerede, konventionelle og økologiske produkter og  

 produktionsformer.
Forslaget må derfor vurderes at have positive strukturelle  

 virkninger.
Lovforslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, som har  

 vurderet,  

 at forslagets administrative konsekvenser for erhvervslivet ikke umiddelbart  

 kan blive forelagt et af Økonomi- og Erhvervsministeriets virksomhedspaneler.  

 Det skyldes, at det er usikkert, hvor mange virksomheder, der kan forventes  

 at  

 få administrative konsekvenser som følge af lovforslaget, idet det vil være  

 frivilligt for virksomhederne at udnytte retten til at dyrke og håndtere  

 genetisk modificerede afgrøder.
Endvidere kan det ikke forudsiges, hvor mange  

 afgrøder EU vil godkende, hvilket gør udbredelsen af lovens anvendelsesområde  

 uvist.
6. De miljømæssige konsekvenser Eftersom de genetisk modificerede afgrøder, der er omfattet  

 af lovforslaget, på forhånd er blevet vurderet til at være uden risiko for  

 miljøet og for mennesker og dyrs sundhed, vurderes loven ikke at have  

 miljømæssige konsekvenser.
7. Forholdet til EU-retten De foreslåede regler om kompensation skal notificeres over  

 for Europa-Kommissionen i medfør af EF-traktatens statsstøtteregler.  

 Kommissionens godkendelse skal foreligge, inden lovens §§ 7-9 kan sættes i  

 kraft.
Herudover vil udmøntningen af bemyndigelserne i  

 lovforslaget i en række tilfælde kunne nødvendiggøre underretning af  

 Europa-Kommissionen, evt. under iagttagelse af  

 informationsproceduredirektivet,  

 jf.
Europa-Parlamentet og Rådets direktiv af 22. juni 1998 nr. 98/34/EF om en  

 informationsprocedure med hensyn til tekniske standarder og forskrifter.  

 Dette  

 vil blive vurderet konkret i forbindelse med udstedelse af reglerne.
De i lovforslaget foreslåede landbrugsmæssige virkemidler  

 om dyrkningsafstande og dyrkningsintervaller m.v. og foranstaltningerne  

 vedrørende uddannelse, informationspligt og kontrol m.v. svarer til de i  

 Kommissionens henstilling af 23. juli 2003 om sameksistens mellem genetisk  

 modificerede afgrøder og konventionelt og økologisk landbrug (EU-Tidende  

 2003,  

 L 189, s. 36) anførte forslag til virkemidler, der kan indgå i de nationale  

 strategier for sameksistens.
Virkemidlerne vurderes at være i  

 overensstemmelse  

 med de oven for nævnte EU-retlige principper.
Den foreslåede  

 kompensationsordning,  

 der delvist finansieres via bidrag fra dyrkere af genetisk modificerede  

 afgrøder, vurderes at være i overensstemmelse med Europa-Kommissionens  

 opfordring til at etablere ordninger, der kan modvirke de potentielle tab og  

 virkninger af dyrkning af genetisk modificerede afgrøder.
8. Høring Advokatsamfundet, Akademiet for Tekniske Videnskaber ATV,  

 Amtsrådsforeningen i Danmark, Arbejderbevægelsens Erhvervsråd,  

 Brancheudvalget  

 for frø, Biodynamisk Forbrugersammenslutning, Biologforbundet, DAKOFO,  

 Danmarks  

 Aktive Forbrugere, Danmarks Biavlerforening, Danmarks Landboungdom, Danmarks  

 Naturfredningsforening, Dansk Bilharziose Laboratorium, Dansk Botanisk  

 Forening, Dansk Erhvervsgartnerforening (DEG), Dansk Frøhandler forening, HTS  

 -  

 Handel, Transport og Serviceerhvervene, Dansk Industri, Dansk Landbrug, Dansk  

 Ornitologisk Forening, Dansk Skovforening, Danske Biavleres Landsforening,  

 Danske Frøavlere, Danske Slagterier, Datatilsynet, De samvirkende Danske  

 Skovdyrkerforeninger, De Samvirkende Købmænd, Det danske Handelskammer, Det  

 danske Haveselskab, Det Økologiske Råd, DLG, Domstolsstyrelsen, Dansk  

 Toksikologi Center (DTC), Entomologisk Fredningsudvalg, FDB, Forbrugerrådet,  

 Foreningen af Bioteknologiske Industrier i Danmark, Foreningen af Danske  

 Havefrøgrossister,  

 Foreningen af Danske Planteforædlere, Foreningen af Danske Stammeejere af  

 Mark-  

 og Havefrø, Forsikring og Pension, Foreningen for Biodynamisk Jordbrug,  

 Greenpeace Danmark, Grønne Familier, Håndværksrådet, Kommunernes  

 Landsforening,  

 Konkurrencerådet, Landbrugsraadet, Landsforeningen Danske Maskinstationer,  

 Landsforeningen den lokale andel, Landsforeningen Frie bønder - Levende land,  

 Landsforeningen Praktisk Økologi, Landsorganisationen i Danmark,  

 Lægemiddelindustri Forening, Margarine Industri Foreningen, Mejeriforeningen,  

 NOAH´s gensplejsningsgruppe, Praktisk Økologi, Sammenslutningen af  

 Arbejdsgivere inden for landbruget, Sammenslutningen af Danske Sortsejere,  

 Specialarbejderforbundet i Danmark, WWF, Økologisk Forum, Økologisk  

 Landsforening.
9. Vurdering af konsekvenser af lovforslaget Positive konsekvenser/mindreudgifter Negative konsekvenser/ merudgifter Økonomiske konsekvenser for det offentlige Ingen Finansieringen af kompensationsordningen vil delvist ske  

 via promilleafgiftsfondene.
Administrative konsekvenser for det offentlige Ingen Administration af loven og regler fastsat i medfør  

 heraf.
Økonomiske konsekvenser for erhvervslivet Ingen Bidrag til kompen- sationsordningen, udgifter til kontrol samt begrænsede  

 udgifter til efteruddannelse, rengøring af maskiner, spildplantebekæmpelse  

 m.v.
Administrative konsekvenser for erhvervslivet Ingen Begrænsede aktiviteter for dyrkere af genetisk  

 modificerede afgrøder i form af orientering af nabolandmænd, indberetning af  

 arealer, registrering af arealanvendelse.
Registrering og indberetning af  

 salg hos markfrø- og sædekornsfirmaer.
Miljømæssige konsekvenser Ingen Ingen Administrative konsekvenser for borgerne Ingen Ingen Andre konsekvenser Det sikres, at nye produktionsformer kan finde sted i  

 sameksistens med etablerede produktionsformer.
Ingen Forholdet til EU-retten Forslaget skal notificeres for Europa-Kommissionen i  

 medfør af EF-traktatens statsstøtteregler Bemærkninger til lovforslagets enkelte bestemmelser Til § 1 Bestemmelsen fastsætter lovens anvendelsesområde.
Det er hensigten at regulere dyrkning, håndtering, salg og  

 transport af genetisk modificerede afgrøder, indtil de overgår til første  

 handelsled, hvor første køber overtager ansvaret for afgrøden.
Denne del af  

 produktionskæden omfatter såvel produktion af frø til udsæd som produktion af  

 afgrøder til senere anvendelse i eller som  


  

 fødevarer eller foder.
Det betyder, at al dyrkning, salg  

  

 ,  

  

 opbevaring, transport m.v. frem til  

 anden jordbruger, frøfirma, grovvarehandel o.l. er omfattet af lovens  

 bestemmelser.
Bestemmelserne omfatter produktion af afgrøder i  

 erhvervsøjemed.  

 Loven regulerer dermed den egentlige jordbrugsproduktion, herunder gartneri  

 o.l.
Derimod er private haver, rekreative områder og udsætning til forsøg  

 ikke  

 omfattet.
Til § 2 Det angives i bestemmelsen, hvad der i denne lov forstås  

 med genetisk modificerede afgrøder, herunder frø og vegetativt  

 formeringsmateriale.
Definitionen svarer til den definition af genetisk  

 modificerede organismer, der anvendes i fællesskabsregler jf. artikel 2 i  

 udsætningsdirektivet (Europa-Parlamentets og Rådets direktiv 2001/18/EF med  

 senere ændringer)  


  

 samt i lov om  

 miljø og genteknologi.
 Genetisk modificerede afgrøder udgør således en delmængde  

 af begrebet genetisk modificerede organismer, som omfatter genetisk  

 modificerede planter, dyr, mikroorganismer, cellekulturer og virus.
Det angives i stk. 2, hvad der i denne lov forstås ved  

 genetisk modificeret materiale.
Genetisk modificeret materiale, som kan  

 genfindes efter spredning til konventionelle eller økologiske afgrøder, kan  

 betragtes som en delmængde af begrebet genetisk modificerede afgrøder.
Hermed  

 menes specifikt materiale (f.eks. indholdsstoffer eller DNA) fra den genetisk  

 modificerede afgrøde, som adskiller denne fra den tilsvarende konventionelle  

 afgrøde, og som kan anvendes til kvantitativ bestemmelse af indholdet.
Denne  

 betydning svarer til den definition, som findes i Kommissionens forordning  

 (EF)  

 nr. 49/2000 om ændring af Rådets forordning (EF) nr. 1139/98 om obligatorisk  

 anførelse af andre end de i direktiv 79/112/EØF foreskrevne oplysninger på  

 mærkningen af visse levnedsmidler, der er fremstillet på grundlag af genetisk  

 modificerede organismer.
Til § 3 Det foreslås, at der i medfør af § 3 kan fastsættes  

 bestemmelser om, at jordbrugere, der ønsker at dyrke genetisk modificerede  

 afgrøder, skal være godkendt hertil.
Det foreslås, at fødevareministeren bemyndiges til at  

 fastsætte bestemmelser om, at den, som ønsker at dyrke genetisk modificerede  

 afgrøder, forinden skal have gennemført uddannelse i sameksistens mellem  

 genetisk modificerede, konventionelle og økologiske afgrøder.
Dermed sikres,  

 at  

 jordbrugeren har kendskab til sameksistens og reglerne i tilknytning hertil.
Den, der på anden vis håndterer genetisk modificerede  

 afgrøder, f.eks. ansatte på maskinstationer, vil skulle gennemføre et mindre  

 omfattende undervisningsforløb.  


  

 Bestemmelsen  

 i § 3 giver endvidere mulighed for, at ministeren også kan stille krav om  

 godkendelse af øvrige personer eller virksomheder omfattet af loven.
Der kan  

 på  

 længere sigt blive tale om at udnytte denne bemyndigelse.
 Det skønnes, at uddannelsen kan gennemføres som et  

 efteruddannelseskursus af henholdsvis to og en dags varighed.
 Med den påtænkte undervisningspligt vil kendskabet til  

 lovgivning m.v. øges, hvorved risikoen for overtrædelser minimeres.
 Det forudsættes, at der udstedes et særskilt kursusbevis,  

 som kan tjene som dokumentation i forbindelse med ansøgning om godkendelse  

 som  

 dyrker af genetisk modificerede afgrøder.
 Anvender en dyrker af genetisk modificerede afgrøder f.eks.  

 en maskinstation, vil et kursusbevis kunne tjene som dokumentation for, at  

 den  

 pågældende ansatte på maskinstationen er i stand til forsvarligt at håndtere  

 disse afgrøder.
 Efter stk. 2 kan ministeren fastsætte regler om  

 undervisningens indhold.
Der vil som udgangspunkt blive fastsat bestemmelser om, at  

 undervisningen af dyrkere bl.a. skal omfatte virkemidler til at forhindre  

 spredning til nabomarker (dyrkningsafstande, dyrkningsintervaller, bekæmpelse  

 af spildplanter, rengøring af maskiner m.v.) og om information af naboer og  

 samarbejdspartnere om planlagt dyrkning.
Endvidere skal loven om dyrkning  

 m.v.  

 af genetisk modificerede afgrøder og dertil knyttede bekendtgørelser indgå  

 som  

 del af pensum.
 Kan ansøger dokumentere at have gennemført et lignende  

 uddannelsesforløb i en anden EU-medlemsstat, kan ministeren lægge dette helt  

 eller delvis til grund for godkendelse.
Det foreslås i stk. 3, at ministeren bemyndiges til at  

 fastsætte bestemmelse om, at kursusbevis kun kan udstedes af kursusudbydere,  

 som ministeren har godkendt.
Godkendelse kan tidsbegrænses.
Derved sikres, at  

 den undervisning, der udbydes, er i overensstemmelse med de krav, der stilles  

 til indhold efter stk. 2, og at den seneste udvikling og viden inden for  

 området kan indgå i undervisningen.
 Det foreslås i stk. 4, at kursusudbyder kan opkræve  

 betaling for deltagelse i kurserne.
Til § 4 Det foreslås, at ministeren bemyndiges til at fastsætte  

 bestemmelser om salg af genetisk modificeret frø og vegetativt  

 formeringsmateriale.  

 Det er hensigten at fastsætte bestemmelser om, at salg til erhvervsmæssig  

 anvendelse alene må ske til personer godkendt efter regler udstedt i medfør  

 af  

 loven, jf. § 3. Der vil endvidere blive fastsat bestemmelser om salg af frø  

 og  

 vegetativt formeringsmateriale med henblik på anvendelse i landbrug, der  

 dyrkes  

 i driftsfællesskaber, selskabsform m.v.
Det foreslås, at alle leverandører af genetisk modificeret  

 frø og vegetativt formeringsmateriale skal registreres.
I forvejen er visse  

 leverandører af frø og vegetativt formeringsmateriale registreret i henhold  

 til  

 bekendtgørelserne om henholdsvis markfrø, grønsagsfrø, sædekorn, planter  

 eller  

 kartofler.
Det foreslås endvidere, at leverandører af genetisk  

 modificeret frø og vegetativt formeringsmateriale i medfør af bestemmelsen i  

 stk. 2, vil blive pålagt at indberette salg.
Det er hensigten at fastsætte  

 regler om, at indberetningen skal omfatte oplysninger om art, sort,  

 partinummer  

 og antal kg, der er solgt eller på anden måde overdraget,  


  

 og til hvem overdragelsen er sket.
Visse  


  

 leverandører har i henhold til ovennævnte bekendtgørelser allerede  

 pligt til at opbevare regnskaber i 3 år.
Til § 5 Fødevareministeren foreslås bemyndiget til at fastsætte  

 regler om dyrkning, håndtering, salg og transport af genetisk modificerede  

 afgrøder.
Det angives i bestemmelsen, hvilke typer af regler  

 ministeren kan fastsætte.
Bestemmelsen er ikke udtømmende.
I forbindelse med  

 en  

 eventuel fællesskabsregulering kan der blive behov for fastsættelse af  

 yderligere regler.
Det forslås i nr. 1, at der kan fastsættes regler om, at  

 personer og virksomheder, der håndterer eller transporterer genetisk  

 modificerede afgrøder, skal registreres.
Som udgangspunkt er det alene  

 leverandører af genetisk modificeret frø og vegetativt formeringsmateriale,  

 som  

 skal registreres.
Det er hensigten i medfør af nr. 2, litra a at pålægge den,  

 der ønsker at dyrke genetisk modificerede afgrøder, en pligt til at  

 underrette  

 ejere eller brugere af nærliggende marker om den påtænkte dyrkning.
Den  

 afstand, inden for hvilken der skal gives information, vil blive fastsat i  

 bekendtgørelse og vil afhænge af hvilken genetisk modificeret afgrøde, der  

 påtænkes dyrket.
 Informationen vil skulle indeholde oplysninger om afgrøden  

 og markens placering, og skal gives i så god tid, at den eventuelt kan  

 inddrages i de omkringliggende jordbrugeres dyrkningsplanlægning.
Det er endvidere hensigten i medfør af nr. 2, litra b at  

 pålægge den, der ejer eller bruger maskiner m.v., som har været eller skal  

 anvendes i forbindelse med dyrkning af genetisk modificerede afgrøder, en  

 oplysningsforpligtelse.
Tilsvarende oplysningsforpligtelse vil blive pålagt i  

 forbindelse med anvendelse af lagre, der tilhører andre.
 Overdrages brugs- eller ejendomsret til marker, hvorpå der  

 har været dyrket genetisk modificerede afgrøder, eller til maskiner, lagre  

 m.v., vil der ligeledes jf. nr. 2, litra c skulle oplyses herom til den, der  

 overtager brugs- eller ejendomsretten.
 Det er hensigten at fastsætte nærmere regler om  

 oplysningsforpligtelsen, herunder form og tid samt dokumentation for  

 overholdelsen.
For at kunne kontrollere overholdelse af loven og  

 bestemmelser fastsat i medfør heraf er der behov for registrering af de  

 marker,  

 hvor genetisk modificerede afgrøder dyrkes.
Der vil derfor efter nr. 3 blive  

 fastsat bestemmelser om indberetning af marker med genetisk modificerede  

 afgrøder.
Indberetningen skal omfatte oplysninger om markstørrelse,  

 beliggenhed  

 og den dyrkede sort.
Oplysningerne vil samtidig kunne tjene til monitering af  

 lovens effekt som beskrevet i udredningsgruppens rapport.
Det er hensigten i  

 videst muligt omfang at integrere indberetningen i eksisterende  

 indberetninger,  

 f.eks. i Ansøgning om hektarstøtte og anmeldelse af foderarealer.
 Oplysninger om marker dyrket med genetisk modificerede  

 afgrøder sammenholdt med indberetninger af salg fra eksempelvis frøfirmaer  

 gør  

 det muligt at gennemføre krydskontrol.
Med bestemmelsen i nr. 4 foreslås ministeren bemyndiget til  

 at fastsætte dyrkningsmæssige virkemidler med henblik på at begrænse  

 spredning  

 af genetisk modificeret materiale fra afgrøder.
Derved minimeres muligheden  

 for  

 iblanding fra den genetisk modificerede afgrøde.
Kravene til dyrkning af den  

 enkelte afgrøde vil som udgangspunkt blive fastsat i takt med, at nye  

 afgrøder  

 godkendes til markedsføring i EU.
 Ansvaret for overholdelse af virkemidlerne påhviler den,  

 der dyrker genetisk modificerede afgrøder.
Der vil for de enkelte afgrøder blive fastsat krav om  

 afstanden til andre marker med samme afgrøde.
Afstandskravet kan eventuelt  

 opfyldes ved at indgå en skriftlig aftale med de berørte naboer om, at disse  

 har givet deres samtykke til, at der kan dyrkes genetisk modificerede  

 afgrøder  

 inden for en kortere afstand.
 Der vil endvidere for den enkelte afgrøde blive fastsat  

 regler om dyrkningsintervaller, hvorved forstås det antal år, som skal gå,  

 før  

 der på en mark, hvor der tidligere har været dyrket en genetisk modificeret  

 afgrøde, igen kan dyrkes en konventionel eller økologisk afgrøde af samme  

 art.
For enkelte afgrøder vil der med udgangspunkt i udredningsgruppens  

 rapport om sameksistens være behov for at bringe yderligere virkemidler i  

 anvendelse.
For visse arter, hvor der forekommer naturlige slægtninge, vil  

 der  

 af hensyn til konventionelle og økologiske marker tillige kunne fastsættes  

 krav  

 om afstand til uopdyrkede arealer, rekreative områder m.m., hvor disse  

 slægtninge forekommer.
 Der er hensigten at stille krav om bekæmpelse af  

 spildplanter samt eventuelle vilde slægtninge for at forhindre pollen- og  

 frøspredning fra planter, der stammer fra fremspirede genetisk modificerede  

 spildfrø eller vilde slægtninge.
Overdrages brugs- eller ejendomsretten til et areal, hvorpå  

 der har været dyrket genetisk modificerede afgrøder, vil det være den ny ejer  

 eller bruger, der skal overholde forpligtelsen vedrørende  

 dyrkningsintervaller  

 og bekæmpelse af spildplanter.
Bestemmelser herom vil blive fastsat i  

 bekendtgørelse.
I medfør af bemyndigelsen i nr. 5 vil der blive fastsat  

 bestemmelser om, at transport skal ske således, at spredning af genetisk  

 modificeret materiale undgås.
Der kan f.eks. stilles krav om, at transport og  

 oplagring af genetisk modificerede afgrøder skal være adskilt fra  

 konventionelle og økologiske afgrøder, ligesom der kan stilles krav om  

 anvendelse af lukkede eller overdækkede transportmidler.
Rengøring af køretøjer, maskiner, materiel m.v., der  

 anvendes til såning, høst, transport og lignende af genetisk modificerede  

 afgrøder, er et væsentligt virkemiddel til nedsættelse af spredning af  

 genetisk  

 modificeret materiale.
Med den foreslåede bestemmelse i nr. 6 bemyndiges  

 ministeren til at fastsætte nærmere bestemmelser herom.
Det er hensigten, at  

 alle, der håndterer genetisk modificerede afgrøder m.v., pålægges pligt til  

 at  

 rengøre køretøjer, maskiner, materiel, lagre m.v., før de anvendes i  

 forbindelse  

 med konventionelle eller økologiske afgrøder.
Pligten til rengøring vil  

 således  

 også kunne omfatte f.eks. maskinstationer og vognmænd, som håndterer eller  

 transporterer genetisk modificerede afgrøder.
Der vil endvidere kunne  

 fastsættes bestemmelser om rengøring af lagre, der har været anvendt til  

 opbevaring af genetisk modificerede afgrøder  

                                                                          .
Til § 6 Med bestemmelsen i 1. punktum bemyndiges fødevareministeren  

 til at fastsætte regler eller træffe bestemmelser med henblik på  

 gennemførelsen  

 af direktiver og beslutninger om forhold omfattet af loven.
Bemyndigelsen til  

 ministeren til at træffe konkrete bestemmelser forudsættes anvendt i tilfælde  

 af, at der f.eks. skal gennemføres EU-beslutninger om hastende  

 foranstaltninger  

 vedrørende f.eks. dyrkning, transport, håndtering eller lignende af genetisk  

 modificerede afgrøder, og hvor der ikke er tid til at afvente udstedelse af  

 generelle regler.
 Efter 2. punktum bemyndiges ministeren til at fastsætte de  

 regler og iværksætte de foranstaltninger, der er nødvendige for anvendelsen  

 af  

 Det Europæiske Fællesskabs forordninger om forhold, der er omfattet af loven.  

 Dette indebærer blandt andet, at ministeren, i tilfælde hvor en retsakt  

 pålægger medlemsstaterne at foretage et obligatorisk valg mellem flere  

 løsninger, er bemyndiget til at foretage dette valg.
Bestemmelsen i 3. punktum betyder, at såfremt retsakten  

 indeholder adgang for medlemsstaterne til at fravige retsakten, for så vidt  

 angår forhold omfattet af loven, er ministeren bemyndiget til at afgøre, om  

 adgangen skal udnyttes.
Det indebærer, at såfremt en retsakt åbner adgang for  

 medlemsstaterne til at fravige retsakten ved at fastsætte afvigende regler,  

 er  

 ministeren bemyndiget til at afgøre, om og på hvilken måde denne adgang skal  

 udnyttes.
Til § 7 Det foreslås, at der efter bestemmelsen i stk. 1 kan  

 udbetales kompensation til den jordbruger, der lider et økonomisk tab på  

 grund  

 af forekomst af genetisk modificeret materiale i den pågældendes afgrøde.
De  

 samlede årlige kompensationsudbetalinger kan ikke overstige den på  

 finansloven  

 fastsatte ramme.
Alene den jordbruger, der dyrker afgrøden, er omfattet af  

 ordningen.
Efterfølgende aftagere og handelspartnere er ikke omfattet af  

 kompensationsordningen.
Det fremgår af stk. 1, at det bl.a. er en forudsætning for  

 kompensation, at der i samme dyrkningssæson inden for et nærmere fastsat  

 område  

 er dyrket en genetisk modificeret afgrøde af samme eller beslægtet art, som  

 kan  

 indkrydses i skadelidtes afgrøde.
Hvis en økolog f.eks. har dyrket raps,  

 forudsætter kompensationsudbetaling, at der inden for samme område er dyrket  

 en  

 genetisk modificeret raps eller en anden beslægtet art, som kan krydse med  

 raps.
Herudover skal den genetisk modificerede afgrøde kunne  

 identificeres i skadelidtes afgrøde.
Identifikationen skal dokumenteres ved  

 analyse, jf. bemærkningerne til § 8.
Fødevareministeren foreslås i medfør af stk. 2 bemyndiget  

 til at fastsætte nærmere regler for afgrænsning af området inden for hvilket,  

 der kan ydes kompensation  

                                                                          .  

                                                                              

 Afstanden  

 til en potentiel kilde til spredning vil blive fastsat som den  

 dyrkningsafstand, der for den enkelte afgrøde vil blive fastsat i medfør af §  

 5, nr. 4, med tillæg af 50 pct.
Denne afgrænsning vil ikke kunne fraviges ved  

 dispensation.
Udredningsgruppens anbefalinger af dyrkningsafstande for  

 hindring af pollenspredning er fastsat, så de tager højde for normale danske  

 vejr- og vindforhold m.v., og det er, som det fremgår af bemærkningerne til §  

 5, hensigten at følge disse anbefalinger.
Det kan dog ikke udelukkes, at der  

 i  

 visse tilfælde vil kunne forekomme særlige uheldige omstændigheder, f.eks.  

 ekstreme vejrsituationer eller specielle lokale topografiske forhold, som kan  

 medføre, at der sker en spredning af genetisk modificeret pollen ud over de  

 fastsatte dyrkningsafstande.
For også at imødekomme tab forårsaget af en  

 spredning, der ligger ud over de anbefalede dyrkningsafstande, foreslås  

 ovennævnte afgrænsning  

                                                                          .
Det foreslås med stk. 3, at der kan fastsættes regler om,  

 at tab under et nærmere fastsat beløb ikke dækkes.
Det er i første omgang  

 hensigten at fastsætte grænsen til 5.000 kr.
Udgifter til prøvetagning og  

 analyse for forekomst af GMO vil ikke indgå heri.
Efter stk. 4 kan det kompensationsberettigede tab, jf. stk.  

 1, højst udgøre den prisreduktion, som jordbrugeren må acceptere enten ved  

 salget eller på et tidspunkt efter salget.
Herudover kan omkostninger til  

 prøvetagning og analyse refunderes, såfremt der tilkendes kompensation.
Alt  

 afhængig af hvornår det konstateres, at der er tale om utilsigtet iblanding  

 af  

 genetisk modificeret materiale, vil tabet opstå før eller efter salget af  

 afgrøderne.
Såfremt tabet konstateres før salget, vil prisforskellen  

 skulle opgøres som forskellen mellem markedsprisen uden iblanding  

 sammenlignet  

 med markedsprisen for afgrøden indeholdende genetisk modificeret materiale.
I  

 tilfælde af, at afgrøden ikke er solgt på ansøgningstidspunktet, vil der ved  

 beregning af den kompensationsberettigede prisreduktion blive taget  

 udgangspunkt i markedsprisen på ansøgningstidspunktet.
 Er afgrøden derimod solgt under hensyntagen til iblanding  

 af genetisk modificeret materiale, vil tabet blive opgjort som den  

 konstaterede  

 prisreduktion på salgstidspunktet, såfremt salgsprisen er i overensstemmelse  

 med salgstidspunktets markedspriser.
Konstateres det først efter salget, at der er sket  

 utilsigtet iblanding af genetisk modificeret materiale, vil det  

 kompensationsberettigede tab udgøre det beløb, som må tilbagebetales til det  

 efterfølgende handelsled i prisdifference (forholdsmæssigt afslag). I disse  

 tilfælde vil markedspriserne på salgstidspunktet være afgørende.
I de  

 tilfælde,  

 hvor der udelukkende kræves erstatning fra det efterfølgende handelsled, vil  

 der kunne udbetales kompensation svarende til, hvad det efterfølgende  

 handelsled kunne have krævet i prisdifference (forholdsmæssigt afslag) under  

 forudsætning af, at beløbet udbetales  

                                                                          .
Kompensationsordningen foreslås således ikke at omfatte  

 jordbrugerens yderligere, direkte eller indirekte tab, herunder erstatning  

 til  

 senere handelsled.
Der ydes ikke kompensation, såfremt skaden godtgøres af  

 skadevolderen eller dækkes af forsikringsydelser eller andre ydelser, der har  

 karakter af virkelig skadeserstatning.
Jordbrugeren vil kunne medregne tabet  

 ved salget af afgrøderne fra hele den pågældende mark, selvom kun et mindre  

 område af marken falder inden for ovenfor omtalte afgrænsning  

                                                                          .
 Kompensationen kan efter stk. 5 nedsættes, eller efter  

 omstændighederne helt bortfalde, såfremt jordbrugeren ved sin adfærd har  

 vanskeliggjort regresadgangen jf. § 8. Dette kan jordbrugeren gøre uagtsomt  

 eller forsætligt, eksempelvis ved at anvende redskaber fra en dyrker af  

 genetisk modificerede afgrøder, ved ikke at anvende GMO-fri udsæd, eller ved  

 på  

 forhånd at give samtykke til dyrkeren af genetisk modificerede afgrøder om,  

 at  

 der ikke ville blive rejst erstatningskrav over for den pågældende eller ved  

 indgåelse af aftale om dyrkerens opfyldelse af afstandskravet.
 Det foreslås i stk. 6, at der ikke udbetales kompensation  

 for det tab, jordbrugeren måtte lide som følge af forekomst af genetisk  

 modificeret materiale i vedkommendes afgrøder, såfremt forekomsten af  

 genetisk  

 modificeret materiale ikke overstiger en af ministeren fastsat tærskelværdi.  

 Det er hensigten at fastsætte tærskelværdierne, så de svarer til de til  

 enhver  

 tid gældende tærskelværdier for utilsigtet forekomst, hvorunder der ikke skal  

 mærkes for indhold af genetisk modificeret materiale i henhold til  

 fællesskabsregler eller eventuelt nationalt fastsatte regler herom.
 For frøavl er der endnu ikke i EU-lovgivningen blevet  

 fastsat sådanne tærskelværdier, men dette forventes at ske i løbet af 2004.  

 For  

 dyrkning til produktion af fødevarer eller foder gælder den tærskelværdi på  

 0,9  

 %, som er fastsat i forordning 1829/2003/EF om genetisk modificerede  

 fødevarer  

 og foderstoffer.
Til § 8 Det foreslås med bestemmelsens stk. 1, at ret til  

 kompensation fortabes, såfremt anmeldelse herom ikke er indsendt uden  

 ugrundet  

 ophold.
Tidsfristen er bl.a. fastsat under hensyntagen til de eventuelle  

 regressager mod skadevoldere, jf. § 9, hvor det er væsentligt på et så  

 tidligt  

 tidspunkt som muligt at få oplysninger om den uønskede iblanding af genetisk  

 modificeret materiale.
På denne baggrund samt i betragtning af, at skadelidte  

 i  

 første omgang alene skal indsende en skriftlig anmeldelse uden nærmere  

 dokumentation, vil der ved administrationen af bestemmelsen blive lagt vægt  

 på  

 en sædvanlig forståelse af begrebet uden ugrundet ophold.
Anmeldelser, der  

 modtages senere end 14 dage efter, at skadelidte er eller burde være blevet  

 bekendt med iblandingen af genetisk modificeret materiale, vil således  

 normalt  

 ikke være kompensationsberettigede.
Ministeren foreslås bemyndiget til at fastsætte nærmere  

 regler om kravene til anmeldelsens indhold og form samt om, hvilke  

 oplysninger  

 jordbrugeren efterfølgende skal tilvejebringe, herunder om kravene til  

 dokumentation for forekomst af genetisk modificeret materiale.
Ministeren kan  

 i  

 den forbindelse fastsætte frister inden for hvilke, den fornødne  

 dokumentation  

 skal være indsendt.
Der vil blive udarbejdet en særlig blanket, der nærmere  

 opregner, hvilke oplysninger skadelidte skal tilvejebringe.
Der vil f.eks.  

 blive stillet krav om oplysninger om art, sort og oprindelse af  

 udsædsmateriale, så- og høsttidspunkter, anvendelse af maskinstation e.l.,  

 håndteringen efter høst m.m.
Ministeren for fødevarer, landbrug og fiskeri  

 vil  

 endvidere, såfremt det skønnes nødvendigt, kunne kræve yderligere  

 oplysninger.
I relation til dokumentation af den fornødne  

 identifikation, jf. § 7, stk. 1, nr. 2, vil der skulle foretages en analyse  

 af  

 ansøgerens afgrøde.
Prøven skal udtages af en officiel eller autoriseret  

 prøvetager.
Der vil blive fastsat nærmere regler om prøvetagning.
Det er  

 hensigten, at myndigheden foretager vurderingen af hvilke analyser, der skal  

 gennemføres.
Hvor der er udviklet validerede analysemetoder, vil disse blive  

 anvendt til identifikation og kvantificering.
Ved analysen undersøges, om den  

 pågældende afgrøde indeholder den samme  

 transformationsbegivenhed, som en  

 genetisk modificeret afgrøde dyrket i det pågældende område.
En  

 transformationsbegivenhed  

 identificeres ved overgangen mellem det indsatte gen og plantens eget DNA.
 Efter stk. 2 bortfalder retten til kompensation, såfremt  

 anmeldelse herom ikke er modtaget senest den 1. august i året efter høståret.
Til § 9 Med den foreslåede hjemmel i § 9 har fødevareministeren  

 adgang til regres mod en eventuel skadevolder, når der er udbetalt  

 kompensation  

 efter §§ 7 og 8.
 Forudsætningen for, at en formodet skadevolder kan gøres  

 ansvarlig efter de almindelige erstatningsretlige regler er, at der  

 foreligger  

 et tilstrækkeligt ansvarsgrundlag.
 Ansvar bedømmes efter dansk rets almindelige  

 erstatningsregler uden for kontrakt, som er culpa.
Den almindelige erstatningsregel bygger på retspraksis.
Ved  

 bedømmelsen af, om en given adfærd må betragtes som culpøs, tager domstolene  

 udgangspunkt i, om den handling, der foreligger til pådømmelse, afviger fra  

 et  

 på handlingstidspunktet almindeligt anerkendt adfærdsmønster for handlinger  

 af  

 den pågældende art.
I erstatningsretten er det som udgangspunkt skadelidte, der  

 bærer bevisbyrden.
Da fødevareministeren indtræder i skadelidtes krav, vil  

 det  

 dermed være ministeren, der skal løfte bevisbyrden i regressagen.
Udgangspunktet for regressager vil derfor være, at der skal  

 foreligge en ansvarspådragende handling eller undladelse, eksempelvis en  

 overtrædelse af loven eller bestemmelser fastsat i medfør heraf.
Endvidere  

 skal  

 det kunne dokumenteres, at skaden kan henføres hertil.
Er der f.eks. flere  

 dyrkere af den samme genetisk modificerede afgrøde i området, vil det kunne  

 være  

 vanskeligt at afgøre, hvilken af disse dyrkere, der er ansvarlig.
Dette vil i  

 givet fald bero på en almindelig vurdering af beviserne og deres karakter.
 I det omfang skadevolder kan tiltræde et krav, kan sagen  

 løses udenretligt.
Fødevareministeren indtræder kun i ansøgerens krav for det  

 beløb, hvormed der er udbetalt kompensation.
Ansøger bevarer retten til at  

 gøre  

 et krav gældende for tab ud over det udbetalte kompensationsbeløb over for en  

 evt. skadevolder.
Til § 10 Efter forslaget opkræver Fødevareministeriet 60 kr. årligt  

 pr. hektar dyrket med genetisk modificerede afgrøder.
Midlerne skal anvendes  

 til hel eller delvis dækning af de med kompensationsordningen forbundne  

 omkostninger.
Ved lov nr. 1158 af 19. december 2003 om ændring af lov om  

 administration af Det Europæiske Fællesskabs forordninger om markedsordninger  

 for landbrugsvarer m.v. og fiskerilov er der skabt hjemmel til, at  

 promilleafgiftsfondene kan afholde udgifter til kompensation.
Midlerne fra  

 promilleafgiftsfondene vil sammen med hektarbidraget fra dyrkerne og midler  

 fra  

 regressager medgå til dækning af kompensationsordningens omkostninger Da der er tale om en ny produktionstype i dansk landbrug,  

 bør den eller de sektorer, som vil have økonomiske fordele ved en  

 introduktion  

 heraf, bidrage til finansieringen af kompensationsordningen.
Bidrag fra  

 dyrkerne forventes over tid at udgøre en stigende andel af finansieringen af  

 de  

 samlede omkostninger til kompensationsudbetalinger.
 Da der ikke er erfaring med dyrkning af genetisk  

 modificerede afgrøder i Danmark, og da det vurderes, at arealet og antallet  

 af  

 bedrifter med genetisk modificerede afgrøder i introduktionsfasen vil have et  

 begrænset omfang, vil promilleafgiftsfondene i en overgangsperiode bidrage  

 til  

 finansieringen af kompensationsordningen.
De midler, der opkræves i medfør af stk. 1, kan anvendes  

 til udbetaling af kompensation samt de i forbindelse hermed forbundne  

 administrationsomkostninger, herunder i forbindelse med retssager.
I lighed  

 med  

 udgifterne til kontrolordningen forventes udgifterne til administration af  

 kompensationsordningen i en indledende fase helt eller delvist afløftet ved  

 hjælp af tilbageførte CO  

  

 2  

  

  

  midler.
Som det fremgår ovenfor under Almindelige bemærkninger  

 punkt 2.3.2, vil strategien for sameksistens mellem genetisk modificerede,  

 konventionelle og økologiske afgrøder løbende blive evalueret og kan i givet  

 fald danne grundlag for revision af regelgrundlaget.
Evalueringen vil også  

 omfatte nærværende finansieringsmodel.
I den forbindelse vil det særligt  

 blive  

 undersøgt, om kompensationsordningen vil kunne afløses af en  

 forsikringsordning, en afgiftsordning eller lignende.
Der kan i den  

 forbindelse  

 henvises til bemærkningerne til den nu vedtagne lov om ændring af lov om  

 administration af Det Europæiske Fællesskabs forordninger om markedsordninger  

 for landbrugsvarer m.v. og fiskerilov (FT 2003-04 Till.
A 730).
Det er hensigten i medfør af bemyndigelsen i stk. 2 at  

 fastsætte regler om, at betalingsforpligtelsen skal påhvile den, der ejer  

 eller  

 driver jorden.
Beløbet vil blive opkrævet på basis af de pågældendes  

 indberetninger om arealer dyrket med genetisk modificerede afgrøder, jf.  

 bemærkningerne til forslagets § 5.
Til § 11 Det foreslås i stk. 1, at fødevareministeren kan nedlægge  

 de forbud og udstede de påbud, der anses for nødvendige for overholdelse af  

 regler fastsat efter  


  

 loven.
Det er ikke muligt udtømmende at beskrive, hvori sådanne  

 forbud eller påbud vil bestå.
Det strækker sig lige fra forbud mod at dyrke  

 genetisk modificerede afgrøder i tilfælde af manglende bevis for undervisning  

 til at påbyde overholdelse af dyrkningsafstande og dyrkningsintervaller,  

 bekæmpelse af spildplanter, rengøring af maskiner og køretøjer mv.
 Hensynet bag nedlæggelse af forbud og udstedelse af påbud  

 vil være at forebygge en eventuel spredning af genetisk modificeret materiale  

 til andre marker, og disse virkemidler vil blive benyttet i overensstemmelse  

 med det almindelige forvaltningsretlige proportionalitetsprincip.
I en række tilfælde vil de forhold, som er årsag til et  

 forbud eller et påbud, tillige udgøre en strafsanktioneret overtrædelse af  

 krav  

 fastsat i medfør af loven.
Hvorvidt en sådan overtrædelse også vil blive  

 forfulgt strafferetligt, vil dog afhænge af en selvstændig vurdering, men en  

 række forhold, såsom risikoen for spredning af genetisk modificeret  

 materiale,  

 vil naturligt indgå i såvel vurderingen af behovet for et forbud eller påbud,  

 som i den strafferetlige bedømmelse.
Efter forslaget til stk. 2 kan ministeren lade  

 foranstaltninger udføre for den ansvarliges regning, hvis et forbud eller  

 påbud  

 ikke efterkommes inden en nærmere fastsat frist.
Foranstaltninger, som vil  

 blive udført for den pågældendes regning, vil kunne iværksættes, når der er  

 risiko for, at overtrædelsen vil medføre spredning.
Dette kan eksempelvis  

 være  

 tilfældet, hvis afstandskravet konstateres overtrådt inden blomstring.
Hvis  

 et  

 påbud om nedpløjning af den del af afgrøden, som overskrider afstandskravet,  

 ikke er efterkommet, vil en sådan nedpløjning kunne gennemføres af  

 myndighederne.
Til § 12 Det foreslås i bestemmelsen, at en godkendelse til  

 henholdsvis at dyrke, transportere eller håndtere genetisk modificerede  

 afgrøder, efter regler udstedt i medfør af § 3 kan frakendes ved dom, hvis  

 den  

 pågældende ved grov eller gentagen overtrædelse af loven har forvoldt eller  

 fremkaldt fare for spredning af genetisk modificeret materiale.
Bestemmelsen  

 vil som udgangspunkt ikke blive brugt i tilfælde, hvor der er handlet  

 uagtsomt,  

 med mindre omfanget og skadevirkningerne af den uagtsomme handling eller  

 undladelse er meget betydelig.
Da der er tale om grov eller gentagen overtrædelse af loven  

 m.m., vil der typisk versere en straffesag mod dyrkeren.
I den sammenhæng  

 taler  

 retsplejemæssige hensyn for, at der ved dommen så vidt muligt gøres samlet op  

 med retsfølgerne af det strafbare forhold.
Efter straffelovens § 79 kan retten til at udøve den  

 pågældende virksomhed fratages ved dom, når et udvist forhold begrunder en  

 nærliggende fare for misbrug af stillingen.
Efter bestemmelsen i  

 lovforslagets  

 § 12, stk. 1, kan godkendelse frakendes, når der er tale om grov eller  

 gentagen  

 overtrædelse af loven eller regler fastsat i medfør heraf.
Henvisningen til  

 straffelovens § 79, stk. 4, medfører, at der kan afsiges kendelse om, at den  

 pågældende kan udelukkes fra at udøve virksomheden, indtil sagen er endelig  

 afgjort.
Det kan endvidere ved domsafsigelsen bestemmes, at anke ikke har  

 opsættende virkning.
 Efter stk. 2 kan perioden for frakendelse af godkendelsen  

 være op til 5 år.
Efter stk. 3 kan ministeren fastsætte betingelser for  

 fornyet godkendelse.
En betingelse for generhvervelse af godkendelse kan være  

 et fornyet undervisningsforløb i dyrkning af genetisk modificerede afgrøder.
Til § 13 Efter den foreslåede bestemmelse kan fødevareministeren  

 fastsætte regler om opkrævning og betaling til dækning af omkostningerne til  

 tilsyn og kontrol efter loven og efter regler fastsat i medfør af loven.
 Det er hensigten, at kontrolordningen på længere sigt skal  

 være fuldt brugerbetalt.
Efter stk. 2 kan ministeren fastsætte bestemmelser om  

 betaling for udtagelse af prøver og for analyser, der skal anvendes i sager  

 om  

 kompensation.
Som det fremgår af bemærkningerne til § 8, er det hensigten at  

 fastsætte bestemmelser om prøvetagning og analyse.
Ansøger vil skulle betale  

 omkostningerne ved prøvetagning og analyse.
Udbetales der kompensation, kan  

 omkostningerne refunderes.
Stk. 3 svarer til udformningen af andre bestemmelser i  

 nyere lovgivning inden for Fødevareministeriets område.  


  

 Rykkergebyret dækker de udgifter, der er forbundet med  

 sagsbehandling af rykkerskrivelser som f. eks. fremsøgning af debitorer,  

 udskrivning, forsendelse, arkivering, telefonekspedition og registrering.
Det  

 skønnes, at tidsforbruget ved udsendelse af én rykkerskrivelse udgør ca. 20  

 minutter svarende til en omkostning på ca. 100 kr. pr. sag.
 Det foreslås endvidere i stk. 4, at der i overensstemmelse  

 med anden lovgivning inden for Fødevareministeriets område bliver  

 udpantningsret for betalingsforpligtelser efter loven.
Til § 14 Uddelegerer fødevareministeren sine beføjelser til en  

 institution under ministeriet, kan der fastsættes  


  

 regler om klageadgang, herunder om at klageadgangen afskæres.
For så vidt angår klageadgang er der med formuleringen  

 givet adgang til helt eller delvist at afskære klageadgangen.
Dette vil ikke  

 ske, hvis væsentlige retssikkerhedsmæssige betænkeligheder taler imod.
Hvis  

 adgangen ikke afskæres, kan indsendelse og behandling af klager reguleres.  

 Der  

 vil eksempelvis kunne fastsættes en frist for udnyttelse af rekursmulighed,  

 krav til klagens form og indhold eller regler om klagens indsendelse.
Der gives med forslaget hjemmel til remonstration, dvs., at  

 den myndighed, som har truffet en afgørelse, der kan påklages, kan genoptage  

 sagen og eventuelt træffe en ny afgørelse, selvom der er indgivet en klage.  

 Myndigheden vil således kunne træffe en ny realitetsafgørelse, som giver  

 klageren helt eller delvist medhold, uden at sagen skal forelægges  

 rekursinstansen.
Denne nye afgørelse kan også påklages til rekursinstansen.  

 Det  

 må derfor betragtes som en administrativ lettelse både for myndighederne og  

 for  

 borgerne, at en myndighed har hjemmel til remonstration.
Det har tidligere  

 været vurderet, at remonstration kunne ske i alle tilfælde uden lovhjemmel.  

 Folketingets Ombudsmand har imidlertid givet udtryk for (FOB 1997, s. 87  

 ff.),  

 at remonstration i alle tilfælde, hvor der er indgivet klage, efter hans  

 opfattelse kræver udtrykkelig lovhjemmel.
Denne udtrykkelige hjemmel indføres  

 med forslaget.
 Efter stk. 2 kan afgørelser om kompensation truffet af  

 ministeren i medfør af §§ 7 og 8, eller regler fastsat i medfør heraf,  

 forlanges indbragt for domstolene.
 Da afgørelse i sager vedrørende kompensation skal træffes  

 på grundlag af dansk rets almindelige erstatningsregler, vil domstolen  

 besidde  

 en særlig ekspertise, som ikke umiddelbart er til stede i rekursinstansen.  

 Det  

 er derfor hensigtsmæssigt, at borgerne uanset betalingsevne sikres mulighed  

 for  

 prøvelse i to instanser.
Til § 15 Med bestemmelsen gives der adgang til, at myndigheden kan  

 foretage tvangsindgreb uden retskendelse, idet der er tale om  

 kontrolforanstaltninger, og en domstolsprøvelse derfor i overvejende grad vil  

 blive af formel karakter.
Det fremgår af bestemmelsen, at tvangsindgreb kun kan finde  

 anvendelse, hvis det skønnes nødvendigt.
Det almindelige  

 proportionalitetsprincip  

 indebærer, at myndigheden er forpligtet til at anvende den mindst indgribende  

 reaktion, som er tilstrækkelig til opnåelse af formålet.
For at kunne føre en effektiv kontrol med genetisk  

 modificerede afgrøder er der behov for, at myndighederne har adgang til de  

 lokaliteter, hvor dyrkning, håndtering og salg af genetisk modificerede  

 afgrøder foregår.
Hjemlen i stk. 1 er nødvendig, da der undtagelsesvis kan  

 forekomme tilfælde, hvor det skønnes påkrævet, at et kontrolbesøg kan  

 gennemføres uvarslet og uden at sagen forsinkes ved, at myndigheden skal  

 indhente retskendelse.
Dette kan f.eks. være aktuelt ved kontrol af køretøjer  

 for overholdelse af rengøringsbestemmelserne.
Myndighedernes adgang gælder således alle lokaler,  

 køretøjer m.m., der benyttes i forbindelse med dyrkning, håndtering eller køb  

 og salg af genetisk modificerede afgrøder.
Det har været overvejet at  

 indskrænke anvendelsesområdet for bestemmelserne om kontrolbesøg m.v.
Det er  

 imidlertid ikke fundet hensigtsmæssigt, idet kontrollen i så fald ikke i alle  

 tilfælde vil kunne opnå det tilsigtede formål.
Med hensyn til de lokaliteter, hvor de kontrollerende  

 myndigheder har adgang til at efterse dokumenter m.v., gælder det, at de af  

 loven omfattede virksomheder ofte er landbrugsbedrifter, hvor en opdeling i  

 en  

 forretningsmæssig del og en privat del ikke er mulig.
Det er derfor ikke  

 muligt  

 at begrænse adgangen til at gennemse dokumenter m.v. til den  

 forretningsmæssige  

 del af virksomheden/bedriften.
En anden forudsætning for at kunne udføre en effektiv  

 kontrol er, at myndighederne har ret til at gøre sig bekendt med de af loven  

 omfattede personers skriftlige materiale, herunder materiale i elektronisk  

 form, i det omfang, det er nødvendigt for administration og kontrol i henhold  

 til loven.
I en række tilfælde vil formålet med den offentlige kontrol  

 forspildes, hvis kontrolmyndigheden ville skulle afvente retskendelse for at  

 kontrollen kan gennemføres.
Dette kan f.eks. være tilfældet, hvis der fra et  

 frøfirma foreligger oplysninger om salg af genetisk modificeret frø til en  

 dyrker, og denne har undladt at indberette marker tilsået med genetisk  

 modificeret frø. I sådanne tilfælde vil det være afgørende straks at kunne  

 kontrollere, om det genetisk modificerede frø er videresolgt, eller på hvilke  

 marker frøene er udsået.
Hvis dyrkningsafstandene i sådanne tilfælde ikke er  

 overholdt, er det vigtigt at sikre, at området bliver pløjet op inden  

 blomstring og dermed inden en evt. pollenspredning har fundet sted.
 Der forudsættes, at kontrollen i starten vil omfatte samtlige  

 dyrkere af genetisk modificerede afgrøder.
Efter bestemmelsen i stk. 2 skal den, der er omfattet af  

 reglerne i loven, efter anmodning give tilsynsmyndigheden de oplysninger, som  

 har betydning for kontrollen.
Oplysninger om økonomiske og regnskabsmæssige  

 forhold er et vigtigt led i kontrollen.
Kun oplysninger, som er af direkte  

 betydning for kontrollen, kan kræves afgivet.
Myndighederne kan vederlagsfrit  

 forlange EDB-udskrifter og kopier af relevant materiale samt prøver af enhver  

 art, som er relevant for kontrollen.
Til § 16 Det foreslås, at ministeren bemyndiges til at fastsætte  

 regler om kontrol og tilsyn med at loven eller de i medfør af loven fastsatte  

 regler overholdes.
På tilsvarende vis kan der fastsættes bestemmelser om  

 kontrol med overholdelse af Det Europæiske Fællesskabs forordninger om  

 forhold  

 omfattet af loven.
Til § 17 Det foreslås i stk. 1, nr. 1, at overtrædelser eller  

 undladelse af at efterkomme forbud og påbud meddelt efter § 11, stk. 1, kan  

 straffes med bøde.
Det foreslås endvidere i stk. 1, nr. 2, at den, der  

 undlader  

 at afgive oplysninger efter § 15, stk. 2, kan straffes med bøde.
Endelig  

 foreslås det i stk. 1, nr. 3, at undladelse af at stille bistand til rådighed  

 efter § 15, stk. 2, straffes med bøde.
I stk. 2 bemyndiges fødevareministeren til at fastsætte  

 bødestraf for overtrædelse af regler udstedt i medfør af loven.
Bestemmelsen  

 giver endvidere mulighed for, at der kan fastsættes straf af bøde for  

 overtrædelse af bestemmelser i regler fastsat af Det Europæiske Fællesskab om  

 forhold, der er omfattet af denne lov.
 Begås en overtrædelse af selskaber m.v., fremgår det af  

 stk. 3, at der kan pålægges strafansvar efter reglerne i straffelovens 5.  

 kapitel.
Til § 18 Efter bestemmelsen kan fødevareministeren meddele  

 administrative bødeforelæg.
Det administrative bødeforelæg vil alene kunne  

 anvendes i overtrædelsessager, hvor sagen er klar såvel med hensyn til  

 overtrædelsens indhold som med hensyn til de retsregler, der er overtrådt,  

 ligesom bødestørrelsen skal være i overensstemmelse med faste retningslinier  

 på  

 baggrund af retspraksis.
Det er ligeledes, som anført i bestemmelsen, en  

 forudsætning, at den pågældende erklærer sig skyldig i overtrædelsen og er  

 enig  

 i, at sagen kan afgøres med et bødeforelæg  

                                                                          .
Administrativt bødeforelæg vil ofte blive opfattet som en  

 mere enkel og mindre belastende afgørelsesform end en indenretlig afgørelse,  

 som involverer såvel politi som retsvæsen.
Det findes derfor hensigtsmæssigt,  

 at borgeren i relativt ukomplicerede sager kan vælge mellem de to muligheder.  

 Anvendelsen af administrative bøder indebærer en aflastning af domstolene og  

 tillige en hurtigere afgørelse af sagen.
Retsplejelovens § 924, stk. 2, finder efter bestemmelsen  

 tilsvarende anvendelse ved vedtagelser af administrative bøder.
Ifølge denne  

 bestemmelse finder retsplejelovens § 831, stk. 1, nr. 2 og 3, om indholdet af  

 anklageskrift tilsvarende anvendelse for administrative bøder.
Det følger  

 ligeledes af retsplejelovens principper, at modtageren af bødeforelægget ikke  

 er pligtig at udtale sig.
 Vedtages et bødeforelæg i rette tid, eller bliver den  

 stedfundne vedtagelse inddrevet eller afsonet, bortfalder videre forfølgning  

 jf. retsplejelovens § 924, stk. 3.
Til § 19 Det foreslås, at fødevareministeren kan fastsætte  

 tidspunktet for lovens ikrafttrædelse, herunder lovens delvise  

 ikrafttrædelse.  

 Loven skal notificeres for og godkendes af Europa-Kommissionen i medfør af  

 EF-traktatens statsstøtteregler.
Kommissionens godkendelse skal foreligge,  

 inden lovens §§ 7-9 kan sættes i kraft.
Det fremgår af § 13, stk. 3, i lov om miljø og  

 genteknologi, jf. lovbekendtgørelse nr. 981 af 3. december 2002, at  

 fødevareministeren fastsætter regler, der inden for EU-lovgivningens rammer  

 stærkt begrænser spredningsrisikoen til andre marker, herunder økologiske  

 marker.
Denne bestemmelse ophæves ved ikrafttræden af § 19, stk. 2.
Til § 20 Loven gælder ikke for Færøerne og Grønland.
