 I henhold til § 22, stk. 2, i lov om stempelafgift (lovbekendtgørelse nr.  

 471 af 15. august 1973) fastsættes herved følgende regler om forhandling af  

 stempelmærker og stempelpapir.
 UDNÆVNELSE OG AFSKEDIGELSE AF FORHANDLERE SAMT HENLÆGGELSE AF  

 FORHANDLINGER TIL OFFENTLIGE KONTORER.
 § 1.  Tinglysningsdommerne, Københavns byrets  

 tinglysningsafdeling og chefen for skibsregistret er forhandlere i medfør af  

 bestemmelsen i § 22, stk. 1, i lov om stempelafgift.
 På dommerkontorerne, bortset fra Københavns byrets tinglysningsafdeling,  

 forhandles alene de der maskinelt fremstillede stempelmærker.
Stk. 2.  Almindelige stempelmærker og stempelpapir  

 forhandles indtil videre i Københavns byrets tinglysningsafdeling, på visse  

 amtsskatteinspektorater og postkontorer.
Endvidere hos nogle boghandlere  

 m.fl. (særlige forhandlere).
§ 2.  De særlige forhandlere udnævnes og afskediges af  

 amtskatteinspektøren for amtsskatteinspektorat nr. 1, København.
Oprettelse  

 af nye forhandlinger og nedlæggelse af eksisterende skal dog godkendes af  

 skattedepartementet.
 Stk. 2.  Om foretagne udnævnelser og afskedigelser af  

 særlige forhandlere skal amtsskatteinspektøren underrette  

 skattedepartementet, vedkommende revisionsdepartement, og vedkommende amt.
 Stk. 3.  Ved enhver udnævnelse af en særlig forhandler  

 udleveres der ham et eksemplar af stempelloven og de til denne knyttede  

 administrative bestemmelser, herunder nærværende cirkulære.
 § 3.  Bestemmelse om oprettelse af  

 stempelmærkeforhandlinger på offentlige kontorer, bortset fra de i § 1, stk.  

 1, nævnte, træffes af skattedepartementet efter indstilling fra  

 amtsskatteinspektøren for amtsskatteinspektorat nr. 1, København.
 SIKKERHEDSSTILLELSE.
 § 4.  De særlige forhandlere skal stille sikkerhed  

 over for amtsskatteinspektøren for amtsskatteinspektorat nr. 1, København.  

 Sikkerheden stilles i form af en kautionsforsikring.
 Stk. 2.  Størrelsen af sikkerheden fastsættes for såvel  

 de bestående som de nyoprettede særlige forhandlinger efter følgende regler:
For en årlig omsætning under 100.000 kr. stilles en sikkerhed Stk. 3.  Størrelsen af sikkerhedsstillelsen for de  

 bestående forhandlinger reguleres pr. 1. april 1974. Regulering kan herefter  

 ske efter udløbet af hvert finansår, enten på forhandlernes eller på  

 amtsskatteinspektørens foranledning.
§ 5.  For så vidt angår offentlige kontorer, foregår  

 forhandlingen af stempelmærker og stempelpapir i de pågældende kontorers  

 sædvanlige ekspeditionstid.
De særlige forhandlere sælger stempelmærker og  

 stempelpapir fra deres forretningssted i den almindelige forretningstid.  

 Udsalget bør være forsynet med et passende udvendigt skilt.
§ 6.  Dommerkontorer med afdelingskontor forhandler  

 stempelmærker fra såvel hovedkontor som afdelingskontor.
Bortset herfra må  

 ingen forhandler have mere end et udsalgssted, ligesom det ikke er tilladt at  

 foretage stemplingen uden for udsalgsstedet, herunder heller ikke hos  

 kunderne.
 Stk. 2.  Forhandlere må kun sælge mod kontant betaling  

 svarende til mærkernes eller papirets pålydende værdi, og der må ikke gives  

 rabat.
§ 7.  Stempelmærker, stempelmærkeruller til  

 dommerkontorernes maskiner, stempelpapir samt dobbeltmærker (børsmærker)  

 udleveres af amtsskatteinspektorat nr. 1, København, på grundlag af særlige  

 rekvisitionsblanketter, som vil blive tilstillet forhandlerne fra  

 amtsskatteinspektoratet.
Stempelmærker m.v. bør så vidt muligt rekvireres  

 mellem den 15. og 25. i hver måned, men i øvrigt efter behov.
§ 8.  Forhandlerne skal være forsynet med et passende  

 lager af stempelmærker.
Af stempelmærker til værdi 5.000 kr. og 10.000 kr. må  

 forhandlerne dog som regel højst have en beholdning på 2 ark (a 25  

 mærker).Stempelpapir bør kun rekvireres efter særlig bestilling.
 § 9.  Forhandlerne skal opbevare deres beholdning af  

 stempelmærker og rekvisitionesblanketter på forsvarlig måde.
 Stk. 2.  De særlige forhandlere skal tilsvare et  

 eventuelt tab i beholdningen, medmindre forhandleren godtgør, at tabet  

 skyldes en ham utilregnelig årsag, og at han har udvist behørig påpasselighed  

 ved opbevaringen.
 Stk. 3.  De særlige forhandlere udfører i øvrigt deres  

 forretning på eget ansvar også med hensyn til deres beholdning af penge og  

 stempeleffekter.
§ 10.  Særlige forhandlere, der benytter fuldmægtig  

 ved salget af stempelmærker og stempelpapir, skal underrette  

 amtsskatteinspektorat nr. 1, København, herom.
Fuldmægtigen optræder på  

 forhandlerens an- og tilsvar.
Stk. 2.  Hvis en særlig forhandler er fraværende fra  

 forhandlingen i længere tid, skal der gives underretning herom til  

 amtsskatteinspektøren for amtsskatteinspektorat nr. 1, København, der træffer  

 bestemmelse om hvorvidt der bør ske konstitution i forhandlingen.
I  

 tvivlstilfælde forelægges sagen for skattedepartementet.
Stk. 3.  Den, der i forhandlerens fravær er bemyndiget  

 til at forestå forhandlingen, kan uden særskilt bemyndigelse foretage  

 kassation af mærker og papir.
Såfremt forhandleren i øvrigt benytter  

 fuldmægtig til stemplingen, skal der gives underretning herom til  

 amtsskatteinspektøren for amtsskatteinspektorat nr. 1, København.
§ 11.  Stemplingen sker som hovedregel ved påklæbning  

 af mærker eller vedhæftelse af stempelpapir.
Forhandlerne er berettiget til  

 at stemple såvel underskrevne som uunderskrevne dokumenter, men skal foretage  

 stemplingen inden for de i stempellovens § 20, stk. 3, fastsatte tidsfrister.  

 Forhandlerne må i intet tilfælde beregne sig kendelse for stemplingen.
 Stk. 2.  Tinglysningsdommerne og chefen for  

 skibsregistret kan dog foretage stempling efter stemplingsfristens udløb,  

 hvor finansministeren efter stempellovens § 33, stk. 6, har bemyndiget dem  

 hertil.
§ 12.  Stemplingen skal foretages til de beløb, der  

 forlanges af parterne, og sker altid på disses eget ansvar.
Stemplingen skal  

 i øvrigt foretages i overensstemmelse med de i § 6 i bekendtgørelse af 11.  

 juli 1969 om stempelafgift som ændret ved bekendtgørelse nr. 427 af 19.  

 september 1972 om ændring af bekendtgørelse om stempelafgift fastsatte  

 regler.
Når kassation skal finde sted, må forhandlerne nøje påse, at  

 kassationen af mærker og papir sker med angivelse af den rette dato.
 Stk. 2.  Når den pligtige afgift ikke overstiger et  

 beløb af 200 kr., kan stempelmærkerne kasseres af enhver af parterne eller af  

 en fuldmægtig for en part, jfr. § 7, stk. 2, i bekendtgørelse om  

 stempelafgift, som ændret ved fornævnte bekendtgørelse af 19. september 1972.
 Stk. 3.  Opmærksomheden henledes på, at stempling efter  

 stemplingsfristens udløb eller i strid med de i bekendtgørelse om  

 stempelafgift §§ 6 og 7 fastsatte forskrifter kan medføre bødestraf i henhold  

 til bekendtgørelsens § 23.
§ 13.  Bestemmelserne i § 12 finder ikke anvendelse på  

 de i medfør af lov nr. 313 af 20. december 1915 udfærdigede stempelmærker  

 (børsmærker), idet disse kasseres af udstederen af de i henhold til nævnte  

 lov udfærdigede opgørelser.
OMBYTNING AF STEMPELMÆRKER OG STEMPELPAPIR.
§ 14.  Almindelige stempelmærker, som er anvendt til  

 dokumenter, der ikke er underskrevet, og ubenyttede stempelmærker skal af  

 forhandlerne efter begæring ombyttes med andre mærker eller med stempelpapir  

 til samme samlede pålydende.
Ombytningen sker uden betaling.
 Stk. 2.  Er stempelmærkerne påklæbet et ikke  

 underskrevet dokument, må intet stykke af dokumentet mangle, hvorimod det er  

 uden betydning, om mærkerne er kasseret.
 Stk. 3.  Løse stempelmærker skal være hele og uden  

 påskrift eller påstempling eller spor efter radering, hvorimod det er uden  

 betydning, om de i øvrigt er tilsmudsede eller mangler lim.
 Stk. 4.  De ombyttede stempelmærker, som ikke er  

 salgbare, og de ikke underskrevne dokumenter indsendes af forhandleren til  

 amtsskatteinspektorat nr. 1, København, til ombytning med mærker eller papir  

 til samme samlede pålydende.
 Stk. 5.  Maskinelt fremstillede særlige stempelmærker  

 kan ikke fås ombyttet hverken til andre særlige stempelmærker eller til  

 almindelige stempelmærker eller stempelpapir, men mærkernes pålydende værdi  

 kan fås godtgjort efter de nedenfor i § 15 fastsatte regler.
 § 15.  I stedet for ombytning kan mærkernes pålydende  

 værdi godtgøres, men denne godtgørelse sker i alle tilfælde gennem  

 amtsskatteinspektorat nr. 1, København, hvortil den pågældende må henvises  

 til rette henvendelse, jfr. bestemmelsen i § 5 i bekendtgørelse om  

 stempelafgift som ændret ved bekendtgørelse nr. 427 af 19 september 1972 og  

 bekendtgørelse nr. 141 af 20. marts 1973.
 Stk. 2.  Godtgørelse som nævnt i stk. 1 kan også ske for  

 ubenyttet stempelpapir.
§ 16.  Opmærksomheden henledes på, at børsmærker ikke  

 kan ombyttes, men at mærkernes pålydende vil kunne godtgøres ved indsendelse  

 til amtsskatteinspektorat nr. 1, København.
REGNSKABSFØRING, INDBETALING OG  

 REGNSKABSAFLÆGGELSE.
 § 17.  De særlige forhandlere skal holde de ved  

 stempelsalget indkomne beløb adskilt fra forhandlernes øvrige midler.
 § 18.  Hvis de særlige forhandlere indsætter deres  

 kontante beholdning i banker eller sparekasser, skal kontoen være noteret som  

 tilhørende »statens beholdning af stempelmærker, herunder børsmærker og  

 stempelpapir«.
Stk. 2.  Renter af sådanne bank- og sparekassekonti  

 tilhører statskassen og skal afregnes så ofte, rentetilskrivning har fundet  

 sted, således at afregning af renter foretages i forbindelse med  

 forhandlerens herefter førstkommende afregning af stempelsalget til  

 amtsskatteinspektorat nr. 1, København.
Ved beregningen af forhandlervederlag  

 skal der bortses fra eventuelle rentebeløb.
§ 19.  De særlige forhandlere er pligtige at føre  

 regnskab, derunder kassebog, i hvilken det daglige salg indføres.
Indtægten  

 ved salget afregnes til amtsskatteinspektorat nr. 1, København, mindst en  

 gang månedlig samt hver gang, der er solgt for et beløb af 10.000 kr.  

 Indbetaling en gang ugentlig anses dog for tilstrækkelig.
§ 20.  De i § 19 nævnte forhandlere skal i forbindelse  

 med hver afregning indsende regnskab til amtsskatteinspektorat nr. 1,  

 København, hvortil anvendes plansæt, der i 4 eksemplarer udleveres af  

 amtsskatteinspektoratet.
Af disse plansæt sendes to eksemplarer til  

 amtsskatteinspektoratet, et eksemplar til vedkommende revisionsdepartement,  

 medens forhandleren beholder et eksemplar.
 Stk. 2.  Ved afslutningen af hver måned udbetaler  

 amtsskatteinspektorat nr. 1, København, forhandlervederlaget til de særlige  

 forhandlere, beregnet på grundlag af de i månedens løb afregnede indtægter  

 ved stempelsalget efter fradrag af kildeskat.
 21. Forhandlerne skal i øvrigt efterkomme de  

 forskrifter, som måtte blive givet dem af skattedepartementet og af  

 pågældende revisionsdepartement.
Stk. 2.  For dommerkontorernes anvendelse af maskiner  

 til fremstillingen af de særlige stempelmærker gælder i øvrigt de i  

 justitsministeriets cirkulære nr. 192 af 11. september 1972 om underretternes  

 kasse- og regnskabsvæsen fastsatte forskrifter.
REVISION.
§ 22.  Eftersyn af forhandlingen hos de særlige  

 forhandlere i København foretages af revisionsdepartementet, for de særlige  

 forhandleres vedkommende uden for København, af amtmanden.
IKRAFTTRÆDEN.
§ 23.  Foranstående regler træder i stedet for  

 skattedepartementets cirkulære nr. 160 af 31. juli 1969 om forhandlingen af  

 stempelmærker og stempelpapir.
SKATTEDEPARTEMENTET, DEN 14. SEPTEMBER 1973.
Hans p.
Gøtrik.
/E.
Nygaard Hansen.
