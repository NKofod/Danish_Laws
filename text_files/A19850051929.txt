 Hermed bekendtgøres sømandslov nr. 420 af 13. juni 1973  

 med de ændringer, der følger af lov nr. 313 af 10. juni 1976, lov nr. 162 af  

 12. april 1978, lov nr. 228 af 23. maj 1984 og lov nr. 242 af 6. juni 1985.
Indledning § 1.  Udtrykket sømand omfatter i denne lov enhver  

 person, bortset fra skibsføreren, der er ansat af rederen til udførelse af  

 skibstjeneste om bord i et skib i søen.
§ 2.  På personer, der er ansat af rederen til at  

 udføre andet arbejde om bord end skibstjeneste, samt på personer, der er  

 ansat om bord af andre end rederen, finder følgende bestemmelser anvendelse:  

 1) § 4 om mindstealder, lægeundersøgelse m.v., 2) § 9 om ret til afsked og  

 hjemrejse i tilfælde af graviditet, 3) § 19, stk. 2 og 3, om hyre, hjemrejse  

 m.m. i tilfælde af skibets forlis m.v., 4) § 27 om omsorgspligt m.v., 5) §  

 30, stk. 5, om statens overtagelse af udgifterne til pleje og hjemrejse i  

 tilfælde af kønssygdom eller tuberkulose, 6) § 31 om statens dækning af visse  

 udgifter til syg eller skadet sømand, 7) § 32 om skibsførerens pligt til at  

 sørge for begravelse m.v., 8) § 34, stk. 2 og 3, om statens dækning af  

 udgifterne ved begravelse, 9) § 53, stk. 1 og 3, om pligten til at efterkomme  

 ordrer og erstatte skade, Stk. 2.  Industriministeren kan efter indhentet  

 udtalelse fra Søfartens Fællesråd fastsætte regler om, at kun de  

 bestemmelser, der er nævnt i stk. 1, skal anvendes på restaurationspersonale  

 og andet personale, der er ansat i et passagerskib til betjening af  

 passagererne.
 Stk. 3.  De personer, der er nævnt i stk. 1, og 2, skal  

 udføre det arbejde, som skibsføreren finder nødvendigt for skibets sikkerhed.
 Stk. 4.  På personer, der medtages om bord i medfør af  

 sølovens § 70, finder stk. 1 og 3 anvendelse.
 Tjenesteaftalen m.v.
1. Tjenesteaftalens indgåelse og opsigelse § 3.  Rederen skal sørge for, at der oprettes  

 skriftlig aftale med sømanden om ansættelsesvilkårene.
Tjenesteaftalen skal  

 udfærdiges på en formular til hyrekontrakt, hvis form og indhold fastsættes  

 af industriministeren efter indhentet udtalelse fra Søfartens Fællesråd.
Stk. 2.  Skibsføreren kan på rederens vegne ansætte det  

 fornødne mandskab.
Stk. 1 finder anvendelse på de tjenesteaftaler, der er  

 indgået af skibsføreren.
Forinden maskinmandskab ansættes, skal skibsføreren,  

 hvor det er muligt, indhente forslag fra maskinchefen.
Han bør endvidere  

 rådføre sig med den øverste styrmand om ansættelse af dæksmandskab samt med  

 hovmesteren om ansættelse af medhjælp for denne.
 Stk. 3.  I hyrekontrakten skal anføres: 1) den stilling,  

 sømanden er antaget til, 2) hvad der er aftalt om fratrædelsessted eller  

 opsigelsesfrist, 3) den aftalte hyre og dagen, fra hvillken den skal løbe, 4)  

 tidspunktet for sømandens tiltræden af tjenesten, 5) dagen for opsigelse af  

 tjenesteaftalen samt 6) tidspunktet for sømandens fratræden.
Stk. 4.  En sømand, der forhyres, skal være i besiddelse  

 af søfartsbog eller i mangel deraf af mønstringsbevis.
Bogen eller beviset  

 overgives til skibsføreren og holdes i forvaring af ham, så længe  

 tjenesteforholdet varer.
 § 4.  Ingen under 16 år må anvendes til arbejde om  

 bord.
Stk. 2.  Ingen må tiltræde eller gøre tjeneste om bord,  

 før han med tilfredsstillende resultat har gennemgået den for sådan tjeneste  

 foreskrevne lægeundersøgelse.
Lægeundersøgelsen er gratis for sømanden.  

 Industriministeren fastsætter regler om lægeundersøgelser.
 Stk. 3.  Til værn for søfarende under 20 år kan  

 industriministeren fravige bestemmelserne i §§ 5, 6, 7, 11, 19, 20, 27, 57 og  

 58.
§ 5.  Hver af parterne kan opsige tjenesteaftalen med  

 7 dages varsel, medmindre andet følger af aftalen.
Der kan ikke aftales  

 kortere opsigelsesvarsel for rederen end for sømanden.
 § 6.  Er ikke andet aftalt om fratrædelseshavn, kan  

 tjenesteaftalen kun opsiges til ophør i dansk havn, som skibet anløber.  

 Opsigelse kan dog, medmindre andet er aftalt, kun ske til fratræden i havne  

 på Færøerne eller i Grønland, hvis sømanden har bopæl henholdsvis på Færøerne  

 eller i Grønland.
 Stk. 2.  Har sømanden ikke bopæl i Danmark, eller er han  

 ikke forhyret i Danmark, kan tjenestaftalen også opsiges til ophør i fremmed  

 havn, som skibet anløber, medmindre havnen alene anløbes kortvarigt for  

 bunkring eller landsætning af syge eller skadede eller i øvrigt af hensyn til  

 de ombordværendes, skibets eller ladningens sikkerhed.
Stk. 3.  Er sømanden forhyret for bestemt tid og tiden  

 udløber, medens skibet er i søen, fortsætter tjenesteforholdet, indtil skibet  

 kommer til havn.
Tjenesteforholdet ophører dog ikke i fremmed havn, hvor der  

 gøres kortvarigt ophold, jfr. stk. 2.
 Stk. 4.  Er sømanden forhyret for bestemt tid eller  

 bestemt rejse, finder stk. 1 og 2 anvendelse, hvis sømanden er forblevet i  

 tjenesten, efter at tiden er udløbet, eller rejsen er endt, uden at ny aftale  

 om fratrædelseshavn er indgået.
§ 7.  En sømand, der har gjort tjeneste på samme skib  

 eller på skibe tilhørende samme reder i 6 månder, og som har opsagt  

 tjenesteforholdet med 1 måneds varsel eller, hvis kortere varsel er a ftalt,  

 da med dette varsel, kan uanset modstående aftale fratræde i enhver havn,  

 skibet anløber.
Fratrædelse kan dog ikke ske i fremmed havn, hvor der gøres  

 kortvarigt ophold, jfr. § 6, stk. 2.
Stk. 2.  Sømanden kan skriftligt samtykke i, at nye  

 frister på indtil 9 måneder ad gangen kan begynde at løbe.
Samtykke kan dog  

 ikke gives tidligere end 1 måned før udløbet af en frist.
§ 8.  En sømand, der har bopæl i Danmark, og som i de  

 sidste 3 måneder ikke har haft adgang til at fratræde i dansk havn, har ret  

 til fri rejse til sin bopæl, hvis han uden afbrydelse har været i tjeneste på  

 samme skib eller på skibe tilhørende samme reder i 6 måneder.
Staten og  

 rederen betaler hver halvdelen af udgifterne ved rejsen med underhold.
Retten  

 til fri hjemrejse påvirkes ikke af, at sømanden i løbet af de sidste 3  

 måneder har haft adgang til at fratræde i færøsk eller grønlandsk havn,  

 medmindre han har bopæl på Færøerne eller i Grønland.
 Stk. 2.  Sømanden skal dog fortsætte tjenesten i indtil  

 1 måned, hvis det kan forventes, at skibet inden for den tid kommer til en  

 havn, hvorfra hjemrejsen kan ordnes væsentligt billigere eller lettere.
 Stk. 3.  Fratræder sømanden efter egen opsigelse eller  

 afskedsbegæring, skal krav om fri hjemrejse fremsættes senest samtidig med  

 opsigelsen eller begæringen om afsked.
Stk. 4.  Hjemrejsen ordnes af konsulen eller, hvis der  

 ikke er dansk konsul på stedet, af skibsføreren.
Ordner konsulen hjemrejsen,  

 skal skibsføreren på forlangende stille sikkerhed for rederens andel af  

 udgifterne.
2. Sømandens ret til at kræve afsked § 9.  En gravid søfarende har ret til at kræve afsked,  

 når det af hensyn til hende selv, den forestående fødsel eller barnet må  

 anses for påkrævet.
Industriministeren kan fastsætte regler om retten til at  

 fratræde og om ret til fri rejse med underhold til den pågældendes bopæl i  

 Danmark for statens regning.
 § 10.  Får en sømand efter forhyringen underretning  

 om, at hans ægtefælle eller barn er afgået ved døden eller er alvorligt syg,  

 kan han kræve afsked.
Stk. 2.  En sømand kan også kræve afsked, hvis han efter  

 forhyringen får underretning om, at han på andet skib kan få stilling af  

 højere grad end den, han har, eller anden stilling af væsentlig betydning for  

 ham, eller om andre omstændigheder, som gør det til en velfærdssag for ham at  

 kunne fratræde.
Bliver skibet derved usødygtigt, kan sømanden dog kun kræve  

 afsked efter 1. pkt., hvis en kvalificeret mand kan skaffes i hans sted.
 Stk. 3.  Sømanden skal erstatte rederen udgifterne ved  

 at skaffe en ny mand efter stk. 2. Erstatningen kan nedsættes eller bortfalde  

 under hensyn til sømandens resterende tjenestetid og omstændighederne i  

 øvrigt.
 § 11.  Sømanden har ret til at kræve afsked, hvis: 1)  

 skibet er usødygtigt, eller mandskabets opholdsrum er sundhedsfarlige og  

 skibsføreren ikke sørger for, at manglerne afhjælpes, 2) skibsføreren i strid  

 med § 56 undlader at lade skibet syne, eller 3) sømanden har været udsat for  

 mishandling om bord på skibet, uden at skibsføreren trods kendskab hertil har  

 ydet ham beskyttelse.
 Stk. 2.  En sømand, der fratræder efter stk. 1, har ret  

 til erstatning og fri rejse med underhold efter § 18, stk. 1 og 2.
 § 12.  Sømanden har ret til at kræve afsked, hvis det  

 efter forhyringen viser sig, at der: 1) er fare for, at skibet vil blive  

 opbragt af krigsførende, udsat for krigsskade eller for en faretruende  

 situation, der kan ligestilles hermed, eller en sådan fare er blevet  

 væsentligt forøget, eller 2) hersker ondartet epidemi i en havn, som skibet  

 skal anløbe.
 Stk. 2.  Det påhviler skibsføreren ved opslag eller på  

 anden måde at gøre mandskabet bekendt med skibets rejseplan og med ændringer  

 heri.
Stk. 3.  Krav om afsked skal fremsættes snarest efter,  

 at sømanden har fået kundskab om forholdet.
Hvis rejsen ikke er påbegyndt,  

 har sømanden ret til at fratræde straks og ellers i den første havn eller  

 red, skibet anløber.
Skal skibet ikke anløbe nogen havn eller red, forinden  

 det må forventes at passere områder, hvor der hersker tilstande som nævnt i  

 stk. 1, skal skibsføreren efter sømandens anmodning give denne adgang til at  

 fratræde, såfremt der opstår mulighed for at landsætte den pågældende.
Stk. 4.  Fratræder sømanden, betaler rederen tre  

 fjerdedele og sømanden en fjerdedel af udgifterne til rejse med underhold til  

 hjemstedet eller efter rederens bestemmelse til forhyringsstedet.
Staten  

 refunderer en tredjedel af det beløb, som rederen har betalt til sømandens  

 udgifter til rejse med underhold til hjemstedet eller til forhyringsstedet.
 Stk. 5.  Stk. 4 finder ikke anvendelse, hvis der kan  

 skaffes sømanden tilsvarende stilling på andet dansk skib på  

 fratrædelsesstedet.
 § 13.  Er en sømand forhyret for en bestemt rejse og  

 denne bliver væsentligt forandret, kan han kræve afsked. § 12, stk. 3, 1. og  

 2. pkt., finder tilsvarende anvendelse.
Stk. 2.  Fratræder sømanden, har han ret til hyre for en  

 måned efter tjenesteforholdets ophør.
Desuden har han ret til fri rejse med  

 underhold til forhyringsstedet, hvis han fratræder, før rejsen er begyndt, og  

 ellers til det aftalte fratrædelsessted.
 § 14.  Mister skibet retten til at føre dansk flag,  

 kan sømanden kræve afsked, hvis ikke andet følger af aftalen.
 Stk. 2.  Det samme gælder, hvis skibet overtages af en  

 anden dansk reder og sømanden på forespørgsel af skibsføreren snarest  

 meddeler, at han ikke ønsker at fortsætte tjenesteforholdet hos den nye  

 reder.
 Stk. 3.  Ophører sømandens tjensteforhold efter stk. 1,  

 har han ret til erstatning og fri rejse med underhold efter § 18, stk. 1 og  

 2.
§ 15.  En sømand, der efter aftalen eller efter  

 bestemmelse i dette kapitel har ret til at fratræde, skal forblive i  

 tjenesten for at yde bistand ved arbejde, som nødvendigt må udføres, når  

 skibet kommer i havn, dog ikke ud over 48 timer efter ankomsten.
Dette gælder  

 dog ikke ved fratrædelse efter § 10, stk. 1.
 Stk. 2.  Skal søforklaring afgives, skal han mod hyre og  

 underhold blive på stedet, til forklaringen er afgivet.
3. Skibsførerens ret til at afskedige en sømand § 16.  Skibsføreren kan afskedige en sømand, der 1)  

 som følge af sygdom eller legemsskade for længere tid er uskikket til at  

 udføre sit arbejde, 2) lider af en sygdom, der medfører fare for de  

 ombordværende, 3) som følge af graviditet bliver ude af stand til at varetage  

 sin tjeneste eller 4) uden at være fundet syg bliver forhindret i at  

 fortsætte tjenesten som følge af en lægeundersøgelse, der er påbudt efter §  

 4, stk. 2.
 Stk. 2.  §§ 29 og 30 om ret til hyre m.v. finder  

 anvendelse ved afsked efter stk. 1, nr. 1-3.
 Stk. 3.  Afskediges en sømand efter stk. 1, nr. 4, har  

 han ret til hyre af staten for den tid, han bliver forhindret i at lade sig  

 forhyre. § 18, stk. 2, om ret til fri rejse finder tilsvarende anvendelse.
 § 17.  Skibsføreren kan afskedige en sømand, hvis han:  

 1) er uduelig til sin tjenste, 2) ikke kommer om bord i rette tid og skibet  

 skal afgå, eller en anden må antages i hans sted, 3) forser sig groft i  

 tjenesten, såsom ved gentagen ulydighed, voldsom adfærd mod andre  

 ombordværende eller gentagen beruselse, 4) gør sig skyldig i tyveri eller  

 anden grov forbrydelse, 5) udsætter skibet for alvorlige vanskeligheder ved  

 at skjule nogen om bord, 6) skjuler gods om bord, som er toldpligtigt, eller  

 som det er forbudt at udføre fra afgangsstedet eller at indføre til  

 bestemmelsesstedet, eller 7) indbringer en tvist om tjenesteforholdet for  

 udenlandsk myndighed.
 Stk. 2.  Vil skibsføreren afskedige en sømand efter stk.  

 1, nr. 3-7, skal han meddele sømanden dette snarest og senest inden 7 dage  

 efter, at han har fået kundskab om det forhold, der begrunder afskeden,  

 medmindre særlige grunde gør en overskridelse af denne frist nødvendig.
Stk. 3.  Afskediges en sømand efter stk. 1, har han ikke  

 ret til hyre for længere tid, end han har gjort tjeneste.
Hvis det ved afsked  

 efter stk. 1, nr. 2, viser sig, at sømanden er uden skyld, og han er  

 uarbejdsdygtig på grund af sygdom eller legemsskade, har han dog ret til hyre  

 efter § 29, stk. 2.
 § 18.  Afskediges en sømand uden sådan grund, som  

 nævnes i § 16 eller § 17, har han ret til hyre for 2 måneder efter  

 tjenesteforholdets ophør, såfremt almindelige erstatningsregler ikke hjemler  

 ret til et større beløb.
Stk. 2.  Er et bestemt fratrædelsessted aftalt, har han  

 desuden ret til fri rejse med underhold til dette.
Kan tjenesteaftalen efter  

 § 6 kun opsiges til ophør i dansk havn, har han ret til fri rejse med  

 underhold til sådan havn eller, hvis han har bopæl i Danmark, til bopælen.
 Stk. 3.  Fratræder en sømand efter opsigelse på aftalt  

 eller i medfør af § 6 bestemt fratrædelsessted efter skibsførerens  

 bestemmelse før opsigelsesfristens udløb med hyre og underhold til fristens  

 udløb, finder stk. 1 og 2 ikke anvendelse.
4. Tjenesteforholdets ophør ved tab af skibet § 19.  Går skibet tabt ved søulykke, eller anses det  

 efter søulykke for uistandsætteligt, ophører en sømands tjenesteforhold, hvis  

 ikke andet følger af aftalen.
Mod hyre og underhold skal han dog deltage i  

 bjærgningen og blive på stedet, til søforklaring er afgivet.
 Stk. 2.  Ophører tjenesteforholdet som nævnt, har  

 sømanden ret til nødvendig beklædning samt fri rejse med underhold til sin  

 bopæl for rederens regning.
Stk. 3.  Under den i stk. 2 nævnte hjemrejse har  

 sømanden ret til hyre.
Han har endvidere ret til hyre for den tid, han er  

 arbejdsløs som følge af forliset, dog højest for 2 måneder ud over den tid,  

 for hvilken han får hyre efter stk. 1.
5. Visse fællesregler ved fratrædelse § 20.  Hvis myndighederne i en fremmed havn, hvor en  

 sømand skal fratræde, nægter ham adgang til landet eller betinger hans adgang  

 dertil af en sikkerhed, som han ikke kan stille, skal han forblive i  

 tjenesten, indtil skibet kommer til en havn, hvor fratrædelse kan finde sted.  

 Han har også ret til at forblive i tjenesten, hvor dette ikke vil virke  

 urimeligt.
6. Beregning og udbetaling af hyre § 21.  Hyren løber fra og med den dag, sømanden  

 tiltræder tjenesten om bord.
Hvis han på forlangende af rederen afleverer  

 søfartsbog eller pas forinden eller må foretage rejse fra forhyringsstedet  

 for at komme til skibet, løber hyren dog fra og med den dag, da afleveringen  

 finder sted eller rejsen påbegyndes.
 Stk. 2.  Hyren løber til og med den dag, tjenesten  

 ophører, eller, hvis fratrædelse sker efter nævnte dag, til og med  

 fratrædelsesdagen.
 Stk. 3.  Hyre betales ikke for tid, i hvilken sømanden  

 uberettiget unddrager sig sin tjeneste.
 § 22.  Ved beregning af hyre for en del af en måned  

 regnes den pr. dag til 1/30 af den månedlige hyre.
 Stk. 2.  Er hyren aftalt til et bestemt beløb for  

 rejsen, lægges den i tjenesteaftalen optagne angivelse af rejsens antagelige  

 varighed til grund i tilfælde, hvor hyre skal beregnes efter tid.
 Stk. 3.  Selv om rejsen kommer til at vare kortere tid  

 end forudsat ved forhyringen, har sømanden krav på hele den aftalte hyre.  

 Kommer rejsen til at vare længere end forudsat, har han krav på et  

 forholdsmæssigt tillæg, hvis ikke andet er aftalt.
 § 23.  Bliver en rejse helt eller delvis udført med  

 mindre mandskab end forudsat ved forhyringen, eller bliver det arbejdsdygtige  

 mandskab formindsket under rejsen, fordeles sparet hyre for den tid, skibet  

 er i søen, ligeligt mellem sømændene af den formindskede mandskabsgruppe,  

 medmindre det godtgøres, at formindskelsen ikke har påført gruppen forøget  

 arbejde.
 Stk. 2.  I den sparede hyre fradrages de øgede udgifter  

 til overtidsbetaling, der skyldes formindskelsen af mandskabet.
 Stk. 3.  En sømands ret til andel i sparet hyre kan ikke  

 overstige den hyre, han selv modtager.
 Stk. 4.  Er der kun en styrmand tilbage, deles sparet  

 styrmandshyre lige mellem ham og skibsføreren.
 § 24.  En sømand kan kun kræve hyre udbetalt, når  

 skibet ligger i havn, og i samme land ikke oftere end hver syvende dag.
Stk. 2.  Hyre udbetales kontant, medmindre sømanden  

 forlanger anvisning på rederen.
Udbetaling kan kræves i stedets mønt efter  

 dagens kurs.
Stk. 3.  En sømand kan kræve hyre udbetalt i form af  

 månedlige træk til en bestemt person i Danmark eller indsat i dansk  

 pengeinstitut.
Han kan dog ikke kræve udbetaling efter flere end tre  

 sideløbende træksedler.
Stk. 4.  En sømand kan uden udgift sende hyre fra  

 udlandet til Danmark gennem dansk konsul.
Forsendelsen sker på statens  

 regning og risiko.
§ 25.  Uden sømandens samtykke kan der foruden for  

 sådanne beløb, som det i henhold til særlig lovbestemmelse er pålagt rederen  

 at tilbageholde, kun gøres fradrag i hyren for beløb til dækning af  

 erstatningsansvar, som en sømand har pådraget sig i tjenesten.
Fradrag skal  

 ske i hyre, der udbetales sømanden, fremfor i hyre, der udbetales som træk,  

 medmindre sømanden bestemmer andet.
 § 26.  Der skal udleveres sømanden en månedlig  

 opgørelse over indtjent hyre med tillæg, udbetalt hyre og den kurs, der er  

 lagt til grund, hvis udbetaling er sket i anden mønt end den aftalte.
 7. Sygepleje og sygehyre m.v.
 § 27.  En sømand skal lade sig undersøge af en læge,  

 når skibsføreren forlanger det.
 Stk. 2.  Skibsføreren skal så vidt muligt lade sømanden  

 undersøge af en læge, hvis der er grund til at antage, at sømanden er syg.
 Stk. 3.  Lægeundersøgelser efter stk. 1 og 2 foretages  

 uden udgift for sømanden.
 Stk. 4.  Er en sømand syg eller kommet til skade, skal  

 skibsføreren sørge for, at han om bord eller i land får forsvarlig pleje,  

 derunder underhold, lægehjælp og lægemidler.
 Stk. 5.  Er der grund til at antage, at en sømand lider  

 af en sygdom, som medfører fare for de ombordværende, skal skibsføreren lade  

 ham bringe i land, hvis betryggende foranstaltninger mod faren ikke kan  

 træffes om bord.
 Stk. 6.  Kan en syg eller tilskadekommet sømand ikke  

 selv tage vare på sine ejendele, skal skibsføreren drage omsorg for dem.
Stk. 7.  Bliver en syg eller tilskadekommet sømand  

 efterladt i udlandet, skal skibsføreren overgive ham til konsulens forsorg  

 eller, hvis der ikke er dansk konsul på stedet, på anden måde skaffe ham  

 forsvarlig pleje og underrette nærmeste danske konsul.
Hvis sømanden ønsker  

 det, skal skibsføreren underrette hans nærmeste pårørende.
 § 28.  Når skibsføreren i udlandet efterlader en syg  

 eller skadet sømand til dansk konsuls forsorg, kan konsulen kræve sikkerhed  

 stillet for de udgifter, som rederen skal betale efter §§ 30 og 34 i  

 forbindelse med en sømands pleje og begravelse.
 Stk. 2.  Skibsføreren skal overgive konsulen beløb, som  

 sømanden har krav på, eller som han kan få krav på efter § 29.
 Stk. 3.  Hyrebeløb, som sømanden har krav på, kan han  

 kræve udbetalt, medmindre beløbene må påregnes at medgå til dækning af  

 udgifter for sømandens regning, eller han er i en tilstand, der gør ham  

 uegnet til at varetage sine anliggender.
 § 29.  Under tjenesten har sømanden ret til hyre, selv  

 om han er uarbejdsdygtig som følge af sygdom eller legemsskade.
Stk. 2.  Er sømanden syg eller skadet ved tjenestens  

 ophør, løber hyren videre, så længe han er uarbejdsdygtig, dog højst 2  

 måneder.
Er bestemte tegn på sygdom eller legemsskade ikke påvist, har han  

 dog ikke ret til hyre i flere dage, end han har været i tjenesten.
Skyldes  

 uarbejdsdygtigheden kønssygdom, betales hyren af staten.
Stk. 3.  Sømanden har ikke ret til hyre efter stk. 1  

 eller 2 for den tid, han er uarbejdsdygtig som følge af sygdom eller skade,  

 han svigagtigt har fortiet ved sin ansættelse.
Det samme gælder, hvis han  

 efter ansættelsen forsætligt, eller ved grov uagtsomhed pådrager sig en  

 legemsskade eller sygdom, bortset fra kønssygdom.
 Stk. 4.  Er den søfarende gravid ved tjenestens ophør,  

 har hun ret til hyre, så længe hun er uden arbejde, dog højst 2 måneder.  

 Dette gælder dog ikke, hvis hun ved ansættelsen har fortiet, at hun vidste  

 eller bestemt formodede, at hun var gravid.
 § 30.  Under tjenesten bærer rederen med de i stk. 4-6  

 anførte undtagelser alle udgifter ved en sømands pleje.
Stk. 2.  Er sømanden syg eller skadet ved tjenestens  

 ophør, har han med de i stk. 4-6 anførte undtagelser ret til pleje for  

 rederens regning i indtil 12 uger, dog ikke ud over 2 uger efter, at han er  

 ankommet til det land, hvor han har bopæl.
Tiden regnes fra fratrædelsesdagen  

 eller, hvis han ikke afmønstres, fra den dag, da skibet afsejler.
Stk. 3.  Fratræder en sømand på grund af sygdom eller  

 legemsskade, eller lider han ved fratrædelsen af sådan sygdom eller skade,  

 som kan foranledige tjenestens ophør, har han desuden ret til fri rejse med  

 underhold for rederens regning til hjemstedet.
Har sømanden ikke bopæl i  

 Danmark, kan rederen dog i stedet vælge at give sømanden fri rejse med  

 underhold til det sted, hvor sømanden opholdt sig, da han blev forhyret,  

 medmindre myndighederne på dette sted nægter ham adgang til landet eller  

 betinger hans adgang dertil af en sikkerhed, som han ikke kan stille.
Stk. 4.  Sømanden har ikke ret til pleje eller fri rejse  

 efter stk. 1-3, hvis han svigagtigt har fortiet sygdommen eller legemsskaden  

 ved sin ansættelse.
Det samme gælder, hvis han efter ansættelsen forsætligt  

 eller ved grov uagtsomhed pådrager sig en skade eller sygdom, bortset fra  

 kønssygdom.
 Stk. 5.  Hvis en sømand, der har bopæl i Danmark, lider  

 af kønssygom eller tuberkulose, betaler staten udgifterne ved den i stk. 2 og  

 3, jfr. stk. 4, nævnte pleje og hjemrejse.
 Stk. 6.  Rederen eller staten er fritaget for at betale  

 udgifterne efter stk. 2 og 3, jfr. stk. 4, i det omfang sømanden er sikret i  

 en fremmed sygekasse, sygeforening, privat forsikringsselskab eller social  

 tryghedsordning.
 § 31.  Har skibsføreren i forbindelse med syg eller  

 skadet sømands fratræden i udlandet været nødt til at afholde udgifter til  

 hjemsendelse eller pleje eller til anden hjælp ifølge forsorgsretlig  

 forskrift, som ikke efter dansk ret påhviler rederen, og som ikke kunne være  

 undgået gennem bistand af dansk konsul, kan erstatning kræves af staten.
8. Død og begravelse § 32.  Dør en sømand, skal skibsføreren underrette  

 hans nærmeste pårørende og sørge for hans begravelse eller ligbrænding.  

 Indtræffer dødsfaldet i udlandet, skal tillige nærmeste danske konsul  

 underrettes.
Finder ligbrænding sted, skal skibsføreren sørge for  

 hjemsendelse af asken.
Stk. 2.  Skibsføreren skal snarest muligt lade optage en  

 fortegnelse over, hvad den afdøde har efterladt ombord.
Fortegnelsens  

 rigtighed skal bekræftes af 2 personer.
Indtræffer dødsfaldet i udlandet,  

 skal skibsføreren aflevere fortegnelsen til nærmeste danske konsul.
Kan de  

 efterladte ejendele ikke uden ulempe beholdes om bord, skal de overgives til  

 konsulen.
 § 33.  Dør en sømand, løber hyren til og med  

 dødsdagen, hvis den ikke ifølge bestemmelse i dette kapitel er ophørt at løbe  

 tidligere.
 Stk. 2.  Bliver skibet borte, uden at det kan oplyses,  

 når ulykken indtraf, løber hyren videre til udløbet af den tid, som i  

 almindelighed medgår for et skib som det forulykkede til en rejse på samme  

 årstid fra det sted, hvorfra man sidst havde efterretning om skibet, og til  

 bestemmelsestedet.
Stk. 3.  Dør en sømand under tjenesten, har den  

 efterlevende ægtefælle eller børn under 18 år, over for hvem sømanden har  

 forsørgerpligt, ret til hyre for 1 måned.
Har sømanden ved dødsfaldet haft  

 uafbrudt ansættelse i rederens tjeneste i henholdsvis 2 eller 3 år, betales  

 dog hyre for henholdsvis 2 eller 3 måneder.
Det samme gælder, hvis sømanden  

 dør, mens han har ret til hyre efter § 29, stk. 2. I så fald kan rederen dog  

 fradrage hyre, som han har betalt eller skal betale efter nævnte bestemmelse.
 § 34.  Rederen betaler udgifterne ved en sømands  

 begravelse eller ved ligbrænding samt hjemsendelse og gravsætning af asken,  

 hvis sømanden dør under tjenesten, eller mens han endnu har ret til pleje  

 efter § 30, stk. 2.
 Stk. 2.  Staten betaler de udgifter, der er nævnt i stk.  

 1, hvis sømanden dør, mens han har ret til pleje efter § 30, stk. 5.
 Stk. 3.  § 30, stk. 6, og § 31 om rederens eller statens  

 fritagelse for at betale visse udgifter ved pleje af en syg eller skadet  

 sømand finder tilsvarende anvendelse, for så vidt angår udgifter i  

 forbindelse med en sømands død.
9. Særlige regler om rederiansættelse § 35.  Er det aftalt, at sømandens tjenesteforhold er  

 knyttet til rederiet, således at hans ansættelse hos rederen skal fortsætte,  

 selv om tjenesten på det enkelte skib ophører, finder § 29 om hyre under  

 sygdom, legemsskade eller graviditet og § 33, stk. 3, om efterhyre ved død  

 anvendelse, uanset om sømanden gør tjeneste på et af rederiets skibe på det  

 tidspunkt, uarbejdsdygtigheden eller dødsfaldet indtræder. § 30 om pleje og  

 fri rejse og § 34 om begravelsesudgifter m.v. finder tilsvarende anvendelse,  

 forudsat at sygdommen, legemsskaden eller dødsfaldet indtræder under et af  

 rederen beordret ophold uden for sømandens hjemland.
Retten til pleje  

 omfatter dog alene pleje uden for hjemlandet i indtil 12 uger efter, at  

 sygdommen eller skaden er indtrådt.
10. Særlige bestemmelser om skibs officerers tjenesteaftaler § 36.  For skibsofficerers tjenesteaftaler gælder de  

 foranstående bestemmelser med de ændringer og tilføjelser, der følger af §§  

 37-45.
Stk. 2.  Ved skibsofficerer forstås hovmestre,  

 maskinmestre, radiotelegrafister og styrmænd.
Stk. 1 og §§ 37-45 finder også  

 anvendelse på andre af rederen til skibstjeneste ansatte funktionærer, der  

 har tilsvarende ledende stillinger.
 § 37.  Hver af parterne kan opsige tjenesteaftalen med  

 3 måneders varsel, medmindre andet følger af aftalen.
Stk. 2.  Der kan ikke aftales kortere opsigelsesvarsel  

 for rederen end 1 måned i det første ansættelsesår og 3 måneder i de  

 følgende.
Det gælder dog ikke aftale om tjeneste som afløser, forudsat at  

 tjenesten ikke varer ud over 9 måneder.
 § 38.  Bliver en skibsofficer på grund af sygdom eller  

 legemsskade for længere tid ude af stand til at udføre sit arbejde, eller  

 lider han af en sygdom, der medfører fare for de ombordværende, kan han  

 opsiges, uanset hvad der i tjenesteaftalen er bestemt om fratrædelsessted.
 § 39.  Skibsofficerens ret til at fratræde tjenesten  

 efter § 7 er betinget af, at han har opsagt tjenesteforholdet med 3 måneders  

 varsel, eller, hvis et kortere varsel er aftalt, da med dette.
§ 40.  Var tjenesteforholdet opsagt, da skibsofficeren  

 blev uarbejdsdygtig, eller opsiges det herefter, finder § 29, stk. 2, jfr. §  

 35, om ret til sygehyre efter tjenesteforholdets ophør kun anvendelse, hvis  

 opsigelsesfristen udløber, inden 2 måneder er forløbet, efter at han  

 fratrådte tjenesten om bord.
Retten til sygehyre ophører i så fald 2 måneder  

 efter fratrædelsen.
Er skibsofficeren blevet uarbejdsdygtig på et tidspunkt,  

 da han ikke var i tjeneste på et af rederiets skibe, regnes de 2 måneder fra  

 det tidspunkt, uarbejdsdygtigheden indtrådte.
 § 41.  § 35, jfr. § 40, om ret til sygehyre m.v.  

 finder anvendelse, uanset at en skibsofficers tjenesteforhold ikke er knyttet  

 til et rederi, således at hans ansættelse hos rederen skal fortsætte, selv om  

 tjenesten på det enkelte skib ophører.
 § 42.  Opsiges en skibsofficer, der har haft uafbrudt  

 ansættelse i det pågældende rederi i 12, 15 eller 18 år, skal rederen ved  

 officerens fratrædelse betale et beløb svarende til henholdsvis 1, 2 eller 3  

 måneders hyre.
 Stk. 2.  Stk. 1 finder ikke anvendelse, hvis  

 skibsofficeren ved fratrædelsen vil oppebære pension fra rederen eller  

 folkepension.
 Stk. 3.  Stk. 1 gælder også, hvis skibsofficeren  

 afskediges uberettiget.
§ 43.  Hvis opsigelse af en skibsofficer, der er fyldt  

 18 år, og som har været uafbrudt beskæftiget i det pågældende rederi i mindst  

 1 år før opsigelsen, ikke kan anses for rimeligt begrundet i officerens eller  

 rederiets forhold, skal rederen betale en godtgørelse.
Denne fastsættes under  

 hensyn til officerens ansættelsestid og sagens øvrige omstændigheder, men kan  

 ikke overstige 3 måneders hyre.
Stk. 2.  Såfremt en skibsofficer ved opsigelsen har  

 været uafbrudt beskæftiget i det pågældende rederi i mindst 10 år, kan den  

 godtgørelse, der er nævnt i stk. 1, udgøre indtil 4 måneders hyre.
Efter 15  

 års uafbrudt beskæftigelse i rederiet kan godtgørelsen udgøre indtil 6  

 måneders hyre.
 Stk. 3.  Stk. 1 og 2 gælder også, hvis skibsofficeren  

 afskediges uberettiget.
 § 44.  Bliver en skibsofficer på grund af sygdom eller  

 legemsskade ude af stand til at udføre sit arbejde, betragtes dette som  

 lovligt forfald, medmindre han ved sin ansættelse svigagtigt har fortiet  

 sygdommen eller legemsskaden, eller han efter ansættelsen forsætligt eller  

 ved grov uagtsomhed har pådraget sig sygdommen eller legemsskaden.
 Stk. 2.  En skibsofficer kan dog afskediges efter § 16,  

 stk. 1, nr. 1 og 2, om afsked i visse sygdomstilfælde, hvis han er forhyret  

 for en bestemt tid eller rejse eller som afløser inden for et tidsrum af 9  

 måneder.
§ 45.  Afskediges en skibsofficer uden sådan grund som  

 nævnt i § 16, stk. 1, nr. 3 og 4, om graviditet og om påbudt lægeundersøgelse  

 eller § 17 om disciplinære forseelser m.v. eller efter § 44, stk. 2, om visse  

 sygdomstilfælde, har han ret til hyre for 3 måneder efter tjenesteforholdets  

 ophør, medmindre almindelige erstatningsregler hjemler ret til et større  

 beløb.
I øvrigt finder § 18 om ret til fri rejse og om fratrædelse før  

 opsigelsesfristens udløb anvendelse.
11. Skibsførerens tjenesteaftale § 46.  Rederen skal sørge for, at der oprettes  

 skriftlig aftale med skibsføreren om ansættelsesvilkårene.
I aftalen skal  

 anføres, hvad der er aftalt om fratrædelsessted og opsigelsesfrist.
 § 47.  Rederen kan til enhver tid afskedige  

 skibsføreren.
 Stk. 2.  Afskediges skibsføreren på grund af uduelighed,  

 uredelighed eller grov eller oftere gentagen fejl eller forsømmelse i  

 tjenesten, tilkommer der ham ikke hyre for længere tid, end han har gjort  

 tjeneste.
 Stk. 3.  I øvrigt finder §§ 37-38 om tjenesteforholdets  

 ophør ved opsigelse og §§ 40-45 om ret til hyre m.v. anvendelse.
§ 48.  Går skibet tabt ved søulykke, eller anses det  

 efter søulykke for uistandsætteligt, ophører skibsførerens tjenesteforhold,  

 hvis ikke andet følger af aftalen.
Mod hyre og underhold skal han dog blive  

 på stedet og sørge for ordningen af de anliggender, som vedrører skibet, de  

 ombordværende eller lasten.
 Stk. 2.  § 19, stk. 2 og 3, finder tilsvarende  

 anvendelse.
§ 49.  For skibsføreren gælder med de fornødne  

 lempelser: 1) § 4, stk. 2, om lægeundersøgelse, 2) § 6, stk. 1, om  

 fratrædelsessted, 3) § 7, stk. 1, jfr. § 39, om fratrædelse efter 9 måneder,  

 hvis ikke andet er aftalt, 4) § 8 om fri hjemrejse efter 6 måneders tjeneste,  

 5) § 10, stk. 1, om ret til at kræve afsked i tilfælde af, at hans ægtefælle  

 eller barn er afgået ved døden eller er alvorligt syg og omstændighederne  

 tillader, at skibsføreren kan fratræde, 6) § 14, stk. 1, jfr. stk. 3, om ret  

 til at kræve afsked, hvis skibet mister retten til at føre dansk flag, 7) §  

 16, stk. 1, nr. 4, jfr. stk. 3, om afsked i forbindelse med lægeundersøgelse,  

 8) §§ 29 og 30, jfr. §§ 35, 40 og 41, om hyre, pleje og fri rejse i tilfælde  

 af sygdom eller legemsskade, 9) § 31 om rederens adgang til af staten at få  

 erstattet visse udgifter, § 50.  Er det aftalt, at skibsføreren har ret til  

 andel i skibets fragt (kaplak) eller i anden indtægt af rejsen, herunder  

 godtgørelse for overliggetid, eller andel i rederens overskud (tantieme),  

 skal rederen betale en forholdsmæssig del af den aftalte ydelse, hvis  

 tjenesteforholdet ophører før rejsens slutning eller regnskabsårets udløb.
 Stk. 2.  Har skibsføreren ret til hyre for længere tid,  

 end han har været i tjenesten, betales de ydelser, som er nævnt i stk. 1, for  

 tiden efter tjenesteforholdets ophør med det beløb, hvormed det dobbelte af  

 øverste styrmands hyre overstiger skibsførerens faste hyre.
Skibstjenesten 1. Ledelsen af arbejdet om bord § 51.  Skibsføreren har den højeste myndighed om bord.
 Stk. 2.  Under skibsførerens forfald eller fravær  

 træffer den øverste styrmand i tilfælde, hvor forskrift ikke er givet af  

 skibsføreren, i hans sted afgørelse, som ikke kan udsættes.
Stk. 3.  Dør skibsføreren, eller bliver han på grund af  

 sygdom eller anden tvingende årsag ude af stand til at føre skibet, eller  

 forlader han tjenesten, træder den øverste styrmand i hans sted, indtil ny  

 fører er tiltrådt.
Rederen skal i disse tilfælde straks underrettes.
 § 52.  Ved fordelingen af arbejdet skal der tages  

 hensyn til hver enkelts stilling om bord og så vidt muligt til hans faglige  

 dygtiggørelse.
 Stk. 2.  Industriministeren fastsætter efter indhentet  

 udtalelse fra Søfartens Fællesråd de af hensyn til sikkerheden til søs  

 nødvendige bestemmelser om ansvarsområdet for skibsofficerer og andre, der  

 har ledende stillinger om bord.
2. Almindelige tjenestepligter § 53.  En sømand skal efterkomme ordrer, han modtager  

 i tjenesten, og skal ved tydeligt svar tilkendegive, at han har forstået  

 disse.
Han skal endvidere følge de forskrifter, der gives for ordenen om  

 bord.
 Stk. 2.  Bliver en sømand forhindret i at komme om bord  

 i rette tid, skal han straks underrette skibsføreren.
 Stk. 3.  Sømanden skal erstatte den skade, han forvolder  

 ved fejl eller forsømmelse i tjenesten.
3. Værn mod ulykker og sundhedsfare § 54.  Den, der leder arbejdet, skal sørge for, at  

 sømanden er tilstrækkeligt beskyttet mod ulykkestilfælde og sundhedsfarlig  

 påvirkning.
Han skal ved instruktion og tilsyn sikre, at arbejdet udføres på  

 forsvarlig måde under hensyn til ulykkes- og sundhedsrisikoen.
 Stk. 2.  Sømanden skal medvirke til, at de  

 foranstaltninger, der er truffet for at sikre mod ulykker eller skadelige  

 påvirkninger, virker efter deres hensigt, og han skal i det hele udvise  

 fornøden forsigtighed.
 Stk. 3.  Industriministeren kan fastsætte regler til  

 forebyggelse af og beskyttelse mod sygdoms- og ulykkesfarer om bord.
4. Kost og sundhedsforhold § 55.  Skibsføreren skal sørge for, at mandskabet får  

 god og tilstrækkelig kost.
Industriministeren kan fastsætte regler herom.
 Stk. 2.  Hvis skibsføreren anser det for nødvendigt at  

 formindske kosten under rejsen, har mandskabet krav på erstatning.
 Stk. 3.  Skibsføreren må ikke for egen regning påtage  

 sig mandskabets forplejning.
Stk. 4.  Skibsføreren skal føre tilsyn med  

 sundhedsforholdene og renligheden om bord.
Industriministeren kan fastsætte  

 regler herom.
5. Sødygtighedssyn § 56.  Hvis over halvdelen af mandskabet klager over  

 skibets sødygtighed til den forestående rejse, skal skibsføreren lade afholde  

 kontrolsyn efter reglerne i lov om tilsyn med skibe(* 1). I fremmed havn,  

 hvor kontrolsyn efter disse regler ikke kan afholdes, skal skibsføreren  

 henvende sig til vedkommende stedlige myndighed med anmodning om udmeldelse  

 af synsmænd.
 Stk. 2.  Det samme gælder, hvis maskinchefen eller den  

 øverste styrmand fremsætter tilsvarende klage med hensyn til de dele af  

 skibet, dets tilbehør eller udrustning, som han har tilsyn med.
 Stk. 3.  Viser det sig ved synet, at klagen har savnet  

 rimelig grund, erstattes tabet efter § 53, stk. 3.
 Stk. 4.  Afholdes syn efter stk. 1 og 2 i udlandet, skal  

 den stedlige danske konsul, hvis sagen har været forelagt ham, og ellers  

 skibsføreren, straks indsende beretning til industriministeriet.
 6. Hviletid m.v.
§ 57.  En sømand skal have fornøden tid til hvile og  

 søvn.
Inden for hvert døgn skal hviletiden mindst være på 10 timer, der kan  

 deles i højst to perioder hver på mindst 5 timer.
Tiden mellem to på hinanden  

 følgende hvileperioder må ikke overstige 14 timer.
Såfremt skibsføreren  

 finder det sikkerhedsmæssigt forsvarligt, kan bestemmelsen dog fraviges ved  

 ankomst til eller afgang fra havn.
 Stk. 2.  På søn- og helligdage må der ikke pålægges en  

 sømand arbejde, som kan udsættes.
 Stk. 3.  På søn- og helligdage bør der endvidere så vidt  

 muligt gives enhver sømand, som ønsker det, lejlighed til uforstyrret at  

 holde gudstjeneste om bord.
7. Sømandens ret til at gå i land i fritiden § 58.  En sømand har under skibets ophold i havn eller  

 på sikker ankerplads ret til at gå i land i sin fritid, medmindre det er  

 nødvendigt, at han bliver om bord af hensyn til skibets, de øvrige  

 ombordværendes eller ladningens sikkerhed, udførelse af nødvendigt  

 skibsarbejde eller skibets forestående afrejse eller forhaling.
 Stk. 2.  Skibsføreren skal, hvis det under hensyn til  

 omkostningerne og andre omstændigheder er rimeligt, uden udgift for  

 mandskabet sørge for bådforbindelse med land.
 8. Sømandens ejendele m.m.
§ 59.  En sømand kan medtage ting til personlig brug i  

 rimeligt omfang, hvis det ikke kan medføre ulempe for skib eller ladning  

 eller fare for uorden om bord.
Uden skibsførerens tilladelse må han ikke  

 medtage varer til salg for egen eller andres regning.
 Stk. 2.  Sømanden skal betale fragt for ulovligt  

 medtaget gods. § 53, stk. 3, finder anvendelse, hvis godset forvolder skade.
Stk. 3.  Det er ikke tilladt at bringe narkotika eller  

 andre farlige giftstoffer om bord.
Uden skibsførerens tilladelse må våben  

 eller ammunition ikke medtages om bord.
Stk. 4.  Skibsføreren kan, hvis han har begrundet  

 mistanke om, at noget ulovligt er bragt om bord, lade sømandens opholdsrum  

 undersøge.
Sømanden har ret til at være til stede ved undersøgelsen.
 Stk. 5.  Hvad der ulovligt er medtaget, kan skibsføreren  

 tage i forvaring, lade bringe i land eller om nødvendigt tilintetgøre.
§ 60.  Efterlader en sømand ejendele om bord ved  

 tjenesteforholdets ophør, skal disse opbevares for hans regning om bord.  

 Skibsføreren skal snarest muligt lade optage en fortegnelse over de  

 efterladte ejendele.
Fortegnelsens rigtighed skal bekræftes af to personer.
Stk. 2.  Er opbevaring ikke rimelig på grund af  

 ejendelenes beskaffenhed, omkostningerne eller andre omstændigheder, kan de  

 sælges på forsvarlig måde.
Det samme gælder, hvis sømanden ikke inden 1 år  

 har henvendt sig til rederen for at få ejendelene udleveret.
§ 61.  Har en sømand mistet eller fået beskadiget  

 ombordværende ejendele ved forlis, sørøveri, brand eller andet havari, skal  

 rederen betale erstatning.
Industriministeren fastsætter nærmere regler  

 herom.
Fradrag kan gøres for beklædning, sømanden har modtaget i henhold til  

 § 19, stk. 2.
9. Ordenen om bord § 62.  Skibsføreren kan foretage de foranstaltninger,  

 der er nødvendige for at opretholde ordenen om bord.
Stk. 2.  Er skibet i fare, er der mytteri blandt  

 mandskabet, eller foreligger anden nødstilstand, kan skibsføreren bruge de  

 midler, der er nødvendige og forsvarlige for at tilvejebringe orden.
Enhver  

 af mandskabet skal yde hjælp, også uden opfordring.
 Stk. 3.  Bliver den, der nægter at medvirke til  

 opretholdelse af orden om bord, tilføjet skade, kan han gøre ansvar gældende,  

 hvis hårdere midler er anvendt, end omstændighederne krævede.
§ 63.  Begås en grovere forbrydelse om bord og skibet  

 ikke er i dansk havn, skal skibsføreren snarest muligt optage en foreløbig  

 forklaring, der indføres i skibsdagbogen.
Dette gælder dog ikke, hvis  

 forbrydelsen er begået på fremmed territorium og forfølges af stedets  

 myndigheder.
Stk. 2.  Skibsføreren skal så vidt muligt sørge for, at  

 en skyldig ikke undviger, indtil dansk konsul eller politiet i Danmark kan  

 tage sig af sagen.
Skibsføreren kan i dette øjemed anvende nødvendige midler,  

 men må ikke bruge strengere midler, end formålet kræver.
Tvist om tjenesteforholdet § 64.  En sømand kan indbringe skibsførerens afregning  

 for direktoratet for søfarende.
Stk. 2.  Opstår der, mens skibet er uden for Danmark,  

 tvist mellem skibsføreren og en sømand om afregningen eller tjenesteforholdet  

 i øvrigt, kan sagen forelægges dansk konsul.
Tvisten må ikke indbringes for  

 fremmed myndighed.
Stk. 3.  Direktoratet eller konsulen træffer den  

 endelige administrative afgørelse.
Har sømanden ikke andet værneting i  

 Danmark, kan sag mod ham anlægges ved den ret, i hvis kreds skibet har  

 hjemsted.
Stk. 4.  Gælder afgørelsen betaling af et beløb over 500  

 kr., kan konsulen, hvis omstændighederne taler derfor, bestemme, at beløbet  

 eller en del deraf skal deponeres hos ham.
Et deponeret beløb skal sammen med  

 udskrift af konsulens afgørelse indsendes til direktoratet for søfarende.  

 Beløbet kan kræves udbetalt efter 6 måneders forløb, medmindre tvisten  

 forinden er indbragt for dansk domstol.
Straffebestemmelser § 65.  Tilsidesætter rederen sine pligter efter § 3,  

 stk. 1, jfr. stk. 3 og 4, § 46 og § 49, nr. 1, straffes han med bøde.
§ 66.  Medmindre højere straf er forskyldt efter anden  

 lovgivning, straffes skibsføreren eller den, der er trådt i skibsførerens  

 sted, 1) med bøde eller hæfte, hvis han § 67.  Medmindre højere straf er forskyldt efter anden  

 lovgivning, straffes sømanden med bøde, hvis han 1) tilsidesætter sine  

 pligter efter § 53, stk. 1, § 54, stk. 1 og 2, og § 62, stk. 2, 2. pkt., 2)  

 mod bedre vidende fremsætter eller deltager i klage som nævnt i § 56 og  

 kontrolsyn foranlediges derved.
Stk. 2.  Overtrædelse af stk. 1 påtales kun, når rederen  

 eller skibsføreren anmoder herom.
Dette gælder dog ikke for overtrædelser af  

 § 54, stk. 1 og 2.
§ 68.  Foranlediger en sømand grundstødning, forlis  

 eller anden søulykke ved grov fejl eller grov forsømmelse i tjenesten,  

 straffes han med bøde eller hæfte, medmindre højere straf er forskyldt efter  

 anden lovgivning.
Det samme gælder, dersom en sømand gentagne gange ved fejl  

 eller forsømmelse foranlediger en sådan begivenhed.
 Stk. 2.  Har en sømand, der udfører arbejde om bord i et  

 skib i en stilling af væsentlig betydning for sikkerheden, nydt spiritus  

 eller andre rusmidler i et sådant omfang, at han er ude af stand til at  

 udføre sin tjeneste på fuldt betryggende måde, straffes han med bøde eller  

 hæfte, medmindre højere straf er forskyldt efter anden lovgivning.
 Stk. 3.  For skibsføreren gælder sølovens § 318, stk. 3,  

 i stedet for stk. 2.
 § 69.  Medmindre højere straf er forskyldt efter anden  

 lovgivning, straffes med bøde eller hæfte den, der med forsæt til at unddrage  

 sig tjenesten undlader at indfinde sig om bord i rette tid eller forlader  

 skibet, hvis han indså eller burde indse, at rømning ville medføre fare for  

 menneskeliv eller skibet.
 § 70.  I regler, der udstedes i medfør af § 4, stk. 2  

 og 3, og § 54, stk. 3, kan der fastsættes straf af bøde.
§ 71.  Findes ved dom en skibsfører skyldig i  

 overtrædelse af § 66, nr. 1, litra a eller b, eller en skibsofficer i  

 overtrædelse af § 68, stk. 1 og 2, kan under skærpende omstændigheder retten  

 til at gøre tjeneste som skibsfører, styrmand eller maskinmester ved dommen  

 frakendes for et bestemt tidsrum indtil 5 år eller for bestandig.  

 Anklagemyndigheden indsender i så fald hans sønæringsbevis og udskrift af  

 dommen til industriministeriet.
Industriministeren kan, når 5 år er forløbet  

 efter endelig dom, tilbagegive den frakendte ret.
Stk. 2.  Frakendes en skibsfører, styrmand eller  

 maskinmester efter stk. 1 retten til at gøre tjeneste, bestemmes det ved  

 dommen, henholdsvis om skibsføreren kan gøre tjeneste som styrmand, og om  

 styrmanden eller maskinmesteren kan gøre tjeneste i stilling af lavere grad.  

 Industriministeriet meddeler ham i så fald fornødent sønæringsbevis.
Delvis  

 frakendelse kan dog ikke finde sted ved overtrædelser efter § 68, stk. 2.
Stk. 3.  Skønner politiet ved overtrædelser efter § 68,  

 stk. 2, at betingelserne for at frakende en person retten til at gøre  

 tjeneste som styrmand eller maskinmester foreligger, kan det midlertidigt  

 fratage ham denne ret, dog at vedkommende dommer, inden spørgsmålet endeligt  

 afgøres ved dommen, kan ophæve den af politiet trufne bestemmelse.
Afsiges  

 der frifindende dom i 1. instans og dommen påankes af anklagemyndigheden, kan  

 denne, hvor forholdene særligt taler for at opretholde fratagelsen af retten  

 til at gøre tjeneste som styrmand eller maskinmester under anken, indbringe  

 spørgsmålet for appelinstansen, der træffer afgørelse ved kendelse.
Særlige bestemmelser § 72.  Industriministeren kan fastsætte regler om, at  

 § 8 om fri hjemrejse med underhold efter en vis tids tjeneste, § 9 om den  

 gravides ret til fri hjemrejse for statens regning og § 30 om den syge  

 sømands ret til fri rejse skal gælde for sømænd, der ikke har bopæl i  

 Danmark.
 § 73.  Industriministeren kan fastsætte nærmere regler  

 om sådan ret til pleje i tilfælde af sygdom eller tilskadekomst, til fri  

 rejse med underhold i visse tilfælde og til hjemsendelse af hyremidler på  

 statens regning og risiko samt om sådan pligt til at sørge for begravelse  

 eller ligbrænding, som denne lov fastslår.
 Stk. 2.  Industriministeren fastsætter regler om  

 udstedelse og brugen af søfartsbøger, mønstringsbeviser og bemandingsskemaer.
 Stk. 3.  I søfartsbogen eller mønstringsbeviset må ikke  

 gøres nogen bemærkning om sømandens forhold i tjenesten eller om nogen ham  

 overgået straffedom.
 § 74.  Skibsføreren skal sørge for, at et eksemplar af  

 loven og de regler, der er udstedt i medfør af denne, findes om bord og er  

 tilgængeligt for mandskabet.
 Stk. 2.  Er forhyring sket i henhold til tarifaftale,  

 skal han sørge for, at et eksemplar af denne findes om bord tilgængeligt for  

 mandskabet.
 § 75.  Industriministeren kan fastsætte regler, der  

 fraviger loven for skibe, der ikke er registeringspligtige, og for skibe til  

 fiskeri eller andet særligt formål.
 § 76.  Tidspunktet for lovens ikrafttræden bestemmes  

 af industriministeren(* 2).
 Stk. 2.  Sømandslov nr. 229 af 7. juni 1952 ophæves.
 Stk. 3.  § 4, stk. 1, finder ikke anvendelse på mænd,  

 der ved lovens ikrafttræden er fyldt 15 år og gør eller har gjort  

 skibstjeneste.
 § 77.  Loven gælder ikke for Færøerne og Grønland, men  

 kan ved kgl. anordning sættes i kraft for Grønland med de afvigelser, som de  

 særlige grønlandske forhold tilsiger.
Industriministeriet, den 4. december  

 1985 Ib Stetter / Torben Ginnerup (* 1) Nu lov nr. 98 af 12. marts 1980 om skibes sikkerhed m.v.
 (* 2) Ved bekendtgørelse nr. 607 af 29. november 1973 blev loven sat i  

 kraft den 1. februar 1974.
