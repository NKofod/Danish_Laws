(Til samtlige  

 civilforsvarskommissioner) Med cirkulærskrivelse af 14. oktober 1969 udsendte Civilforsvarsstyrelsen  

 »Bestemmelser vedrørende uddannelse af hunde til civilforsvaret og  

 afholdelse af prøver og mønstringer« af september 1969.
 Disse bestemmelser er revideret, og der vedlægges et eksemplar af de nye  

 bestemmelser.
 Den tilhørende »Plan for uddannelse af redningshundeførere og  

 redningshunde til civilforsvarets hundetjeneste«, der fulgte med  

 cirkulærskrivelse af 6. september 1971, er under tilretning og vil blive  

 udsendt i nær fremtid.
 Revisionen af bestemmelserne er sket som en ajourføring af de hidtidige  

 bestemmelser, herunder indarbejdelse af de med cirkulærskrivelserne af 2.  

 juni og 5. september 1971 fastsatte bestemmelser.
 Der er endvidere efter ønske fra lokale instruktører og hundeførere  

 foretaget visse ændringer i uddannelsens tilrettelæggelse samt mindre  

 redaktionelle rettelser.
 Opmærksomheden henledes på, at tilmelding af hunde til aflæggelse af  

 redningshundeprøven på Civilforsvarets tekniske Skole ikke længere skal  

 afgives via CF-regionen, men direkte til skolen.
Som følge af de med Civilforsvarsstyrelsens cirkulærskrivelse af 3. juli  

 1974 udsendte nye »Bestemmelser vedrørende en hundetjeneste i  

 civilforsvaret«, hvorefter også hunde, der tilhører hundeførere, der  

 ikke er medlemmer af en hundeførerforening, kan tilmeldes civilforsvaret,  

 vedlægges endvidere et eksemplar af »Bestemmelser vedrørende fortræning  

 af hunde, som skal tilsluttes civilforsvarets hundetjeneste«.
Det  

 understreges, at fortræning gennemført ved det lokale civilforsvars egen  

 foranstaltning ikke må medføre udgifter for staten.
 Om bestemmelserne i øvrigt vedrørende civilforsvarets hundetjeneste  

 henvises til ovennævnte cirkulærskrivelse med bilag af 3. juli 1974, medens  

 cirkulærskrivelserne af 20. marts 1970, 2. juni og 6. september 1971 ophæves.
P.
D.
V.
E.
B.
/F.
Trosbjerg --------------------------------------------------------------------- BILAG BESTEMMELSER VEDRØRENDE UDDANNELSE AF HUNDE TIL CIVILFORSVARET OG  

 AFHOLDELSE AF PRØVER OG MØNSTRINGER.
 I.
 VEJLEDNING I UDDANNELSE AF HUNDE TIL FORPRØVE OG REDNINGSHUNDEPRØVE.
 FORPRØVEN er delt i 2 afsnit:
er indeholdt i kåringen eller i den tilsvarende prøve, hunden har bestået  

 forud for tilmelding til civilforsvarets hundetjeneste.
Uddannelsen i  

 lydighed består derfor af en fortsat vedligeholdelse af  

 lydighedsdiciplinerne.
Ved forprøven skal der ske påvisning (markering) af: 3 LET TILGÆNGELIGE  

 FIGURANTER I 3 SKJUL medens der ved redningshundeprøven skal ske påvisning af: 3 INDESPÆRREDE  

 FIGURANTER I 3 SKJUL.
 UDDANNELSE TIL FORPRØVEN.
 Følgende discipliner skal indgå i træningen:
 1. TILVÆNNING TIL MØRKE RUM.
 2. Tilvænning til naturlige og kunstige forhindringer.
 3. Tilvænning til færdsel i ruiner.
 4. Påvisning af let tilgængelige figuranter.
 1. TILVÆNNING TIL MØRKE RUM.
 Hertil er kældre, beskyttelsesrum, mørke gange, kloakrør og overdækkede  

 udgravninger samt grøfter vedegnede.
Først gennemføres øvelsen med hunden i line.
Lygte bør medføres, men kun  

 anvendes, hvis det er påkrævet.
Derpå gentages øvelsen med hunden uden line sammen med føreren.
Når hunden  

 har overvundet frygten for mørke og trange rum, sendes den ind i disse alene.
 På krybestrækninger og i snævre gange kan det være nødvendigt, at føreren  

 i begyndelse kryber foran og lokker hunden efter sig.
 2. TILVÆNNING TIL NATURLIGE OG KUNSTIGE FORHINDRINGER.
Hunden skal føres gennem et område med NATURLIGE forhindringer for at  

 vænne den til variationer i terrænet.
Til dette formål er volde, grave  

 slugter, hulveje, væltede træstammer, hegn, mindre vandløb og meget ujævne og  

 skrånende arealer velegnede.
 Senere udstrækkes øvelserne til tilvænning til KUNSTIGE forhindringer.  

 Hertil kan anvendes stejle og snævre trapper eller stiger, skråflader,  

 bjælker, brædder, tømmerstabler, lave mure og lignende.
 3. TILVÆNNING TIL FÆRDSEL I RUINER.
 Hunden skal så tidligt som muligt vænnes til færdsel i alle forekommende  

 ruinområder.
 Som øvelsesobjekter kan anvendes:
 Grusgrave, Skærve-, slagge- og kulbunker samt CF-ruinområder og  

 øvelsesanlæg.
 Ved disse øvelser skal hunden først føres i line og derpå frit.
 4. PÅVISNING AF LET TILGÆNGELIGE FIGURANTER.
 Selv uden eksistensen af specielt byggede skjul er der mange muligheder  

 for at uddanne hunden i at finde let skjulte personer.
 Der kan indrettes skjul i jordfordybninger, huller og grave, som  

 overdækkes.
Skjul i og ved bygninger stiller større krav til hunden.
Hertil kan  

 anvendes rum under skråvægge, i trappevinkler, bag og under møbler og i  

 kælderrum.
 Det tilrådes at skjule figuranterne enkeltvis til at begynde med.
De første øvelser kan lettes ved, at figuranten »stønner« eller  

 råber »hjælp«.
Disse og andre lyde, f.eks. banken og kradsen, må  

 dog kun frembringes efter instruktørens anvisninger.
 Figuranterne kan således påkalde sig hundens opmærksomhed og derved  

 bidrage til igangsætning af halsgivningen.
 UDDANNELSE TIL REDNINGSHUNDEPRØVEN:
 Efter bestået FORPRØVE, hvorunder hunden har påvist let tilgængeligt  

 figuranter, øges sværhedsgraden nu ved anbringelse af figuranterne under  

 niveau under stadig større ruinmængder.
 Når skjulene er besat, skal indgange og åbninger dækkes med løst  

 ruinmateriale.
 1. PÅVISNING AF EEN PERSON.
a.
Inden for hundens synsfelt går en figurant i skjul.
 Efter ca. 2 minutters forløb tager føreren halsbåndet af hunden og sætter  

 den ind på eftersøgningen, idet han peger i retning af skjulet.
 I løbet af uddannelsen forøges perioden, inden hunden indsættes, til ca.  

 10 minutter, og afstanden til skjulet forøges.
b.
Skjulet besættes, uden at hunden har set det.
Efter ca. 10 minutter  

 bliver hunden ført hen til det besatte skjul.
Dette medfører, at hunden skal  

 tage fært for at finde figuranten.
Ved at skifte skjul gøres de følgende  

 øvelser vanskeligere.
Herunder må føreren ikke mere vide, hvilke skjul der er  

 besat.
 Når hunden er sikker i sin påvisning af een person, kan tidsrummet, indtil  

 hunden indsættes, yderligere øges.
Før hunden nu indsættes, bør området befærdes af flere hjælpere, hvorved  

 hunden fratages mulighed for at finde figuranten efter dennes spor til  

 skjulet . I begyndelsen skal dette foregå umiddelbart efter besættelsen af  

 skjulet.
Tidspunktet ændres ved de følgende øvelser således, at  

 gennemkrydsningen af området til sidst sker umiddelbart, før hunden  

 indsættes.
 2. PÅVISNING AF FLERE PERSONER I FORSKELLIGE SKJUL.
Mens der hidtil udelukkende er arbejdet med en enkelt figurant, kræves der  

 nu påvisning af to og tre personer i forskellige skjul.
Herunder skal  

 skjulene tildækkes med ruinmateriale i varierende tykkelse.
 3. NÆGTELSE AF FREMMED FODER OG MADRESTER I RUINERNE.
 I eftersøgningsområdet anbringes madrester som brød, pølse, kødben  

 o.lign., som hunden ikke må spise eller markere for under eftersøgningen.
 Hensigten er, at hunden dresseres til ikke at standse op under  

 eftersøgningen eller at markere for mad- og kødrester (ligdele) i stedet for  

 at markere for skjulte personer.
 I samme forbindelse bør hunden dresseres til ikke at modtage foder  

 »af fremmed hånd«.
 FÆLLES BESTEMMELSER.
 Der skal gradvis foretages en forøgelse af sværhedsgraden med hensyn til  

 øvelsesområdets beskaffenhed og skjulenes placering.
 Røgudvikling i varierende omfang skal efterhånden vanskeliggøre  

 eftersøgningen. (Der skal afbrændes fugtigt hø, strå, halm, træuld, løv eller  

 lignende).
Røgpulver og andre kemikalier samt brændbare vædsker må ikke anvendes som  

 røgkilde Øvelserne skal vanskeliggøres fra gang til gang gennem støjpåvirkninger.
 Brug af kanonslag og lignende under uddannelsen må ikke finde sted.
 Dog må alarmpistol (hundepisol) anvendes under sidste del af uddannelsen  

 til REDNINGSHUNDEPRØVEN samt under afholdelsen af denne.
 Det skal tilstræbes, at øvelserne bliver gennemført under alle  

 vejrforhold.
 II.
 ALMINDELIGE PRØVEBESTEMMELSER.
Tilrettelæggelse og gennemførelse af uddannelsen og aflæggelse af prøverne  

 med undtagelse af redningshundeprøver sker ved civilforsvarskommissionernes  

 foranstaltning.
Til dommere (censorer), der bedømmer hundens præstationer  

 under forprøven, kan ydes honorar som instruktører ved praktisk uddannelse  

 for de timer, der medgår til prøvernes afholdelse.
Afsluttende redningshundeprøve aflægges på Civilforsvarets tekniske Skole  

 i Tinglev.
Prøven afvikles i løbet af en week-end, hvor redningshundeføreren  

 opholder sig på skolen.
Udgifterne i forbindelse hermed afholdes på samme  

 måde, som udgifterne ved deltagelse i kurser på skolen.
 Anmeldelse af hunde til aflæggelse af prøve afgives direkte til  

 Civilforsvarets tekniske Skole.
 Forud for enhver prøve/mønstring skal dommerne sikre sig, at hunden er  

 rask og uden beskadigelser af ben og poter.
 Hundeføreren skal gives fuld handlefrihed, det vil sige, at han selv skal  

 foretage en vurdering af de ruiner, der skal gennemsøges og selv vælge  

 fremgangsmåden for arbejdet under hensyn til vindretning, røg m.v.
 Hunden indsættes normalt fra læsiden, altså med vinden MOD SIG.
For at sikre værdien af prøverne må hverken hundefører eller hund have  

 kendskab til figuranternes placering forud for adgang til prøveområdet  

 umiddelbart før prøveaflæggelsen.
Når en hundefører er færdig med sin prøve,  

 må han ikke have lejlighed til at fortælle andre deltagere om skjulenes  

 placering.
 Enhver fører må være fuldstændig klar over, hvorledes hans hund påviser  

 (markerer fund). En obligatorisk markering er påkrævet, og der må under  

 træningen lægges vægt på, at hunden dresseres til PÅVISNING VED STANDHALS,  

 idet denne form må betragtes som den mest effektive og lettest kendelige  

 under alle forhold og forlanges, for at såvel FORPRØVE som REDNINGSHUNDEPRØVE  

 er bestået.
 Hundeføreren giver tegn til dommerne, når hans hund har markeret et fund,  

 og der tillades ikke fejlmarkeringer under prøverne.
Efter påvisningen skal hunden overvære frilægningen af figuranterne.
Den  

 skal se resultatet af sit arbejde for at forstå betydningen af opgaven.
 Hunde, der ikke består prøverne første gang, kan efter forholdets karakter  

 og dommermes bestemmelse gøre et nyt forsøg, enten når samtlige andre  

 deltagende hunde har aflagt prøve eller ved en senere prøveaflæggelse efter  

 yderligere træning.
 Ved REDNINGSHUNDEPRØVEN i Tinglev kan der undtagelsesvis efter dommernes  

 afgørelse gøres et nyt forsøg samme dag enten i hele programmet eller i  

 enkelte øvelser.
 Andet forsøg til REDNINGSHUNDEPRØVEN skal så vidt muligt afholdes inden  

 for de følgende 12-14 måneder.
 Består hunden ikke efter to forsøg, er den definitivt dumpet og afvises  

 som redningshund.
 De samme skjul må ved prøverne ikke anvendes til to på hinanden følgende  

 hunde.
 Der gives kun points i lydighedsprogrammet ved FORPRØVEN for eventuelt at  

 udskille hunde, der ikke har fået vedligeholdt denne del af dressuren, idet  

 det er nødvendigt, at føreren har hunden under fuld kontrol.
 Der gives ikke points ved færdigheds- og eftersøgningsprøverne, fordi  

 uddannelsen ikke er et konkurrenceprogram, men udelukkende en prøve, der skal  

 vise, om hunden kan anvendes som redningshund i civilforsvaret.
Hunden bedømmes ved FORPRØVE og MØNSTRING af 2 dommere, hvoraf den ene kan  

 være fra egen by.
Dommerne skal have gennemgået og bestået dommerkursus ved  

 Civilforsvarets tekniske Skole i Tinglev.
 Ved REDNINGSHUNDEPRØVEN i Tinglev dømmer 2 dommere, der ikke kan bedømme  

 hunde fra egen by.
 Resultaterne af prøverne skal påføres hundens stamkort.
 Efter gennemført og bestået redningshundeprøve sender skolen certifikat og  

 halsbåndvedhæng til vedkommende civilforsvarskommission.
Halsbåndvedhænget, der er et udmærkelsestegn for en redningshunds  

 duelighed, er udført i messing og har på forsiden indgraveret civilforsvarets  

 fællesmærke samt teksten »CF-redningshund«, medens der på bagsiden  

 er plads til indgravering af RE-prøve (dato) Hundens/førerens navn By.
 Indgraveringen foretages ved lokal foranstaltning efter bestået  

 redningshundeprøve, idet udgiften afholdes af civilforsvarskommissionen og  

 optages på specifikationen over statslige civilforsvarsudgifter under konto  

 3.14.390.
 Halsbåndsvedhænget udleveres til ejendom og skal således ikke inddrages,  

 når en hund ikke mere kan anvendes som redningshund.
 III.
 BESTEMMELSER FOR AFHOLDELSE AF FORPRØVE FOR REDNINGSHUNDE.
Prøven afholdes lokalt på flad, jævn mark og i et ruinanlæg.
Prøven, der  

 afholdes i dagslys, er delt i 2 afsnit: a.
Lydighedsprogram.
B.
Påvisning af  

 3 let tilgængelige firuranter.
a.
LYDIGHEDSPROGRAMMET.
 LYDIGHEDSPROGRAMMET ER BESTÅET, NÅR HUNDEN HAR OPNÅET IALT MINDST 20  

 POINTS, IDET DER DOG IKKE MÅ VÆRE GIVET 0 POINTS I NOGEN AF ØVELSERNE:
b.
PÅVISNING AF 3 LET TILGÆNGELIGE FIRURANTER I 3 SKJUL.
 Indenfor prøveområdet anbringes 3 figuranter bag eller under et let dække.
 I udkanten af prøveområdet tændes et mindre bål af hø, halm, kviste eller  

 lignende, således at svag røg driver ind over eftersøgningsstedet.
 10-15 minutter efter anbringelsen af figuranterne indsættes hunden.  

 Hjælpere skal ved anbringelsen af figuranterne bære arbejdshandsker.
 For at bestå kræves:
PÅVISNING VED TYDELIG STANDHALS AF ALLE 3 FUGURANTER MED HØJST 10 MIN.
PR.  

 SKJUL.
 BESTEMMELSER FOR AFHOLDELSE AF REDNINGSHUNDEPRØVEN.
Prøven afholdes ved Civilforsvarets tekniske Skole i Tinglev, hvor der  

 forefindes særligt indrettede prøveområder.
Prøven, der aflægges i dagslys er  

 delt i 3 afsnit: a.
Lydighedsprogram. b.
Færdighedsprøve. c.  

 Eftersøgningsprøve.
a.
LYDIGHEDSPROGRAM. 1. Fri ved fod 2. Apportering 3. Spring over  

 springbrædt (indtil 1 1/2 m) 4. Afdækning 5. Helhedsindtryk Lydighedsprogrammet gennemføres som anført under FORPRØVEN.
Der gives ikke  

 points, men hunden bedømmes for den samlede præsentation med prædikatet:  

 »bestået« eller »ikke bestået«.
b.
FÆRDIGHEDSPRØVE.
 Prøven gennemføres i særligt område og kan omfatte:
- spring over naturlige og kunstige forhindringer i ruiner - færdsel ad stige/trappe til gyngende planke, afsluttende med nedspring - færdsel over murbrokker og gennem rør m.v.
 Hunden skal gennemføre prøven uden line og halsbånd og skal ledes af  

 føreren ved tegn og kommandoer.
 Der gives ikke points, men hunden bedømmes for den samlede præstation med  

 prædikatet: »bestået« eller »ikke bestået«.
 EFTERSØGNINGSPRØVE:
 PÅVISNING AF 3 FIGURANTER I 3 FORBEREDTE SKJUL.
Indenfor prøveområdet skjules 3 figuranter i hver sit forberedte skjul.  

 Figuranterne skal befinde sig i dybder, der varierer fra 1 - 2 1/2 m.
Alle  

 skjul skal være besat og tildækket i ca. 15 min., før hunden sættes ind.
 Ved eftersøgningens begyndelse skal området sløres med svag røgudvikling  

 fra halmbål eller lignende, og en startet motor skal virke som støjkilde.
 Under eftersøgningen affyrer dommeren 1 - 2 skud med en alarmpistol  

 (hundepistol). Der må ikke anvendes kanonslag.
 For at bestå eftersøgningsprøven kræves:
PÅVISNING VED TYDELIG STANDHALS AF ALLE 3 FIGURANTER MED HØJST 15 MINUTTER  

 PR.
SKJUL.
Hundeføreren giver tegn til dommerne, når hans hund markerer et fund, og  

 der tillades ikke »fejlmarkeringer« under prøven.
I øvrigt henvises  

 til afsnit II ALMINDELIGE PRØVEBESTEMMELSER.
 V.
 BESTEMMELSER FOR AFHOLDELSE AF MØNSTRING.
 Det påhviler hundeføreren efter endt uddannelse og prøve at holde sin  

 hunds uddannelse vedlige ved deltagelse i øvelser eller i et fortsat  

 træningsprogram.
 Hunde, der har bestået REDNINGSHUNDEPRØVEN, skal møde lokalt mindst 1 gang  

 årligt til en mønstring.
Mønstringen skal omfatte gennemgang af a.
Lydighedsprogram.
b.
Eftersøgningsopgaver med såvel delvis som helt skjulte figuranter.
a.
Lydighedsprogrammet gennemføres efter bestemmelserne for FORPRØVEN,  

 idet der dog ikke gives points.
b.
Eftersøgningsopgaverne skal tilrettelægges tilnærmelsesvis efter de for  

 REDNINGSHUNDEPRØVEN gældende bestemmelser, idet skjulene skal omfatte såvel  

 delvis som helt skjulte figuranter med mindst 3 figuranter i 3 skjul.
 Mønstringen skal bedømmes af 2 dommere, hvoraf 1 kan være fra egen by.
Der gives ikke points ved mønstringerne.
Resultatet bedømmes for den  

 samlede præstation med prædikat: »bestået« eller »ikke  

 bestået«.
 Består hunden ikke en mønstring, skal den efter fornyet træning gentage  

 denne, og består den stadig ikke, skal den afvises som redningshund.
 Resultaterne fra mønstringerne skal påføres hundens stamkort.
 BESTEMMELSER VEDRØRENDE FORTRÆNING AF HUNDE, SOM SKAL TILSLUTTES  

 CIVILFORSVARETS HUNDETJENESTE.
I punkt 3 i Civilforsvarsstyrelsens »Bestemmelser for hundetjenesten  

 i civilforsvaret« af juni 1974 er der skabt mulighed for at hverve  

 hunde, der tilhører hundeførere, som ikke er medlemmer af en  

 hundeførerforening.
Som forudsætning herfor kræves, at hunden inden  

 tilmelding til civilforsvaret sammen med hundeføreren gennemgår en af  

 civilforsvaret godkendt fortræning, der påviser hundens og førerens egnethed  

 til videreuddannelse.
 Man anmoder hundeførere, der er interesseret i at tilmelde hunde til  

 civilforsvaret, om at lade hundene gennemgå et lydighedskursus ved en af  

 hundeførerforeningerne under Dansk Kendelklub eller ved en af de anerkendte  

 dressurskoler.
 I de tilfælde, hvor disse muligheder ikke er til stede, kan der - dog uden  

 udgifter for staten - etableres en fortræning ved det lokale civilforsvars  

 egen foranstaltning.
FORTRÆNINGEN, der må holdes adskilt fra det egentlige uddannelsesprogram,  

 gennemføres på frivillig basis og uden honorering af  

 redningshundeinstruktørerne.
Træningen omfatter følgende lydighedsprogram:
Hunden skal være frisk og rask og må afvises, hvis instruktøren har mistanke om hofteledsdysplasi m.v.
Hunde- føreren må ligeledes være indforstået med, at han og hunden er forpligtet til at fortsætte uddannelsen, når den nævnte fortræning er afsluttet.
Der betales ikke fremmøde- og befordringsgodtgørelse under fortræningen, og der skrives ikke kontrakt, før den egentlige uddannelse til redningshunde begynder.
