(Frivillige ulønnede aktiviteter) Direktoratets bekendtgørelse nr. 304 af 17. maj 1989 om arbejde i  

 efterlønsperioden er ændret ved bekendtgørelse nr. 551 af 24. juni 1994.
 Derfor ændres direktoratets vejledning af 17. maj 1989 således:
 På side 2, punkt A a) om organisations- og foreningsarbejde, tilføjes  

 som nyt 3. punktum:
»Vedrørende ulønnede aktiviteter i visse organisationer, foreninger  

 eller lignende henvises til punkt b).« Overskriften til punkt A b) udgår og erstattes af:
»Humanitært og socialt hjælpearbejde mv.« De 2 første linier under punkt A b) udgår og erstattes af:
»Ulønnet socialt og humanitært hjælpearbejde vil under visse  

 forudsætninger være at betragte som fritidsaktiviteter.
Som  

 fritidsaktiviteter kan nævnes:» Som nye afsnit under punkt A b) tilføjes:
 »Efter § 1a i bekendtgørelsen er efterlønsmodtageres adgang til  

 deltagelse i ulønnede aktiviteter udvidet i overensstemmelse med de regler,  

 som gælder for medlemmer, der modtager arbejdsløshedsdagpenge eller  

 overgangsydelse.
 Aktiviteter, der er omfattet af reglen, medregnes således ikke i det  

 arbejde, der er omfattet af begrænsningen på højst 200 timer i et kalenderår.
 Om den nærmere afgrænsning af de aktiviteter, der kan udføres, henvises  

 til reglerne i direktoratets bekendtgørelse om fradrag i  

 arbejdsløshedsdagpenge.
