Skriftlig fremsættelse (6. december 2006) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
 Forslag til lov om  

 ændring af lov om social service, lov om social pension og lov om højeste,  

 mellemste, forhøjet almindelig og almindelig førtidspension m.v.  

 (Bemyndigelse  

 til at fastsætte regler om administration af kommunale krav om mellemstatslig  

 refusion efter EF-retten m.v.).
(Lovforslag nr.
L 99).
 I lov om social service, lov om social pension og lov om  

 højeste, mellemste, forhøjet almindelig og almindelig førtidspension m.v.,  

 indføres hjemmel til, at indenrigs- og sundhedsministeren efter forhandling  

 med  

 socialministeren kan udstede regler om administration af mellemstatslige  

 refusionskrav for udgifter til det, der i medfør af fællesskabsretten kaldes  

 naturalydelser ved sygdom, efter serviceloven og pensionslovene.
I medfør af serviceloven har enhver med lovligt ophold i  

 Danmark, ret til hjælp efter loven.
Når hjælpen ydes som en naturalydelse ved  

 sygdom til en borger, der er sikret i en anden medlemsstat, kan kommunerne  

 med  

 hjemmel i fællesskabsretten kræve udgiften refunderet fra sikringsstaten.
Refusionskravene skal anmeldes til det nationale kontaktorgan.  

 Det er i Danmark Indenrigs- og Sundhedsministeriet.
Da sundhedsloven kun  

 indeholder hjemmel til at udbetale refusion til kommunerne for ydelser, der  

 er  

 omfattet sundhedsloven, er det nødvendigt at indføre en tilsvarende hjemmel i  

 Socialministeriets lovgivning.
Lovforslaget indfører hjemmel til, at staten  

 kan  

 udbetale refusion til kommunerne for udgifter, der i medfør af EF-retten kan  

 kræves refunderet fra andre stater, når kommunerne har anmeldt krav herom, og  

 staten modtager den omtalte refusion fra debitorstatens sociale  

 sikringsmyndigheder.
Staten har dermed ingen selvstændig  

 refusionsforpligtelse.
 Lovforslaget indeholder desuden en bemyndigelse til, at  

 socialministeren efter aftale med henholdsvis Færøernes Landsstyre og  

 Grønlands  

 Hjemmestyre kan fastsætte regler om afholdelse af udgifter til pension til  

 personer, der som følge af dom til anbringelse på en særlig sikret afdeling  

 eller behandling på hospital for sindslidende får ophold i Danmark.
Baggrunden for ændringen er, at en mindre gruppe grønlandske  

 borgere er dømt til anbringelse på en særlig sikret afdeling eller til  

 behandling på hospital for sindslidende i Danmark, og at disse personer er  

 berettiget til dansk pension, hvis betingelserne herfor i øvrigt er opfyldt.  

 Førtidspension udbetales af de kommuner, hvori disse institutioner er  

 beliggende.
Kommunernes udgifter til pension til personer, der på  

 foranledning  

 af færøske eller grønlandske  

  

 sociale  

  

 myndigheder får ophold på institutioner i Danmark refunderes efter de  

 gældende  

 regler, mens der ikke er hjemmel til at refundere kommunernes udgifter til  

 pension til den førstnævnte gruppe af personer.
Med lovforslaget indføres  

 bemyndigelse til at indgå en tilsvarende aftale for disse personer.
 Endelig indsættes der med lovforslaget en række  

 konsekvensændringer og præciseringer i lov om social pension og lov om  

 højeste,  

 mellemste, forhøjet almindelig og almindelig førtidspension m.v.
 Idet jeg i øvrigt henviser til lovforslaget og bemærkningerne  

 hertil, skal jeg på Regeringens vegne anbefale forslaget til Tingets  

 velvillige  

 og hurtige behandling.
