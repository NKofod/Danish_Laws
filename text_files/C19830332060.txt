Forord Brugen af motorkædesave er omfattet af bestemmelser i arbejdsministeriets  

 bekendtgørelse nr. 43 af 22. januar 1981 om tekniske hjælpemidlers indretning  

 og anvendelse, bekendtgørelse nr. 529 af 11. november 1983 om motorkædesave  

 og bekendtgørelse nr. 32 af 29. januar 1979 om arbejdstøj og personlige  

 værnemidler efter lov om arbejdsmiljø.
I denne anvisning gives nærmere retningslinier for, hvorledes de nævnte  

 retsregler kan opfyldes.
Brugen af motorkædesave skal ske i overensstemmelse  

 med denne anvisning eller på anden måde, som er ligs så forsvarlig i  

 sikkerheds- og sundhedsmæssig henseende.
 For fælde- og skovningsarbejde findes retningslinier i arbejdstilsynets  

 anvisning, At-meddelelse nr. 4.04.1.
 Anvisningen er udarbejdet af direktoratet for arbejdstilsynet og har været  

 forelagt arbejdsmiljørådet.
 1. Indledning.
 1.1 Anvisningen omfatter brugen af håndbårne motorkædesave.
1.2 Håndbårne motorkædesave skal ved levering til brugeren være indrettet,  

 godkendt og mærket efter reglerne i de i forordet nævnte bekendtgørelser.  

 Levering omfatter salg, anden overdragelse, udlejning og udlån.
Kravet om  

 godkendelse gælder fra den 1. april 1984 for fabriksny motorkædesave med  

 forbrændingsmotor.
Motorkædesave med forbrændingsmotor, som er taget i brug  

 inden den 1. april 1984 kan indtil den 1. januar 1986 sælges eller overdrages  

 på anden måde, udlejes eller udlånes uden at være godkendt.
Fra den 1. januar  

 1986 gælder godkendelseskravet for alle øvrige motorkædesave.
Godkendelsen  

 skal fremgå af savens mærkning.
Motorkædesave uden godkendelse, der er  

 leveret før nævnte datoer, kan de pågældende ejere (virksomheder eller  

 private) fortsat lovligt anvende, forudsat savene er forsvarligt indrettet og  

 vedligeholdt.
Retningslinier for motorkædesaves indretning findes i  

 arbejdstilsynets anvisning nr. 2.07.1 om indretning og typegodkendelse af  

 motorkædesave.
De nødvendige oplysninger om en motorkædesavs  

 sikkerhedsmæssige anvendelse og vedligeholdelse skal findes i en  

 brugsanvisning, som skal følge med ved leveringen.
1.3 Håndbårne motorkædesave skal anvendes i overensstemmelse med  

 bestemmelserne i bekendtgørelserne, der er angivet i forordet.
Af disse  

 følger:   at der stilles krav om mindstealder ved arbejde med  

 motorkædesave,   at der kræves anvendelse af personlige værnemidler,  

 at arbejde med motorkædesave kun må udføres af personer, der har den  

 fornødne indsigt, og som er blevet instrueret i nødvendigt omfang vedrørende  

 arbejdet,   at motorkædesaven skal holdes i forskriftsmæssig stand,  

 at sikringsdele og andet beskyttelsesudstyr til saven skal anvendes  

 efter deres formål,   at anvendelsen af saven i enhver hensende skal  

 ske på forsvarlig måde under hensyn til, hvad saven er bestemt for, og    

 at anvendelsen af saven i øvrigt skal ske under hensyn til forholdene og  

 under iagttagelse af de nødvendige sikkerhedsforanstaltninger.
De følgende  

 afsnit indeholder nærmere retningslinier herom.
2. Almene bestemmelser 2.1 Vedligeholdelse  Det skal påses, at en motorkædesav under  

 anvendelsen til stadighed er i sikkerhedsmæssig forsvarlig stand.
Dette skal  

 sikres ved udskifning af dele, pasning og eftersyn i overensstemmelse med  

 brugsanvisningen.
 2.2 Arbejde med motorkædesave.
 2.2.1 Ved arbejde med motorkædesav må ingen andre personer end brugeren  

 opholde sig inden for det område, hvor der er fare for at blive ramt af saven  

 eller af genstande, som saven har bearbejdet.
 2.2.2 Den arbejdende skal stå fast og stabilt og have tilstrækkelig plads  

 omkring sig til, at en forsvarlig arbejdsstilling kan indtages under  

 savningen.
 2.2.3 Der må ikke arbejdes med motorkædesave fra stiger, medmindre stigen  

 har arbejdsplatform, eller der er truffet andre sikkerhedsforanstaltninger.
 2.2.4 Motorkædesaven skal under arbejdet holdes med to hænder.
2.2.5 Fælde- og skovningsarbejde med motorkædesave o.a. håndværktøj kræver  

 en særlig arbejdsteknik og særlige sikkerhedsforanstaltninger.
Der henvises  

 til retningslinierne herom i arbejdstilsynets anvisning, At-meddelelse nr.  

 4.04.1 om fælde- og skovningsarbejde.
 2.2.6 Motorkædesave må ikke anvendes til savning over skulderhøjde,  

 bortset fra save der er særligt konstrueret til dette formål.
 2.2.7 Motorkædesave med forbrændingsmotorer må ikke anvendes indendørs  

 eller på andre steder med dårligt luftskifte, medmindre udstødningsgassen  

 bortledes effektivt.
 2.2.8 Elektriske motorkædesave til driftspænding over 50 volt må ikke  

 bruges eller henstilles udendørs i regn, tåge, sne eller under lignende våde  

 forhold.
 2.3 Oplæring og instruktion.
 2.3.1 Den, som arbejder med håndbåren motorkædesav, skal have godt  

 kendskab til savens sikkerhedsmæssige funktion, udstyr og pasning, være  

 velinformeret om de sikkerhedsmæssige krav, der gælder for arbejdet med  

 motorkædesaven, have tilegnet sig en sikker arbejdsteknik mod ulykkes- og  

 sundhedsfarer ved det pågældende arbejde.
2.3.2 Hvis en arbejdstagers kunnen ikke svarer til kravene i pkt. 2.3.1,  

 skal han gennemgå en grundig oplæring, inden han må arbejde selvstændigt med  

 motorkædesav.
Oplæringen skal forestås af personer med et godt fagligt  

 kendskab til arbejde og sikkerhed med motorkædesave.
 2.4 Aldersgrænse.
2.4.1 For unge menneskers arbejde med motorkædesave gælder følgende  

 bestemmelse i bekendtgørelse om motorkædesave: »§ 7. Arbejde med  

 motorkædesave må ikke udføres af personer under 18 år.
Dette gælder også unge  

 inden for landbrug, skovbrug og gartneri, som er af arbejdsgiverens familie,  

 og som hører til hans husstand.
Stk. 2. Motorkædesave kan dog anvendes af  

 unge der er fyldt 16 år, og som har gennemgået en uddannelse, som direktøren  

 for arbejdstilsynet har anerkendt som tilstrækkelig, for så vidt angår brug  

 og sikkerhed ved motorkædesave.« 2.5 Anvendelse af personlige værnemidler.
2.5.1 For anvendelse af personlige værnemidler ved arbejde med  

 motorkædesave gælder følgende bestemmelser i bekendtgørelse nr. 529 af 11.  

 november 1983 om motorkædesave: »§ 8. Fælde-, skovnings- og  

 beskæringsarbejde m.v. må arbejdsgiveren kun lade udføre, hvis der i  

 overensstemmelse med kapitel 2 i arbejdsministeriets bekendtgørelse om  

 arbejdstøj og personlige værnemidler anvendes beskyttelseshjelm, høreværn,  

 benbeskyttelse og fodværn.
De udleverede værnemidler skal bruges under hele  

 arbejdet. Øjenværn skal udleveres og benyttes i nødvendigt omfgang.
Stk. 2.  

 Ved andet arbejde med motorkædesave skal de i stk. 1 nævnte værnemidler  

 anvendes i det omfang, arbejdet ikke på anden måde kan udføres sikkerheds- og  

 sundhedsmæssigt fuldt forsvarligt.
Brug af høreværn kræves dog altid, hvis  

 støjbelastningen er over 85 dB (A). § 9. De anvendte personlige værnemidler  

 skal sære afprøvet, godkendt og mærket i det omfang, direktøren for  

 arbejdstilsynet har fastsat bestemmelser herom«.
Brugen af de nenkelte  

 værnemidler er beskrevet i afsnit 3.
 2.5.2 De personlige værnemidler stilles til rådighed af arbejdsgiveren,  

 der også afholder udgifterne til anskafelse, vedligeholdelse og renholdelse.
3. De enkelte værnemidler 3.1 Beskyttelseshjelm.
 3.1.1 Beskyttelseshjelm skal bæres af den ansatte, hvis der er risiko for  

 at blive ramt af faldende, væltende, skridende eller flyvende emner,  

 genstande eller materialer, herunder motorsaven og dele deraf.
 3.1.2 Beskyttelseshjelm skal desuden altid bruges, når motorsaven anvendes  

 på ustabile, løstliggende emner, emner med indre spændinger og emner med  

 tværsnit mindre end 8 cm.
 3.1.3 Under forhold med kulde og træk skal hjelmhue udleveres på  

 forlangende.
 3.2 Høreværn.
 3.2.1 De anvendte høreværn skal bringe støjbelastningen på personen ned  

 under 85 dB (A).  Anmærkning:  Det anbefales dog, at dæmpningen kan  

 bringe støjbelastningen på personen ned under 80 dB (A), da der er risiko for  

 høreskader også i området 80-85 dB (A). Som høreværn anbefales kopper eller  

 propper af blødt gummi eller af skumplast.
 3.3 Øjenværn.
 3.3.1 Ved arbejde med motorkædesav skal der i nødvendigt omfang anvendes  

 øjenværn, som kan beskytte mod skader fra flyvende partikler.  

Anmærkning:  Ved arbejde med motorkædesav i bevoksninger med ringe  

 lysmængde kan øjenværn af trådnet give for dårlige synsforhold for brugeren.  

 I sådanne tilfælde bør anvendes beskyttelsesbriller med klart glas.
 3.4 Benbeskyttelse.
3.4.1 Benbeskyttelsen skal være fastsyet i buksebenets forside.
Den skal  

 være smidig, således at benets bevægelser ikke hindres væsentligt.
Den skal  

 dække benets forside fra et stykke over lysken og til fodværnet, og den skal  

 give effektiv beskyttelse mod gennemsavning.
 3.4.2 Hvis savsværdets spids har en næsebeskytter, der effektivt hindrer,  

 at spidsen af sværdet kan anvendes, kan benbeskyttelse udelades ved kapning  

 eller afkortning af stabile fastliggende emner uden indre spændinger og med  

 et tværsnit over 8 cm.
 3.5 Forværn.
 3.5.1 Fodværn skal bruges, hvis motorkædesaven anvendes til arbejde, hvor  

 der kan være fare for, at emner og genstande, som motorkædesaven har  

 bearbejdet, falder ned og rammer brugerens fødder, eller hvor der kan være  

 fare for at blive ramt af motorkædesavens skærende del.
3.5.2 Fodværnet skal være støvler eller støvletter med skridsikre såler og  

 stålnæse.
Fodværnet skal være forsynet med indlæg eller forstærkning mod  

 gennemsavning.
Sådant forværn kan dog udelades eller erstattes af  

 sikkerhedssko ved kortvarigt arbejde med motorkædesave i bygge- og  

 anlægssektoren, bortset fra nedrivningsarbejde, eller hvis motorsav og  

 arbejdsemner er som nævnt i pkt. 3.4.2.
