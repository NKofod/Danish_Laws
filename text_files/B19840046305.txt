 I henhold til §§ 8, 13, 14, 15, 20, 21, 24, 25, 27, 43, 44 og 63 i lov nr.  

 310 af 6. juni 1973 om levnedsmidler m.m. som ændret med lov nr. 108 af 29.  

 marts 1978 og lov nr. 250 af 23. maj 1984 fastsættes følgende:
 Bekendtgørelsens anvendelsesområde m.v.
 § 1.  Ved naturligt mineralvand forstås vand, der  

 udvindes af jorden, og som godkendes af kommunalbestyrelsen som naturligt  

 mineralvand, jfr. § 2.
 Stk. 2.  Bekendtgørelsen omfatter naturligt mineralvand,  

 der sælges i Danmark eller udføres med salg for øje til et land inden for De  

 Europæiske Fællesskaber.
 Stk. 3.  Vand, der udvindes af jorden i et land uden for  

 De Europæiske Fællesskaber, og indføres her til landet med salg for øje, kan  

 godkendes som naturligt mineralvand af kommunalbestyrelsen, jfr. § 2.  

 Gyldighedsperioden for denne godkendelse kan ikke overstige to år.
 Stk. 4.  Bekendtgørelsen omfatter ikke vand, som er et  

 lægemiddel i henhold til Rådets direktiv af 26. januar 1965 om tilnærmelse af  

 lovgining om medicinske specialiteter (65/65/EØF), eller naturligt  

 mineralvand, der anvendes ved kilden til helbredende formål i kurbade og  

 vandkuranstalter.
§ 2.  De i § 1, nævnte godkendelser er betinget af, at  

 vandet opfylder bestemmelserne i bilag I, afsnit 1, og at udnyttelse af  

 kilden med naturligt mineralvand og aftapning af vandet derfra finder sted i  

 overensstemmelse med bilag II.
Meddelelse af godkendelser eller  

 tilbagekaldelse af godkendelser tilsendes statens levnedsmiddelinstitut.
Udvinding og præparering § 3.  Naturligt mineralvand, således som det  

 forekommer ved kildeudspringet, må ikke underkastes nogen anden behandling  

 eller tilsætning end:
 Stk. 2.  Enhver desinficerende behandling uanset midlet  

 eller enhver anden behandling, der kan ændre det naturlige mineralvands  

 indhold af mikroorganismer, er forbudt, jfr. dog stk. 1.
 Stk. 3.  Stk. 1 er ikke til hinder for anvendelse af  

 naturligt mineralvand til fremstilling af alkoholfrie læskedrikke.
 § 4.  Ved udspringet skal et naturligt mineralvands  

 samlede indhold af udviklingsdygtige mikroorganismer svare til dets normale  

 indhold af mikroorganismer, jfr. bilag I, afsnit 2, nr. 1.3.3., og vidne om  

 effektiv beskyttelse af kilden mod enhver forurening.
Stk. 2.  Efter aftapning må dette indhold ikke overstige  

 100 pr. ml ved 20-22 grader C efter 24 timer på agar-agar eller en  

 agar-gelatineblanding, og 20 pr ml. ved 37 grader C efter 24 timer på  

 agar-agar.
Dette indhold skal måles inden for 12 timer efter aftapningen,  

 idet vandet i denne 12-timers periode holdes på 4 grader C plus/minus 1 grad  

 C.
 § 5.  Ved udpringet og under markedsføringen skal  

 naturligt mineralvand være fri for:
 § 6.  Med forbehold af §§ 4 og 5 samt de i bilag II  

 fastsatte betingelser for udvinding, skal på markedsføringsstadiet:
- det samlede indhold af udviklingsdygtige mikroorganismer i naturligt  

 mineralvand hidrøre alene fra den normale udvikling af dets bakterieindhold  

 ved udspringet, - det naturlige mineralvand være fejlfrit i organoleptisk henseende.
Beholdere § 7.  De beholdere, der anvendes til opbevaring af  

 naturligt mineralvand, skal være forsynet med en sådan lukkeanordning, at  

 enhver mulighed for forurening undgås og forfalskning forebygges.
Betegnelse og mærkning § 8.  De af denne bekendtgørelse omfattede produkter  

 skal mærkes i overensstemmelse med reglerne i bekendtgørelse nr. 66 af 20.  

 februar 1981 om mærkning af færdigpakkede levnedsmidler bestemt til den  

 endelige forbruger, jfr. dog §§ 9-12.
 § 9.  Varebetegnelsen for naturligt mineralvand er  

 »naturligt mineralvand« eller, såfremt det drejer sig om et i bilag  

 I, afsnit 3, defineret kulsyreholdigt naturligt mineralvand, alt efter  

 omstændighederne »naturligt mineralvand med naturligt  

 kulsyreindhold«, »naturligt mineralvand tilsat kulsyre fra  

 kilden«, »naturligt mineralvand tilsat kulsyre«.
 Stk. 2.  Varebetegnelsen for naturligt mineralvand, der  

 har undergået en i § 3, stk. 1, litra b, omhandlet behandling, suppleres alt  

 efter omstændighederne af angivelserne »kulsyre fuldstændig  

 fjernet« eller »kulsyre delvis fjernet«.
 § 10.  Mærkning af naturligt mineralvand skal  

 endvidere indeholde følgende angivelser:
 Stk. 2.  Et stednavn, landsby- eller lokalnavn, kan  

 indgå i en betegnelse for naturligt mineralvand, såfremt det henviser til  

 naturligt mineralvand, hvis kilde udnyttes på det sted, der angives ved denne  

 betegnelse, og på betingelse af, at anvendelsen af dette navn ikke er  

 vildledende med hensyn til stedet for kildens udnyttelse.
 Stk. 3.  Naturligt mineralvand fra en og samme kilde må  

 ikke markedsføres under flere forskellige betegnelser.
 § 11.  Såfremt de etiketter eller påskrifter, der  

 anbringes på de beholdere, i hvilke det naturlige mineralvand udbydes til  

 salg, indeholder en betegnelse, der adskiller sig fra navnet på kilden eller  

 på stedet for dens udnyttelse, skal navnet på stedet eller kilden eller en  

 tilsvarende hævdvunden betegnelse være anført med bogstavtyper, der er mindst  

 halvanden gang så høje og brede som højden og bredden af den største  

 bogstavtype, der er anvendt til angivelse af denne betegnelse.
 Stk. 2.  Stk. 1 gælder også for reklamer for naturligt  

 mineralvand.
 § 12.  Der må hverken på emballage eller etikette  

 eller i nogen form for reklame benyttes angivelser, benævnelser,  

 fabrikations- eller varemærker, billeder eller andre tegn, der, for så vidt  

 angår aftappet drikkevand, der ikke opfylder bestemmelserne i bilag 1, afsnit  

 1, kan give anledning til forveksling med et naturligt mineralvand.  

 Angivelsen »mineralvand« må ikke benyttes for aftappet drikkevand,  

 såfremt betegnelsen giver anledning til forveksling med naturligt  

 mineralvand.
 Stk. 2.  Angivelserne i bilag III er tilladt, såfremt de  

 overholder:
Kontrolbestemmelser § 13.  Statens levnedsmiddelinstitut kan fastsætte  

 nærmere regler og træffe bestemmelse om gennemførelse af kontrollen med  

 overholdelse af denne bekendtgørelse.
Straffe- og ikrafttrædelsesbestemmelser § 14.  Overtrædelse af bestemmelserne i denne  

 bekendtgørelse eller afgørelser truffet i medfør af bekendtgørelsens  

 bestemmelser straffes med bøde i henhold til § 63, stk. 3 og 4, i lov om  

 levnedsmidler m.m.
 § 15.  Denne bekendtgørelse træder i kraft ved  

 bekendtgørelsen i Lovtidende.
Miljøministeriet, den 5. september 1984 CHRISTIAN CHRISTENSEN / Peter Skak-Iversen Bilag I Definition 1. Ved »naturligt mineralvand« forstås  

 bakteriologiske sundt vand, der hidrører fra et underjordisk grundvandsspejl  

 eller vandlag, og som kommer fra en kilde, der udnyttes ved et eller flere  

 naturlige eller kunstige udspring.
 Naturligt mineralvand adskiller sig fra almindeligt drikkevand:
 idet begge karakteristika er bevaret som følge af den underjordiske  

 oprindelse af dette vand, som har været beskyttet imod enhver risiko for  

 forurening.
 2. Disse karakteristika skal være blevet bedømt:
 De i litra a, nr. 4, omhandlede undersøgelser kan dog udelades, når vandet  

 i sin sammensætning udviser karakteristika, på grundlag af hvilke vandet  

 inden denne bekendtgørelses ikrafttræden er blevet betragtet som naturligt  

 mineralvand.
 3. Det naturlige mineralvands sammensætning,  

 temperatur og øvrige væsentlige karakteristika skal være konstante inden for  

 rammerne af naturlige udsving, og må ikke ændres som følge af eventuelle  

 variationer i vandføringen.
 I § 4, stk. 1, forstås ved normalt indhold af mikroorganismer i naturligt  

 mineralvand den stort set konstante bakterieflora, der er konstateret ved  

 udspringet, inden der er foretaget noget indgreb, og hvis kvalitative og  

 kvantitative sammensætning, som tages i betragtning ved godkendelsen af dette  

 vand, kontrolleres ved regelmæssige analyser.
Forskrifter og kriterier for anvendelse af  

 definitionen 1.1. Forskrifter for de geologiske og hydrologiske undersøgelser.
 Der kræves følgende oplysninger:
1.1.1. udvindingsstedets nøjagtige beliggenhed bestemt ved dets højde over  

 havet og topografisk ved et kort med en målestok på højst 1:1.000, 1.1.2. en detaljeret geologisk rapport om jordbundens oprindelse og art, 1.1.3. det hydrologiske lags stratigrafi (en beskrivelse af de  

 hydrologiske lags kronologiske opbygning), 1.1.4. en beskrivelse af udvindingsarbejdet, 1.1.5. bestemmelse af det område eller andre forhold, der beskytter kilden  

 mod forurening.
1.2. Forskrifter for de fysiske, kemiske og fysisk-kemiske undersøgelser Disse undersøgelser omfatter bestemmelse af:
1.2.1. kildens vandføring, 1.2.2. vandtemperaturen ved udspringet og den omgivende temperatur, 1.2.3. forholdet mellem jordbundens art og mineralindholdets art og type, 1.2.4. tørstof bestemt ved tørring ved 180 grader C og 260 grader C, 1.2.5. elektrisk ledningsevne eller modstand med angivelse af temperaturen  

 ved målingen, 1.2.6. pH, 1.2.7. anioner og kationer, 1.2.8. ikke-ioniserede grundstoffer, 1.2.9. mikronæringsstoffer, 1.2.10. radio-aktinologi ved udspringet, 1.2.11. i givet fald det relative isotopforhold mellem vandets  

 bestanddele, oxygen (16O-18O) og hydrogen (protium, deuterium, tritium), 1.2.12. toksiciteten af visse af vandets bestanddele under hensyntagen til  

 de for hver af disse bestanddele fastsatte grænser.
 1.3. Forskrifter for de mikrobiologiske undersøgelser ved udspringet.
 Disse undersøgelser skal omfatte:
1.3.1. påvisning af, at der ikke er parasitter eller patogene  

 mikroorganismer til stede, 1.3.2 kvantitativ bestemmelse af udviklingsdygtige mikroorganismer som  

 tegn på fækal kontamination:
 1.3.3. Bestemmelse af det samlede antal udviklingsdygtige mikroorganismer  

 pr. ml. vand:
 1.4. Forskrifter for de kliniske og farmakologiske undersøgelser.
 1.4.1. De undersøgelser, der skal foretages efter videnskabeligt  

 anerkendte metoder, skal være tilpasset det naturlige mineralvands særlige  

 karakteristika og dets virkninger på den menneskelige organisme, såsom  

 diurese, mave- og tarmfunktion, kompensation for mangel på mineraler.
1.4.2. En konstatering af, at et stort antal kliniske observationer har  

 givet konstante og overensstemmende resultater, kan i givet fald erstatte de  

 under 1.4.1. omhandlede undersøgelser.
I egnede tilfælde kan de kliniske  

 undersøgelser erstatte de under 1.4.1. omhandlede undersøgelser på betingelse  

 af, at regelmæssigheden af og overensstemmelsen mellem et stort antal  

 observationer gør det muligt at nå samme resultater.
Yderligere kvalifikationer med hensyn til  

 naturligt kulsyreholdigt Naturligt kulsyreholdigt mineralvand frigør ved udspringet eller efter  

 aftapning spontant og klart synligt kulsyre under normale temperatur- og  

 trykforhold.
Det kan opdeles i tre kategorier, som forbeholdes følgende  

 betegnelser:
Bilag II Betingelser for udvinding og markedsføring af naturligt mineralvand 1. Udvindingsanlæggene bør være konstrueret således,  

 at enhver mulighed for forurening undgås, og at de egenskaber, som vandet  

 besidder ved udspringet, og som svarer til dets betegnelse, bevares.
Med  

 henblik herpå skal 2. Såfremt det under udvindingen konstateres, at det  

 naturlige mineralvand er forurenet og ikke længere svarer til de  

 bakteriologiske karakteristika, der er fastsat i §§ 4-6, skal den  

 udnyttelsesberettigede straks indstille al virksomhed i forbindelse med  

 udnyttelsen, især aftapningen, indtil årsagen til forureningen er fjernet, og  

 vandet igen er i overensstemmelse med §§ 4-6. Det påhviler den  

 udnyttelsesberettigede at underrette kommunalbestyrelsen om disse forhold.
