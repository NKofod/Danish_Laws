 Et pengeinstitut beregnede sig en større rente af en restgæld uden, at  

 dette var aftalt.
 Tilsynet udtalte, at dette stred imod redelig forretningsskik og god  

 bank- og sparekassepraksis.
 Tilsynets skrivelse af 16. marts 1987 vedrørende overrente på byggelån.
I byggelånskontrakten var angivet den for lånet gældende rente- og  

 provisionssats ved lånets etablering.
Endvidere fremgik det af dokumentets  

 bestemmelser, at renter og provision af gælden til enhver tid fastsattes af  

 pengeinstituttet og blev debiteret kontoen.
Lånet blev oprettet i juni 1983 med forfald i november.
Efter udløb blev  

 lånet forlænget til den 31. december.
Endelig indfrielse skete den 20.  

 december 1985.
 Pengeinstituttet havde på intet tidspunkt tilkendegivet, at det som følge  

 af manglende underskrifter på forlængelsespåtegninger ville opkræve en særlig  

 overrente på det på byggelånet skyldige beløb.
 Under hensyn til, at rentebetingelserne som et centralt vilkår i et  

 låneforhold med et pengeinstitut fastsættes ensidigt af pengeinstituttet,  

 fandt tilsynet, at det måtte være en forudsætning for opfyldelsen af kravet  

 om redelig forretningsskik og god pengeinstitutpraksis, at rentevilkårene  

 fremgik klart af lånedokumentet.
 Tilsynet fandt det derfor i strid med redelig forretningsskik, at  

 pengeinstituttet havde beregnet sig en højere rente for lånets restgæld fra  

 tidspunktet for den for lånet fastsatte forfaldsdato, når det hverken af  

 lånedokumentet eller af aftalen i øvrigt fremgik, at der i tilfælde som det  

 omhandlede gjaldt afvigende rentesatser.
