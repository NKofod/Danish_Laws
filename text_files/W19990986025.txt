Retlig interesse samt hensyn til den  

 afdøde og andre private interesser Patientklagenævnet kunne ikke tiltræde  

 lægens afslag til K på anmodningen om aktindsigt i K s  

 afdøde søsters journal.
Nævnet lagde vægt på,  

 at K var en nær slægtning til afdøde, og at K ved  

 henvendelse til lægen havde tilkendegivet sin utilfredshed med  

 behandlingen af søsteren.
Nævnet fandt, at K herved havde  

 godtgjort en retlig interesse i at få aktindsigt i sin afdøde  

 søsters journal.
Endvidere fandt nævnet efter en gennemgang af  

 journalen og sagsmaterialet, at der ikke var afgørende hensyn til K,  

 hendes afdøde søster eller andre private interesser, der kunne  

 give grundlag for at begrænse K s aktindsigt.
Der var således  

 ikke holdepunkter for at antage, at den afdøde søster havde  

 modsat sig, at nære pårørende skulle få aktindsigt i  

 hendes journal efter hendes død.
