1. Efter gennemførelsen i foråret 1975 af en ændret  

 lejelovgivning har boligministeriet efter forhandling med  

 BoligselskabernesLandsforening udarbejdet en ny typeformular til anvendelse i  

 almennyttigt byggeri.
Formularen er tænkt anvendt såvel i almennyttige  

 boligselskaber som i almennyttige andelsboligforeninger.
 Den nye typeformular betegnes typeformular B 1977. Typeformularen er  

 udarbejdet således, at den dels kan udfyldes maskinelt via EDB, dels kan  

 udfyldes manuelt.
 I forhold til den hidtige typeformular B (almennyttige selskaber) og F  

 (andelsboligforeninger), er den nye formular ændret på en række punkter,  

 bl.a. som følge af ændringer i lovgivningen og udviklingen i en række  

 selskabers praksis.
 Af ændringer skal man navnlig fremhæve følgende:
 Istandsættelse ved flytning.
2. Hvor beboeren skal vedligeholde lejlighederne, er  

 der tidldigere af nogle selskaber stillet strenge krav til  

 istandsættelsespligten ved brugsrettens ophør.
En lang række almennyttige  

 selskaber har imidlertid gengem nogen tid ved en rammeaftale forsøgsvis  

 gennemført en nyordning, der i væsentlig grad lemper fraflytterens  

 istandsættelsespligt.
 På den baggrund er typeformularerne udformet således, at der generelt  

 stilles krav om, at fraflytteren skal betale væg- og loftsbehandling, og  

 iøvrigt skal boligen afleveres i vel vedligeholdt stand.
 Herudover henvises til det gældende vedligeholdelsesreglement, hvori der  

 kan fastsættes nærmere regler for istandsættelsens omfang ved fraflytning.
 Typeformularen åbner således mulighed for, at der i henhold til de for de  

 enkelte afdelinger gældende vedligeholdelsesreglementer stilles et fikseret  

 beløb, der betales af fraflytteren, til rådighed, for den nye beboer, til  

 dækning af udgifterne ved væg- og loftsbehandling, rengøring i tilslutning  

 hertil, eller eventuelle andre istandsættelses- og vedligeholdelsesarbejder i  

 lejligheden.
 Men henblik på at aftale omfanget af fraflytterens istandsættelsespligt  

 iøvrigt, kan enhver af parterne senest 8 dage før flytningen forlange, at den  

 anden part deltager i en fælles besigtigelse af lejligheden.
 Forhøjelse af boligafgiften.
 3. På kontraktsblankettens forside skal det angives,  

 om boligafgiften i det pågældende byggeri midlertidigt er nedsat, fordi der  

 er ydet rentesikring og/eller midlertidige driftslån.
For at sikre beboerne den fornødne orientering om principperne i  

 rentesikringsordningen, herunder konsekvenserne af ordningens aftrapning, vil  

 Boligselskabernes Landsforening udarbejde en brochure om ordningen.
Denne  

 skal udleveres senest ved kontraktens underskrift.
Herunder finder boligministeriet, at det enkelte boligselskab bør give de  

 boligsøgende nærmere oplysninger om det grundlag, fastsættelsen af  

 boligafgiften og dennes udvikling vil komme til at foregå på.
Såfremt  

 byggeriet endnu ikke er endeligt prioriteret eller midlertidige driftslån  

 endnu ikke er ydet, vil disse oplysninger kun kunne gives med forbehold, men  

 selskabet bør - når driftslån er ydet eller når prioritering er afslutet, og  

 der gives meddelelse om den endelige fastsættelse af boligafgiften - give  

 oplysning om støttens størrelse og dens aftrapnings betydning for den enkelte  

 lejlighed med en tilføjelse om, at loven på den ene side giver mulighed for  

 at bringe udbetalingen af rentesikring helt eller delvist til ophør og på den  

 anden side åbner en adgangtil forlængelse af de midlertidige støtteordninger.
 Husdyrhold.
4. I den nye typeformular præciseres det - som  

 allerede anført i pkt. 30 i boligministeriets cirkulære af 25. marts 1975 om  

 lejeloven - at en almindelig adgang for boligtagere i en ejendom til at holde  

 husdyr er en ordensforskrift.
Om husdyr kan holdes beror således på den  

 husordensforskrift herom, som er fastsat for den enkelte afdeling.
 I typeformularen fastsættes det endvidere, at husdyr, der lovligt er  

 indflyttet enten i henhold til særlig tilladelse eller i henhold til  

 almindelig beslutning, ikke kan kræves fjernet, medmindre dyreholdet bliver  

 til gene for ejendommen eller beboerne.
 Selv om husdyrhold ikke i almindelighed er tilladt i en ejendom, kan en  

 nødvendig førerhund dog altid anskaffes.
 Varianter af typeformulat B.
 5. I følge lejelovens § 5 har boligministeriet og  

 sammenslutninger af landsomfattende grundejer- og lejerorganisationer adgang  

 til at autorisere blanketter med visse fra typeformularerne afvigende  

 bestemmelser, men kun når særlige forhold - f.eks. en hidtil i bestemte  

 områder eller ejendomme anvendt kontraktpraksis eller kutyme - taler derfor.  

 Sådanne blanketter skal affattes så overskueligt, kort og klart som muligt.  

 Tillægger bestemmelserne i blanketter beboeren mere vidtgående forpligtelser  

 eller mindre vidtgående rettigheder end angivet i lejeloven, skal disse  

 fremhæves.
 Som fastsat i cirkulæret af 25. marts 1975, vil ministeriet efter  

 udgivelsen af den nye typeformular B forlange tidligere autoriserede  

 blanketter revideret, således at deres indhold bringes i overensstemmelse med  

 gældende lov.
Brugere af sådanne blanketter må derfor gå over til anvendelse af  

 typeformular B, medmindre der fortsat skønnes af være ønske og behov for en  

 blanket med et afvigende indhold.
I så fald bør ansøgning herom indgives  

 snarest muligt.
 Antallet af autoriserede blankettyper er forudsat begrænset mest muligt,  

 og autorisation vil kun ganske undtagelsesvis kunne forventes meddelt.
 Boligministeriet, den 10. marts 1977.
 Ove Hove.
/J.
Brigsted.
