 Da oplysningernes rigtighed ikke var bevist, og da de var egnede til at  

 påføre klageren skade, blev bladet pålagt at  

 offentliggøre et genmæle.
Kendelse fra Pressenævnet i sag nr.  

 22/1992 Ved skrivelse af 2. marts 1992 har advokat Peter  

 Bach-Nielsen på vegne af en mand [K] klaget over, at B.T. ved skrivelse  

 af 26. februar 1992 har givet afslag på en anmodning om genmæle  

 over for nogle artikler, hvoraf det fremgår, at klageren har eller har  

 haft tilknytning til den israelske efterretningstjeneste Mossad.
Den 29. januar 1992 bragte B.T. en artikel med  

 overskriften: "Karatelærer redder politi fra knivmand", hvori det var  

 beskrevet, hvordan klageren kom en kriminalassistent til undsætning  

 under en anholdelse, hvor kriminalassistenten var blevet angrebet af den  

 knivbevæbnede anholdte.
I artiklen blev klageren bl.a. omtalt på  

 følgende måde: "Den internationale israelske karatemester og  

 tidligere Mossadagent ....." og "[K] er nu bosat i Århus og driver en  

 karateskole." Det fremgik tillige af artiklen, at klageren har karategraden  

 8. dan.
I en opfølgende artikel den 20. februar 1992  

 oplystes det under overskriften "Mossad-agenten, der frelste politimand", at  

 klageren havde tilbudt befolkningen og politiet i Århus  

 karatetræning.
I artiklen blev klageren bl.a. omtalt således:  

 "Den tidligere Mossad-agent ....", "Han har boet i ti år i Danmark og  

 driver en selvforsvarsskole i Århus" og "[K] underviser stadig  

 israelske militære specialstyrker samt det israelske og norske  

 politi." Ved skrivelse af 22. februar 1992 til B.T. gjorde advokat  

 Peter Bach-Nielsen gældende, at hans klient havde krav på  

 genmæle (berigtigelse), idet oplysningerne om, at klienten har  

 tilknytning til Mossad, er fejlagtige, og at de er egnede til at  

 påføre klienten økonomisk og personlig skade.
 B.T. afslog ved skrivelse af 26. februar 1992 at bringe et  

 genmæle, idet der henvistes til, at [K] selv var kilde til  

 oplysningerne om, at han er tidligere Mossad-agent.
 I klageskrivelsen til Pressenævnet har advokat  

 Bach-Nielsen anført, at hans klient ikke har oplyst om forhold, der  

 giver B.T. anledning til artiklerne.
 Til brug for behandlingen af sagen har nævnet over  

 for advokat Bach-Nielsen fremsat krav om, at han selv ud- former det  

 genmæle, som ønskes offentliggjort.
 Ved skrivelse af 30. marts 1992 har advokat Bach-Nielsen  

 herefter udformet følgende genmæle:
"[K] arbejder i dag free-lance i forskellige  

 karateklubber, hvor han giver instruktionskurser i forskellige karate former,  

 herunder selvforsvar.
Han har 8. dan i karate og 30. års erfaring  

 indenfor professionel kampkunst, samt underviser og har undervist dels de  

 israelske elitestyrker/politi, samt norsk politi i selvforsvar og  

 nærkampsteknikker.
[K] har på intet tidspunkt haft efterretningsopgaver  

 eller anden lignende tilknytning til efterretningstjenester og har på  

 intet tidspunkt været agent for det israelske  

 efterretningsvæsen." I en udtalelse om klagen og det ønskede  

 genmæle har chefredaktøren af B.T. på ny anført, at  

 klageren ved flere lejligheder over for såvel forfatteren af artiklen  

 som andre har omtalt sig selv som tidligere Mossad-agent.
I sagens behandling har følgende  

 nævnsmedlemmer deltaget: Axel Kierkegaard, Bent A.
Koch, Kate Bluhme og  

 Ole Malmqvist.
 Pressenævnet udtaler:
 Første afsnit af det ønskede genmæle  

 indeholder i det væsentlige alene oplysninger, som er en gentagelse af  

 en del af de oplysninger, som er anført i de omhandlede artikler.  

 Klageren har derfor ikke krav på offentliggørelse af det  

 første afsnit af genmælet.
 For så vidt angår andet afsnit af det  

 ønskede genmæle bemærkes, at der foreligger modstridende  

 oplysninger om, hvorvidt klageren ved sine egne udtalelser har givet  

 anledning til artiklens omtale af hans tilknytning til den israelske  

 efterretningstjeneste.
 Efter medieansvarslovens § 36, stk. 1, skal en anmodning  

 om genmæle over for oplysninger af faktisk karakter, som er egnet til  

 at påføre nogen skade af betydning, tages til følge,  

 medmindre oplysningernes rigtighed er utvivlsom.
 Idet oplysningerne om klagerens tilknytning til den  

 israelske efterretningstjeneste finder at være egnet til at  

 påføre ham skade af betydning, og da oplysningernes rigtighed  

 efter de modstridende udtalelser fra parterne kan drages i tvivl,  

 pålægges B.T. af offentliggøre følgende:
 "Genmæle.
 I nogle artikler i B.T. den 29. januar og 22. februar 1992  

 blev det oplyst, at [K] har eller har haft tilknytning til det israelske  

 efterretningsvæsen.
 I den anledning skal det oplyses, at [K] på intet  

 tidspunkt har haft efterretningsopaver eller anden lignende tilknytning til  

 efterretningstjenester og har på intet tidspunkt været agent for  

 det israelske efterretningsvæsen.
Advokat Peter Bach-Nielsen på vegne [K]." Afsagt den 6. maj 1992.
