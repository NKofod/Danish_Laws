Landsskatteretskendelse af 1. maj 2003 vedr.
Juletræsplantage  

  afskrivning på udgifter til etablering af hegn As klage skyldes, at Ligningsrådet ikke har godkendt  

 afskrivning på udgifter til opsætning af trådhegn om en juletræsplantage.
Landsskatterettens  

 afgørelse Ligningsrådet har ved bindende forhåndsbesked af 18. februar  

 2003 udtalt, at der ikke kan  

    

  

 godkendes  

 afskrivning på udgifter til etablering af hegn efter afskrivningslovens § 14,  

 stk. 3 eller statsskattelovens § 6, stk. 1, litra a.
 Landsskatteretten ændrer denne afgørelse og godkender fradrag  

 for afskrivning på udgifter til opsætning af trådhegn.
Sagens oplysninger Klageren har mulighed for at erhverve brugsretten til et  

 jordområde i det nordvestlige Ungarn på ca. 160 ha.
En tilplantning med  

 nordmannsgraner eller blågraner tænkes gennemført.
Tilplantningen tænkes  

 gennemført ved at opdele arealet i 16 enheder på hver ca. 10 ha, der udbydes  

 for tilplantning og drift til danske investorer.
I den forbindelse tænkes et  

 trådhegn opsat.
 Klagerens repræsentant har anmodet Ligningsrådet om bindende  

 forhåndsbesked på fem nærmere beskrevne spørgsmål, herunder spørgsmål 1 med  

 følgende ordlyd:
Vil de budgetterede omkostninger som en dansk investor i det  

 enkelte år skal afholde til anlæg, vedligeholdelse og drift af en  

 juletræsplantage i Ungarn kunne fradrages henholdsvis afskrives, jf.  

 statsskattelovens § 6, stk. 1, litra a, afskrivningslovens § 14, stk. 3 og  

 ligningslovens § 8 K ? Ligningsrådet har afgivet bindende forhåndsbesked den 18.  

 februar 2003.
 Klagen til Landsskatteretten vedrører alene den del af Ligningsrådets  

 svar på spørgsmål 1, der omhandler afskrivning på udgifter afholdt til  

 opsætning af trådhegn.
Ligningsrådets afgørelse Investorerne erhverver efter det oplyste alene en brugsret til  

 det jordareal, hvorpå juletræerne skal plantes.
 Betingelserne i afskrivningslovens § 14, stk. 3, om at hegnet  

 skal være beliggende i tilknytning til en afskrivningsberettiget bygning  

 og  

    

  

 tjene driften af den virksomhed,  

 hvortil den afskrivningsberettigede bygning anvendes, kan ikke anses for  

 opfyldt.
 Det kan ikke antages, at statsskattelovens § 6, stk. 1, litra a,  

 indeholder en hjemmel til at afskrive på hegnet ved siden af den udtrykkelige  

 (specielle) regel om afskrivning på hegn i afskrivningslovens § 14, stk. 3.
Klagerens påstand og  

 argumenter Klagerens repræsentant har fremsat påstand om, at udgifter til  

 opsætning af trådhegn kan afskrives med 13 % p.a., jf. afskrivningslovens §  

 14  

 og § 17, stk. 2.
Der henvises til TfS 1989.663, hvor Landsskatteretten godkendte  

 afskrivning efter den tidligere afskrivningslovs § 18, stk. 1, litra a.
I  

 afgørelsen blev hegnet anses som en selvstændig bygning.
Dette var i  

 overensstemmelse med en af Statsskattedirektoratet afgivet udtalelse til  

 sagen  

 samt i overensstemmelse med en tidligere ministerbesvarelse, jf.
TfS  

 1989.278.
Samme opfattelse er endvidere lagt til grund i  

 Landsskatterettens kendelse i TfS 1999.735, der på dette punkt svarer til den  

 forudgående bindende forhåndsbesked afgivet af Ligningsrådet, jf.
TfS  

 1998.656.
På denne baggrund gøres det gældende, at der er fast praksis for  

 at anse trådhegn for en selvstændig bygning i relation til muligheden for at  

 foretage skattemæssige afskrivninger efter § 18 i den tidligere  

 afskrivningslov.
Videre gøres det gældende, at der med indførelsen af den nye  

 afskrivningslov ikke er tilsigtet en ændring af denne praksis.
Der henvises  

 til  

 forarbejderne til den nye afskrivningslov, der senere gennemførtes som lov  

 nr.  

 433 af 26. juni 1998 (L 102-2 1997/1998).
Landsskatterettens  

 bemærkninger og begrundelse Det fremgår af afskrivningslovens § 14, stk. 3, under hvilke  

 betingelser der kan afskrives på et hegn, der er beliggende i tilknytning til  

 en afskrivningsberettiget bygning, og som tjener driften af den virksomhed,  

 hvortil den afskrivningsberettigede bygning anvendes.
 Afskrivningslovens § 14, stk. 3, 1. og 2. pkt., har følgende  

 ordlyd:
  

  

 § 14, stk. 3  

  

 . Uanset stk. 2, nr. 1-3, kan bygninger  

 eller lokaler, der er beliggende i tilknytning til erhvervsmæssigt benyttede  

 bygninger afskrives, når de pågældende bygninger eller lokaler tjener driften  

 af den virksomhed, hvortil de afskrivningsberettigede bygninger anvendes.  

 Under  

 samme betingelser omfatter bestemmelsen i 1. pkt. også udgravninger, veje,  

 gårdspladser, parkeringspladser, hegn eller lignende, dog ikke udgifter til  

 erhvervelser af grund. Det tiltænkte trådhegn forventes opført på lejet grund, hvor der  

 ikke er opført bygninger.
Betingelserne i afskrivningslovens § 14, stk. 3, er  

 derfor ikke opfyldt.
 Efter den gældende praksis på området er det imidlertid rettens  

 opfattelse, at hegnet kan anses for at være en selvstændig bygning i  

 afskrivningslovens forstand.
 Der kan således godkendes fradrag for afskrivning på udgifter  

 til trådhegn, jf. afskrivningslovens § 14, stk. 1.
 Med en levetid på 10 år kan afskrivning foretages med 13 % p.a.,  

 jf. afskrivningslovens § 17, stk. 2.
 Afskrivningsadgangen forudsætter, at der foreligger en  

 erhvervsmæssig drift af juletræsplantagen, samt at trådhegnet tjener til  

 sikring af denne erhvervsmæssige drift.
 Ligningsrådets afgørelse ændres derfor.
