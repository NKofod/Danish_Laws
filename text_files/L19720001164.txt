 I henhold til kgl. resolution har Danmarks faste repræsentant ved  

 Europarådet uden ratifikationsforbehold den 29. april 1971 undertegnet den i  

 Strasbourg den 24. november 1969 udfærdigede overenskomst om »au  

 pair«-ansættelse.
 Overenskomsten har følgende ordlyd:
EUROPÆISK OVERENSKOMST om »au pair«-ansættelse Undertegnede medlemsstater af Europarådet er, i betragtning af, at  

 Europarådet har til formål at knytte sine medlemmer nærmere sammen, især for  

 at forøge deres sociale fremgang, under hensyn til, at flere og flere unge mennesker i Europa, især unge  

 piger, rejser til udlandet med henblik på »au pair«-ansættelse, i betragtning af, at medlemsstaterne, uden at nære ønske om at foretage  

 nogen kritisk vurdering af denne vidtstrakte praksis, må anse det for  

 hensigtsmæssigt nærmere at fastlægge ensartede betingelser for »au  

 pair«-ansættelse i alle medlemsstater, i betragtning af, at »au pair«-ansættelse i medlemsstaterne  

 rejser et væsentligt socialt problem med juridiske, moralske, kulturelle og  

 økonomiske aspekter, som går ud over landegrænserne og derved antager en  

 europæisk karakter, i betragtning af, at »au pair«-ansatte udgør en særlig kategori,  

 der omend den har træk tilfælles både med kategorien af studerende og af  

 arbejdere, ikke falder ind under nogen af disse kategorier, og at det derfor  

 er rimeligt at fastsætte særlige bestemmelser for disse personer, i særdeleshed i erkendelsen af nødvendigheden af at yde »au  

 pair«-ansatte tilstrækkelig social beskyttelse på grundlag af de i Den  

 europæiske Socialpagt indeholdte principper, i betragtning af, at mange af disse personer er mindreårige, der for  

 længere tid må undvære støtte fra familien, og at der derfor må ydes dem  

 særlig beskyttelse, for så vidt angår de praktiske forhold og den  

 moralkodeks, der består i modtagerlandet, i betragtning af, at kun offentlige myndigheder er i stand til fuldtud at  

 sikre og håndhæve gennemførelsen af disse principper, i forvisningen om nødvendigheden af en sådan koordinering inden for  

 Europarådets rammer, blevet enige om følgende:
Artikel 1 Enhver kontraherende part forpligter sig til inden for sit territorium i  

 videst muligt omfang at arbejde for gennemførelsen af denne overenskomsts  

 bestemmelser.
 Artikel 2.
 1. Au pair'-ansættelse består i midlertidig modtagelse  

 inden for en familie til gengæld for visse tjenesteydelser af unge  

 udlændinge, der er kommet for at forbedre deres sproglige og eventuelt  

 tillige deres faglige kundskaber samt udvide deres kulturelle horisont gennem  

 opnåelse af et bedre kendskab til opholdslandet.
 2. Sådanne unge udlændinge benævnes i det følgende  

 »au pair«-ansatte.
Artikel 3 »Au pair«-ansættelse, der til at begynde med ikke må overstige  

 et år, kan dog udstrækkes til en varighed af højst to år.
Artikel 4 1. En »au pair-ansat må ikke være under 17 eller  

 over 30 år gammel.
 2. Vedkommende myndighed i modtagerlandet kan dog i  

 det enkelte tilfælde, hvor der måtte være grundlag herfor, gøre undtagelser  

 fra den øverste aldersgrænse.
Artikel 5 En »au pair«-ansat skal være forsynet med en lægeerklæring,  

 udstedt inden for tre måneder før ansættelsen, med angivelse af den  

 pågældendes almindelige helbredstilstand.
Artikel 6 1. Den »au pair«-ansattes og den modtagende  

 families rettigheder og forpligtelser, således som de er defineret i denne  

 overenskomst, skal optages i en skriftlig aftale, der afsluttes mellem de  

 pågældende parter, i form at et enkelt dokument eller en brevveksling, helst  

 før den »au pair«-ansatte forlader det land, hvor vedkommende var  

 bosat, og senest i løbet af den første uge efter tiltrædelsen.
 2. Et eksemplar af den i stk. 1 omhandlede aftale skal  

 deponeres i modtagerlandet hos vedkommende myndighed eller en af denne  

 myndighed udpeget organisation.
Artikel 7 Den i artikel 6 omhandlede aftale skal bl.a. indeholde en angivelse af, på  

 hvilken måde den »au pair«-ansatte skal deltage i modtagerfamiliens  

 liv, samtidig med at vedkommende nyder en vis grad af uafhængighed.
Artikel 8 1. En »au pair«-ansat skal have gratis kost  

 og logi hos den modtagende familie og skal, om muligt, have sit eget værelse.
 2. Der skal ydes den »au pair«-ansatte  

 tilstrækkelig fritid til at følge sprogkurser samt dyrke kulturelle og  

 faglige interesser; arbejdstiden skal tilrettelægges under hensyntagen  

 hertil.
 3. Den »au pair«-ansatte skal have mindst  

 een hel fridag om ugen, hvilken dag mindst een gang om måneden skal være en  

 søndag, og skal have fuld adgang til at tilfredsstille sine religiøse behov.
 4. Der skal ydes den »au pair«-ansatte et  

 vist beløb som lommepenge; størrelsen heraf samt hyppigheden af  

 udbetalingerne skal fastsættes i den i artikel 6 omhandlede aftale.
Artikel 9 En »au pair«-ansat skal yde den modtagende familie  

 tjenesteydelser, der består i deltagelse i det daglige arbejde i huset.
Den  

 effektive daglige arbejdstid må som regel ikke overstige fem timer.
Artikel 10 1. Enhver af de kontraherende parter skal i bilag I  

 til denne overenskomst angive de ydelser, som en »au pair«-ansat er  

 berettiget til inden for dens territorium i tilfælde af sygdom, moderskab  

 eller ulykkestilfælde.
 2. Såfremt og i det omfang de i bilag I anførte  

 ydelser ikke i modtagerlandet er omfattet af en socialforsikringslovgivning  

 eller andre offentlige ordninger, under hensyntagen til bestemmelser i  

 internationale overenskomster eller De europæiske Fællesskabers forordninger,  

 skal det kompetente medlem af den modtagende familie på egen bekostning tegne  

 en privat forsikring.
 3. Enhver af de kontraherende parter skal i henhold  

 til artikel 19, stk. 2, give meddelelse om eventuelle ændringer i  

 fortegnelsen over ydelser i bilag I.
Artikel 11 1. Såfremt den i artikel 6 omhandlede aftale er  

 afsluttet for en ikke nærmere fastsat periode, har hver af parterne ret til  

 at bringe den til ophør med to ugers varsel.
 2. Uanset om aftalen er indgået for en bestemt periode  

 eller ej, kan hver af parterne bringe den til ophør med øjeblikkelig virkning  

 i tilfælde af alvorlig misligholdelse fra den anden parts side, eller hvis  

 andre alvorlige omstændigheder nødvendiggør en sådan øjeblikkelig opsigelse.
Artikel 12 Vedkommende myndighed i hver af de kontraherende stater skal udpege de  

 offentlige organer - og kan udpege de private organer -, der skal være  

 bemyndiget til at tage sig af spørgsmål vedrørende »au  

 pair«-ansættelse.
Artikel 13 1. Hver af de kontraherende parter skal hver femte år  

 afgive rapport til Europarådets generalsekretær i den af ministerkomiteen  

 fastsatte form vedrørende anvendelsen af bestemmelserne i denne overenskomsts  

 artikler 1-12.
 2. De kontraherende parters rapporter skal forelægges  

 Europarådets sociale komite til undersøgelse.
 3. Den sociale komite skal forelægge ministerkomiteen  

 en rapport indeholdende dens bemærkninger; komiteen kan endvidere fremsætte  

 forslag, der tager sigte på:
Artikel 14 1. Denne overenskomst er åben for undertegnelse af  

 Europarådets medlemsstater, der kan tilslutte sig den enten ved:
 2. Ratifikations- eller godkendelsesinstrumenter skal  

 deponeres hos Europarådets generalsekretær.
Artikel 15 1. Denne overenskomst træder i kraft en måned efter,  

 at tre medlemsstater har tilsluttet sig overenskomsten i medfør af  

 bestemmelserne i artikel 14.
 2. For så vidt angår en medlemsstat, der senere  

 undertegner overenskomsten uden forbehold af ratifikation eller godkendelse,  

 eller som ratificerer eller godkender den, træder overenskomsten i kraft en  

 måned efter datoen for en sådan undertegnelse eller for deponeringen af dens  

 ratifikations- eller godkendelsesinstrument.
Artikel 16 1. Efter denne overenskomsts ikrafttræden kan  

 Europarådets ministerkomite opfordre enhver ikke-medlemsstat til at tiltræde  

 den.
 2. En sådan tiltrædelse sker ved deponering af et  

 tiltrædelsesinstrument hos Europarådets generalsekretær og får virkning en  

 måned efter datoen for deponeringen.
Artikel 17 1. Enhver undertegnende stat kan ved undertegnelsen  

 eller ved deponeringen af sit ratifikations- eller godkendelsesinstrument  

 angive det eller de territorier, hvorpå denne overenskomst finder anvendelse.  

 Det samme gælder enhver tiltrædende stat ved deponeringen af dens  

 tiltrædelsesinstrument.
2. Enhver undertegnende stat kan ved at afgive en  

 erklæring til Europarådets generalsekretær i forbindelse med deponeringen af  

 sit ratifikations- eller godkendelsesinstrument eller på et hvilket som helst  

 senere tidspunkt tilkendegive, at den udstrækker denne overenskomst til et  

 eller flere andre territorier, der er anført i erklæringen, og for hvis  

 internationale forbindelser den er ansvarlig, eller på hvis vegne den er  

 bemyndiget til at indgå forpligtelser.
Denne adgang tilkommer ligeledes  

 enhver tiltrædende stat i forbindelse med deponeringen af dens  

 tiltrædelsesinstrument.
 3. Enhver erklæring, der er afgivet i medfør af stk.  

 2, kan, for så vidt angår ethvert i erklæringen anført territorium,  

 tilbagekaldes efter de i denne overenskomsts artikel 20 fastsatte regler.
Artikel 18 1. Enhver undertegnende stat kan i forbindelse med  

 undertegnelsen eller ved deponeringen af sit ratifikations- eller  

 godkendelsesinstrument tilkendegive, at den tager et eller flere af de i  

 bilag II til overenskomsten angivne forbehold.
Der kan ikke tages andre  

 forbehold.
Disse bestemmelser gælder ligeledes for enhver tiltrædende stat i  

 forbindelse med deponeringen af dens tiltrædelsesinstrument.
 2. Enhver undertegnende stat eller enhver  

 kontraherende stat kan helt eller delvis tilbagekalde et forbehold, som den  

 har taget i medfør af stk. 1, ved til Europarådets generalsekretær at afgive  

 en erklæring, der får virkning fra datoen for dens modtagelse.
Artikel 19 1. Enhver undertegnende stat skal i forbindelse med  

 undertegnelsen eller ved deponeringen af sit ratifikations- eller  

 godkendelsesinstrument angive de ydelser, der skal optages i bilag I i  

 henhold til bestemmelserne i artikel 10, stk. 1. Denne forpligtelse påhviler  

 ligeledes enhver tiltrædende stat i forbindelse med deponeringen af dens  

 tiltrædelsesinstrument.
 2. De i artikel 10, stk. 3, omhandlede meddelelser  

 skal fremsendes til Europarådets generalsekretær med angivelse af  

 ikrafttrædelsesdatoen.
Artikel 20 1. Denne overenskomst skal forblive i kraft på  

 ubestemt tid.
 2. Enhver kontraherende part kan for sit vedkommende  

 opsige denne overenskomst ved en meddelelse til Europarådets generalsekretær.
 3. En sådan opsigelse får virkning seks måneder efter  

 datoen for generalsekretærens modtagelse af meddelelsen.
Artikel 21 Europarådets generalsekretær underretter Rådets medlemsstater samt enhver  

 stat, som har tiltrådt denne overenskomst, om:
Artikel 22 Den til denne overenskomst knyttede protokol udgør en integrerende del  

 heraf.
 Til bekræftelse heraf har undertegnede dertil behørigt bemyndigede  

 underskrevet denne overenskomst.
Udfærdiget i Strasbourg den 24. november 1969 med engelsk og fransk tekst,  

 som begge har samme gyldighed, i eet eksemplar, som skal opbevares i  

 Europarådets arkiver.
Europarådets generalsekretær skal fremsende bekræftede  

 genparter til hver af de undertegnede og tiltrædende stater.
 For Maltas regering:
 For Kongeriget Nederlandenes regering:
 For Kongeriget Norges regering:
 For Den schweiziske Forbundsregering:
 For Det forenede Kongerige Storbritannien og Nordirlands regering:
 For Kongeriget Sveriges regering:
 For Den tyrkiske Republiks regering:
 For Forbundsrepublikken Tysklands regering:
 For Republikken Østrigs regering:
BILAG I (Artikel 10) YDELSER (ifølge indsendte meddelelser) BILAG II (Artikel 18, stk. 1) FORBEHOLD Enhver kontraherende stat kan ved afgivelse af en erklæring tilkendegive,  

 at den forbeholder sig ret til:
PROTOKOL (Artikel 10) 1. Enhver kontraherende part afgiver den erklæring,  

 der skal optages i bilag I, samt eventuelle senere ændringer heri, på eget  

 ansvar.
 2. De i bilag I optagne ydelser skal så vidt muligt  

 omfatte udgifterne ved læge- og hospitalsbehandling samt medicin.
 Overenskomsten trådte i medfør af artikel 15, stk. 1 i kraft mellem  

 Danmark, Frankrig og Norge den 30. maj 1971.
 De kontraherende parters meddelelser i henhold til artikel 19, stk. 1 om  

 ydelser, der skal optages i Bilag I, vil blive bekendtgjort senere.
 Frankrig og Norge har afgivet erklæring i henhold til Bilag II, b).
 Desuden har Frankrig afgivet følgende erklæring:
 »Angående anvendelsen af artikel 4, stk. 1: »au  

 pair«-ansatte i Frankrig skal være mindst 18 år; denne aldersgrænse kan  

 dog nedsættes til 17 år, såfremt vedkommende kan dokumentere, at de har en  

 værge i Frankrig, d.v.s. enten faderen, moderen eller en person, der har fået  

 forældremyndigheden tillagt.
Angående anvendelsen af artiklerne 6 og 11: ifølge de i Frankrig gældende  

 bestemmelser skal en aftale, i henhold til hvilken en person er antaget på  

 »au pair«-vilkår, omfatte et tidsrum af mindst tre måneder.' Udenrigsministeriet, den 20. januar  

 1972.
K.B.
Andersen.
