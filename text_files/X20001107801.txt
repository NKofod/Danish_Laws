Bindende forhåndsbesked fra  

 Ligningsrådet vedrørende den skattemæssige behandling af  

 investorerne i vindmølleprojekter Ligningsrådet blev stillet følgende  

 spørgsmål:
 Ligningsrådet besvarede spørgsmålene  

 således:
Ad 1: Ja.
Se dog sagsfremstilling og begrundelse.
 Ad 2: Se sagsfremstilling og begrundelse.
Ad 3: Nej.
Se dog sagsfremstilling og begrundelse.
Ad 4: Nej.
Se sagsfremstilling og begrundelse.
Ad 5: Ja.
Den tidligere afskrivningslovs § 29 E er dog  

 erstattet af den nye afskrivningslovs §§ 28 og 29. Se endvidere  

 sagsfremstilling og begrundelse.
Ad 6: Ja.
Beløbsgrænsen er dog ændret  

 til 1.047.200 kr. i 1999-niveau, jf. den nye afskrivningslovs § 29. Se  

 endvidere sagsfremstilling og begrundelse.
 Sagens omstændigheder var følgende:
 Selskabet A ønsker at formidle salg af danske  

 vindmøller til følgende kundegrupper:
- enkeltpersoner - kommanditselskaber med op til 10 ejere - interessentskaber med op til 10 interessenter - sameje, hvor op til 10 enkeltpersoner køber 1 eller flere  

 vindmøller - selskaber.
 A's opgave er at stå for alle de praktiske forhold  

 der gør opstilling af vindmøllen mulig, såsom:
 - indgåelse af jordlejeaftale.
 - indgåelse af leveranceaftale direkte mellem køber og  

 elforsyningsselskab.
 - eventuel indgåelse af administrations- og managementaftale.
 - indgåelse af finansieringsaftale.
 I det omfang vindmøllerne opstilles i udlandet, vil  

 der blive indgået et samarbejde med en projektudvikler i det  

 pågældende land.
 A vil opnå indtægter fra projekterne i form af  

 formidlingsprovision fra vindmølleproducenten eller fra  

 projektudvikler.
Salget til kunderne skal ske direkte fra  

 vindmølleproducenten, men det vil være A der slutter  

 købsaftalen på baggrund af den enkelte  

 vindmøllefabrikants kontraktsmateriale.
Alternativt vil  

 købsaftalen blive indgået mellem køber og den udenlandske  

 projektudvikler.
 Udover selve møllens pris, vil den aftalte  

 købesum dække udgifter til montering, opstilling og  

 indkøring, møllestyring, fjernovervågningskontrol, 2  

 års fri service, eventuel hovedtransformatorstation og kabler fra denne  

 til møllerne, fundament og jordbundsundersøgelser, etablering  

 af køreveje, eltilslutning, fjernovervågning, projektering,  

 advokat og revisorudgifter samt salgs- og markedsføringsudgifter.  

 Køber kan alternativt vælge blot at købe møllen og  

 derefter selv afholde sidstnævnte udgifter.
Den nævnte hovedtransformatorstation betjener i  

 følge det for Ligningsrådet oplyste møllerne i en  

 vindmøllepark.
Det er endvidere oplyst, at hovedtransformatoren kan  

 være ejet af ejerne af de enkelte vindmøller i  

 vindmølleparken i fællesskab.
Der vil normalt blive indgået en serviceaftale  

 mellem køber og mølleproducent, alternativt mellem køber  

 og et lokalt servicefirma.
Aftalerne indgås direkte mellem køber  

 og foranstående.
Der vil blive indgået jordlejeaftale direkte mellem  

 vindmølleejeren og jordbesidderen på ikke under 25 år.
I  

 det omfang det er muligt, vil lejekontrakten blive tinglyst på  

 jordarealet.
Er tinglysning ikke mulig, vil der blive anvendt alternative  

 sikringsakter.
For så vidt angår vindmøller i  

 udlandet, vil den udenlandske projektudvikler sørge for, at der bliver  

 indgået aftale om leverance af strøm direkte mellem  

 mølleejeren og det lokale værk.
Er der tale om en mølle i  

 en vindmøllepark, vil elforsyningsselskabet normalt afregne den  

 leverede mængde el samlet.
Beløbet vil blive indsat på en  

 konto i et pengeinstitut, hvorfra beløbet fordeles ud på den  

 enkelte køber på baggrund af elmålinger på hver  

 vindmølle.
I Danmark vil A tilbyde hver enkelt køber  at  

 indgå en administrationsaftale.
Aftalen vil omfatte løbende  

 administration såsom udarbejdelse af regnskaber, økonomistyring,  

 rapportering m.v.
Opstilles møllerne i udlandet, vil køberne  

 blive tilbudt at indgå i en managementaftale med en lokal kyndig  

 virksomhed.
Managementaftalen vil omfatte udarbejdelse af produktions-, moms-  

 og skatteregnskaber.
Den enkelte investor vil selv forestå finansieringen  

 af sin vindmølle.
Der vil således ikke blive indgået  

 samlede finansieringsaftaler, ligesom der ikke vil være nogen  

 fælleshæftelse vindmølleejerne imellem.  

 Fælleshæftelse vil kun optræde, hvis et interessentskab  

 køber en mølle.
Det forventes at der kan opnås langfristede  

 lån på op til 75 - 80 % af den totale købspris.  

 Långiver får pant i møllen, driftsindtægterne og  

 eventuelt i købers øvrige formue.
Restkøbesummen kan  

 investor få finansieret over en kortere periode enten ved A's  

 mellemkomst, eller ved aftale med egen långiver.
Der vil ikke blive  

 etableret lån på non-recourse vilkår, limited recourse  

 vilkår eller lignende.
Med et forsikringsselskab indgås der en  

 forsikringsaftale der dækker alle møller i parken.
Hver  

 køber modtager et policecertifikat på sin egen mølle.
 Den kommunale skatteforvaltning udtalte  

 følgende:
 Ad spørgsmål 1:
Vindmøller anses afskrivningsmæssigt som  

 driftsmidler, der kan afskrives efter afskrivningslovens kap. 2, når de  

 benyttes erhvervsmæssigt.
Når der indgås leveranceaftaler  

 direkte mellem mølleejer og et lokalt forsyningsværk som aftager  

 og der rent faktisk leveres strøm fra møllen til  

 forsyningsværket, må møllens drift klassificeres som  

 erhvervsmæssig.
 Ad spørgsmål 2:
Omkostninger til forundersøgelser,  

 projekteringsudgifter, salgs- og markedsføringsomkostninger, revisor-  

 og advokatudgifter må i den aktuelle situation betragtes som  

 etableringsudgifter, der  ikke kan afskrives.
Afskrivningsberettiget er  

  alene møllens pris incl. told, fragt og  montering.
 Ad spørgsmål 3:
 Da udgifter til advokat og revisor, jf.  

 kontraktsmaterialet, påhviler den enkelte køber, kan disse  

 udgifter fratrækkes i etableringsåret i medfør af  

 ligningslovens § 8 J.
 Ad spørgsmål 4:
 Efter Landsskatterettens praksis omfattes forholdet ikke  

 af personskattelovens § 4, stk. 1, nr. 10, når der indgås  

 individuelle aftaler mellem ejerne af den enkelte vindmølle på  

 den ene side, og leverandører, jordejere og forsyningsværker og  

 der ikke indgås fælles hæftelse af nogen art  

 mølleejerne imellem.
 Såfremt ejerne af en vindmølle er et  

 interessentskab, er det en forudsætning for ikke at omfattes af  

 personskattelovens § 4, stk. 1, nr. 10, at interessenterne ikke udgør  

 en flerhed af mere end 10 deltagere.
 Da investorernes vindmøller ikke skal udlejes,  

 findes personskattelovens § 4, stk. 1, nr. 13, ikke at have relevans i den  

 aktuelle sammenhæng.
 Ad spørgsmål 5:
 Vindmølleejerne vil kunne forskudsafskrive deres  

 vindmølle efter afskrivningslovens  §§ 28-29, såfremt de i  

 bestemmelsen nævnte betingelser er opfyldt, og der er indgået  

 bindende aftale om leveringen.
 Ad spørgsmål 6:
 Den enkelte deltager vil kunne afskrive i den  

 udstrækning vedkommendes andel i den aftalte, beregnede anskaffelsessum  

 overstiger beløbsgrænsen i afskrivningslovens  §§ 28-29.
 Ligningsrådet besvarede spørgsmålene  

 således:
 Ad spørgsmål 1:
Ligningsrådet bemærker, at efter  

 afskrivningslovens § 3, anses driftsmidler for anskaffet i  

 afskrivningsmæssig henseende, når de er leveret til en  

 igangværende virksomhed, er bestemt til at indgå i driften af  

 virksomheden, og er færdiggjort i et sådant omfang, at det kan  

 indgå i driften.
Ligningsrådet finder dermed, at der kan  

 afskrives på vindmøllerne på det tidspunkt, hvor  

 møllerne er leveret til køberne, tilsluttet et  

 forsyningsselskab og i stand til at fungere efter deres formål,  

 når de leveres til en virksomhed, som allerede forud for anskaffelsen  

 af vindmøllen er igangværende.
I andre tilfælde  

 kræves det tillige, at den erhvervsmæssige aktivitet  

 (produktionen af el) er påbegyndt.
 Ad spørgsmål 2:
Ligningsrådet er enig i med kommunen i, at  

 afskrivningsgrundlaget for møllerne alene udgøres af  

 møllernes pris incl. told, fragt og montering.
Afskrivningsgrundlaget  

 for møllerne omfatter anskaffelsessummen for hus og bevægelige  

 dele, tårn, fundament, elinstallationer, tilslutning til elnettet,  

 elledninger og transformatorstationer.
Udgifter til  

 jordbundsundersøgelser i forbindelse med etablering af fundamentet vil  

 ligeledes kunne indgå i afskrivningsgrundlaget.
Herudover vil udgifter  

 til anskaffelse af apparatur til styring og fjernovervågning samt  

 installation heraf indgå i afskrivningsgrundlaget.
Udgifter til den overordnede strukturering og  

 tilrettelæggelsen af den finansielle organisering af projektet kan ikke  

 indgå i afskrivningsgrundlaget.
Tilsvarende kan udgifter til  

 forundersøgelser og projektgennemgang ikke indgå i  

 afskrivningsgrundlaget for møllerne.
Disse udgifter er at betragte som  

 ikke-fradragsberettigede og ikke-afskrivningsberettigede  

 etableringsudgifter.
 Salgs- og markedsføringsudgifterne vil ligeledes  

 være at anse for ikke-fradragberettigede etableringsudgifter.
 Udgifter til advokat og revisor vil ud fra samme  

 betragtninger ikke kunne indgå i afskrivningsgrundlaget for  

 møllerne.
 Udgifter til etablering af fast kørevej vil  

 endvidere ikke kunne indgå i afskrivningsgrundlaget for  

 vindmøllerne.
 I det omfang møllen opføres på et  

 købt areal, og kørevejen etableres på dette areal vil den  

 dog kunne indgå i anskaffelsessummen efter  

 ejendomsavancebeskatningsloven.
I det omfang møllen opføres på et  

 lejet areal, og kørevejen opføres på dette areal, er det  

 Ligningsrådets opfattelse, at udgifterne til etablering af  

 kørevejen kan afskrives efter statsskattelovens § 6, stk. 1, litra a.  

 Ligningsrådet finder, at afskrivningerne kan foretages i  

 overensstemmelse med principperne for afskrivning på bygninger på  

 lejet grund.
Det vil sige, at de årlige afskrivninger ikke kan  

 overstige et beløb svarende til, at afskrivningen sker med lige store  

 årlige beløb over lejeperioden, hvis lejemålet er  

 indgået for et bestemt tidsrum, eller over den periode, hvori lejeren  

 er tilsikret uopsigelighed.
Den årlige afskrivning kan dog ikke  

 overstige 5 pct.
Da der er tale om afskrivning efter statsskatteloven, vil  

 afskrivningerne være bundne.
Udgifter, som udgør forudbetalinger for driften,  

 service, garantier og forsikringer vil ikke kunne indgå i  

 afskrivningsgrundlaget.
Disse udgifter er at anse for driftsudgifter, og i  

 det omfang de udgør betaling for en flerårig periode, skal de  

 periodiseres.
 Det bemærkes, at Ligningsrådet ikke har taget  

 stilling til den beløbsmæssige fordeling af den samlede  

 købesum på de enkelte elementer.
 Ad spørgsmål 3:
Ligningsrådet bemærker, at ligningslovens § 8  

 J alene omhandler udgifter til advokat og revisor, som den skattepligtige  

 selv har afholdt.
I det omfang den skattepligtige anskaffer et færdigt  

 projekt, medfører det ikke fradragsret for advokat- og  

 revisorudgifter, selv om den, der har udarbejdet projektet, har afholdt  

 advokat- og revisorudgifter i forbindelse med udarbejdelsen af projektet, og  

 den samlede betaling indeholder en dækning for disse udgifter.
Det er i  

 dette tilfælde den, der har udarbejdet projektet, som havde afholdt  

 udgifterne, og det er dermed denne, der har fradrag for disse ved  

 opgørelsen af den skattepligtige indkomst.
I tilfælde, hvor  

 udgiften direkte påhviler investorerne, vil udgiften dog kunne  

 fradrages efter ligningslovens § 8 J.
 Ad spørgsmål 4:
Personskattelovens § 4, stk. 1, nr. 10, vedrører  

 indkomst ved selvstændig erhvervsvirksomhed, når antallet af  

 ejere er større end 10. Det er oplyst at der max. vil være 10  

 ejere til hver mølle, at de enkelte ejere selv indgår  

 serviceaftale, sikret jordlejeaftale og aftale om strømleverancer for  

 netop deres mølle.
Endvidere er det oplyst, at de enkelte  

 vindmølleejere selv forestår finansieringen af deres  

 mølle, at der ikke vil være nogen form for  

 fælleshæftelse, ligesom møllens indtægter afregnes  

 på baggrund af elmålinger foretaget for hver mølle.
Det  

 kan således lægges til grund, at  hele driftsrisikoen for den  

 enkelte mølle alene påhviler møllens ejere, ligesom  

 ejerskab til den enkelte mølle er klart individualiseret.
Hertil  

 kommer, at alle indtægter og udgifter vedrørende den enkelte  

 mølle alene tilgår henholdsvis afholdes af den konkrete  

 mølles ejere.
Der er således en så klar økonomisk,  

 driftsmæssig og ejermæssig adskillelse, at køberne ikke  

 vil være omfattet af personskattelovens § 4, stk. 1, nr. 10.
 Ligningsrådet finder ikke, at det forhold, at  

 vindmølleejerne i en vindmøllepark eventuelt i fælleskab  

 ejer en hovedtransformatorstation, i sig selv bevirker, at ejerne bliver  

 omfattet af personskattelovens § 4, stk. 1, nr. 10, når der i  

 øvrigt er foretaget den ovenfor omtalte adskillelse.
 Da der ikke er tale om udlejning, vil køberne  

 heller ikke være omfattet af personskattelovens § 4, stk. 1, nr.  

 13.
 Ad spørgsmål 5:
 Ligningsrådet er enig i kommunens udtalelse.
 Ad spørgsmål 6:
 Ligningsrådet er enig i kommunens udtalelse.
