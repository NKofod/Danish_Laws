Betænkning afgivet af Det  

 Energipolitiske Udvalg den 2. maj 2001 Betænkning over Forslag til lov om ændring af lov om  

 elforsyning og lov om miljøbeskyttelse (Betaling for miljøvenlig elektricitet og kontrol  

 hermed samt dispensation vedrørende resprodukter fra elproducerende  

 anlæg m.v.) [af  

 miljø- og energiministeren (Svend Auken)] 1. Ændringsforslag Miljø- og energiministeren har stillet 5  

 ændringsforslag til lovforslaget.
2. Udvalgsarbejdet Lovforslaget blev fremsat den 28. marts 2001 og var til 1.  

 behandling den 5. april 2001. Lovforslaget blev efter 1. behandling henvist  

 til behandling i Det Energipolitiske Udvalg.
Udvalget anmoder om, at  

 lovforslaget henvises til fornyet udvalgsbehandling efter 2. behandling.
Møder Udvalget har behandlet lovforslaget i 3 møder.
Høring Lovforslaget har i forbindelse med fremsættelsen  

 været sendt i høring.
Miljø- og energiministeren sendte  

 den 4. april 2001 de indkomne høringssvar og den 5. april 2001 et  

 notat herom til udvalget.
Ministeren sendte den 23. april 2001 et supplerende  

 høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danmarks Vindmølleforening, Indukraft og Vindmølleindustrien.
 Miljø- og energiministeren har over for udvalget  

 kommenteret de skriftlige henvendelser.
Spørgsmål Udvalget har stillet 19 spørgsmål til  

 miljø- og energiministeren til skriftlig besvarelse, som denne har  

 besvaret bortset fra 2, som forventes besvaret inden 2. behandling.
3. Indstillinger og politiske bemærkninger Et flertal i udvalget (S, V, KF, SF, CD, RV og Kim  

 Behnke (UP)) indstiller lovforslaget til vedtagelse med de stillede  

 ændringsforslag.
 Venstres, Det Konservative Folkepartis og  

 Centrum-Demokraternes medlemmer af udvalget og Kim Behnke (UP) konstaterer,  

 at lovforslaget er en opfølgning af elreformaftalen, og noterer med  

 tilfredshed:
 At biomassehandlingsplanen udmøntes på de værker,  

 hvor betingelserne kan opfyldes så billigt som muligt, herunder at det  

 nu er muligt at vælge tilsatsfyring.
 At produktionen fra havvindmølleparkerne og  

 biomasseanlæggene ikke indgår som prioriteret produktion, men  

 alene afregnes gennem et pristillæg, således at adgangen til  

 indkøb af fri el ikke reduceres yderligere.
 At det er lykkedes at neutralisere den økonomiske konsekvens  

 af den forsinkede godkendelse i EU, når det gælder store  

 virksomheders fritagelse for at bidrage til miljøvenlig el ved forbrug  

 ud over 100 GW.
 At det er lykkedes at få det udvidede nettoprincip  

 implementeret i loven.
 V, KF, CD og Kim Behnke (UP) noterer ligeledes med  

 tilfredshed, at loven giver rammer for, at myndigheder, netvirksomheder og  

 systemansvarlige virksomheder får mulighed for at udøve en  

 effektiv kontrol med administration af afregningspriser og pristilskud og med  

 VE-markedet.
 V, KF, CD og Kim Behnke (UP) vil i den forbindelse  

 fremhæve vigtigheden af, at markedet for VE-beviser  

 tilrettelægges, så intentionerne om at lade markedsmekanismen  

 fastsætte den reelle pris for VE-energi kan indfries.
 Et mindretal i udvalget (DF) indstiller  

 lovforslaget til forkastelse ved 3. behandling og vil stemme imod de  

 stillede ændringsforslag.
 Lovforslaget indeholder en lang række  

 udmøntninger af elreformen og kraftværkspakken, som Dansk  

 Folkeparti ikke har tilsluttet sig.
Dansk Folkeparti finder, at lovforslaget kan få  

 vidtrækkende og uoverskuelige økonomiske konsekvenser for  

 elforbrugerne.
Der foreligger ikke konsekvensberegninger, og da lovforslaget  

 er særdeles kompliceret, vil det gøre det vanskeligere for  

 forbrugerne at forstå de i forvejen vanskeligt tilgængelige  

 bestemmelser om blandt andet afregning af miljøvenlig  

 elektricitet.
Forbrugerne pålægges at betale store  

 pristilskud for el produceret på de kommende elværksejede  

 havvindmøller og til realisering af biomassehandlingsplanen, der er  

 påbudt i den tidligere elforsyningslov.
Den producerede el  

 forøger det i forvejen store eloverløb, der må  

 eksporteres til lave priser.
Det betyder, at danske forbrugere reelt yder  

 tilskud til elforbrugere i importlandene, da forskellen mellem den  

 opnåede markedspris og de i lovforslaget fastsatte høje  

 afregningspriser betales af de danske forbrugere i form af pristillæg  

 m.m.
Dansk Folkeparti er enig i høringssvaret fra  

 Foreningen for Slutbrugere af Energi, der foreslår, at tilskuddene  

 tilvejebringes via finansloven.
Dansk Folkeparti finder, at det er den eneste  

 måde at indsætte en bevillingsmæssig bremseklods på,  

 da elreformen medfører en direkte, ubegrænset adgang til  

 forbrugernes lommer.
Det betyder ligeledes, at de samfundsøkonomisk  

 relevante konsekvensberegninger af energipolitikken ikke bliver foretaget.  

 Det finder Dansk Folkeparti er dybt utilfredsstillende både for  

 erhvervslivet og for den almindelige forbruger.
 Et andet mindretal i udvalget (EL) indstiller  

 lovforslaget til forkastelse ved 3. behandling, men vil stemme for de  

 stillede ændringsforslag.
Enhedslisten stemmer imod lovforslaget, fordi det sigter  

 på at begrænse mængden af miljøprioriteret  

 strøm ud fra det argument, at miljøprioriteret strøm  

 begrænser det frie marked på elområdet.
Lovforslaget sigter  

 således på mere marked og øget liberalisering på  

 bekostning af miljøet.
Det kan Enhedslisten naturligvis ikke  

 støtte.
Endvidere indebærer lovforslaget, at der nu kan  

 sættes gang i planerne om, at flyveaske ikke længere skal  

 deponeres lokalt, men kan fragtes andre steder hen.
Resultatet af denne  

 lovændring vil i realiteten betyde, at der etableres et  

 kæmpelager for flyveaske med enorme transporter med lastbil til  

 følge.
En miljøpolitik, Enhedslisten naturligvis heller ikke  

 kan støtte.
 Kristeligt Folkeparti og Demokratisk Folkeparti var  

 på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	miljø- og energiministeren, tiltrådt af et  

flertal (udvalget med undtagelse af DF):
Til § 1 1) Efter nr. 3 indsættes som nyt nummer:
 »01. § 8 a, stk. 7, affattes således:
»Stk. 7. Miljø- og energiministeren kan efter  

 forelæggelse for det i § 3 nævnte udvalg fastsætte regler  

 om, at en elproducent, hvis anlæg tages i drift efter et af ministeren  

 fastsat tidspunkt, og hvis aftagepligt beregnes efter stk. 4, ved salg kun  

 kan opnå den efter § 58 fastsatte afregningspris for den del af sin  

 elproduktion, der overstiger producentens totale forbrug af  

 elektricitet.«« [Udvidelse af nettoafregningsprincippet] 2) Efter nr. 3 indsættes som nyt nummer:
 »02. I § 8 a indsættes som stk. 8:
»Stk. 8. Miljø- og energiministeren kan fastsætte regler  

 for varslingsfrister for forbrugere, der ønsker at lade deres pligt  

 til at aftage miljøvenlig elektricitet beregne efter stk. 3 og 4, samt  

 regler for, hvorledes elforbruget og elproduktionen skal måles og  

 opgøres.
Udgifterne til målingen afholdes af  

 elproducenten.«« [Varsling og måling for nettoafregning] 3) I det under nr. 6 foreslåede § 59 a, stk.  

 2, indsættes efter 2. pkt. som nyt punktum:
»De systemansvarlige virksomheder skal sikre, at  

 VE-elektricitet fra anlæg omfattet af stk. 1 på linje med  

 øvrig VE-elektricitet i tilfælde af netbegrænsninger  

 får prioriteret adgang til det kollektive elforsyningsnet.« [Sikring af VE-elektricitets adgang til nettet] 4) I det under nr. 6 foreslåede § 59 a, stk.  

 3, indsættes i 3. pkt. efter »48 øre pr. kWh«: »som  

 gennemsnit over året.« [Pristillæg opgøres efter  

 årsgennemsnit] Til § 3 5) I stk. 3 ændres »§ 8 a, stk. 7,« til: »§ 8,  

 stk. 7,«.
[Lovteknisk korrektion] Bemærkninger Til nr. 1 og 2 Den gældende elforsyningslov indeholder en  

 bestemmelse, hvorefter en elproducent, hvis aftagepligt beregnes efter  

 nettoforbruget, kun kan opnå en efter loven fastsat afregningspris for  

 den del af elproduktionen, der overstiger producentens totale elforbrug.
Det  

 foreslås nu at ophæve denne begrænsning.
Egenproducenter  

 vil således fremover både kunne opnå reduktion i  

 aftagepligten og kunne opnå en høj afregningspris ved salg af  

 den miljøvenlige elproduktion, som overstiger aftageforpligtelsen.
De  

 øgede omkostninger ved at yde den høje afregningspris til  

 egenproducenterne vil påhvile de øvrige elforbrugere.
Med dette forslag øges incitamentet til etablering  

 af egenproduktion.
I takt med gennemførelsen af VE-bevismarkedet vil  

 dette incitament imidlertid gradvis reduceres.
For at kunne tage højde  

 for en eventuel uhensigtsmæssigt stor udbygning af egenproduktionen og  

 heraf følgende udgifter for de øvrige forbrugere foreslås  

 det med ændringsforslag nr. 1 at give ministeren mulighed for at  

 fastsætte regler om, at en elproducent, hvis anlæg tages i drift  

 efter et af ministeren fastsat tidspunkt, og hvis aftagepligt beregnes efter  

 § 8 a, stk. 4, ved salg kun kan opnå den efter § 58 fastsatte  

 afregningspris for den del af sin elproduktion, der overstiger producentens  

 totale forbrug af elektricitet.
Der vil således være mulighed  

 for, at ministeren - efter forelæggelse for Folketingets  

 Energipolitiske Udvalg - vil kunne fastsætte regler om, at nye  

 anlæg opført efter en bestemt dato i lighed med i dag kun kan  

 opnå den høje afregningspris for den del af produktionen, der  

 overstiger producentens totale elforbrug.
Det foreslås endvidere med ændringsforslag nr.  

 2 at give ministeren adgang til at fastsætte nærmere regler om  

 varslingsfrister for elforbrugere, der ønsker at lade deres  

 aftagepligt beregne efter bestemmelserne i § 8 a.
Den gældende  

 lovgivning indeholder ikke adgang til at fastsætte sådanne  

 regler, hvilket har givet anledning til administrative problemer, idet en  

 række egenproducenter har ønsket kun at benytte adgangen til at  

 anvende nettoafregning i visse situationer.
Det vil med den foreslåede  

 bemyndigelse til ministeren kunne fastsættes, at tilsagn om at ville  

 anvende bestemmelserne i § 8 a er bindende for en længere periode,  

 f.eks. for et år ad gangen.
Efter den foreslåede bestemmelse vil  

 der endvidere kunne fastsættes regler om, hvorledes elforbrug og  

 elproduktion skal måles og opgøres.
Korrekt og præcis  

 måling er en forudsætning for en korrekt administration af  

 nettoafregningsprincippet.
Udgifterne til den nødvendige måling  

 af egenproducenternes forbrug og produktion vil skulle dækkes af  

 elproducenterne.
Da nettoafregningsprincippet for egenproducenter blev  

 indført ved lov nr. 448 af 31. maj 2000, fremgik det udtrykkeligt af  

 lovforslagets bemærkninger, at nettoprincippet ikke vil kunne  

 lægges til grund ved beregningen af den mængde VE-beviser, som  

 alle elforbrugere har pligt til at aftage fra et af ministeren fastsat  

 tidspunkt.
I forlængelse heraf vil de udvidelser i adgangen til at  

 anvende nettoafregning, som nu foreslås, ikke have betydning ved  

 beregning af den mængde VE-beviser, som elforbrugerne vil skulle  

 aftage.
Til nr. 3 Elsam har i sit høringssvar til lovforslaget gjort  

 opmærksom på, at elektricitet fra VE-anlæg, herunder fra  

 havvindmøller, udtrykkeligt bør sikres prioriteret adgang til  

 elnettet i tilfælde af netbegrænsninger.
Med lovforslaget har det  

 ikke været hensigten at ændre på den fysiske prioritering  

 af adgangen for den miljøvenlige elektricitet til elnettet.
Sigtet med  

 lovforslaget på dette punkt er alene at ophæve net- og  

 systemansvarlige virksomheders forpligtelse til at aftage elektriciteten og  

 hermed betale for balanceringsydelserne.
Hermed begrænses den  

 mængde miljøvenlig elektricitet, som forbrugerne har pligt til  

 at aftage, og derved undgås at begrænse den mængde  

 elektricitet, som omsættes på det konkurrenceudsatte elmarked.  

 Systemansvaret skal efter ændringsforslaget således også  

 fremover sikre, at den miljøvenlige elektricitet får forrang i  

 adgangen til elforsyningsnettet i forhold til den konventionelle  

 elproduktion, hvis der opstår begrænsninger i elforsyningsnettets  

 kapacitet.
Udgifter til nødvendige balanceringsydelser påhviler  

 dog fortsat elproducenten, jf. forslaget til § 59 a, stk. 2.
Til nr. 4 Det fremgår af forslaget til § 59 a, stk. 9, at  

 såfremt den fastsatte markedspris overstiger det fastsatte samlede  

 beløb for pristillæg og markedspris, beregnes et negativt  

 pristillæg, som modregnes i udbetalingerne til elproducenterne.
Denne  

 beregningsmåde har for anlæg, der afregnes efter § 59 a, stk. 3,  

 hvor pristillægget højst kan udgøre 48 øre/kWh,  

 som konsekvens, at producenten i nogle af døgnets timer, hvis  

 markedsprisen er under 12 øre/kWh, ikke opnår 60 øre/kWh,  

 samtidig med, at markedsprisen i andre timer kan være over 60  

 øre/kWh, hvilket vil udløse et negativt pristillæg.
Ændringsforslaget på dette punkt  

 indebærer, at det maksimale pristillæg på 48  

 øre/kWh, som ønsket af Elsam, betragtes som et  

 årsgennemsnit, således at der hele året udbetales et  

 pristillæg svarende til forskellen mellem 60 øre/kWh og  

 markedsprisen.
Såfremt det viser sig, at den gennemsnitlige markedspris  

 for året har været under 12 øre/kWh, skal  

 pristillægget efterfølgende reguleres ned, således at det  

 på årsbasis netop bliver 48 øre/kWh.
Til nr. 5 Ændringsforslaget retter en teknisk fejl i det  

 fremsatte lovforslag.
Martin Glerup (S) fmd.  

  Helge Mortensen (S)  Henning Gjellerod (S)  

  Lis Greibe (S)  Erik Mortensen (S)  

  Anni Svanholt (SF)  Ebbe Kalnæs (CD)  

 Vibeke Peschardt (RV)  Søren Kolstrup (EL)  

  Peter Hansen-Nord (V)  Harald Kjøller (V)  

  Helga Moos (V)  Kim Andersen (V)  

  Eva Møller (KF) Gitte Seeberg (KF)  

  Aase D.
Madsen (DF) nfmd.  

  Kim Behnke (UP) Kristeligt Folkeparti og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 205 Bilagsnr.
