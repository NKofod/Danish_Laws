Nr BTL 124 Betænkning over Forslag til lov om ændring af lov om Arbejdsgivernes  

 Elevrefusion (Omlægning af finansiering af skolepraktik m.v.)   

 Nr L 124 1997-98. 1. samling Afgivet af Uddannelsesudvalget Afgivet: 19971212 Udvalget har behandlet lovforslaget i nogle møder og har herunder stillet  

 spørgsmål til undervisningsministeren, som denne har besvaret skriftligt.
 Udvalgets spørgsmål til undervisningsministeren og dennes svar herpå er  

 optrykt som bilag til betænkningen.
 Der er af undervisningsministeren stillet et ændringsforslag, hvorom  

 henvises til de ledsagende bemærkninger.
 Herefter indstiller et flertal (Venstres, Det Konservative  

 Folkepartis, Centrum-Demokraternes og Dansk Folkepartis medlemmer af  

 udvalget) lovforslaget til forkastelse ved 3. behandling.
 Et mindretal (Socialdemokratiets, Socialistisk Folkepartis, Det  

 Radikale Venstres og Enhedslistens medlemmer af udvalget) indstiller  

 lovforslaget til vedtagelse med det af undervisningsministeren  

 stillede ændringsforslag.
Æ n d r i n g s f o r s l a g Af undervisningsministeren, tiltrådt af et mindretal (S, SF,  

 RV og EL):
Til § 1 1) Efter nr. 4 indsættes som nyt nummer:
 »01. I § 19 indsættes efter stk. 3 som nyt stykke:
»Stk. 4. Uanset bestemmelsen i stk. 2 og 3 kan  

 undervisningsministeren godkende, at Arbejdsgivernes Elevrefusion kan optage  

 lån i et pengeinstitut eller lignende til dækning af et midlertidigt  

 likviditetsunderskud i løbet af året, såfremt lån kan optages på samme eller  

 billigere vilkår end nævnt i stk. 2 og 3. Beløbet indregnes med tillæg af  

 renter i bidraget for det følgende år.«» B e m æ r k n i n g e r Til nr. 1 Den årlige fastsættelse af bidraget til Arbejdsgivernes Elevrefusion, AER,  

 søges gjort så realistisk som muligt.
Der skal ikke opsamles likvide midler i  

 AER ud over det nødvendige beløb til de løbende udbetalinger.
 Som følge af den foreslåede finansieringsomlægning, hvorefter statens  

 tilskud til skolepraktikordningen helt bortfalder, vil der være en øget  

 risiko for, at der kan opstå et midlertidigt likviditetsunderskud.  

 AER-bidragene indbetales kvartalsvis til AER, fra små arbejdsgivere dog kun  

 en gang årligt i december måned.
 Med ændringen vil man i en sådan situation kunne undgå en unødig  

 bureaukratisk administration i forbindelse med statens tilvejebringelse af  

 dækning af et kortvarigt underskud.
Anne-Marie Meldgaard (S) nfmd.
Hans Peter Baadsgaard (S) Poul  

 Erik Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V)  fmd.
Henning Urup (V) Peder  

 Sønderby (V) Frank Dahlgaard (KF) Lene Espersen (KF) John Vinther (KF) Poul  

 Nødgaard (DF) Fremskridtspartiet havde ikke medlemmer i udvalget.
Bilag Udvalgets spørgsmål til undervisningsministeren og dennes svar  

 herpå Folketingets Uddannelsesudvalg har med brev af 8. december 1997 (L 124 -  

 bilag 4) i forbindelse med behandling af forslag til lov om ændring af lov om  

 Arbejdsgivernes Elevrefusion stillet mig følgende spørgsmål:
 Spørgsmål 1:
»Er det korrekt, at der med lovforslaget L 124 pålægges  

 arbejdsgiverne yderligere udgifter - ud over de ekstraudgifter, som  

 finanslovforslaget for 1998 indebærer?» Svar:
Ja, det er korrekt, at der som følge af L 124 pålægges alle arbejdsgivere  

 en yderligere udgift.
Arbejdsgiverne skal fremover finansiere den fulde  

 udgift til skolepraktik.
Staten skulle ifølge finanslovforslaget for 1998  

 (FFL 1998) have finansieret 50 pct. af udgiften til praktikuddannelse  

 (skolepraktik).
 Forskellen mellem FFL 1998 og det fremsatte ændringsforslag til FFL 1998  

 inkl. lovforslag L 124 fremgår af nedenstående tabel:
 Som et ses af tabellen, er udgifterne til lønrefusion og skolepraktik  

 steget.
 Merudgiften til lønrefusion skyldes, at der nu forventes et større antal  

 elever i erhvervsuddannelserne og dermed flere skoleuger, der berettiger til  

 lønrefusion, end forudsat ved udarbejdelsen af FFL 1998.
 Merudgiften til skolepraktik (praktikuddannelse og elevgodtgørelse m.v.)  

 skyldes, at et større antal elever i erhvervsuddannelserne end forudsat ved  

 udarbejdelsen af FFL 1998 ikke har kunnet opnå en uddannelsesaftale og derfor  

 er blevet henvist til skolepraktik.
 Hertil kommer, at arbejdsgiverne som følge af L 124 skal finansiere den  

 fulde udgift til skolepraktik.
 Spørgsmål 2:
»Kan ministeren bekræfte, at arbejdsgivernes udgifter til  

 skolepraktikordningen stiger fra 175 mio. kr. i 1997 til 335 mio. kr. i 1998,  

 hvis finanslov 1998 og L 124 vedtages i den nuværende udformning?» Svar:
 Jeg kan bekræfte, at udgiften vil stige, som anført i nedenstående tabel:
 Da udgiften til skolepraktik (praktikuddannelse og elevgodtgørelse m.v.)  

 imidlertid som følge af øget aktivitet forventes at stige i 1997 og 1998 i  

 forhold til det budgetterede på finansloven for 1997 og FFL 1998, ser  

 regnestykket herefter således ud:
 Udgiften, som skal finansieres af arbejdsgiverne, vil som følge heraf  

 stige fra 220,9 mio. kr. i 1997 til 439,4 mio. kr. i 1998.
 Spørgsmål 3:
»Hvad betyder den samlede ekstraomkostning for erhvervslivets  

 konkurrenceevne, og hvor meget forventes beskæftigelsen at blive påvirket i  

 negativ retning ifølge Finansministeriets økonomiske model (ADAM)?» Svar:
 Jeg har forelagt spørgsmålet for Finansministeriet, der udtaler følgende:
»I erhvervsuddannelserne bør eleverne så vidt muligt gennemføre  

 praktik i en virksomhed frem for på en skole.
Det er arbejdsgivernes ansvar  

 at sikre, at der oprettes tilstrækkeligt mange praktikpladser.
I perioder med en afmatning i den økonomiske aktivitet kan erhvervslivet  

 imidlertid have forholdsvis dårlige betingelser for at oprette det  

 efterspurgte antal praktikpladser, og der kan derfor være et særligt behov  

 for at kunne erstatte virksomhedspraktik med skolepraktik.
Set i lyset af  

 konjunktursituationen og behovet for faglært arbejdskraft burde der  

 imidlertid ikke på nuværende tidspunkt være problemer med at etablere de  

 fornødne praktikpladser.
 Den foreslåede ændring af finansieringen af skolepraktik øger  

 virksomhedernes incitament til at oprette ordinære praktikpladser.
Den samlede ekstraomkostning for arbejdsgiverne af ændring af lov om  

 Arbejdsgivernes Elevrefusion (omlægning af finansiering af skolepraktik) kan  

 opgøres til 220 mio. kr.
Heraf vedrører de ca. 130 mio. kr. private  

 arbejdsgivere, svarende til 0,03 pct. af den samlede lønsum i den private  

 sektor.
Herudover er der merudgifter på i alt 500 mio. kr. som følge af øget  

 aktivitet.
I henhold til ADAM har en så beskeden forøgelse af kønomkostningerne ingen  

 synlig effekt på konkurrenceevnen og beskæftigelsen.
En eventuel påvirkning  

 af konkurrenceevnen vil være endnu mindre, i det omfang omlægningen  

 tilskynder til oprettelse af flere ordinære praktikpladser.
Ekstraomkostningens påvirkning af lønsummen skal samtidig ses i lyset af,  

 at de samlede lønomkostninger i den private sektor skønnes at stige med 3,8  

 procent i 1998. Herudover har blandt andet arbejdsmarkeds- og  

 skattereformerne i de seneste år bidraget til at dæmpe lønstigningstakten  

 betydeligt.
Når der tages højde for disse strukturvirkninger, vurderes de  

 gunstige virkninger af den samlede lovgivning i 1998 at være betydeligt  

 større end effekten af de øgede direkte omkostninger, herunder omlægningen af  

 finansieringen af Arbejdsgivernes Elevrefusion.« Spørgsmål 4:
»Hvilke økonomiske incitamenter har staten til at minimere brugen af  

 skolepraktikordningen, hvis staten ikke selv har udgifter forbundet med  

 ordningen?» Svar:
 Finansieringsomlægningen indebærer ingen ændringer i  

 skolepraktikordningen.
 Da offentlige arbejdsgivere også skal betale arbejdsgiverbidrag for deres  

 ansatte, vil staten fortsat have en væsentlig interesse i, at  

 arbejdsgiverbidraget ikke stiger og dermed en interesse i, at udgiften til  

 skolepraktik bliver mindst mulig.
Indbetalinger af bidrag fra offentlige arbejdsgivere forventes i 1997 at  

 udgøre ca. 786 mio. kr., mens bidraget fra private arbejdsgivere forventes at  

 blive ca. 1.325,4 mio. kr.
De offentlige arbejdsgiveres bidrag udgør således  

 37 pct.
I 1998 er arbejdsgiverbidraget med ændringsforslagets sats budgetteret til  

 2.360 mio. kr.
Af det budgetterede bidrag vedrører 1.480 mio. kr. de private  

 arbejdsgivere, mens 880 mio. kr. vedrører de offentlige arbejdsgivere.
