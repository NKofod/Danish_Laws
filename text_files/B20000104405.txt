Bekendtgørelse om fuld  

 nummerportabilitet I medfør af § 36, stk. 3, i lov nr. 418 af 31. maj 2000  

 om konkurrence- og forbrugerforhold på telemarkedet,  

 fastsættes:
 § 1. Slutbrugere skal have mulighed for at medtage  

 abonnentnumre ved skift mellem udbydere af telenet eller teletjenester inden  

 for områderne telefoni og ISDN.
 § 2. Slutbrugere skal senest den 1. juli 2001 have  

 mulighed for at medtage abonnentnumre ved skift mellem udbydere af telenet  

 eller teletjenester inden for området offentlig  

 mobilkommunikation.
 § 3. Slutbrugere skal senest den 1. april 2002  

 have mulighed for at medtage abonnentnumre ved skift mellem udbydere af  

 telenet eller teletjenester inden for områderne telefoni, ISDN og  

 offentlig mobilkommunikation.
 § 4. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 645  

 af 4. august 1997 om frit operatørvalg og nummerportabilitet.
