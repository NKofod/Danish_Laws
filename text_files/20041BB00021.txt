Fremsat den 19. oktober 2004 af  

 Jytte Wittrock (S), Thomas Adelskov (S),  

 Poul Andersen (S), Carsten Bo Jensen (S),  

 Henrik Sass Larsen (S), Helge Mortensen (S),  

 Jørn Pedersen (S) og Jens Peter Vernersen&nbsp  

 ;(S) Forslag til folketingsbeslutning om  

 fortsat mulighed for godstransport på privatbanerne efter 2004 Folketinget pålægger regeringen at fremsætte lovforslag og at  

 foretage de nødvendige ændringer i administrative forskrifter med henblik på  

 at  

 sikre, at det fortsat er muligt at transportere gods på privatbanerne efter  

 2004.
Bemærkninger til forslaget Ifølge § 10 i lov nr. 1317 af 20. december 2000 om  

 amtskommunernes overtagelse af de statslige ejerandele i privatbanerne kan et  

 amtsråd indtil den 31. december 2004 deltage med bestemmende indflydelse,  

 dvs.  

 med mere end 50 pct. af ejerandelen, i et selskab, som udfører godstrafik på  

 bl.a.  

 jernbane.
Efter den 31. december 2004 skal der ske en udskillelse i  

 selvstændige selskaber, hvor det enkelte amts ejerandel maksimalt må udgøre  

 49  

 pct.
Med udskillelsen af selvstændige selskaber vil der være helt nye  

 vilkår for godskørslen på privatbanerne.
Uden mulighed for at subsidiere  

 godstrafikken kan der på en række af privatbanerne ikke skabes tilstrækkelig  

 driftsøkonomisk balance til at sikre de lokale virksomheder en fortsat  

 mulighed  

 for godstransport.
 Der er flere argumenter for at opretholde muligheden for  

 godstransport på privatbanerne efter den 31. december 2004:
For det første skal man vurdere godstransportens  

 beskæftigelsesmæssige effekter for lokal- og regionalområderne.  

 Godstransporten  

 er med til at sikre, at de lokale virksomheder kan fragte råstoffer,  

 halvfabrikata og de færdige produkter til og fra leverandører og aftagere på  

 en  

 sikker og miljømæssigt fordelagtig måde.
I nogle lokalsamfund er  

 godstransport  

 på privatbanerne ikke bare en forudsætning for rentabel virksomhedsdrift, men  

 også et godt fundament for fortsat erhvervsmæssig udvikling og ekspansion.
 For det andet er godstransport på jernbane langt bedre for  

 miljøet end transport via lastbiler på vejene.
 For det tredje er godstransport på jernbane en langt mere sikker  

 transportform end godstransport med lastbiler på vejene.
 På baggrund af flere tilkendegivelser fra private virksomheder i  

 lokalområderne, som fortsat ønsker at fragte gods på privatbanerne, mener  

 forslagsstillerne, at mulighederne herfor skal analyseres, så det kan  

 vurderes,  

 om godstrafik på privatbanerne, eksempelvis Lemvigbanen, kan hænge sammen ud  

 fra en bred økonomisk vurdering, hvor de regionale og lokale forhold med  

 hensyn  

 til beskæftigelse, erhvervsudvikling og miljøforhold tages i betragtning.  

 Forslagsstillerne mener derfor, at muligheden for at transportere gods på  

 privatbanerne bør opretholdes også efter udgangen af 2004.
Skriftlig fremsættelse Jytte Wittrock  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om fortsat mulighed for godstransport på privatbanerne  

 efter 2004.
(Beslutningsforslag nr.
B 21).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
