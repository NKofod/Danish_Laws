 Som bekendt trådte lov om forældremyndighed og samvær i kraft den 1.  

 januar 1996. I den forbindelse blev der udstedt en bekendtgørelse om  

 forældremyndighed og samvær (bekendtgørelse nr. 994 af 14. december 1995)  

 samt en vejledning (Civilretsdirektoratets vejledning om forældremyndighed og  

 samvær nr. 214 af 20. december 1995).
Civilretsdirektoratet har siden på Skarrildhuskurset i oktober 1996  

 redegjort for praksis.
Der henvises til beretningen, pkt.
D.3. Endelig har  

 Civilretsdirektoratet ved nyhedsbrev af 13. februar 1997 udsendt  

 justitsministerens svar til Retsudvalget på spørgsmål 53 og 54 vedrørende  

 administrativ praksis i relation til den nye lov om forældremyndighed og  

 samvær.
 På baggrund af indvundne erfaringer med den nye lov skal vi nu henlede  

 statsamternes opmærksom på følgende forhold:
1. Børnesagkyndig rådgivning Det fremgår af § 28 i lov om forældremyndighed og samvær, at statsamterne  

 skal tilbyde børnesagkyndig rådgivning til både forældre og børn.
Dette er  

 nærmere uddybet i Civilretsdirektoratets vejledning om forældremyndighed og  

 samvær, hvor det anføres, at rådgivningstilbuddet skal fremsættes over for  

 både voksne og børn, idet det således bør sikres, at barnet - hvis muligt -  

 inddrages i rådgivningen.
Rådgivning skal ifølge vejledningen finde sted blot  

 en af forældrene eller barnet har taget imod tilbuddet.
Det er  

 Civilretsdirektoratets opfattelse, at selv forholdsvis små børn kan have  

 behov for rådgivning.
2. Midlertidigt samvær Behandler statsamtet en sag, hvor der er tvist om  

 forældremyndighedsspørgsmålet, f.eks. i forbindelse med en ansøgning om fri  

 proces, bør statsamtet vejlede den pågældende part om muligheden for et  

 midlertidigt samvær, jf. lovens § 26. Som anført i vejledningen s. 4 må  

 omfanget af et midlertidigt samvær under en verserende forældremyndighedssag  

 fastlægges i lyset af, at det er meningen, at barnet skal bevare kontakten  

 med begge forældre under forældremyndighedstvisten.
Der vil således kunne  

 fastsættes samvær ud over det, der i øvrigt ville være muligt inden for  

 rammerne af sædvanlig praksis for fastsættelse af samvær.
 Såfremt en sag om etablering af samvær trækker ud, bør statsamtet af egen  

 drift henlede ansøgerens opmærksomhed på mulighederne for at få midlertidigt  

 samvær.
 Civilretsdirektoratet vil i den forbindelse snarest mulig foretage en  

 revision af pjecen "Med barnet i centrum" og indføje oplysninger om  

 mulighederne for at få midlertidigt samvær.
 De nærmere regler for fastsættelse af midlertidigt samvær er i øvrigt  

 gennemgået i vejledningen s. 4 samt i Skarrildhusberetningen 1996 s. 48f.
3. Udvidet samvær For så vidt angår førstegangsfastsættelse af samvær, hvor forældrene efter  

 aftale hidtil har udøvet en deleordning eller en meget vid besøgsordning,  

 skal vi henlede statsamternes opmærksomhed på § 17 stk. 2 i lov om  

 forældremyndighed og samvær, hvoraf det fremgår, at statsamterne kan ændre en  

 aftale om samvær, hvis ændringen er bedst for barnet, navnlig på grund af  

 forandrede forhold, se endvidere vejledningen s. 3.
Det er på den baggrund Civilretsdirektoratets opfattelse, at statsamterne  

 ved fastsættelse af samværets omfang skal tage hensyn til omfanget af den  

 hidtidige kontakt mellem barnet og den samværsberettigede.
Dette vil normalt  

 betyde, at der skal fastsættes samvær i - ofte betydeligt - videre omfang end  

 efter statsamternes og Civilretsdirektoratets sædvanlige retningslinier.
Det  

 er imidlertid fortsat direktoratets opfattelse, at loven om forældremyndighed  

 og samvær ikke indeholder hjemmel til at fastsætte egentlige deleordninger.  

 Spørgsmålet herom er for tiden under overvejelse hos Folketingets Ombudsmand.  

 Statsamterne vil blive orienteret, når ombudsmandens afgørelse foreligger.
4. Hverdagssamvær Som anført i Skarrildhusberetningen 1991 pkt.
D.3. er det direktoratets  

 holdning, at en ansøgning om hverdagssamvær som udgangspunkt bør imødekommes.  

 Direktoratet skal anmode om, at statsamterne ved fastsættelse af  

 hverdagssamvær for fremtiden overvejer særskilt, om det vil være bedst for  

 barnet, at samværet fastsættes med overnatning.
5. Erstatningssamvær Med hensyn til spørgsmålet om fastsættelse af samvær som følge af mistet  

 samvær (erstatningssamvær) på grund af sygdom hos barnet, bør statsamtet  

 efter en konkret vurdering af, hvad der er bedst for barnet, fastsætte helt  

 eller delvist erstatningssamvær.
 Hvis samvær bortfalder som følge af chikane, bør der fremover i  

 almindelighed fastsættes helt eller delvist erstatningssamvær, medmindre  

 hensynet til barnet taler imod.
6. Langvarig adskillelse Sabotage fra den, som barnet bor hos, bør i øvrigt tillægges betydelig  

 vægt ved vurderingen af, om samvær bør afslås eller ophæves som følge af lang  

 tids manglende kontakt, jf. vejledningen s. 3, hvoraf det fremgår, at der  

 skal lægges vægt på årsagen til den langvarige adskillelse.
7. Begrundelse Det følger af grundsætningen om, at der altid skal foretages en konkret  

 vurdering i samværssager, at afgørelserne skal begrundes individuelt.
Det  

 skal derfor fremgå af afgørelsen, hvilke hensyn der har været bestemmende i  

 sagen, således at der ikke alene henvises til "fast praksis" eller  

 "retningslinier".
8. Retsbogsudskrift Ifølge Civilretsdirektoratets vejledning nr. 214 af 20. december 1995 pkt.  

 3 sidste afsnit bør statsamtet være en part i en samværssag behjælpelig med  

 at anmode retten om en udskrift af eventuelle aftaler eller tilkendegivelser  

 om samværet, som er nedskrevet af retten under en retssag om  

 forældremyndighed.
På given foranledning henledes statsamternes opmærksomhed  

 på ny herpå.
