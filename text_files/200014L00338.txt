Betænkning afgivet af Udenrigsudvalget  

 den 19. marts 2001 Betænkning over Forslag til lov om Den Internationale  

 Straffedomstol [af udenrigsministeren (Niels Helveg Petersen)] 1. Udvalgsarbejdet Lovforslaget blev fremsat den 4. oktober 2000 og var til 1. behandling den  

 2. november 2000. Lovforslaget blev efter 1. behandling henvist til  

 behandling i Udenrigsudvalget.
Møder Udvalget har behandlet lovforslaget i 5 møder.
Skriftlige henvendelser Udvalget har i forbindelse med udvalgsarbejdet modtaget skriftlige  

 henvendelser fra Amnesty International og Dansk Røde Kors.
Deputationer Endvidere har Dansk Røde Kors mundtligt over for udvalget redegjort  

 for organisationens holdning til lovforslaget.
Spørgsmål Udvalget har stillet 12 spørgsmål til udenrigsministeren og 2  

 spørgsmål til justitsministeren til skriftlig besvarelse, som  

 disse har besvaret.
Fem af udvalgets spørgsmål og ministrenes  

 svar herpå er optrykt i bilag 2 og 3 til betænkningen.
2. Indstillinger og politiske bemærkninger Et flertal i udvalget (S, V, KF, SF, CD, RV og KRF)  

 indstiller lovforslaget til vedtagelse uændret.
 Flertallet har lagt vægt på udenrigsministerens vurdering af,  

 at statutten for Den Internationale Straffedomstol ikke indeholder  

 bestemmelser, som indebærer overladelse af beføjelser efter  

 grundlovens § 20. Endvidere har flertallet noteret sig justitsministerens  

 oplysninger om, at Retsplejerådets aktuelle overvejelser om  

 ændringer i retsplejelovens regler inkluderer bestemmelserne om vidne-  

 udelukkelse og vidnefritagelse ved danske domstole for Røde  

 Kors-personel og andre ngo'er.
 Et mindretal i udvalget (DF) indstiller lovforslaget til  

forkastelse ved 3. behandling.
 Dansk Folkeparti finder ikke, at regeringens svar på de stillede  

 spørgsmål i tilstrækkeligt omfang har tilbagevist, at  

 lovforslaget formelt kan indebære overdragelse af beføjelser i  

 relation til grundlovens § 20. Dansk Folkeparti har endvidere lagt vægt  

 på, at lovforslaget indeholder bestemmelser, som er i strid med den  

 beskyttelse mod retsforfølgelse, som medlemmer af det danske kongehus  

 nyder i henhold til grundlovens § 13 og kongelovens artikel 25. Endelig  

 finder Dansk Folkeparti, at lovforslaget indeholder bestemmelser, der de  

 facto vil ophæve den beskyttelse mod retsforfølgelse, som  

 medlemmer af Folketinget nyder i henhold til grundlovens § 57.
Mindretallet er enig i, at det skal være muligt at  

 retsforfølge krigsforbrydere, som krænker grundlæggende  

 menneskerettigheder og står bag massemord, men det må være  

 et afgørende princip, at en international straffedomstol holder sig  

 inden for den danske grundlovs rammer.
Før den tvivl, som svarene  

 på Udenrigsudvalgets spørgsmål har rejst, er ryddet 100  

 pct. af vejen, vil Dansk Folkeparti ikke kunne støtte forslaget.
 Et  andet mindretal i udvalget (Kirsten Jacobsen (UP)) indstiller  

 forslaget til vedtagelse uændret.
 Kirsten Jacobsen forudsætter hermed, at regeringens oplysninger om,  

 at statutten for Den Internationale Straffedomstol ikke indeholder  

 bestemmelser, som indebærer overladelse af beføjelser efter  

 grundlovens § 20, er korrekte.
 Enhedslisten og Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Helen Beim (S)  

  Henning Gjellerod (S)  Else Marie Mortensen (S)  

  Hans-Pavia Rosing (S)  Jeppe Kofod (S)  

  Kaj Stillinger (SF)  Ebbe Kalnæs (CD)  

 Inger Marie Bruun-Vierø (RV) fmd.  

  Margrete Auken (SF)  Jens Hald Madsen (V)  

  Hans Christian Schmidt (V)  Hanne Severinsen (V)  

  Jann Sjursen (KRF) Per Stig Møller (KF)  

  Gitte Seeberg (KF)  Peter Skaarup (DF) nfmd.  

  Kirsten Jacobsen (UP) Enhedslisten og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 20 Bilagsnr.
Titel 1 Høringssvar til lovforslaget samt skrivelse fra Amnesty  

 International 2 Manglende bilag til bilag 1 vedrørende høringssvar 3 Åbning for eventuelle spørgsmål til forslaget 4 Spm. 1 om anmodning om kommentarer til de indkomne høringssvar, til  

 udenrigsministeren 5 Spm. 2 om folkedrab på den armenske befolkning, til  

 udenrigsministeren Spm. 3 om artikel vedrørende folkedrab på den armenske  

 befolkning, til udenrigsministeren 6 Spm. 4 om redegørelse for forholdet mellem lovforslaget og  

 grundlovens § 20, til udenrigsministeren Spm. 5 om appelmuligheder af skyldsspørgsmålet, til  

 udenrigsministeren Spm. 6 om strafforfølgelse, til udenrigsministeren 7 Spm. 7 om suverænitetsafgivelse i relation til grundlovens § 20, til  

 udenrigsministeren Spm. 8 om immunitet for medlemmer af kongehuset og Folketinget, til  

 udenrigsministeren Spm. 9 om retsforfølgelse af personer anmeldt for folkedrab, til  

 udenrigsministeren 8 Yderligere høringssvar til lovforslaget 9 Høringssvar fra Politiforbundet i Danmark 10 Spm. 10 om Dommerforeningens og Advokatrådets indsigelser mod  

 lovforslaget, til udenrigsministeren 11 Høringssvar fra præsidenten for Københavns Byret 12 Svar på spm. 1 om anmodning om kommentarer til de indkomne  

 høringssvar, fra udenrigsministeren Svar på spm. 2 om folkedrab på den armenske befolkning, fra  

 udenrigsministeren Svar på spm. 3 om artikel vedrørende folkedrab på den  

 armenske befolkning, fra udenrigsministeren Svar på spm. 4 om redegørelse for forholdet mellem  

 lovforslaget og grundlovens § 20, fra udenrigsministeren Svar på spm. 5 om appelmuligheder af skyldsspørgsmålet,  

 fra udenrigsministeren Svar på spm. 6 om strafforfølgelse, fra udenrigsministeren Svar på spm. 7 om suverænitetsafgivelse i relation til  

 grundlovens § 20, fra udenrigsministeren Svar på spm. 8 om immunitet for medlemmer af kongehuset og  

 Folketinget, fra udenrigsministeren Svar på spm. 9 om retsforfølgelse af personer anmeldt for  

 folkedrab, fra udenrigsministeren Svar på spm. 10 om Dommerforeningens og Advokatrådets  

 indsigelser mod lovforslaget, fra udenrigsministeren 13 Materiale modtaget i forbindelse med anmodning om deputation fra Dansk  

 Røde Kors 14 Spm. 11 om overladelse af beføjelser efter grundlovens § 20, til  

 udenrigsministeren Spm. 12 om præjudicerende virkninger af fortolkningen af grundlovens  

 § 20 for kommende ratifikationer af internationale konventioner, til  

 udenrigsministeren 15 Svar på spm. 11 om overladelse af beføjelser efter  

 grundlovens § 20, fra udenrigsministeren Svar på spm. 12 om præjudicerende virkninger af fortolkningen  

 af grundlovens § 20 for kommende ratifikationer af internationale  

 konventioner, fra udenrigsministeren 16 Notater fra Dansk Røde Kors om vidnepligt for ICRC-delegater og  

 international straffekompetence, modtaget i.f.m. deputation.
17 Spm. 13 om vidnepligt for ICRC's delegater, til justitsministeren Spm. 14 om ændringer af gældende straffelovgivning, til  

 justitsministeren 18 Svar på spm. 13 om vidnepligt for ICRC's delegater, fra  

 justitsministeren Svar på spm. 14 om ændringer af gældende  

 straffelovgivning, fra justitsministeren 19 Tidsplan og procedure for afgivelse af betænkning 20 Udkast til betænkning 21 2. udkast til betænkning Bilag 2 Nogle af udvalgets spørgsmål til  

 udenrigsministeren samt dennes svar herpå Spørgsmål og svar er optrykt efter ønske fra  

 udvalget.
 Spørgsmål 7:
 Ministeren bedes bl.a. med udgangspunkt i vedlagte artikel  

 »Suverænitet til fornyet debat« i Berlingske Tidende den 2. oktober  

 2000 redegøre uddybende for forholdet mellem statutten for Den  

 Internationale Strafferetsdomstol artikel 99 om anklagerens kompetence til at  

 foretage efterforskning m.v. på dansk territorium og bestemmelserne i  

 grundlovens § 20, herunder om dette indebærer en dansk  

 suverænitetsafgivelse.
Berlingske Tidende, mandag den 2. oktober 2000 »Suverænitet til fornyet debat«
  

 Selvbestemmelse: Det er ikke i strid med grundlovens regler om afgivelse af  

 suverænitet, at ??? får ret til at efterforske på dansk  

 jord.
Det konkluderer regeringen i et længe ventet lovforslag.  

 Enhedslisten og Dansk Folkeparti er stærkt skeptiske.
 Danmark vil kunne tiltræde den nyoprettede Internationale  

 Straffedomstol, der skal tage sig af folkedrab, krigsforbrydelser og andre  

 forbrydelser mod menneskeheden, uden at komme på kant med grundlovens  

 bestemmelser om dansk suverænitet.
 Det konkluderer regeringen i et længe ventet lovforslag, der  

 fremlægges i denne uge, og som skal gøre det muligt for Danmark  

 endeligt at tiltræde Den Internationale Straffedomstol.
Efter næsten et års forarbejde fastslår  

 Udenrigsministeriet - der har udarbejdet lovforslaget sammen med  

 Justitsministeriet og Forsvarsministeriet - at det ikke er nødvendigt  

 at tage grundlovens særlige paragraf 20 i anvendelse.
Ifølge  

 paragraffen kan Danmark overlade beføjelser til internationale  

 organisationer, hvis fem sjettedele af Folketinget står bag, eller hvis  

 et flertal ved en folkeafstemning tillader det.
 »Sammenfattende finder regeringen, at dansk gennemførelse af  

 statutten (for Den Internationale Straffedomstol, red.) ikke  

 nødvendiggør, at proceduren i grundlovens § 20 anvendes,«  

 hedder det i regeringens lovforslag.
 Men Enhedslisten og Dansk Folkeparti, der på grund af deres  

 EU-skepsis står vagt om dansk selvbestemmelse, er umiddelbart uenige i  

 regeringens vurdering.
»Det er ikke for os tilstrækkeligt, at regeringen selv når  

 frem til, at der ikke er tale om afgivelse af suverænitet.  

 Grundlovs-redegørelsen i forbindelse med loven om dansk tilslutning  

 til euroen var jo højst utilfredstillende, og vi har også  

 problemer med regeringens syn på dansk suverænitet, når det  

 gælder de kommende traktatforhandlinger i EU.
Der er en tendens til, at  

 juristerne i regeringsapparatet simpelthen ikke har noget  

 suverænitetsbegreb tilbage.
Selv om Enhedslisten selvfølgelig  

 støtter jagten på krigsforbrydere, skal der ikke fifles med  

 grundloven,« siger Enhedslistens EU-ordfører Keld Albrechtsen.
 Kristian Thulesen Dahl, EU-ordfører i Dansk Folkeparti, er enig.
»Selv om det handler om en god sag, skal grundloven ikke gradbøjes.  

 For det er jo det, vi er på vagt over for også i forhold til  

 EU-sager,« siger han.
Grundlovs-problemerne i forhold til Danmarks  

 tilslutning til Den Internationale Straffedomstol handler blandt andet om, at  

 domstolen vil få bemyndigelse til på egen hånd og i  

 særlige situationer at foretage efterforskning på dansk jord.
Et  

 andet problem er, at Den Internationale Straffedomstol ikke godkender  

 Kongehusets immunitet.
 Svar:
 Den i spørgsmålet omtalte artikel i Berlingske Tidende den 2.  

 oktober 2000 vedrører spørgsmålet om, hvorvidt Danmarks  

 tiltrædelse af statutten for Den Internationale Straffedomstol  

 indebærer overladelse af beføjelser efter grundlovens § 20,  

 herunder særligt om statuttens regler vedrørende anklagerens  

 beføjelser indebærer en overladelse af beføjelser i  

 grundlovens § 20 s forstand.
Indledningsvis bemærkes, at Danmark allerede har været  

 deltager i eller er omfattet af mindst tre internationale straffedomstole.  

 Det drejer sig om Nürnberg-domstolen, der blev oprettet ved en  

 folkeretlig aftale, som Danmark tiltrådte (Lovtidende C 13. nov. 1945),  

 samt de to internationale straffetribunaler vedrørende henholdsvis det  

 tidligere Jugoslavien og Rwanda, der begge er oprettet ved bindende  

 sikkerhedsrådsresolutioner i henhold til FN Pagtens kap.
VII.
 Artikel 54 i statutten for Den Internationale Straffedomstol  

 fastslår, at Den Internationale Straffedomstols anklagemyndighed har  

 adgang til at udføre efterforskning på staternes territorier i  

 overensstemmelse med statuttens kapitel 9 og i de særlige  

 tilfælde, hvor forundersøgelseskammeret har givet bemyndigelse  

 hertil i medfør af statuttens artikel 57, stk. 3 (d).
Statuttens kapitel 9 har overskriften »Internationalt samarbejde og  

 retslig bistand«.
Selve overskriften peger således klart i retning af,  

 at der er tale om et samarbejde mellem anklagemyndigheden ud fra de normer,  

 som i forvejen kendes fra det mellemfolkelige retssamarbejde mellem  

 suveræne stater.
I overensstemmelse hermed fastslås det  

 udtrykkeligt i statuttens artikel 93, stk. 1, og artikel  99, stk. 1, at  

 staterne ved gennemførelsen af modtagne anmodninger om bistand skal  

 følge de nationale regler vedrørende efterforskning.  

 Modvægten hertil er, at staterne ifølge artikel  86 skal  

 samarbejde fuldt ud med domstolen med hensyn til efterforskning og tiltale af  

 forbrydelser, der falder ind under domstolens jurisdiktion.
I artikel 87  

 fastslås, at domstolen har beføjelse til at rette anmodninger  

 til staterne om samarbejde.
Medlemsstaterne er endvidere ifølge  

 artikel 88 forpligtede til at sikre, at der findes procedurer i den nationale  

 retsorden for alle de former for samarbejde, som er omhandlet i denne del af  

 statutten.
Hvis gennemførelse af en anmodning strider mod en stats love ud fra  

 hensyn til fundamentale retsprincipper, der er almindeligt anerkendte, skal  

 domstolen ændre sin anmodning, medmindre der ved konsultationer kan  

 findes en løsning.
Staterne er endvidere ikke forpligtede til at  

 medvirke til at give oplysninger, der berører den nationale sikkerhed.
I artikel 87, stk. 7, fastlægges, at domstolen   hvis en  

 deltagerstat ikke opfylder domstolens anmodning, og dette sker i strid med  

 bestemmelserne i statutten, og hvis den manglende opfyldelse endvidere  

 fører til, at domstolen ikke kan udøve sine funktioner og  

 beføjelser i henhold til statutten   kan fastslå dette og  

 henvise sagen til forsamlingen af deltagerstater eller til  

 Sikkerhedsrådet, hvis sagen er rejst efter henvisning fra  

 Sikkerhedsrådet.
Dette går ikke ud over, hvad der ligger inden  

 for almindelig folkeretlig bilæggelse af tvister om fortolkning af  

 folkeretlige spørgsmål.
Grundprincippet i statutten er således, at det er staterne, der  

 udfører den efterforskning og tager de øvrige retsskridt, som  

 domstolen ønsker.
Det i artikel 54 fastlagte princip om, at  

 anklagemyndigheden kan handle på medlemsstaternes territorium, er  

 altså ikke et princip om, at anklagemyndigheden kan handle på  

 egen hånd i medlemsstaterne.
Grundprincippet rejser således ingen  

 problemer i forhold til grundlovens § 20.
Et særligt spørgsmål gør sig gældende med  

 hensyn til de særbestemmelser, som findes i statuttens artikel 99, stk.  

 4. Ifølge denne bestemmelse kan anklagemyndigheden direkte på  

 medlemsstaternes territorium gennemføre en anmodning fra domstolen til  

 en medlemsstat om samarbejde.
Dette gælder dog kun for anmodninger, som  

 kan udføres uden tvangsmæssige foranstaltninger.
Herunder  

 hører følgende centrale eksempler:
- Strengt nødvendige, frivillige interviews eller afhøringer  

 af personer   herunder uden opholdsstatens myndigheders  

 tilstedeværelse - Undersøgelser (uden ændringer) af offentlige områder  

 eller steder.
Under forhandlingerne om statutten forudsættes det, at det må  

 tilkomme anklageren at bedømme, om anmodningen er strengt  

 nødvendig.
Anvendelsen af den undtagelsesvise adgang for anklageren  

 til at gennemføre en anmodning på stedet forudsætter  

 endvidere, at staten formelt har modtaget en anmodning om samarbejde.
Det  

 synes endvidere at følge af dette forbehold, at adgangen ikke kan  

 anvendes, hvor den normale fremgangsmåde ville kunne anvendes med et  

 tilfredsstillende resultat.
 Selv disse begrænsede muligheder indskrænkes yderligere gennem  

 følgende betingelser som opstilles i artikel 99, stk. 4:
 - Adgangen gælder med forbehold af andre artikler i kapitel 9.  

 Hermed understreges bestemmelsens karakter af en undtagelsesbestemmelse.
 - Hvor den formodede forbrydelse anses for begået i den anmodede  

 stat, kan anmodningen gennemføres af anklagemyndigheden, såfremt  

 domstolen har taget stilling til, at sagen kan føres jf. statuttens  

 artikel 18 og 19. Det forudsættes dog, at gennemførelsen sker i  

 overensstemmelse med »alle tænkelige konsultationer« med  

 opholdsstaten.
- I alle andre tilfælde kan gennemførelsen af anmodningen kun  

 udføres efter konsultationer med den pågældende stat og  

 med forbehold af alle fornuftige betingelser og hensyn, som opholdsstaten har  

 rejst.
I tilfælde af konflikter skal staten konsultere domstolen med  

 henblik på at løse problemerne.
 Også i disse særlige tilfælde gælder der  

 undtagelser, der giver staten ret til at sikre informationer, der har  

 betydning for national sikkerhed.
Det må på denne baggrund lægges til grund, at de regler,  

 der gælder efter statuttens kapitel 9 er af en sådan art, at den  

 fornødne danske medvirken i overensstemmelse med gældende danske  

 love altid vil kunne sikres.
Det må herved tillægges  

 afgørende vægt, at der ikke kan anvendes tvangsforanstaltninger  

 over for borgerne i medfør af denne undtagelse.
 Regeringen kan i øvrigt henholde sig til det, der er anført  

 afsnittet om forholdet til grundloven i de almindelige bemærkninger til  

 lovforslaget og særligt i pkt. 12.5.2.
 Spørgsmål 11:
 Ministeren bedes i forlængelse af besvarelsen af  

 spørgsmål 7 (L 20   bilag 12) præcisere, om den  

 bemyndigelse, der gives til anklageren i statuttens artikel 57, nr. 3 (d),  

 til at foretage særlige efterforskningsskridt inden for en  

 deltagerstats territorium uden at have sikret sig samarbejde med den  

 pågældende stat i henhold til kapitel 9 (Internationalt  

 samarbejde og retslig bistand), ud fra en formel juridisk fortolkning  

 indebærer overladelse af nogen form for beføjelser efter  

 grundlovens § 20.
 Svar:
Regeringen har i de almindelige bemærkninger til lovforslaget,  

 herunder særligt i pkt. 12.5.2, og i besvarelsen af Udenrigsudvalgets  

 spørgsmål 7 (L 20   bilag 12) redegjort for statuttens forhold  

 til grundloven.
Det gælder også statuttens artikel 57, stk. 3,  

 litra d, jf. bemærkningernes pkt. 12.5.1.
I tilslutning hertil kan det oplyses, at udgangspunktet for Den  

 Internationale Straffedomstols efterforskningsvirksomhed er et samarbejde  

 mellem anklagemyndigheden og deltagerstaterne på grundlag af de normer,  

 som i forvejen kendes fra det mellemfolkelige retssamarbejde mellem  

 suveræne stater.
Grundprincippet er således, at det er staterne,  

 der udfører den efterforskning og tager de retsskridt, som domstolen  

 ønsker.
Kun i helt særlige tilfælde giver statutten  

 mulighed for, at anklagemyndigheden kan handle på egen hånd  

 på deltagerstaternes territorium.
Statuttens artikel 57, stk. 3, litra  

 d, er et eksempel på en sådan undtagelse og skal ses i dette lys.
 I henhold til statuttens artikel 57, stk. 3, litra d, kan  

 forundersøgelseskammeret bemyndige anklagemyndigheden til at foretage  

 særlige efterforskningsskridt på en deltagerstats territorium  

 uden at have sikret sig samarbejde med den pågældende stat efter  

 statuttens kapitel 9. Denne undtagelse fra principperne for det almindelige  

 mellemfolkelige retssamarbejde finder anvendelse, hvis staten er  

 åbenbart ude af stand til at efterkomme en anmodning om samarbejde,  

 idet der ikke findes nogen myndighed eller bestanddel af retssystemet, som  

 har kompetence til at efterkomme samarbejdsanmodningen.
Det blev lagt til grund under forhandlingerne om artikel 57, at  

 betingelserne for anvendelsen af bestemmelsen kun er opfyldt i  

 tilfælde, hvor den pågældende stats myndigheder reelt er  

 ude af stand til at løse opgaven, men ikke i tilfælde, hvor  

 staten har evnen men ikke viljen til at samarbejde.
Der var ikke  

 tilstrækkeligt støtte blandt de forhandlende stater til en  

 bestemmelse, der også omfattede manglende vilje til efterforskning  

 eller retsforfølgning.
Dette fremgår da også udtrykkeligt  

 af bestemmelsens ordlyd, idet der alene henvises til situationer, hvor staten  

 »er åbenbart ude af stand til at efterkomme en anmodning om  

 samarbejde«.
Dette står i modsætning statuttens grundprincip (om  

 komplementaritet) som bl.a. har fundet udtryk i artikel 17, stk. 1, hvoraf  

 det fremgår, at både en stats »uvilje« og »manglende evne« til  

 effektivt at gennemføre efterforskning eller retsforfølgning  

 kan begrunde, at Den Internationale Straffedomstol retsforfølger et  

 givet forhold, uanset at sagen har været genstand for efterforskning.
En stats manglende vilje til at efterkomme en anmodning om  

 samarbejde vil skulle behandles efter reglerne i statuttens artikel 87, stk.  

 7. Denne bestemmelse fastslår, at i det omfang en stat undlader at  

 efterkomme en anmodning om samarbejde fra domstolen i strid med statuttens  

 bestemmelser herom, og derved forhindrer domstolen i at udføre sine  

 funktioner, kan domstolen fastslå dette og henvise sagen til  

 Forsamlingen af deltagerstater - eller Sikkerhedsrådet i sager, hvor  

 Sikkerhedsrådet har henvist forholdet til domstolen.
Som det er  

 anført i regeringens besvarelse af Udenrigsudvalgets  

 spørgsmål 7, går dette ikke længere end, hvad der  

 ligger inden for de almindelige rammer for folkeretlig  

 tvistbilæggelse.
Anvendelsesområdet for artikel 57, stk. 3, litra d, begrænses  

 yderligere derved, at et delvist sammenbrud af statens retssystem,  

 således at kun visse organer er brudt sammen, ikke er  

 tilstrækkeligt til, at anklageren selvstændigt kan foretage  

 efterforskning på en stats territorium uden at sikre sig statens  

 samarbejde, hvis andre dele af retssystemet, der kunne varetage dette  

 samarbejde, fungerer.
Endelig er der fastsat strenge beviskrav for at anvende  

 bestemmelsen, idet det skal være åbenbart, at retssystemet  

 er ude af stand til at samarbejde.
Bestemmelsen vil i realiteten kun kunne blive aktuel i situationer med et  

 så omfattende sammenbrud af en stats retssystem, at statens organer end  

 ikke er i stand til at forhindre, at anklagemyndigheden rent faktisk kommer  

 ind på territoriet og udfører særlige  

 efterforskningsskridt.
Der vil i givet fald være tale om international  

 bistand til etablering af et yderst begrænset minimum af retsorden i  

 tilfælde, hvor den nationale retsorden er brudt sammen i forbindelse  

 med krig eller tilsvarende forhold.
 Det følger allerede af gældende FN-praksis på basis af  

 FN-pagten, at Sikkerhedsrådet i sådanne tilfælde ville  

 kunne tage skridt til sikring af en grundlæggende fred og orden, som  

 ville kunne være langt mere vidtgående, end hvad der  

 følger af artikel 57.
 På den baggrund   i øvrigt af de grunde, der er anført  

 i bemærkningerne til lovforslaget   er det fortsat regeringens  

 opfattelse, at der ikke er tale om overladelse af beføjelser i  

 grundlovens § 20 s forstand.
 Spørgsmål 12:
 Ministeren bedes belyse, hvorvidt statutten for Den Internationale  

 Straffedomstol indeholder bestemmelser, og i givet fald hvilke, som på  

 nogen måde kan tænkes at have præjudicerende virkning for  

 fortolkningen af grundlovens § 20 i forbindelse med ratifikation af  

 internationale konventioner m.v. i fremtiden.
 Svar:
Regeringens vurdering af lovforslagets forhold til grundlovens § 20  

 fremgår af lovforslagets almindelige bemærkninger, afsnit 12, og  

 er efterfølgende uddybet i besvarelsen af Udenrigsudvalgets  

 spørgsmål 4, 7 og 10 (L 20   bilag 6, 7 og 8) Regeringen har foretaget en konkret vurdering af, hvorvidt proceduren i  

 grundlovens § 20 bør finde anvendelse i forbindelse med dansk  

 tiltrædelse af statutten for Den Internationale Straffedomstol.
De af  

 statuttens bestemmelser, som i særlig grad har været vurderet i  

 relation til grundlovens § 20, er artikel 57, stk. 3, litra d, artikel 75 og  

 artikel 99, stk. 4. Der er efter regeringens opfattelse ikke yderligere  

 bestemmelser i statutten, der har relevans for eller ville kunne have  

 præjudicerende virkning for den fremtidige anvendelse af grundlovens §  

 20.
Bilag 3 Udvalgets spørgsmål til justitsministeren samt  

 dennes svar herpå Spørgsmål og svar er optrykt efter ønske fra  

 udvalget.
 Spørgsmål 13:
 Ministeren bedes med udgangspunkt i vedlagte notat udarbejdet af Dansk  

 Røde Kors redegøre for regeringens planer om at foretage  

 ændringer i retsplejeloven, som sikrer, at ICRC s delegater i  

 forlængelse af en eventuel vedtagelse af lovforslaget om Den  

 Internationale Straffedomstol (L 20) ikke pålægges vidnepligt  

 eller editionspligt ved danske domstole uden samtykke fra ICRC.
København den 22. januar 2001 NOTAT OM VIDNEUDELUKKELSE FOR ICRC DELEGATER Dansk Røde Kors opfordrer Udenrigsudvalget til at anmode  

 Justitsministeriet om at fremlægge et lovudkast til sikring af, at ICRC  

 s delegater ikke pålægges vidnepligt eller editionspligt ved  

 danske domstole uden samtykke fra ICRC.
 Baggrund:
Ved Genève-konventionerne af 1949 og de to Tillægsprotokoller  

 af 1977 er det pålagt den Internationale Røde Kors Komite (ICRC  

 ) at varetage en række opgaver vedrørende beskyttelsen af ofrene  

 for væbnede konflikter.
Forudsætningen for at den Internationale  

 Røde Kors Komité kan udføre disse opgaver er, at  

 Organisationen kan opretholde sin neutralitet, upartiskhed og  

 uafhængighed.
Dette vil ikke være muligt, hvis Organisationens  

 delegater kan pålægges vidnepligt eller editionspligt ved  

 nationale eller internationale domstole.
Efter dansk ret er der aktuelt ingen mulighed for at udelukke ICRC s  

 delegater fra at afgive vidneforklaring ved en domstol herhjemme om forhold,  

 som vedkommende har oplevet eller fået kendskab til under sit hverv som  

 delegat for ICRC.
Udlevering af sådanne oplysninger   oven i  

 købet under vidneansvar - indebærer imidlertid en oplagt risiko  

 for kompromittering af ICRC s muligheder for at arbejde i  

 konfliktområder.
 I de tilfælde, hvor det i særdeleshed er institutionens  

 interesser, der begrunder en afvigelse fra den almindelige vidnepligt, giver  

 Retsplejeloven i øjeblikket kun mulighed for vidneudelukkelse  

 for tjenestemænd eller andre, der handler i offentligt eller dermed  

 ligestillet hverv (rpl. §169; vedlagt). - ICRC s delegater hverken kan eller  

 skal imidlertid sidestilles med tjenestemænd i Statens tjeneste, lige  

 så lidt som ICRC i øvrigt kan siges at repræsentere  

 statslige myndigheder eller statslige interesser.
Ved en afgørelse truffet den 27. juli 1999 fastslog det  

 Internationale Straffetribunal for Ex-Jugoslavien i overensstemmelse hermed,  

 at ICRC s delegater ikke imod Organisationens ønske kunne tvinges til  

 at afgive vidneforklaring eller fremlægge dokumentation om forhold, der  

 er kommet til deres kundskab under udførelse af arbejde for  

 Organisationen.
Tribunalet tilføjede, at ICRC s ret til at  

 modsætte sig delegaternes vidneforklaring eller fremlæggelse af  

 dokumentation nu har hjemmel i folkeretlig sædvane.
Tilsvarende er det endvidere i Procesreglementet for den Internationale  

 Straffedomstol fastslået, at ICRC s delegater ikke kan  

 pålægges vidnepligt eller editionspligt uden Organisationens  

 samtykke, jfr.
Regel 73 (vedlagt).
 Dansk Røde Kors foreslår på baggrund heraf, at der  

 indføres en ny bestemmelse i Retsplejeloven umiddelbart efter  

 §169. En sådan bestemmelse bør fastslå, at  

ICRC-delegater ikke kan tvinges til at afgive vidneforklaring eller til at  

 afgive oplysninger for en dansk domstol om forhold, der er kommet til deres  

 kundskab under udførelsen af deres hverv for ICRC, uden at der  

 forudgående er indhentet samtykke hertil fra ICRC.
Bilag 1. Retsplejeloven § 169. Tjenestemænd eller andre, der handler i offentligt  

 eller dermed ligestillet hverv, må ikke uden samtykke af vedkommende  

 myndighed afkræves vidneforklaring om forhold, med hensyn til hvilke  

 der i det offentliges interesse påhviler dem tavshedspligt.
For  

 medlemmer af folketinget kræves samtykke af tingets formand og  

 vedkommende minister.
Stk. 2. Nægtes samtykke, kan retten, såfremt  

 forklaringens afgivelse findes at være af afgørende betydning  

 for sagens udfald, pålægge vedkommende myndighed over for retten  

 at redegøre for grundende til nægtelsen.
Finder retten herefter,  

 at hensynet til hemmeligholdelsen bør vige for hensynet til sagens  

 oplysning, kan den bestemme at vidneforklaring skal afgives.
Dette  

 gælder dog ikke, hvis nægtelsen er begrundet med hensynet til  

 statens sikkerhed eller dens forhold til fremmede magter.
 2. Procesreglementet for Den Internationale Straffedomstol.
Rule 73, Privileged communications and information 4. The Court shall regard as privileged, and consequently not subject to  

 disclosure, including by way of testimony of any present or past official or  

 employee of the International Committee of the Red Cross (ICRC), any  

 information, documents or other evidence which it came into the possession of  

 in the course, or as a consequence, of the performance by ICRC of its  

 functions under the Statutes of the International Red Cross and Red Crescent  

 Movement, unless:
(a After consultations undertaken pursuant to sub-rule 6, ICRC does not  

 object in writing to such disclosure, or otherwise has waived this privilege;  

 or (b) Such information, documents or other evidence is contained in public  

 statements and documents of ICRC.
 5. Nothing in sub-rule 4 shall affect the admissibility of the same  

 evidence obtained from a source other than ICRC and its officials or  

 employees when such evidence has also been acquired by this source  

 independently of ICRC and its officials or employees.
 6. If the Court determines that ICRC information, documents or other  

 evidence are of great importance for a particular case, consultations shall  

 be held between the Court and ICRC in order to seek to resolve the matter by  

 cooperative means, bearing in mind the circumstances of the case, the  

 relevance of the evidence sought, whether the evidence could be obtained from  

 a source other than ICRC, the interests of justice and of victims, and the  

 performance of the Court s and ICRC s functions.
 Svar:
Som det fremgår af regeringens kommenterede høringsoversigt  

 vedrørende lovforslaget, jf.
Udenrigsministeriets besvarelse af  

 Folketingets Udenrigsudvalgs spørgsmål nr. 1 (L 20   bilag 12),  

 har Dansk Røde Kors i sit høringssvar anført, at  

 retsplejelovens § 170 (om vidneudelukkelse for personer, der er undergivet  

 særlige fortrolighedsforhold) bør ændres således, at  

 den afspejler Røde Kors-personels mulighed for ikke at afgive  

 vidneforklaring for Den Internationale Straffedomstol, når denne til  

 sin tid træder i funktion.
 Regeringen har kommenteret det af Dansk Røde Kors anførte  

 således:
 "Statutten pålægger ikke deltagerstaterne at indrette det  

 nationale retssystems procesregler i overensstemmelse med de procesregler,  

 der skal gælde for Den Internationale Straffedomstol.  

 Spørgsmålet om vidnebeskyttelse af Røde Kors-personel og  

 andre NGO er ved danske domstole er et vigtigt og principielt  

 spørgsmål, men det har ikke nogen direkte sammenhæng med  

 lovforslaget om Den Internationale Straffedomstol, der alene indeholder de  

 lovændringer, der er nødvendige for, at Danmark kan opfylde de  

 forpligtelser, der følger af domstolens statut.
 Retsplejelovens regler om vidneudelukkelse og vidnefritagelse vil blive  

 overvejet af Retsplejerådet i forbindelse med rådets generelle  

 gennemgang af den civile retspleje.
Det bemærkes i den forbindelse, at Retsplejerådets  

 kommissorium alene omfatter en generel reform af den civile retspleje, men at  

 Retsplejerådet har lagt til grund, at rådet kan behandle emner,  

 som har tværgående betydning for den civile retspleje og  

 strafferetsplejen, for så vidt som en samlet regulering er  

 ønskelig.
Dette gælder bl.a. for vidnereglerne." Justitsministeriet finder det rigtigst at afvente resultatet af  

 Retsplejerådets overvejelser om vidnereglerne, inden der tages stilling  

 til eventuelle lovgivningsintiativer om spørgsmålet.
Det er  

 på nuværende tidspunkt ikke muligt at oplyse, hvornår  

 Retsplejerådets arbejde kan forventes færdigt.
 Spørgsmål  14:
 Ministeren bedes med udgangspunkt i vedlagte notat udarbejdet af Dansk  

 Røde Kors redegøre for regeringens planer om at foretage  

 ændringer i den gældende straffelovgivning, som sikrer, at danske  

 domstole får fuldstændig straffemyndighed over alle forbrydelser,  

 der er kriminaliseret i internationale konventioner.
København, den 23. januar 2001 NOTAT OM DANSKE DOMSTOLES INTERNATIONALE STRAFFEKOMPETENCE Dansk Røde Kors opfordrer Udenrigsudvalget til at anmode  

 Justitsministeriet om at udfærdige et lovudkast til fuldstændig  

 sikring af danske domstoles straffekompetence over for personer, der er  

 tiltalt for at have begået grove internationale forbrydelser.
Baggrund En række forbrydelser er af det internationale samfund anset for at  

 være så alvorlige og omfattende, at det ved internationale  

 konventioner er pålagt de deltagende lande enten at kriminalisere og  

 retsforfølge disse forbrydelser ved deres egne (nationale)  

 domstole, eller alternativt at udlevere gerningsmændene til  

 retsforfølgning i andre lande, uanset hvor handlingen er begået.  

 En fortegnelse over de for tiden vedtagne konventioner, der indeholder  

 bestemmelser om internationale forbrydelser, er vedlagt som bilag.
Efter straffelovens §8, nr. 5 har danske domstole myndighed til at straffe  

 handlinger begået uden for Danmark, uanset gerningsmandens  

 nationalitet, når handlingen er omfattet af en international  

 konvention, der forpligter Danmark til at retsforfølge gerningsmanden.  

 Danske domstole har endvidere straffemyndighed i sager, hvor vi afslår  

 en begæring om udlevering af gerningsmanden til retsforfølgning  

 i udlandet, jfr.
Straffelovens §8, nr. 6.
Danmark har ratificeret de fleste af de i bilaget indeholdte konventioner,  

 og danske domstole er således i disse tilfælde forpligtet  

 til at retsforfølge gerningsmændene.
De konventioner, Danmark  

 har ratificeret, er imidlertid ikke gennemført i dansk ret  

 på anden måde end at de strafbare handlinger i konventionerne i  

 givet fald blot henføres under relevante og anvendelige bestemmelser i  

 den danske borgerlige eller militære straffelov.
Gerningsindholdet i  

 de internationale forbrydelser genfindes med andre ord ikke i dansk  

 straffelovgivning.
Denne ordning er begrundet i hensynet til klarhed i dansk  

 straffelovgivning, idet man herved har søgt at undgå et  

 væld af komplicerede straffebestemmelser, hvis indhold kan være  

 vanskeligt at udskille fra hverandre.
Ordningen medfører  

 imidlertid, at visse internationale forbrydelser ikke kan henføres,  

 eller i hvert fald kun meget vanskeligt og kunstigt kan dækkes af den  

 her i landet gældende straffelovgivning.
Den humanitære folkeret er med andre ord kun ufuldstændigt  

 implementeret i dansk ret.
Nogle få eksempler vil belyse  

 problemet:
 - Tillægsprotokol I af 1977 indeholder i artikel 85, stk. 4  

 følgende grove overtrædelser:
"(a) besættelsesmagtens overførsel af dele af sin egen  

 civilbefolkning til det territorium, den besætter... i strid med  

 artikel 49 i den 4. Konvention; (b) uberettiget udsættelse af repatriering af krigsfanger eller  

 civile; (c) udøvelse af apartheid og andre umenneskelige og  

 nedværdigende foranstaltninger, som medfører krænkelser af  

 den personlige værdighed på grundlag af racediskrimination; (e) fratage en person, der er beskyttet af Konventionerne ... retten til  

 en rimelig og almindelig rettergang."   Ingen af disse handlinger er  

 umiddelbart omfattet af bestemmelser eller kombinationer heraf i den danske  

 straffelovgivning, og personer der er ansvarlige for sådanne  

 handlinger kan derfor som udgangspunkt ikke straffes ved en dansk domstol  

 (medmindre vi afslår en udleveringsbegæring fra et andet  

 land).
- Folkedrabskonventionen af 1948 er særskilt  

 gennemført i dansk ret ved Bkg. nr. 21 af 26. maj 1952, jfr.
Lov nr.  

 132 29. april 1955, der fastsætter straf for folkedrab.
Ifølge  

 Konventionens Artikel VI kan personer, der har begået folkedrab, kun  

 retsforfølges ved domstole i gerningslandet eller ved en international  

 straffedomstol.. Danmark har således ikke kompetence til at  

 retsforfølge en person, der har begået folkedrab i udlandet,  

 og som ikke kræves udleveret til en international straffedomstol eller  

 til et andet land med henblik på retsforfølgning dér.
Det  

 antages imidlertid   og anerkendes også herhjemme -  at der efter  

 folkeretlig sædvane består en pligt til at kriminalisere og  

 retsforfølge personer, der har begået folkedrab, uanset hvor  

 gerningen er begået og hvor gerningsmanden hører hjemme.
Resultatet er således, at personer der har begået disse   og  

 andre   internationale forbrydelser ikke i alle tilfælde kan  

 retsforfølges ved en dansk domstol, selvom de pågældende  

 personer befinder sig her i landet.
Dette er efter dansk Røde Kors  

  opfattelse beklageligt, ikke mindst fordi behovet for at gennemføre  

 den humanitære folkeret og bekæmpe grove internationale  

 forbrydelser øges i disse år.
Dansk Røde Kors  

 foreslår derfor en ændring af den danske straffelovgivning,  

 således at danske domstole sikres fuldstændig straffemyndighed  

 over alle forbrydelser, der er kriminaliseret i internationale  

 konventioner.
 Dansk Røde Kors har i sin høringsskrivelse af 19. oktober  

 2000 til Udenrigsministeriet vedrørende Lovforslag nr. 20 om Den  

 internationale Straffedomstol allerede fremhævet disse forhold, og  

 Dansk Røde Kors tillader sig i det hele at henvise til sit  

 nævnte høringssvar.
 Liste over internationale forbrydelser:
*: ratificeret af Danmark A.
Globale konventioner 1. International handel med obskøne publikationer*, jfr.  

 konventionen af 12. september 1923 om bekæmpelse af cirkulation af og  

 handel med obskøne publikationer.
Optrykt som Bek. nr. 20 af 12.  

 september 1923 i »Danmarks Traktater«, 1923, s. 248.
2. Slaveri*, jfr.
Genève-konventionen af 25. september 1926  

 med Tillægskonvention af 7. september 1956 om afskaffelse af slaveri,  

 slavehandel, samt institutioner og praksis i lighed med slaveri.  

 Slaverikonventionen er optrykt som Bek. nr. 15 af 27. juni 1927 i »Danmarks  

 Traktater«, 1927, s. 58; Tillægskonventionen er indeholdt i Bek. nr. 67  

 af 26. november 1958, LTC 1958, s. 493.
3. Falskmøntneri*, jfr. konventionen af 20. april 1929 om  

 bekæmpelse af falskmøntneri.
Bek. nr. 252 af 17. oktober 1931,  

 LTC 1931, s. 270.
4. Handel med narkotika, jfr.
Konventionen af 26. juni 1936 om  

 bekæmpelse af handel med farlige rusmidler.
5. Folkedrab*, jfr.
FN-konventionen af 9. december 1948 om  

 folkedrab.
Bek. nr. 21 af 26. maj 1952, LTC 1952, s. 564.
6. Krigsforbrydelser*, jfr.
Genève-konventionerne af 1949 og  

 Tillægsprotokollerne fra 1977 om beskyttelse af syge og sårede  

 m.v. under væbnede konflikter.
Bek. nr. 6 af 26. juli 1951, LTC 1951,  

 s. 527, samt Bek. nr. 27 af 11. marts 1983, LTC 1983, s. 1.
7. Hvid slavehandel, jfr.
FN-konventionen af 21. marts 1950 om  

 bekæmpelse af handel med mennesker og udnyttelse af prostitution af  

 andre.
8. Beskyttelse af kulturel ejendom, jfr.
UNESCO-konventionen af 14.  

 maj 1954 om beskyttelse af kulturel ejendom under væbnede  

 konflikter.
9. Forbrydelser i fly, jfr.
Tokyo-konventionen af 14. september  

 1963 om forbrydelser og visse andre handlinger begået ombord på  

 fly.
10. Racediskrimination*, jfr.
FN-konventionen af 21. december 1965  

 om afskaffelse af alle former for racediskrimination.
Bek. nr. 55 af 4.  

 august 1972, LTC 1972, s. 194.
 11. Fjernelse af nationale skatte, jfr. konventionen af 14.  

 november 1970 om midler til at forbyde og forhindre ulovlig import, eksport  

 og overførsel af ejendomsret over kulturel ejendom.
12. Flykapring*, jfr.
Haag-konventionen af 16. december 1970 om  

 bekæmpelse af ulovlig bemægtigelse af luftfartøjer.
Bek.  

 nr. 104 af 11. december 1972, LTC 1972, s. 471.
13. Forbrydelser mod flysikkerheden*, jfr.  

 Montréal-konventionen af 23. september 1971 til bekæmpelse af  

 ulovlige handlinger mod den civile luftfarts sikkerhed.
Bek. nr. 103 af 25.  

 oktober 1973, LTC 1973, s. 743.
14. Anvendelse af biologiske våben*, jfr.
FN-konventionen af  

 10.april 1972 om forbud mod udvikling, fremstilling og oplagring af  

 bakteriologiske våben og toksinvåben, m.v.
Bek. nr. 78 af 6.  

 september 1976, LTC 1976, s. 405.
15. Miljøforbrydelser*, jfr.
MARPOL-konventionen af 2.  

 november 1973 om forurening fra skibe, som ændret i 1978. Bek. nr. 96  

 af 8. oktober 1984, LTC 1984, s. 252.
16. Apartheid, jfr.
FN-konventionen af 30. november 1973 om  

 bekæmpelse af og straf for apartheidforbrydelsen.
17. Forbrydelser mod internationalt beskyttede personer*, jfr.  

 FN-konventionen af 14. december 1973 om forebyggelse af og straf for  

 forbrydelser mod internationalt beskyttede personer, herunder diplomatiske  

 repræsentanter.
Bek. nr. 92 af 14. oktober 1977, LTC 1977, s. 645.
18. Ulovlig omgang med postforsendelser*, jfr.
UPU-konventionen af  

 26.oktober 1979 om beskyttelse af postforsendelser.
Bek. nr. 72 af 27. juli  

 1981, LTC 1981, s. 414.
19. Gidseltagning*, jfr.
FN-konventionen af 17. december 1979 om  

 gidseltagning.
Bek. nr. 100 af 27. november 1987, LTC 1987, s. 344.
20. Ulovlig overførsel eller anvendelse af nukleart  

 materiale*, jfr.
IAEA-konventionen af 3. marts 1980 om fysisk beskyttelse  

 af nukleare materialer.
Bek. nr. 70 af 16. september 1993, LTC 1993, s.  

 189.
21. Ulovlig forstyrrelse af undersøiske kabler, jfr.
Artikel  

 113 i FN s Havretskonvention af 10. december 1982 (pligt til at kriminalisere  

 egne statsborgeres eller egne skibes ødelæggelse af  

 undersøiske kabler på det åbne hav).
22. Tortur*, jfr.
FN-konventionen af 10. december 1984 mod tortur  

 og anden grusom, umenneskelig eller nedværdigende behandling eller  

 straf.
Bek. nr. 88 af 23. oktober 1987, LTC 1987, s. 265.
23. Forbrydelser mod skibes sikkerhed*, jfr.
IMO-konventionen af  

 10. marts 1988 om bekæmpelse af ulovlige handlinger mod  

 søfartssikkerheden, m. protokol om sikkerheden på visse  

 platforme.
Bek. nr.12 af 23. april 1998, LTC 1998, s. 155.
24. International handel med narkotika*, jfr.
FN-konventionen af  

 20. december 1988 mod ulovlig handel med narkotika og psykotrope stoffer.  

 Bek. nr. 50 af 17. juni 1993, LTC 1993, s. 103.
25. Brug af lejesoldater, jfr.
FN-konventionen af 4. december 1989  

 mod rekruttering, anvendelse, finansiering og træning af  

 lejesoldater.
26. Anvendelse af kemiske våben*, jfr.
FN-konventionen af 13.  

 januar 1993 om forbud mod udvikling, fremstilling, oplagring og anvendelse af  

 kemiske våben, m.v.  Bek. nr. 96 af 9. oktober 1997, LTC 1997, s.  

 560.
27. Beskyttelse af FN-personel*, jfr.
FN-Konventionen af 9.  

 december 1994 om sikkerhed for FN-personel samt personel knyttet til FN.
Bek.  

 nr. 61 af 26. august 1999, LTC 1999, s. 512.
B.
Europæiske konventioner:
28. Ulovlig radiospredning*, jfr.
Europarådets konvention af  

 22. januar 1965 om bekæmpelse af radiospredning fra stationer uden for  

 folkeretligt anerkendt statsområde.
Bek.  nr. 94 af 3. november 1967,  

 LTC 1967, s. 571.
29. Terrorisme*, jfr.
Europarådets konvention af 27.januar  

 1977 om bekæmpelse af terrorisme.
Bek. 91 af 2. november 1978, LTC  

 1978, s. 447.
30. Kulturbeskyttelse, jfr.
Europarådets konvention af 23.  

 juni 1985 om forbrydelser mod kulturel ejendom.
31. Tortur*, jfr.
Europarådets konvention af 26. november  

 1987 om bekæmpelse af tortur og umenneskelig eller vanærende  

 behandling og straf.
Bek. nr. 57 af 16. maj 1991, LTC 1991, s. 121.
C.
Folkeretlige sædvaner:
32. Aggression, (jfr. bl. a.
Resolution nr. 3314 vedtaget af FN s  

 Generalforsamling af 10. december 1974 om en definition af aggression, UN  

 Doc.
A/9631 (1974)).
33. Sørøveri/Pirateri, (jfr. bl. a.
Artikel 100-105 i  

 FN s Havretskonvention af 10. december 1982).
34. Forbrydelser mod menneskeheden, (jfr. bl. a.
Artikel 7 i  

 Statutten af 17. juli 1998 om oprettelse af den permanente internationale  

 straffedomstol).
 Svar:
 I Udenrigsministeriets besvarelse af Folketingets Udenrigsudvalgs  

 spørgsmål nr. 9 (L 20   bilag 12) er der redegjort for  

 rækkevidden af reglerne om dansk straffemyndighed  

 (jurisdiktionskompetence), der er fastsat i straffelovens §§ 6-12.
 Som det fremgår af pkt. 6 i de almindelige bemærkninger til  

 lovforslaget, vurderer regeringen endvidere, at der i dansk ret findes den  

 fornødne materielle straffehjemmel vedrørende folkedrab,  

 forbrydelser mod menneskeheden og krigsforbrydelser.
Tillægsprotokol I til Genevekonventionerne blev ratificeret af  

 Danmark den 2. juni 1982 efter indhentelse af Folketingets samtykke.
I  

 bemærkningerne til beslutningsforslaget om ratifikationen (B 25), jf.  

 Folketingstidende 1981-82 (2. samling), tillæg A, sp. 2782, er bl.a.  

 anført:
»Ved ratifikationen påtager Danmark sig en folkeretlig forpligtelse  

 til at indrette sine nationale retsregler og administrative praksis  

 således, at de i tillægsprotokollerne opstillede krav opfyldes.  

 Med en enkelt undtagelse (artikel 75, stk. 4) frembyder protokollernes  

 bestemmelser ikke problemer i relation til gældende dansk ret.  

 (...) Spørgsmålet om en dansk ratifikation har været forelagt  

 statsministeriet, forsvarsministeriet, industriministeriet, ministeriet for  

 offentlige arbejder, ministeriet for Grønland, justitsministeriet,  

 undervisningsministeriet, miljøministeriet, ministeriet for kulturelle  

 anliggender og Dansk Røde Kors, der alle har udtalt deres tilslutning  

 til en dansk ratifikation.« I forbindelse med ratifikationen af tillægsprotokollerne blev der  

 taget skridt til nedsættelse af et udvalg til opfyldelse af en  

 række administrative foranstaltninger, der var påkrævet til  

 opfyldelse af protokollerne.
Dette udvalg (»Regeringens Røde  

 Kors-Udvalg«), hvor Udenrigsministeriet har formandskabet, har deltagelse af  

 repræsentanter fra Forsvarsministeriet, Justitsministeriet,  

 Miljøministeriet, Sundhedsministeriet, Undervisningsministeriet og  

 Dansk Røde Kors.
Regeringens Røde Kors-Udvalg overvejede i 1997 en anbefaling om at  

 gennemføre en undersøgelse af mulighederne for en mere effektiv  

 retsforfølgning i Danmark af krænkelser af den humanitære  

 folkeret.
Retspraksis havde imidlertid godtgjort, at der i Danmark var den  

 fornødne hjemmel til effektiv retsforfølgning af  

 krigsforbrydere.
På denne baggrund var det konklusionen i Regeringens  

 Røde Kors-Udvalg, at der ikke var behov for at iværksætte  

 en sådan undersøgelse.
 For så vidt angår det af Røde Kors anførte om  

 strafforfølgning af personer, der har begået folkedrab i  

 udlandet, kan Justitsministeriet oplyse følgende:
Ved FN's Folkedrabskonvention fra 1948 bekræfter deltagerstaterne,  

 at folkedrab, uanset om det begås i fredstid eller i krigstid, efter  

 folkeretten er en forbrydelse, som de forpligter sig til at forhindre og  

 straffe.
Konventionen har næsten universel tilslutning.  

 Deltagerstaterne i konventionen påtager sig »i overensstemmelse med  

 deres forfatning at gennemføre den lovgivning, der er nødvendig  

 for at sætte nærværende konventions bestemmelser i kraft og  

 især at foreskrive effektive straffe for personer, der er skyldige i  

 folkedrab«.
Dette er for Danmarks vedkommende sket ved lov nr. 132 af 29.  

 april 1955 om straf for folkedrab.
Denne konvention kan siges at reflektere en folkeretlig sædvane,  

 hvorefter en stat er forpligtet til at kriminalisere og retsforfølge  

 personer, der begår folkedrab inden for statens territorium.
Det  

 fremgår således af artikel 6 i folkedrabskonventionen, at  

 personer, der anklages for folkedrab, skal strafforfølges ved en  

 kompetent domstol i den stat, på hvis område handlingen er  

 foretaget, eller ved en international straffedomstol, der måtte have  

 straffemyndighed i sagen.
Konventionens ordning er således ikke den, at  

 deltagerstaterne skal have universel jurisdiktion i sager vedrørende  

 folkedrab.
 Udenrigsministeriet har til brug for besvarelsen af dette  

 spørgsmål oplyst, at der ikke er tilstrækkeligt grundlag  

 for at antage, at der skulle eksistere en folkeretlig sædvane,  

 hvorefter stater er forpligtet til at kriminalisere og retsforfølge  

 personer, der begår folkedrab i andre tilfælde, dvs. uanset hvor  

 forbrydelsen er begået, og hvor gerningsmanden befinder sig.
Der henvises i øvrigt til Udenrigsministeriets besvarelse af  

 Folketingets Udenrigsudvalgs spørgsmål nr. 9 (L 20   bilag 12).  

 Det fremgår heraf, at straffebestemmelserne i lov nr. 132 af 29. april  

 1955 om straf for folkedrab ikke efter deres gerningsindhold er territorialt  

 begrænset til dansk område.
Dansk ret indeholder således  

 materielle straffebestemmelser vedrørende folkedrabsforbrydelser,  

 også når disse er begået i udlandet.
Regeringen lægger stor vægt på, at man fra dansk side  

 gennemfører folkeretlige konventioner på en sådan  

 måde, at der ikke kan herske tvivl om Danmarks vilje til at opfylde  

 internationale forpligtelser.
En eventuel justering af reglerne om dansk  

 straffemyndighed med hensyn til grove internationale forbrydelser er  

 imidlertid ikke en forudsætning for dansk ratifikation af statutten for  

 Den Internationale Straffedomstol, men regeringen er løbende  

 opmærksom på den i spørgsmålet omtalte  

 problemstilling.
