 I henhold til kildeskattelovens § 56, stk. 7, litra b, jf.  

 lovbekendtgørelse nr. 728 af 5. august 1994, som ændret bl.a. ved § 8 i lov  

 nr. 1093 af 21. december 1994, og senest ved § 9 i lov nr. 313 af 17. maj  

 1995, og lov om arbejdsmarkedsfonde § 13, stk. 10, 2. pkt., jf.  

 lovbekendtgørelse nr. 837 af 28. september 1994, som ændret bl.a. ved § 9 i  

 lov nr. 1093 af 21. december 1994, og senest ved § 3 i lov nr. 1127 af 21.  

 december 1994, bestemmes:
§ 1.  Er en virksomhed nægtet registrering som  

 indeholdelsespligtig for A-skat og arbejdsmarkedsbidrag i medfør af  

 kildeskattelovens § 56 A, stk. 2, og lov om arbejdsmarkedsfonde § 13, stk.  

 10, 1. pkt., men er virksomheden indeholdelsespligtig for A-skat og  

 arbejdsmarkedsbidrag, fastsætter de statslige told- og skattemyndigheder den  

 kortest mulige periode til virksomhedens afvikling af allerede indgåede  

 ansættelses- og kontraktsforhold, der gør det påkrævet at foretage  

 indeholdelse af A-skat og arbejdsmarkedsbidrag.
Virksomheden skal i  

 afviklingsperioden midlertidigt registreres af de statslige told- og  

 skattemyndigheder.
§ 2.  I afviklingsperioden skal virksomheden anvende  

 en afregningsperiode, der fastsættes af de statslige told- og  

 skattemyndigheder.
Virksomheden skal senest den 3. hverdag efter hver  

 afregningsperiodes udløb angive og indbetale indeholdt A-skat og  

 arbejdsmarkedsbidrag til de statslige told- og skattemyndigheder.
§ 3.  De statslige told- og skattemyndigheder kan i  

 afviklingsperioden pålægge virksomheden en kortere frist for indbetaling end  

 nævnt i § 2 samt pålægge virksomheden ændret betalingssted.
De statslige  

 told- og skattemyndigheder kan endvidere pålægge virksomheden at indsende  

 angivelse med specificerede oplysninger for hver enkelt indkomstmodtager.
 § 4.  Bekendtgørelsen træder i kraft den 1. juli 1995.
