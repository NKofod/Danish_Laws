Bekendtgørelse om uddannelsen til  

 Master i informationsteknologi, Softwareudvikling ved IT-Højskolen i  

 København I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) m.v., som ændret ved lov nr. 1050 af 23. december  

 1998, § 2, stk. 1, § 11, stk. 2, og § 12 i lov om  

 universiteter m. fl. (Universitetsloven), jf. lovbekendtgørelse nr.  

 334 af 27. maj 1993, som ændret ved lov nr. 348 af 2. juni 1999,  

 fastsættes:
Kapitel 1 Uddannelsens formål m.v.
 § 1. Formålet med uddannelsen er på  

 videnskabeligt grundlag at bibringe de studerende fortrolighed med de  

 videnskabelige resultater og metoder, der ligger til grund for  

 informationsteknologien, kombineret med erfaring i brug af tidssvarende  

 teknikker og metoder, der er orienteret mod erhvervsmæssig  

 anvendelse.
§ 2. Uddannelsen udbydes af IT-Højskolen i  

 København, der er et frifakultet under Handelshøjskolen i  

 København, jf.
Universitetslovens § 12. IT-Højskolen kan  

 henlægge uddannelsen eller dele heraf til Roskilde Universitetscenter,  

 Handelshøjskolen i København, Danmarks Tekniske Universitet og  

 Københavns Universitet.
 Stk. 2. Undervisningsministeriet kan godkende, at uddannelsen  

 udbydes af andre institutioner.
§ 3. Uddannelsen er en erhvervsrettet  

 videregående deltidsuddannelse, der udbydes som åben uddannelse.  

 Uddannelsen er normeret til 1 1/2 studenterårsværk.
Et  

 studenterårsværk er en fuldtidsstuderendes arbejde i 1 år.  

 Et studenterårsværk svarer til 60 point i European Credit  

 Transfer System (ECTS-point).
 Stk. 2. En del af uddannelsen kan tilrettelægges som  

 heltidsundervisning inden for en tidsramme på op til ét  

 år, jf. lov om åben uddannelse § 2, stk. 5.
Stk. 3. Uddannelsen skal være afsluttet senest 6  

 år efter studiestart.
IT-Højskolen i København kan, hvor  

 der foreligger usædvanlige forhold, dispensere herfra.
§ 4. Den, der har gennemført uddannelsen,  

 har ret til at betegne sig MITS.
På engelsk anvendes titlen Master in  

 Software Engineering.
Kapitel 2 Adgangskrav m.v § 5. Adgang til uddannelsen er betinget af,  

 at ansøgeren har en bacheloruddannelse.
Det kan i studieordningen  

 fastsættes, at kun bestemte bacheloruddannelser giver adgang til  

 uddannelsen.
Efter den adgangsgivende uddannelse skal ansøgeren have  

 mindst 2 års relevant erhvervserfaring.
Stk. 2. IT-Højskolen i København kan på  

 grundlag af en individuel vurdering give adgang til uddannelsen for  

 ansøgere, der ikke opfylder forudsætningerne i stk. 1, men  

 som på andet grundlag skønnes at have de nødvendige  

 forudsætninger for at kunne gennemføre uddannelsen.
Kravet om  

 erhvervserfaring gælder tilsvarende for ansøgerne.
 § 6. IT-Højskolen fastsætter regler  

 for optagelse, jf. § 6 i bekendtgørelse om åben  

 uddannelse.
Kapitel 3 Uddannelsens indhold § 7. Uddannelsen omfatter følgende  

 fagområder:
1)	Klassisk datalogi, herunder programmering, algoritmer,  

 datastrukturer og distribueret databehandling.
Fagområdet skal som  

 minimum have et omfang svarende til 15 ECTS-point.
2)	Softwareudvikling, herunder foranalyse og kravspecifikation,  

 systemudviklingsmetoder, softwareprojektledelse, softwaredesign og  

 softwarekvalitet.
Fagområdet skal som minimum have et omfang svarende  

 til 15 ECTS-point.
 Stk. 2. I uddannelsen indgår valgfrie kurser og  

 et afsluttende projektarbejde, der skal ligge inden for uddannelsens  

 formål, jf. § 1. Det afsluttende projektarbejde har et omfang  

 svarende til mindst 15 ECTS-point.
 § 8. I uddannelsen indgår, i det omfang det  

 er relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
Kapitel 4 Eksamen m.v.
§ 9. Handelshøjskolen i København  

 udsteder eksamensbevis for de uddannelser, der er udbudt af  

 IT-Højskolen i København.
Det skal af eksamensbeviset  

 fremgå, at uddannelsen er udbudt af IT-Højskolen i  

 København.
 Stk. 2. IT-Højskolen udpeger interne censorer og  

 nedsætter et ankenævn til behandling af klager over eksamen, jf.  

 § 40 i bekendtgørelse om eksamen ved visse videregående  

 uddannelser under Undervisningsministeriet (Eksamensbekendtgørelsen).
 Stk. 3. For eksamen, herunder prøveformer,  

 bedømmelse, eksamensbeviser, klage over eksamen m.v. gælder i  

 øvrigt reglerne i Eksamensbekendtgørelsen,  

 bekendtgørelse om karakterskala og anden bedømmelse samt  

 bekendtgørelse om censorinstitutionen for visse videregående  

 uddannelser under Undervisningsministeriet  

 (Censorbekendtgørelsen).
Kapitel 5 Andre regler § 10. IT-Højskolen i København  

 fastsætter inden for bekendtgørelsens rammer nærmere  

 regler om uddannelsen i en studieordning, jf. § 8 i  

 Universitetsloven.
 Stk. 2. Studieordningen skal indeholde regler om:
 1)	Adgangskrav, jf. § 5.
 2)	Mål for og indhold af de enkelte fagområder samt  

 fagområdernes placering i studieforløbet.
 3)	Omfanget af fagområderne opgjort i ECTS-point.
 4)	Eventuelle særlige krav til undervisnings- og arbejdsformer,  

 herunder andelen af ECTS- point, der anvendes på skriftlige  

 arbejder.
 5)	Eventuelle særlige undervisnings- og eksamensfordringer,  

 herunder eventuelle bundne forudsætninger i studieforløbet.
 6)	Meritoverførsel.
 Stk. 3. Det skal af studieordningen fremgå, at  

 IT-Højskolen i København, hvor det er begrundet i  

 usædvanlige forhold, kan dispensere fra regler i studieordningen, der  

 alene er fastsat af IT-Højskolen.
Stk. 4. Inden en studieordning vedtages og ved  

 væsentlige ændringer af studieordningen, indhenter  

 IT-Højskolen i København en udtalelse fra censorformandskabet,  

 jf.
Censorbekendtgørelsen.
Andre institutioner, der jf. § 2,  

 stk. 2, udbyder uddannelsen efter denne bekendtgørelse,  

 orienteres med henblik på koordinering af uddannelsen.
 Stk. 5. Studieordningen og væsentlige  

 ændringer heraf træder i kraft ved et semesters begyndelse.
 Stk. 6. Ved udstedelse af nye studieordninger og ved  

 væsentlige ændringer heri fastsættes overgangsregler i  

 studieordningen.
 Stk. 7. Studieordninger og ændringer heraf sendes til de  

 andre institutioner, jf. § 2, stk. 2, censorerne og  

 Undervisningsministeriet til orientering.
 § 11. Beståede uddannelseselementer ved en  

 af institutionerne, der udbyder uddannelsen efter denne  

 bekendtgørelse, ækvivalerer de tilsvarende uddannelseselementer,  

 jf. § 7, ved de andre institutioner, der udbyder uddannelsen, jf.  

 § 2, stk. 2.
 Stk. 2. IT-Højskolen i København kan i hvert  

 enkelt tilfælde eller ved regler i studieordningen godkende, at  

 gennemførte/beståede uddannelseselementer fra en anden dansk  

 eller udenlandsk videregående uddannelse træder i stedet for  

 uddannelseselementer, der er omfattet af denne bekendtgørelse.  

 Afgørelsen træffes på grundlag af en faglig vurdering af  

 ækvivalensen mellem de berørte uddannelsesdele.
 Stk. 3. Ved godkendelse efter stk. 2 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
§ 12. Undervisningsministeriet kan efter  

 ansøgning fra Handelshøjskolen i København tillade  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsformen.
 Stk. 2. Undervisningsministeriet kan dispensere fra  

 bekendtgørelsens bestemmelser, når det findes begrundet i  

 usædvanlige forhold, bortset fra de tilfælde hvor  

 IT-Højskolen kan dispensere, jf. § 3, stk. 3, § 5,  

 stk. 2, og § 11, stk. 2.
§ 13. Klager indgives til Handelshøjskolen  

 i København.
Klagen behandles henholdsvis af rektor for  

 Handelshøjskolen i København og af IT-Højskolen i  

 København, jf. § 4, stk. 1, jf. § 8, stk. 4-6, i  

 Universitetsloven.
Stk. 2. Afgørelser truffet i henhold til stk.1, kan af  

 klageren indbringes for Undervisningsministeriet, når klagen  

 vedrører retlige spørgsmål.
Klagen indgives til  

 Handelshøjskolen i København.
Handelshøjskolen  

 videresender klagen til Undervisningsministeriet ledsaget af en udtalelse.  

 Handelshøjskolen giver klageren lejlighed til inden for en frist af 1  

 uge at kommentere udtalelsen.
Kommentarerne medsendes til  

 Undervisningsministeriet.
 Stk. 3. Fristen for at indgive klage efter stk. 1 og  

 stk. 2 er 2 uger fra den dag, afgørelsen er meddelt klageren.
 § 14. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 6 Ikrafttræden.
 § 15. Bekendtgørelsen træder i kraft  

 den 15. juli 1999.
