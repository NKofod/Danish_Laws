 I henhold til kgl. resolution af 16. april 1981 har Danmark tiltrådt den i  

 London den 19. november 1976 vedtagne ændringsprotokol til den internationale  

 konvention af 29. november 1969 om det privatretlige ansvar for skader ved  

 olieforurening, jfr. udenrigsministeriets bekendtgørelse nr. 99 af 9.  

 september 1975, Lovtidende C.
Ændringsprotokollen har følgende ordlyd:  PROTOKOL om den internationale konvention om det privatretlige ansvar for  

skader ved olieforurening, 1969 Deltagerne i denne protokol, som er deltagere i den internationale konvention om det privatretlige  

 ansvar for skader ved olieforurening, udfærdiget i Bruxelles den 29. november  

 1969, er blevet enige om følgende:
Artikel I I denne protokol betyder:
 1. Konvention' den internationale konvention om det  

 privatretlige ansvar for skader ved olieforurening, 1969.
 2. Organisation' det samme som i konventionen.
 3. Generalsekretær' organisationens generalsekretær.
Artikel II Konventionens artikel V ændres således:
»Ejeren af et skib har ret til at begrænse sit ansvar i henhold til  

 denne konvention for hver enkelt hændelse til et samlet beløb af 133  

 beregningsenheder pr. ton af skibets drægtighed.
Dette samlede beløb kan dog  

 ikke i noget tilfælde overstige 14 millioner beregningsenheder.« 9.a) »Beregningsenheden«, som anvendes i denne artikels stk. 1,  

 er den særlige trækningsrettighed, således som denne er defineret af Den  

 internationale Valutafond.
Beløbene nævnt i stk. 1 skal omregnes til national  

 valuta i den stat, hvor fonden oprettes, på basis af denne valutas kursværdi  

 over for den specielle trækningsrettighed på det tidspunkt, da fonden  

 oprettes.
For en kontraherende stat, der er medlem af Den internationale  

 Valutafond, beregnes værdien af den nationale valuta, udtrykt i den specielle  

 trækningsrettighed, i overensstemmelse med den af Den internationale Valutafond anvendte beregningsmetode, der bruges ved  

 dens virksomhed og transaktioner den pågældende dag.
 For en kontraherende stat, der ikke er medlem af Den internationale  

 Valutafond, beregnes værdien af den nationale valuta, udtrykt i den specielle  

 trækningsrettighed, efter regler, der fastsættes af vedkommende stat.
9.b) En kontraherende stat, som ikke er medlem af Den internationale  

 Valutafond, og hvis lovgivning ikke tillader anvendelse af bestemmelserne i  

 denne artikels stk. 9.a), kan dog på tidspunktet for ratifikationen,  

 accepten, godkendelsen eller tiltrædelsen af denne protokol, eller når som  

 helst derefter, erklære, at ansvarsgrænserne, fastsat i stk. 1, når de  

 anvendes på dens territorium, for hver enkelt hændelse skal udgøre et samlet  

 beløb på 2.000 monetære enheder pr. ton af skibets drægtighed, dog at dette  

 samlede beløb ikke i noget tilfælde skal overstige 210 millioner monetære  

 enheder.
Den monetære enhed, der anvendes i dette stk., svarer til 651/2  

 milligram guld af nihundredetusindedels finhed.
Omregningen af disse beløb  

 til national valuta sker i overensstemmelse med den pågældende stats  

 lovgivning.
 9.c) Den i stk. 9.a) sidste sætning anførte beregning og den i stk. 9.b)  

 anførte omregning skal foretages på en sådan måde, at der i den nationale  

 valuta i den kontraherende stat så vidt muligt udtrykkes den samme reelle  

 værdi af beløbene i stk. 1, som den, der er udtrykt i beregningsenheder.  

 Kontraherende stater skal underrette depositaren om beregningsmåden ifølge  

 stk. 9.a) henholdsvis om resultatet af omregningen i stk. 9.b), ved  

 deponeringen af et instrument som nævnt i artikel IV og når som helst der  

 måtte ske ændring af beregningsmåden eller omregningen.
Artikel III 1. Denne protokol er åben for undertegnelse for enhver  

 stat, som har undertegnet konventionen eller som har tiltrådt denne, og for  

 enhver stat, som var indbudt til at deltage i konferencen om revision af  

 bestemmelserne om beregningsenheder i konventionen om det privatretlige  

 ansvar for skader ved olieforurening, 1969, der blev holdt i London fra den  

 17. til den 19. november 1976.
 Protokollen er åben for undertegnelse fra den 1. februar 1977 til den 31.  

 december 1977 i organisationens hovedkvarter.
 2. Med forbehold af denne artikels stk. 4 er denne  

 protokol undergivet ratifikation, accept eller godkendelse af de stater, der  

 har undertegnet den.
 3. Med forbehold af denne artikels stk. 4 er denne  

 protokol åben for tiltrædelse af de stater, som ikke har undertegnet den.
 4. Denne protokol kan ratificeres, accepteres,  

 godkendes eller tiltrædes af de stater, der deltager i konventionen.
Artikel IV 1. Ratifikation, accept, godkendelse eller tiltrædelse  

 sker ved deponering af et formelt instrument herom hos generalsekretæren.
 2. Ethvert ratifikations-, accept-, godkendelses-  

 eller tiltrædelsesinstrument, som er deponeret efter at en ændring til denne  

 protokol er trådt i kraft for alle deltagende stater, eller efter at  

 ændringens ikrafttrædelsesbetingelser er opfyldt hvad angår alle deltagende  

 stater, skal anses at gælde protokollen som ændret.
Artikel V 1. For de stater, som har ratificeret, accepteret,  

 godkendt eller tiltrådt protokollen, træder denne i kraft den  

 halvfemsindstyvende dag efter den dag, da otte stater, deriblandt fem stater,  

 hver med ikke under 1.000.000 bruttotons i tankskibstonnage, har deponeret  

 ratifikations-, accept-, godkendelses- eller tiltrædelsesinstrumenter hos  

 generalsekretæren.
 2. For hver stat, som senere ratificerer, accepterer,  

 godkender eller tiltræder protokollen, træder denne i kraft den  

 halvfemsindstyvende dag efter, at denne stat har deponeret det pågældende  

 instrument.
Artikel VI 1. Denne protokol kan opsiges af enhver kontraherende  

 stat på et hvilket som helst tidspunkt efter den dag, på hvilken protokollen  

 træder i kraft for denne stat.
 2. Opsigelse sker ved deponering af et  

 opsigelsesinstrument hos generalsekretæren.
 3. Opsigelsen træder i kraft et år efter dens  

 deponering hos generalsekretæren eller på et sådant senere tidspunkt, som  

 måtte være angivet i opsigelsesinstrumentet.
Artikel VII 1. Organisationen kan indkalde til en konference med  

 det formål at revidere eller ændre denne protokol.
 2. Organisationen skal indkalde til en konference  

 mellem de stater, der deltager i denne protokol, med det formål at revidere  

 eller ændre denne, når begæring herom fremkommer fra mindst en tredjedel af  

 de deltagende stater.
Artikel VIII 1. Denne protokol skal deponeres hos  

 generalsekretæren.
 2. Generalsekretæren skal:
I. hver ny undertegnelse eller deponering af et instrument tillige med  

 datoen herfor; II. ikrafttrædelsestidspunktet for denne protokol; III. deponeringen af et hvilket som helst instrument til opsigelse af  

 denne protokol tillige med datoen, på hvilken opsigelsen træder i kraft; IV. en hvilken som helst ændring i denne protokol; Artikel IX Så snart denne protokol træder i kraft, skal en bekræftet genpart  

 overgives til De forenede Nationers sekretariat af generalsekretæren til  

 registrering og offentliggørelse i overensstemmelse med artikel 102 i De  

 forenede Nationers pagt.
Artikel X Denne protokol udfærdiges i et enkelt originaleksemplar på engelsk og  

 fransk, hvilke tekster er lige autentiske.
Officielle oversættelser til  

 russisk og spansk udarbejdes og deponeres sammen med det undertegnede  

 originaleksemplar.
 Udfærdiget i London den nittende november nitten hundrede og  

 seksoghalvfjerds.
 Til bekræftelse heraf har undertegnede, behørigt befuldmægtiget hertil,  

 underskrevet denne protokol.
 Ændringsprotokollen trådte i medfør af artikel V, stk. 1, i kraft den 8.  

 april 1981.
 Danmarks tiltrædelsesinstrument deponeredes den 3. juni 1981 hos  

 generalsekretæren for Den mellemstatlige rådgivende Søfartsorganisation  

 (IMCO), og tillægsprotokollen trådte derefter i kraft for Danmark den 1.  

 september 1981 i medfør af artikel V, stk. 2.
 Foruden af Danmark er tillægsprotokollen ratificeret eller tiltrådt med  

 virkning fra 8. april 1981 af Bahamaøerne, Finland, Frankrig, Liberia, Norge,  

 Storbritannien, Sverige, Forbundsrepublikken Tyskland og Den arabiske  

 Republik Yemen.
