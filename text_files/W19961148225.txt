Momsregistrering Reference: Momslovens § 47, § 50 og § 51. M.V. 1995 M.1, M.4 og M.5 En virksomhed havde den 8. februar 1996 ansøgt regionen om  

 tilladelse til at blive frivilligt momsregistreret (for udlejning af fast  

 ejendom) med tilbagevirkende kraft til den 1. august 1995, således at  

 virksomheden kunne få momsfradrag for diverse ombygningsudgifter  

 afholdt i perioden fra 1. august 1995 til ansøgningstidspunktet.
 Regionen ville ikke tillade momsregistrering med tilbagevirkende kraft til  

 den 1. august 1995, men, tillod registrering med virkning fra starten af den  

 afgiftsperiode, hvor ansøgningen var modtaget, dvs. fra den 1. januar  

 1996.
 Told- og Skattestyrelsen gav ikke klageren medhold.
Momsloven indeholder ikke hjemmel til at tillade momsregistrering med  

 tilbagevirkende kraft.
Dette gælder både frivillig registrering,  

 valgfri registrering og den 'tvungne' lovpligtige registrering.
 Det fremgår således af momslovens § 47, stk. 5, at anmeldelse  

 til registrering skal ske senest 8 dage inden påbegyndelsen af  

 registreringspligtig virksomhed.
 Efter styrelsens opfattelse kan registreringen tidligst få virkning  

 fra ansøgningstidspunktet, dvs. for denne virksomheds vedkommende fra  

 den 8. februar 1996. Da regionen i den konkrete sag imidlertid har tilladt  

 registrering fra 1. januar 1996, har styrelsen efter omstændighederne  

 ikke villet ændre regionens afgørelse.
 Told- og Skattestyrelsens bemærkninger til afgørelsen:
Momsloven indeholder ikke hjemmel til at tillade momsregistrering med  

 tilbagevirkende kraft.
Dette gælder frivillig registrering efter  

 momslovens § 51, valgfri registrering efter momslovens § 50 og den "tvungne"  

 lovpligtige registrering efter momslovens § 47. Momsregistrering kan  

 således ikke foretages forud for det tidspunkt, hvor virksomheden efter  

 momslovens regler skal anmelde sig til registrering.
 Allerede givne tilladelser til momsregistrering med tilbagevirkende kraft  

 skal dog opretholdes og ikke ændres.
