Svovlafgift  afgiftsfritagelse for  

 raffinaderier Skatteministeriet har meddelt, at energiproducerende  

 virksomheder, der er registreret efter svovlafgiftsloven, kan få berostillet  

 deres angivelse og betaling af svovlafgift af forbrug af egne fremstillede  

 energiprodukter, der direkte medgår til produktion af et tilsvarende  

 energiprodukt.
 Virksomhederne skal fortsat angive og betale  

 svovlafgift af andet forbrug af svovlafgiftspligtige energiprodukter, fx af  

 energiprodukter, der anvendes som motorbrændstof, og af leverancer af  

 svovlafgiftspligtige varer, der efter de almindelige regler skal medregnes  

 ved opgørelse  

 af den afgiftspligtige mængde svovl.
 Berostillelsen sker som følge af, at der er  

 opstået tvivl om, hvorvidt de pågældende virksomheders betaling af  

 afgiften er i overensstemmelse med fritagelsesbestemmelserne for  

 raffinaderier  

 i  

  

 Rådets direktiv  

 2003/96/EF af 27. oktober 2003  

  

 om omstrukturering af  

 EF-bestemmelserne for beskatning af energiprodukter og elektricitet  

 (energibeskatningsdirektivets artikel 21, stk. 3).
 Et lovforslag til ændring af svovlafgiftsloven om  

 fritagelse for raffinaderiers betaling af afgift forventes fremsat i  

 efteråret  

 2005. Når Folketinget har vedtaget en ændring af svovlafgiftsloven, vil der  

 blive udsendt nærmere information om de administrative konsekvenser mv. ved  

 indførelse af afgiftsfritagelsen, herunder fremgangsmåden ved  

 tilbagebetalingen  

 af afgiften.
 Berostillelsen har virkning for svovlafgift, der  

 skal angives og betales fra og med afgiftsperioden juni 2005.
