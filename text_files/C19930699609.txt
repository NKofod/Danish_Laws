1. Indledning Pr. 1. januar 1994 ændres tjenestemandspensionsreglerne, og der indføres  

 et nyt beregningssystem, der iværksættes med en overgangsordning. Ændringerne  

 er gennemført ved lov nr. 447 af 30. juni 1993, jf. lovbekendtgørelse nr. 724  

 af 9. september 1993 om tjenestemandspension (TPL).
 Tilsvarende er pensionsreglerne ændret i pensionsvedtægterne for  

 statsgaranterede pensionskasser og statslige pensionsordninger.
Ændringerne i tjenestemandspensionsloven er knyttet til indførelsen af  

 arbejdsmarkedsbidrag og dermed til skattereformen.
Pensionister skal ikke  

 betale arbejdsmarkedsbidrag af pensionen.
Det vil for  

 tjenestemandspensionister betyde en stigning i rådighedsbeløbet efter skat,  

 idet pensionister som alle andre får de skattelettelser, der følger af  

 skattereformen, og der indtræder ikke fald i deres nuværende  

 tjenestemandspension.
 Dette cirkulære omhandler såvel ændringerne i pensionsberegningssystemet  

 som øvrige ændringer i tjenestemandspensionsloven, som har virkning fra 1.  

 januar 1994.
2. Den ændrede beregning af tjenestemandspensioner 2.1. Princippet i det ændrede beregningssystem Hovedprincippet ved omlægningen af beregningen af tjenestemandspensioner  

 er,  at reglerne om samordningsfradrag ophæves, og at pensionen  

 for de over 67-årige tjenestemandspensionister fremover fastsættes som en  

 ubeskåret tjenestemandspension.
Principielt fastsættes denne pension ved  

 højeste pensionsalder til 57 pct. af den pensionsgivende løn, og  

 ægtefællepensionen fastsættes til 71 pct. af egenpensionen.
Til de under 67-årige tjenestemandspensionister (såvel egen- som  

 ægtefællepensionister), der ikke får folkepension, ydes et tillæg, der er det  

 samme på alle skalatrin, og hvis størrelse alene afhænger af den enkelte  

 tjenestemandspensionists pensionsalder.
Dette tillæg falder væk, når  

 pensionisten fylder 67 år.
 Pensionernes størrelse vil fremgå af de pensionstabeller, som  

 Finansministeriet udsender - første gang med satser pr. 1. januar 1994, jf.  

 dog overgangsordningerne.
2.2. Overgangsordningerne Overgangsordningen i årene 1994-1997 betyder, at størrelsen af  

 tjenestemandspensionen for allerede pensionerede og for de personer, der  

 pensioneres de næste 3 år, ikke ændres i forhold til det nugældende  

 tjenestemandspensionsberegningssystem.
Hvis det hidtidige beregningssystem  

 ville have givet den enkelte en højere tjenestemandspension, får den  

 pågældende et livsvarigt personligt tillæg, der udligner forskellen, jf. i  

 øvrigt pkt 5-7.
 I perioden 1997-2002 vil det nye beregningssystem gradvist slå  

 igennem for nye pensionistårgange som beskrevet nedenfor i pkt. 8.
 Princippet i overgangsordningen er det, at fald i pensioner kun får  

 virkning for nye årgange af pensionister, mens stigninger også vil gælde for  

 de allerede pensionerede.
 Fra 2002 vil det nye system gælde for nye anlagte pensioner, idet  

 det i tjenestemandspensionslovens § 6, stk. 2, nævnte tillæg vil blive  

 aftrappet over 20 år.
2.3. Pensionsgivende lønninger, regulering og loft I relation til pensionsberegningen er det i henhold til stk. 1 i TPL §§ 5,  

 6 og 27 - efter indhentet udtalelse fra Lønningsrådet - fastlagt 1 at de pensionsgivende lønninger for tjenestemænd skal være de på  

 vedlagte bilag 1 anførte (inkl. procentregulering pr. 1. januar 1994), jf.  

 TPL § 5, stk. 1.
2 at der fastsættes et maksimum (»loft«) for den samlede  

 stigning fra det hidtidige pensionsniveau til pensionsniveauet ved det nye  

 beregningssystems endelige gennemførelsen i 2002. Loftet fastsættes pr. 1.  

 januar 1994 for egenpensioner til 10.000 kr. årlig, inkl. procentregulering  

 på 25,5390 og reguleres efter TPL § 27, jf. 3, ved procentregulering af et  

 årligt grundbeløb på 7.965,65 kr, jf.
TPL § 6, stk. 1. For ægtefællepensioner  

 bliver loftet 71 pct af loftet for egenpensioner.
3 at tjenestemandspensioner og efterindtægt af pension i  

 aftaleperioden 1993-1995 reguleres i takt med den generelle regulering af  

 tjenestemandslønnen, jf.
TPL § 27, stk. 1.
3. Øvrige ændringer i tjenestemandspensionsloven Ud over ændringerne i beregningssystemet sker der med virkning fra 1.  

 januar 1994 visse ændringer omkring betingelserne for ægtefællepension og  

 størrelsen af børnepension, ligesom der er skabt klarere lovhjemmel for visse  

 procedurer omkring helbredsforhold i forbindelse med  

 tjenestemandspensionsret.
3.1. Ægtefællepension og børnepension Ændringer omkring ægtefælle- og børnepension kan kort opstilles i følgende  

 punkter:
Ægtefællepension 1 Betingelserne for at opnå ægtefællepension er ændret således:
- Ægteskabet skal være indgået inden tjenestemandens 65. år (mod tidligere  

 60. år) - Ægteskabet må ikke være indgået mindre end 3 måneder før dødsfaldet,  

 (hvor man hidtil har forudsat en vurdering af om ægteskabet var indgået på  

 dødslejet).
 2 Forbedring af ægtefællepensionsdækningen:
- Ved beregning af ægtefællepensionen efter en tjenestemand, der har  

 oppebåret kvalificeret svagelighedspension, forhøjes pensionsalderen med det  

 antal år, hvor der har været udbetalt kvalificeret tjenestemandspension, dog  

 højest til den pensionsalder, tjenestemanden kunne have nået som 70-årig - Indførelse af en mindste ægtefællepension, beregnet efter 15 års  

 pensionsalder, dog højest den pensionsalder, tjenestemanden kunne have nået  

 som 70-årig.
 Disse ændringer gælder for ægtefællepensioner, der aktualiseres ved  

 dødsfald 1. januar 1994 eller senere.
Børnepension Satserne for børnepension (der ydes i tilfælde, hvor  

 tjenestemandspensionisten er død) forhøjes med ca. 30 pct. til 20.965,01 kr.  

 årlig pr. 1. januar 1994.
 For forældreløse børn er børnepensionen pr. 1. januar 1994 på 41.930,03  

 kr. årlig.
 Forhøjelsen gælder også allerede iværksatte børnepensioner.
 Børnepensionstillæg, der ydes i forbindelse med en egenpension, udgør pr.  

 1. januar 1994 11.047,43 kr. årlig, hvilket rummer en mindre stigning som  

 følge af den tekniske omskrivning til grundbeløb.
3.2. Helbredsforhold i relation til spørgsmål om  

 tjenestemandspensionsret Med lovændringen er følgende bestemt i loven:
 1 Kvalificeret tjenestemandspension forudsætter normalt, at den pågældende  

 er blevet tilkendt mindst en mellemste social førtidspension, og med  

 ændringen er det lovfæstet, at der skal ske en koordinering af vurderingen af  

 den konkrete tjenestemands erhvervsevnetab i det sociale pensionssystem og  

 tjenestemandspensionsordningen.
 2 Videregivelse af helbredsoplysninger, der er tilvejebragt til brug for  

 afgørelser om ret til pension, kan kun ske, hvis  

 tjenestemanden/tjenestemandspensionisten har givet sit samtykke dertil (  

Informeret samtykke) .
3.3. Pensionsalderforhøjelse Med lovændringen er der skabt hjemmel til, at der kan tilbydes en nyansat  

 tjenestemand forhøjet pensionsalder, hvis han under forudgående offentlig  

 ansættelse har været omfattet af en - fuldt udbygget - forsikringsmæssig  

 pensionsordning.
 Efter den tidligere lovbestemmelse var muligheden for at tilbyde  

 pensionsalderforhøjelse begrænset til forudgående offentlig overenskomst  

 ansættelse.
Nu er der - efter at der er indhentet udtalelse fra Lønningsrådet - skabt  

 hjemmel til, at forudgående offentlig ansættelse fx. på tjenestemandslignende  

 vilkår kan tilbydes medregnet under forudsætning af, at  

 udtrædelsesgodtgørelsen fra den tidligere - fuldt udbyggede - pensionsordning  

 overføres til statskassen.
En pensionsordning betragtes i denne henseende som  

 fuldt udbygget, når pensionsbidraget er på i alt 12 pct., dvs. 4 pct. + 8  

 pct. i henholdsvis eget- og arbejdsgiverbidrag.
 Efter konkret forelæggelse inden 1. januar 1995 vil Finansministeriet  

 kunne tiltræde, at sådan medregning vil kunne tilbydes personer, der er  

 blevet tjenestemandsansat forud for 1. januar 1994, hvis de pågældende har  

 forudgående offentlig ansættelse, som ikke hidtil har kunnet medregnes.
DET NYE PENSIONSBEREGNINGSSYSTEM 4. Hvad sker der 1. januar 1994 ? Pr. 1. januar 1994 har Statens Regnskabsdirektorat omberegnet alle de  

 eksisterende tjenestemandspensioner efter det nye beregningssystem.
De  

 pensionister, hvis »tabelpension« vil falde, får personlige tillæg,  

 så de pågældende i kroner og ører får samme tjenestemandspension som hidtil,  

 men uden at der vil fremstå noget samordningsfradrag af pensionsberegningen,  

 og således at de under 67-årige pensionister får et  

 »u-67-års-tillæg«.
Denne omregning gælder også egen- og ægtefællepensioner, som er beregnet  

 efter tjenestemandslovene fra 1958, 1946 og tidligere love.
Disse pensioner  

 indplaceres på nærmeste lavere skalatrin med personlige tillæg.
 For pensionister, der efter den tidligere bestemmelse i § 30, stk.2,  

 2.pkt. i TPL har valgt at få udbetalt den optjente pension i stedet for  

 pension efter TPL § 7 eller § 8, er der taget skridt til, at de  

 pensionsberegnende myndigheder ændrer pensionsberegningen.
Pr. 1. januar 1994 bortfalder samordningsfradraget for  

 erhvervsudygtighedsbeløbet, der gives som tillæg til højeste sociale  

 førtidspension.
Bortfaldet af dette samordningsfradrag medfører en stigning i  

 tjenestemandspensionen for de egenpensionister, der får dette tillæg.
5. Beregning af nye pensioner i perioden 1. januar  

 1994 - 31. december 1996 5.1. Generelt Pensioner, der beregnes til udbetaling i perioden fra 1. januar 1994 til  

 og med 1. december 1996, skal de pensionsberegnende myndigheder beregne efter  

 det nye pensionsberegningssystem, men således at der gives personlige tillæg,  

 der udligner den eventuelle forskel til pensionsniveauet i det hidtidige  

 beregningssystem.
 Der skal derfor i den nævnte 3-årsperiode foretages sammenlignende  

 beregninger: en beregning efter det nye beregningsprincip og en efter det  

 hidtidige beregningssystem, idet ingen pensionist må få mindre end, hvad  

 pågældende ville have fået ved pensionering efter reglerne forud for 1.  

 januar 1994.
 Ud over udligning af »tabelpensionen« med personlige tillæg vil  

 der i denne 3-årsperiode skulle ydes »individuelle« tillæg, der  

 fremkommer ved sammenligning af de to beregninger.
 Typisk vil sådanne individuelle tillæg komme på tale, hvor pensionen  

 nedsættes fx. med et førtidspensionsfradrag eller fordi pensionen har været  

 opsat forud for 1. april 1986.
For pensionister under 67 år skal der med pensioneringstidspunktet  

  som udgangspunkt også foretages sammenlignende beregninger til at fiksere  

 personlige, individuelle tillæg, som om pågældende var fyldt 67 år.
Sådanne  

 individuelle tillæg vil blive udløst, når pågældende bliver 67 år.
Til pensionister over 67 år, der ikke modtager folkepension eller på grund  

 af arbejdsindtægter kun får denne delvis folkepension, vil den sammenlignende  

 beregning medføre, at der med begrundelse heri skal ydes den pågældende et  

 individuelt tillæg.
Hvis den pågældende senere får fuld folkepension, er  

 forudsætningerne for dette individuelle tillæg bortfaldet, og pensionen vil  

 skulle omberegnes.
5.2. Beregning af ny pension Den nye pension beregnes på grund af opslag i den - røde -  

 pensionstabel, som Finansministeriet udsender med pensionssatserne i det nye  

 tjenestemandspensionsberegningssystem - første gang pr. 1. januar 1994. Det  

 gælder egenpensioner, herunder førtidspensioner, ægtefællepensioner og  

 opsatte pensioner.
Disse pensioner vil bestå af en 57 pct.'s-pension, et personligt tillæg/en  

 udskudt stigning og evt. et »u-67-års-tillæg«.
Ved  

 førtidsalderspensionering vil førtidspensionsfradraget blive beregnet af den  

 samlede pension, hvilket efter sammenligning med beregningen med  

 førtidspensionen efter hidtidige regler vil give grundlag for at yde et  

 individuelt tillæg.
Pension til en varigt ansat tjenestemand, der tidligere har været  

 åremålsansat, beregnes med et tillæg, der for hvert års åremålsansættelse  

 udgør 2,7 pct. af højeste pension i åremålsstillingens lønramme for en over  

 67-årig tjenestemand, jf.
TPL § 6, stk. 1. Pensionen er dog maksimeret til  

 den pension, pågældende ville have opnået ved pensionering fra  

 åremålsstillingen med den af ham optjente pensionsalder.
5.3. Beregning af hidtidig pension Til brug for beregningen af pensioner efter det hidtidige  

 pensionsberegningssystem vil Finansministeriet udsende en - grøn -  

 pensionstabel, der angiver pensionselementerne i det gamle pensionssystem,  

 men uden procentregulering.
Efter opslag i denne tabel beregnes pensionen  

 efter det hidtidige system med tillæg af procentregulering, hvor satsen pr.  

 1. januar 1994 er 25,5390.
 Egenpensioner, herunder førtidsalderspensioner, ægtefællepensioner og  

 opsatte pensioner beregnes herefter som hidtil.
5.4. Sammenligning af beregningerne Hvis beregningen efter det hidtidige system ville give en højere pension  

 end pensionen efter det nye system, ydes et individuelt tillæg, der reguleres  

 og for den konkrete person er livsvarigt.
 ./.
 I bilag 2 er vist eksempler på sammenlignende beregninger.
 ./.
 Ved den sammenlignende beregning kan det som bilag 3 optrykte skema  

 anvendes som hjælpemiddel.
6. Diskette som hjælpemiddel Finansministeriet har udarbejdet en diskette til brug for de under pkt.  

 5.1-5.4 beskrevne beregninger.
Denne diskette fremsendes til de  

 pensionsberegnende myndigheder samtidig med dette cirkulære.
 Disketten kan anvendes i alle typer pc'ere.
 Vejledning om brugen fremgår af disketten og den korte brugervejledning,  

 som følger med disketten.
 Disketten rummer bl.a. et skærmbillede, som svarer til de indberetninger,  

 som de pensionsberegnende myndigheder skal sende til Statens  

 Regnskabsdirektorat for at anlægge pensionerne til udbetaling.
 Uanset Finansministeriet således forsyner de pensionsberegnende  

 myndigheder med hjælpemidler til pensionsberegningen, skal det understreges,  

 at ansvaret for, at pensionerne er beregnet korrekt, ligger hos den  

 pensionsberegnende myndighed, idet det som hidtil forudsættes, at der ved  

 alle pensionsberegninger foretages intern kontrol af beregningen samt af de  

 til grundliggende data, herunder pensionsalder og skalatrin.
7. Procedure omkring pensionsanlæggelsen Der sker ikke principielle ændringer omkring anlæggelsen af  

 tjenestemandspensioner til udbetaling via Statens Regnskabsdirektorat.
Skemaerne, der skal udfyldes ved anlæggelsen, er blevet revideret i  

 forbindelse med det nye pensionssystem.
Skemaet vedrørende indberetning af  

 egenpension er optrykt som bilag 4 til dette cirkulære. Øvrige skemaer  

 udsendes særskilt til de pensionsberegnende myndigheder.
 Ved udfyldelsen af skemaerne skal de enkelte pensionsdele af edb-mæssige  

 grunde angives i grundbeløb, som den pensionsberegnende myndighed kan beregne  

 ved at fradrage den aktuelle procentregulering fra de pensionsbeløb, der  

 fremgår af pensionstabellen, og fra et evt. individuelt tillæg, der følger af  

 den sammenlignende beregning.
 Ved anvendelsen af disketten kan man automatisk få beregnet pensionen og  

 udskrevet de af Statens Regnskabsdirektorat ønskede oplysninger i de nævnte  

 indberetningsskemaer, som er eksemplificeret i bilag 4.
For pensioner, der skal anlægges med virkning fra et tidspunkt, der ligger  

 forud for 1. januar 1994, aftales indberetningsproceduren med Statens  

 Regnskabsdirektorat.
Tilsvarende gælder pensionsændringer, der skal have  

 tilbagevirkende kraft.
8. Overgangsordninger fra 1997 og frem Ved beregning af pensioner, der skal udbetales 1. januar 1997 og senere,  

 skal der ikke foretages sammenlignende beregninger, og ved pensionering efter  

 denne dato kan der ikke udløses individuelle tillæg.
Nyberegnede pensioner  

 vil til den tid bestå af 57 pct.'s-pensionen (med loft), personlige  

 tillæg/udskudte stigninger efter tabellen samt eventuelt et  

 »u-67-årstillæg«.
 En tjenestemandspensionist, der ud over sin egenpension får en  

 ægtefællepension, dvs. er dobbeltpensionist senest 31. december 2001 og  

 senest denne dato fylder 67 år, vil som personlig ordning livsvarigt få  

 udbetalt »u-67-årstillæg« til ægtefællepensionen.
 Denne overgangsordning vil forudsætte, at der indtil 2002 udveksles  

 oplysninger mellem tjenestemandspensionsberegnende myndigheder såvel i det  

 statslige som i det kommunale og amtskommunale område.
9. Eventuelle spørgsmål Tvivlsspørgsmål omkring dette cirkulære kan rettes til Finansministeriet,  

 Administrations- og Personaledepartementet.
Spørgsmål omkring  

 pensionsanlæggelsen og indberetning til Statens Regnskabsdirektorat (SR)  

 forudsættes rettet til SR.
 P.M.V.
 E.B.
Lene Larsen Oplysninger om løn- og ansættelsesvilkår for tjenestemænd og  

 overenskomstansatte i staten findes i den Personaleadministrative Vejledning.  

 Vejledningen, der ajourføres løbende af Administrations-og  

 Personaledepartementet, kan bestilles hos Statens Information, Postboks 1103,  

 1009 København K, tlf. 33 37 92 28, 8.30 - 16.00.
