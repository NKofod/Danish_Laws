 Hovedformålet med reglerne i beregningsbekendtgørelsen er at redegøre for,  

 hvilke former for indtægter der kan medtages ved beregningen af et medlems  

 hidtidige indtjening, og at beskrive, hvorledes beregningen rent teknisk skal  

 finde sted.
Ad kapitel 1 Ad § 1. Der er i denne bestemmelse givet retningslinier for,  

 hvilke indtægter der kan medtages ved beregningen af dagpenge.
Egentlige lønandele Det fremgår af § 1, stk. 1, at man som udgangspunkt kun kan medtage  

 egentlige lønandele.
 Det vil sige, at f.eks. udbetaling af godtgørelse, jfr. funktionærlovens §  

 2, litra b, feriepenge, søgnehelligdagsgodtgørelse, udbetalinger i henhold  

 til bistandslovens § 42, sygedagpenge, pensioner og andre lignende ydelser  

 ikke kan medtages ved beregningen.
 For så vidt angår de udbetalinger, der finder sted i forbindelse med  

 ordninger om overskudsdeling, må det også her være afgørende, om det  

 udbetalte beløb kan anses for at være en egentlig lønandel.
 I § 1, stk. 2, har man dog gjort enkelte undtagelser fra hovedreglen i  

 stk. 1. Det skal bemærkes, at stk. 2 skal betragtes som udtømmende.
Hjemmearbejde Hjemmearbejde kan som hovedregel kun danne grundlag for en  

 dagpengeberegning, hvis der er indgået en faglig kollektiv overenskomst om  

 vilkårene for arbejdets udførelse.
 Sådanne overenskomster er bl.a. indgået for hjemmesyersker og kommunale  

 dagplejemødre.
 Der kan dog forekomme tilfælde, hvor arbejde, der er udført hjemme, kan  

 danne grundlag for en beregning, uanset der ikke er indgået en overenskomst.
 Som eksempel herpå kan nævnes oversættelsesarbejde.
 Afgørende for, om beskæftigelse ved hjemmearbejde er omfattet af  

 hovedreglen, er, om det pågældende arbejde normalt bliver udført på en  

 arbejdsplads, og om den pågældende beskæftigelse normalt er  

 overenskomstreguleret.
Fradragsberettigede udgifter Hvis et medlem af et udbetalt vederlag skal afholde fradragsberettigede  

 udgifter, skal lønnen, før beregningen finder sted, reduceres tilsvarende.
Overarbejde I henhold til de tidligere beregningsregler kunne man ved beregningen af  

 et medlems hidtidige indtjening ikke medtage løn eller tillæg hertil, som var  

 ydet for overarbejde.
 Denne regel gav imidlertid mange problemer, f.eks. fordi man inden for  

 nogle faglige områder ifølge overenskomst udbetalte  

 »overtidsbetaling« i situationer, hvor der reelt var tale om  

 forskudt tid eller betaling for arbejde på søgnehelligdage.
 Reglen gav endvidere væsentlige administrative problemer, idet det meget  

 sjældent fremgår af de eksisterende lønsedler, f.eks. hvor mange timers  

 overtid, der måtte have været i den pågældende lønperiode.
Det betød, at arbejdsløshedskasserne, før de kunne beregne en korrekt  

 dagpengesats, i mange tilfælde måtte rette henvendelse til arbejdsgiveren for  

 at få denne til at oplyse, hvor mange overarbejdstimer der havde været.
Dette  

 betød en væsentlig administrativ belastning af såvel arbejdsgivere som  

 arbejdsløshedskasser.
For at undgå denne administrative belastning skal man ved  

 dagpengeberegninger fremover medtage alle lønbestanddele, hvoraf  

 medlemmet er indkomstskattepligtig her i landet.
Dette gælder løn og tillæg  

 hertil, som er ydet for overarbejde.
 Dette betyder, at en større del af de eksisterende lønsedler umiddelbart  

 kan bruges ved dagpengeberegningen.
Det skal dog understreges, at man ved beregningen maksimalt kan medtage  

 indtægten for et antal timer, som svarer til fuld overenskomstmæssig  

 arbejdstid i beregningsperioden.
For deltidsforsikrede kan man maximalt  

 medtage indtægten for 360 timer.
 Eksempel:
Udbetalingstidspunktet De tidligere gældende beregningsregler indebar endvidere, at beregningen  

 af arbejdsfortjenesten skulle ske på grundlag af den løn, der var indtjent i  

 beregningsperioden.
 Det vil sige, at indtægter, som rent faktisk var indtjent forud for  

 beregningsperioden, men som først var kommet til udbetaling i  

 beregningsperioden, ikke kunne medtages ved beregningen.
Det indebar, at arbejdsløshedskasserne, forinden en beregning fandt sted,  

 måtte undersøge, hvor stor en del af indtægten, der hidrørte fra tidligere  

 perioder.
Dette medførte inden for nogle områder en væsentlig belastning af  

 såvel arbejdsløshedskasser som arbejdsgivere.
 Man har derfor fundet det hensigtsmæssigt fremover at anvende en  

 fremgangsmåde, hvorefter det afgørende for, om en indtægt kan medtages ved  

 beregningen, bliver udbetalingstidspunktet.
 Det betyder, at indtægter, der er optjent forud for beregningsperioden,men  

 som er udbetalt i denne, fremover skal medtages ved dagpengeberegningen, mens  

 omvendt indtægter, som rent faktisk er optjent i beregningsperioden, ikke kan  

 medtages, hvis de ikke også er udbetalt i perioden.
 For så vidt angår det sidste betyder det, at et medlem ikke efterfølgende,  

 når disse lønandele er kommet til udbetaling, har krav på at få foretaget en  

 ny beregning.
 Hvis en senere regulering af lønnen skyldes, at de hidtidige  

 lønudbetalinger har været fejlbehæftede, eller at man først senere får  

 færdigbehandlet lønaftalen, skal der ske en regulering af  

 dagpengeberegningen.
 Eksempel:
 Det skal understreges, at ovennævnte fremgangsmåde alene finder  

 anvendelse, hvis den forskudte udbetaling af løn, tillæg m.v. skyldes  

 overenskomstmæssigt aftalte regler om lønudbetalingen, kotume eller lignende.
 Et medlem kan således ikke aftale med sin arbejdsgiver at udskyde  

 lønudbetalingerne med den virkning, at den pågældende får et større  

 indtægtsgrundlag i beregningsperioden.
 Kost, logi, m.v.
I § 1, stk. 1, redegøres endvidere for, med hvilken værdi kost, logi m.v.  

 skal indgå ved beregningen.
Værdien beregnes på grundlag af de af  

 ligningsrådet fastsatte satser.
 Hvis værdien af skattemyndighederne i konkrete tilfælde er ansat til en  

 højere eller lavere værdi, lægges denne til grund ved beregningen.
Bibeskæftigelse I § 1, stk. 3, fastslås det, at man ved beregningen af et medlems  

 dagpengesats ikke kan medtage indtægter, der stammer fra egentlig  

 bibeskæftigelse.
Der er i denne forbindelse tænkt på såvel bibeskæftigelse  

 ved selvstændig virksomhed som bibeskæftigelse som lønmodtager.
 Baggrunden for bestemmelsen er et ønske om at sikre, at man ved  

 beregningen af et medlems hidtidige indkomst så vidt muligt kun kan medtage  

 løn m.v., der stammer fra beskæftigelsesforhold, som kan give den pågældende  

 adgang til arbejdsløshedsforsikringen.
Bibeskæftigelse er i denne forbindelse karakteriseret ved, at der typisk  

 er tale om beskæftigelse, som medlemmet har haft sideløbende med sit  

 hovederhverv.
Der vil således typisk være tale om beskæftigelse af et  

 begrænset omfang og beskæftigelse, som ikke kan udbydes som  

 hovedbeskæftigelse.
 Som eksempel på bibeskæftigelse kan nævnes:
Viceværter (fritids) Kirkesangere Kontrollører (fritids) Frivillige brandmænd Det skal understreges, at der ikke kan tales om bibeskæftigelse, hvis  

 arbejdet har samme karakter som den pågældendes hovedbeskæftigelse.
 For så vidt angår medlemmer, der er beskæftiget i flere  

 ansættelsesforhold, kan de, hvis ingen af ansættelsesforholdene er at  

 betragte som bibeskæftigelse, medtage indtægten fra samtlige  

 ansættelsesforhold ved beregningen.
 Som eksempel kan nævnes et medlem, som er beskæftiget 23 timer pr. uge med  

 ekspedition i forretning, og som ligeledes har 22 timers rengøringsarbejde om  

 ugen.
 I dette eksempel kan man ved dagpengeberegningen medtage 468/540 af  

 indtjeningen i beregningsperioden.
 Hvis et medlem i et ansættelsesforhold er beskæftiget på fuld tid - f.eks.  

 39 timer om ugen - og herudover er beskæftiget et antal timer med et arbejde,  

 der, hvis medlemmet havde været beskæftiget færre timer i sit hovederhverv,  

 kunne have været medtaget ved beregningen, skal beregningen finde sted på  

 grundlag af beskæftigelse i fuldtidsjobbet.
Ad kapitel 2 Formålet med reglerne om den egentlige beregning af arbejdsfortjenesten  

 for lønmodtagere er at sikre, at beregningen af et ledigt medlems hidtidige  

 daglige indtjening giver et præcist billede af den pågældendes indkomstniveau  

 forud for ledighedens indtræden.
Ad § 2. For at opnå dette bør man ved beregningen tage  

 udgangspunkt i et indtægtsniveau, der er rimeligt aktuelt.
For at undgå, at  

 tilfældige afvigelser får afgørende betydning for den lediges dagpengeniveau,  

 bør man imidlertid også sikre, at den anvendte indkomst er udtryk for en  

 stabil indtjening.
Det vil sige, at beskæftigelsen og dermed indtjeningen har  

 strakt sig over en længere periode.
 I forbindelse med de tidligere gældende beregningsregler lagde man ved  

 afgørelsen af, hvilke(t) beskæftigelsesforhold, der skulle lægges til grund  

 for beregningen, afgørende vægt på tilmeldingen til arbejdsformidlingen.  

 Dette kunne imidlertid få urimelige konsekvenser.
Beregningsperioder ved 1. gangs-beregninger (Hovedregel) § 2,  stk. 1, fastslår, at man fremover ved 1.  

 gangs-beregninger skal tage udgangspunkt i den seneste uafbrudte  

 beskæftigelsesperiode af mindst 13 ugers/3 måneders varighed.
 Der behøver ikke at være tale om kalenderuger/kalendermåneder.
Det skal understreges, at medlemmer, der har fået udbetalt løn ugevis  

 eller hver 14. dag, skal have haft 13 ugers beskæftigelse for at opfylde § 2,  

 stk. 1, 1. punktum.
Hvis de har haft 3 måneders beskæftigelse - uden at dette  

 svarer til mindst 13 ugers beskæftigelse - er betingelsen for at være  

 omfattet af § 2, stk. 1, 1. punktum, ikke opfyldt.
 Det samme gælder for så vidt angår betingelserne for at være omfattet af §  

 13, stk. 1, litra a.
Ved en 1. gangs-beregning forstås de tilfælde, hvor der skal beregnes  

 en dagpengesats til et medlem af en arbejdsløshedskasse, som Det skal understreges, at der ved afgørelsen af, om der er tale om en  

 uafbrudt beskæftigelsesperiode, ikke er forskel på, om det er en 1. gangs-  

 eller en 2. gangs-beregning. (Se i øvrigt vejledningen til § 13, stk. 2).
 Hvis medlemmet, før dagpengeberegningen skal ske (beregningstidspunktet),  

 har afsluttet flere beskæftigelsesperioder, der opfylder betingelsen i § 2,  

 stk. 1 - hvilket f.eks. kan forekomme i karensperioden, jfr.  

 arbejdsløshedsforsikringslovens § 53 - skal den seneste af disse perioder  

 lægges til grund ved beregningen.
 Eksempel:
 Mens § 2, stk. 1, fastslår, hvilke(t) beskæftigelsesforhold der skal  

 lægges til grund ved dagpengeberegningen, indeholder § 2, stk. 2, og stk. 3  

 retningslinier for, hvilke lønperioder der skal medtages ved beregningen. §  

 2, stk. 3, finder således anvendelse for alle, der har fået udbetalt løn  

 månedsvis, uanset om de har været fastlønnede eller ej.
 For at sikre, at der på beregningstidspunktet kan foreligge dokumentation  

 for den hidtidige indtægt, ser man ved beregningen bort fra lønperioder, der  

 ikke er udbetalt på beregningstidspunktet, Der vil i denne forbindelse typisk  

 være tale om den seneste lønperiode i et beskæftigelsesforhold.
 Ved beregningstidspunktet forstås i denne forbindelse det tidspunkt,  

 hvor arbejdsløshedskassen - på grundlag af medlemmets anmodning - faktisk  

 skal beregne medlemmets hidtidige indtjening.
Hvis der for ugelønnede ikke foreligger 12 hele afsluttede  

 (udbetalte) uger, foretages beregningen på grundlag af de seneste 11  

 afsluttede (udbetalte) uger.
Den gennemsnitlige daglige arbejdsfortjeneste  

 udgør 1/66 af lønindtægten.
 Hvis der for 14-dages lønnede ikke foreligger 6 hele afsluttede  

 (udbetalte) lønperioder (12 uger), foretages beregningen på grundlag af de  

 seneste 5 hele afsluttede (udbetalte) lønperioder (10 uger). Den  

 gennemsnitlige daglige arbejdsfortjeneste udgør 1/60 af lønindtægten.
Hvis der for månedslønnede ikke forekommer 3 hele afsluttede (udbetalte)  

 måneder, foretages beregningen på grundlag af de seneste 2 hele afsluttede  

 (udbetalte) måneder.
Den gennemsnitlige daglige arbejdsfortjeneste udgør 1/52  

 af lønindtægten.
 Eksempel:
 Når der for fastlønnede foreligger 3(2) lønsedler, og der på disse ikke  

 forekommer fradrag for fravær, beregnes den hidtidige indtægt på baggrund  

 heraf.
 Det skal bemærkes, at der ved fast løn forstås, at medlemmet i sit  

 ansættelsesforhold - uanset antallet af arbejdsdage i lønperioden og uanset  

 forekomsten af søgnehelligdage, ferie og lignende - normalt modtager den  

 samme løn i hver enkelt lønperiode, f.eks. hver måned.
I enkelte tilfælde kan det forekomme, at medlemmer, der i øvrigt har været  

 aflønnet med fast månedsløn, på beregningstidspunktet fremlægger  

 lønsedler, hvori der er foretaget et fradrag i lønnen.
Det kan f.eks.  

 forekomme, hvis et medlem, der har afholdt ferie, i optjeningsåret har været  

 beskæftiget hos en anden arbejdsgiver og der optjent sine feriepenge.
 Hvis fradraget i lønnen skyldes forhold, der i henhold til  

 bekendtgørelsens § 16 opfylder betingelserne for at blive betragtet som  

 dokumenteret fravær, skal medlemmets dagpengeberegning foretages, som om der  

 på beregningstidspunktet forelå 3(2) fulde månedsudbetalinger.
 Eksempel:
Ikke kontrollerbar beskæftigelse Ved beregningen af dagpengesatsen i tilfælde, hvor beskæftigelsens omfang  

 ikke kan kontrolleres, omregnes indtægten til timer ved hjælp af  

 omregningssatsen.
Man kan herefter konstatere, hvor stor en del af indtægten,  

 der kan medtages ved beregningen.
 Som eksempler på områder, hvor arbejdstiden normalt ikke kan kontrolleres,  

 kan nævnes hjemmearbejde, arbejde som taxichauffør og arbejde som  

 langturschauffør.
9 måneders-beregning (undtagelse 1) Ad § 3. Baggrunden for, at der i § 3 for enkelte lønmodtagere er  

 fastsat en særlig beregningsregel, er, at indtjeningen i disse  

 beskæftigelsesforhold kan variere meget - ligesom der op til et arbejdsophør  

 inden for sådanne arbejdsområder ofte vil være tale om et fald i indtægten.  

 Man har derfor fundet det rigtigt, at der var mulighed for at anvende en  

 længere beregningsperiode.
 Et medlem skal således for at få beregnet efter § 3 som udgangspunkt have  

 haft mindst 13 ugers uafbrudt beskæftigelse inden for et af de i § 3, stk. 1,  

 omhandlede beskæftigelsesområder.
 Ved afgørelsen af, om beskæftigelsen har været uafbrudt, følges  

 retningslinierne i § 13, stk. 2.
 Hvis medlemmet har haft 13 ugers uafbrudt beskæftigelse, kan der ved  

 beregningen medtages eventuel beskæftigelse af samme karakter, som ligger ud  

 over 13 ugers perioden, men inden for en 9 måneders periode.
 For så vidt angår beskæftigelsen ud over de 13 uger stilles der ikke krav  

 om, at denne skal være uafbrudt.
Mulige arbejdsdage Det fastslås i § 3, stk. 3, at man ved beregningen skal dividere med  

 antallet af mulige - og ikke antallet af faktiske arbejdsdage - i  

 beregningsperioden.
 Det vil sige, at medlemmet, hvis der i beregningsperioden forekommer  

 arbejdsfri/ledige dage, som ikke kan betragtes som dokumenteret fravær, ikke  

 kan kompenseres herfor ved beregningen.
 For medlemmer, der arbejder i en 5 dages uge, divideres indtægten med  

 antallet af mulige arbejdsdage X 6/5.
 For så vidt angår provisionsaflønning, som er nævnt i § 3, stk. 1,  

 anvendes dette som oftest i forhold til salgspersonale, f.eks.  

 repræsentanter.
Ved ren provision i § 3, stk. 1, forstås, at medlemmets aflønning i  

 det pågældende ansættelsesforhold alene har bestået i en andel af  

 f.eks. omsætningen.
Medlemmet er således ikke garanteret en vis  

 mindstebetaling (garantiløn). Er dette tilfældet, er der ikke tale om ren  

 provision.
Såvel provisionsløn som akkordløn er en form for præstationsløn.
Mens man  

 som ovenfor nævnt ved provisionsløn typisk bliver aflønnet i forhold til den  

 af medlemmet tilvejebragte omsætning, er akkordlønnen afhængig af den ydede  

 produktionsindsats (arbejdsmængde).
 Som et eksempel på et område, hvor akkordarbejde forekommer, kan nævnes  

 bygningshåndværkerområdet.
Beregningsperiode ved 1. gangs-beregning (undtagelse 2) Ad § 4. I § 4 redegøres der for, hvilken fremgangsmåde man skal  

 anvende ved en 1. gangs-beregning i tilfælde, hvor medlemmet ikke har haft  

 beskæftigelse i et omfang, som opfylder betingelserne i § 2, stk. 1, eller §  

 3, stk. 1. Dette kan f.eks. være tilfældet ved beregningen af dagpengene til  

 løsarbejdere, musikere og artister.
 I disse tilfælde skal den hidtidige indtjening beregnes på grundlag af  

 indtjeningen i de 10 uger, der ligger til grund for medlemmets optagelse i  

 arbejdsløshedsforsikringen.
 Hvis den beskæftigelsesperiode, der ligger til grund for medlemmets  

 optagelse, er af over 10 - men under 13 ugers varighed, anvendes de 10  

 »ældste« uger ved dagpengeberegningen.
 Denne fremgangsmåde indebærer, at man ved beregningen kan anvende  

 indtægter, der er optjent forud for optagelsestidspunktet.
 Ad § 5. Formålet med bestemmelsen i § 5, stk. 1, har været at  

 undgå teknisk meget komplicerede beregninger.
 Et medlem, der før beregningstidspunktet har afsluttet en  

 beskæftigelsesperiode med f.eks. 1 1/2 måneds ren provisionsløn, og som forud  

 herfor har haft 5 måneders timelønsarbejde, skal derfor i henhold til § 5,  

 stk. 1, have beregnet sin dagpengesats på grundlag af de seneste 12 uger af  

 det beskæftigelsesforhold, hvori den pågældende var timelønnet.
Forskellige lønformer Der kan imidlertid alligevel opstå problemer ved beregningen af den  

 gennemsnitlige daglige arbejdsfortjeneste i tilfælde, hvor medlemmet i  

 beregningsperioden har været aflønnet med forskellige lønformer, f.eks.  

 ugeløn kombineret med månedsløn.
 Det kan i sådanne situationer være nødvendigt at anvende en individuel  

 divisor ved beregningen af den gennemsnitlige daglige arbejdsfortjeneste.
 Som eksempler herpå kan nævnes:
I disse situationer omregnes 1 måned til at være 4,33 uge.
Den daglige  

 arbejdsfortjeneste beregnes som Den daglige arbejdsfortjeneste beregnes som Dagpengene beregnes på grundlag af indtægten i de 6 uger + 1 måned (ialt  

 10,33 uger), idet man derved kommer nærmest de 12 uger/3 måneder.
 Den gennemsnitlige daglige arbejdsfortjeneste udgør herefter:
Problemerne opstår imidlertid ikke kun i tilfælde, hvor  

 beskæftigelsesforholdene ligger i forlængelse af hinanden.
De kan også opstå  

 i situationer, hvor man i de samme lønperioder har modtaget løn efter flere  

 aflønningsformer.
Eksempel: Medlemmet har før ledigheden været aflønnet med fast månedsløn  

 for en arbejdstid på 20 timer pr. uge.
I beregningsperioden forekommer dog  

 enkelte dage eller uger, hvor medlemmet har været fuldtidsbeskæftiget.
For  

 disse »overskydende timer« er medlemmet blevet aflønnet med  

 timeløn.
Ved beregningen af den gennemsnitlige dagløn foretages en  

 »dobbelt beregning«, således af der først beregnes på grundlag af  

 månedslønnen (1/78 af lønindtægten), hvortil der tillægges 1/72 af indtægten  

 fra de »overskydende timer«.
Blandede beregninger I tilfælde, hvor bestemmelsen i § 5, stk. 1, ikke kan finde anvendelse, må  

 man foretage en beregning i henhold til stk. 2.
Det fremgår heraf, at beregningen i disse tilfælde skal ske på grundlag af  

 indtjeningen i de seneste 13 uger/3 måneder.
Det vil sige, at  

 beregningsperiodens længde vil være uafhængig af, om den pågældendes seneste  

 ansættelsesforhold forud for ledighedens indtræden indebar time-/månedsløn  

 eller provisionsaflønning.
 Det vil i disse tilfælde være nødvendigt at foretage en beregning, hvori  

 indtjeningen fra de enkelte beskæftigelsesforhold indgår forholdsmæssigt ved  

 beregningen af den hidtidige daglige indtægt.
 Eksempler:
Erhvervsmæssig uddannelse Ad § 6. I § 6 regegøres der nærmere for, efter hvilke regler der  

 skal udbetales dagpenge til medlemmer, hvis optagelse i arbejdsløshedskassen  

 beror på gennemførelsen af en erhvervsmæssig uddannelse, jfr.  

 arbejdsløshedsforsikringslovens § 41, stk. 1, nr. 3. litra c.
 Hvis medlemmet ikke efter uddannelsens afslutning og inden ledighedens  

 indtræden har haft 13 ugers/3 måneders uafbrudt beskæftigelse, skal der  

 udbetales dagpenge med dimittendsatsen.
 Et medlem, der modtager dagpenge efter ovennævnte retningslinier, skal -  

 uanset 1 årsreglen i bekendtgørelsens § 13, stk. 1, litra b - have  

beregnet en dagpengesats, første gang den pågældende afslutter et  

 beskæftigelsesforhold af mindst 13 ugers/3 måneders varighed.
Værnepligtige Ad § 7. Det fremgår af denne bestemmelse, at løn til værnepligtige  

 ikke kan danne grundlag for en beregning.
Imidlertid kan konstabler få beregnet en dagpengesats efter de almindelige  

 regler, hvis de gennemfører konstabeltjeneste.
Baggrunden herfor er, at de i  

 denne situation ikke betragtes som normale værnepligtige.
Ad kapitel 3 I kapitel 3 redegøres der nærmere for dagpengeberegningen i tilfælde, hvor  

 medlemmet, før beregningen skal finde sted, har været beskæftiget i udlandet.
 Spørgsmålet om, hvorvidt et medlem - der tidligere har fået foretaget en  

 dagpengeberegning - kan få foretaget en ny satsberegning, afgøres efter  

 almindelige regler herom i § 13.
 Det skal i den forbindelse understreges, at kravet om, at der skal  

 foreligge 13 ugers/3 måneders uafbrudt beskæftigelse, f.eks. kan opfyldes ved  

 beskæftigelsesperioder i et andet EF-land.
Beskæftigelse i udlandet (bortset fra EF og Norden) Ad § 9. Som udgangspunkt kan man ved beregningen af et medlems  

 hidtidige indtjening ikke vælge, hvilken indtægt man vil have medtaget.
I § 9  

 er der imidlertid åbnet op for en sådan valgfrihed. Årsagen hertil er, at  

 aflønningen ved arbejde i udlandet kan have en sådan karakter, at det ikke er  

 rimeligt at forlange, at den bliver lagt til grund ved en efterfølgende  

 dagpengeberegning.
Det skal understreges, at der i denne situation er en afgørende forskel på  

 de personer, der rejser til udlandet og er beskæftiget på lokale lønvilkår,  

 og de, der udsendes af danske firmaer på danske lønvilkår.
Sidstnævnte gruppe  

 er ikke omfattet af § 9.
EF Ad § 10. § 10, stk. 1, fastslår som den absolutte hovedregel, at  

 en beregning, i tilfælde hvor medlemmet har været beskæftiget i et andet  

 EF-land, skal baseres på den seneste lønindkomst i Danmark, uanset at  

 beskæftigelsen ikke har varet 13 uger.
Da en betingelse for, at en EF-borger kan få udbetalt dagpenge fra den  

 danske forsikring, er, at den pågældende er optaget i en dansk  

 arbejdsløshedskasse i overensstemmelse med bestemmelsen i  

 arbejdsløshedsforsikringslovens § 41, stk. 1, nr. 3, vil dette fremover  

 betyde, at beregningsperioden i disse tilfælde ofte vil variere fra 8 til 12  

 uger.
Eksempel: En EF-borger er blevet optaget i en dansk arbejdsløshedskasse  

 på grundlag af 11 ugers beskæftigelse med 39 timer om ugen.
Da den  

 pågældende, på grund af de særlige EF-regler, vil være berettiget til at  

 modtage dagpenge, anmoder den pågældende om at få beregnet en dagpengesats.  

 Da medlemmet har været ugelønnet, skulle man ved beregningen normalt have  

 anvendt faktoren 72. Da beskæftigelsesperioden imidlertid kun er på 11 uger,  

 skal arbejdsløshedskassen anvende faktoren 66.
 Stk. 2  og 3 omhandler undtagelserne fra hovedreglen i  

 stk. 1.
 Af stk. 2 fremgår det, at medlemmer, der opfylder de gældende EF-regler  

 for umiddelbart at genindtræde i dagpengeretten - hvis den seneste  

 beskæftigelse i Danmark ikke har været af mindst 4 ugers varighed - skal have  

 beregnet deres hidtidige daglige indtjening på grundlag af den løn, der i  

 Danmark sædvanligvis ydes for en beskæftigelse, der svarer til eller kan  

 sammenlignes med det arbejde, som medlemmet senest har haft i et andet  

 EF-land.
 Det vil sige, at det i disse tilfælde er beskæftigelsens art, der  

 er afgørende for beregningen af ydelserne i Danmark.
 Har medlemmet derimod haft beskæftigelse på 4 uger eller derover efter  

 hjemkomsten til Danmark, skal beregningen foretages på grundlag af dette  

 beskæftigelsesforhold.
 Stk. 3  omhandler helt ledige grænsearbejdere, jfr.  

 artikel 1, litra b, sammenholdt med artikel 71, stk. 1, litra a ii) i  

 EF-forordning nr. 1408/71.
 En grænsearbejder indtræder umiddelbart i dagpengeretten ved ledighed  

 efter beskæftigelse i et andet EF-land, hvis arbejdsløshedsforsikringslovens  

 almindelige betingelser for udbetaling af dagpenge er opfyldt. (Det er alene  

 arbejdsløshedsforsikringslovens optagelsesbetingelser i § 41, der fraviges).
Norden Ad § 11. Ifølge Nordisk Overenskomst har arbejdsløshedsforsikrede  

 personer, der flytter fra et nordisk land til et andet, mulighed for at få  

 godkendt forsikrings- og arbejdsperioder, der er optjent i et nordisk land,  

 til opfyldelse af reglerne for ret til dagpenge.
I Danmark vil man være  

 dagpengeberettiget, når §§ 53 og 55 i arbejdsløshedsforsikringsloven er  

 opfyldt, og når man - som hovedregel - har opnået en vis arbejdsmæssig  

 tilknytning til landet.
 § 11  indeholder reglerne om hvilket  

 beregningsgrundlag, der skal benyttes til beregning af dagpengesatsen for  

 medlemmer, der har haft beskæftigelse i et af de nordiske lande (Norge,  

 Finland, Sverige og Island).
Foreligger der arbejde af 13 ugers varighed efter flytning til Danmark,  

 benyttes disse som beregningsgrundlag.
Ophører beskæftigelsen, før der  

 foreligger 13 ugers arbejde efter flytning til Danmark, og er der kontinuitet  

 mellem beskæftigelsen i fraflytterlandet og beskæftigelsen i Danmark,  

 benyttes de seneste 13 uger som beregningsgrundlag, således at indtægten ved  

 beskæftigelse i såvel Danmark som i fraflytterlandet udgør  

 beregningsgrundlaget.
 Foreligger der mindre end 13 ugers beskæftigelse, og er der ikke  

 kontinuitet mellem beskæftigelsen i de 2 lande, benyttes indtægten fra de  

 seneste 13 ugers beskæftigelse i fraflytterlandet.
Kurs I tilfælde, hvor man skal anvende indtægt, der er optjent i udlandet ved  

 beregningen af et medlems dagpengesats, skal kursen på tidspunktet for  

 arbejdsophøret lægges til grund.
Man kan ved beregningen medtage de  

 lønandele, som ville have været indkomstskattepligtige, hvis beløbet havde  

 været optjent her i landet.
Ad kapitel 4 Ny beregning Når et medlem tidligere har fået beregnet en dagpengesats, er det en  

 afgørende betingelse for, at en ny beregning kan finde sted, at den  

 pågældende har haft en længere uafbrudt tilknytning til arbejdsmarkedet (en  

 eller flere arbejdsgivere) med et dertil hørende indtægtsniveau.
Uafbrudt Ad § 13. Denne betingelse anses, jfr. § 13, stk. 1, litra a, for  

 at være opfyldt, når en uafbrudt beskæftigelsesperiode har været af mindst 13  

 ugers/3 måneders varighed.
Den pågældende beskæftigelsesperiode må således i  

 princippet ikke være afbrudt.
5 dage Af § 13, stk. 2, 2. punktum, fremgår det, at dage, hvor medlemmet ikke  

 har været i beskæftigelse, f.eks. fordi den pågældende efter aftale med  

 arbejdsgiveren har holdt fri for egen regning, den pågældende har haft  

 fraværsdage, som arbejdsgiveren efterfølgende (stiltiende) har accepteret,  

 eller fordi den pågældende har været egentlig ledig (afskediget), heller ikke  

 afbryder 13-ugers perioden, hvis summen af dette fravær ikke overstiger 5  

 dage.
 Fravær af denne art anses ikke for at være »dokumenteret  

 fravær«, og medlemmets beregningsgrundlag kan derfor ikke forhøjes som  

 følge af fraværet.
 Det skal dog understreges, at hvis medlemmet har været tilmeldt  

 arbejdsformidlingen, vil ansættelsesperioden under alle omstændigheder være  

 at betragte som afbrudt, uanset summen af fraværet ikke overstiger 5  

 dage.
Samme arbejdsgiver Det skal understreges, at bestemmelsen i § 13, stk. 2, 2. punktum, kun  

 finder anvendelse, hvis der er tale om afbrydelser i beskæftigelsesforholdet  

 hos den samme arbejdsgiver.
 Hvis der imellem 2 beskæftigelsesforhold - hos 2 forskellige arbejdsgivere  

 - forekommer ledige dage, anses beskæftigelsesperioden for afbrudt.
Flere arbejdsgivere Er der derimod tale om, at medlemmet har haft sammenhængende beskæftigelse  

 hos flere arbejdsgivere, anses perioden ikke for afbrudt.
 Det vil sige, at et medlem, der er ophørt hos en arbejdsgiver om onsdagen,  

 og som påbegynder beskæftigelse hos en ny arbejdsgiver om torsdagen, opfylder  

 kravet om uafbrudt beskæftigelse.
 Eksempel:
Medlemmet har i beregningsperioden fra den 1. august til den 31. oktober  

 haft 72 fraværstimer i form af 4 dages frihed for egen regning og 1 uges  

 sygdom.
Da antallet af fraværsdage, der ikke kan betragtes som dokumenteret  

 fravær, ikke overstiger 5 dage, anses perioden ikke for afbrudt.
Da sygdom,  

 jfr. bekendtgørelsens § 16, er dokumenteret fravær, skal medlemmet ved  

 beregningen kompenseres herfor, ved at indtjeningen tillægges den  

 gennemsnitlige timefortjeneste multipliceret med antallet af dokumenterede  

 fraværstimer (her 39 timer). Da frihed for egen regning ikke er dokumenteret  

 fravær, kan en tilsvarende kompensation for de sidste 31,2 timer ikke finde  

 sted.
Hvis medlemmet ud over de 4 dages frihed for egen regning f.eks havde  

 haft 2 egentlige ledige dage, eller f.eks. havde haft 6 dages frihed for egen  

 regning, kunne en ny beregning ikke have fundet sted, da arbejdsforholdet i  

 givet fald måtte betragtes som afbrudt.
 Baggrunden for bestemmelsen i § 13, stk. 2, 2. punktum, er de problemer,  

 der i forbindelse med dokumentationsmaterialet kan opstå ved vurderingen af,  

 om der måtte have forekommet dage uden beskæftigelse i et ansættelsesforhold.
En korrekt vurdering heraf ville uden ovennævnte bestemmelse meget ofte  

 forudsætte en henvendelse til arbejdsgiveren, idet det ikke præcist kan  

 kontrolleres ud fra oplysningerne på lønsedlerne.
En sådan fremgangsmåde vil  

 være administrativt belastende for såvel arbejdsløshedskasserne som  

 arbejdsgiverne.
 Ved indsættelsen af stk. 2, 2. punktum, er det sikret, at antallet af  

 tilfælde, hvor en henvendelse til arbejdsgiveren vil være nødvendig -  

 kortvarige perioder uden beskæftigelse hos samme arbejdsgiver - bliver  

 væsentligt begrænset, uden at man derved slækker afgørende på betingelserne  

 for, hvornår en ny beregning kan finde sted.
 Herved sikres, at dokumentationsmaterialet - lønsedlerne - i langt flere  

 tilfælde umiddelbart kan anvendes.
»Fravær« uden betydning for 5-dages reglen Hvis årsagen til, at der forekommer dage uden beskæftigelse, er, at  

 medlemmet har aftalt et beskæftigelsesforhold, hvor der ikke arbejdes på alle  

 normale arbejdsdage, vil dette ikke betyde, at beskæftigelsesperioden i  

 forhold til § 13 anses for afbrudt.
 Dette kan f.eks. være tilfældet, hvis et medlem, der arbejder på nedsat  

 tid - 32 timer om ugen - ikke arbejder om onsdagen, eller hvor et medlem kun  

 arbejder hver anden uge.
 Reglerne i § 13, stk. 2, får ikke nogen betydning for fravær forårsaget af  

 vejrlig og materialemangel.
 Disse former for fravær behandles, jfr. § 16, fortsat som dokumenteret  

 fravær, og de er altså ikke omfattet af begrænsningerne i § 13, stk. 2, 2.  

 punktum.
Efter de hidtidige regler medførte søgnehelligdage, sygedage m.v. ikke, at  

 beskæftigelsesperioden blev betragtet som afbrudt.
Imidlertid kunne en ny  

 beregning kun finde sted, hvis der i uafbrudt forlængelse af 13 ugers/3  

 måneders perioden var beskæftigelse svarende til antallet af fraværstimer på  

 grund af søgnehelligdage, sygedage m.v.
 Disse regler medførte en forskelsbehandling imellem fastlønnede og ikke  

 fastlønnede og en administrativ belastning for arbejdsløshedskasserne, idet  

 de for ikke fastlønnede kunne komme ud for at skulle undersøge beskæftigelsen  

 ud over beregningsperioden (13 uger/3 måneder).
13 ugers/3 måneders varighed For at undgå dette skal man - hvis de øvrige betingelser er opfyldt -  

 fremover foretage en ny beregning, når der foreligger mindst 13 ugers/3  

 måneders beskæftigelse inclusiv fravær som omtalt i § 13, stk. 2.
 Eksempel:
Et timelønnet medlem - der senest har fået beregnet en dagpengesats 2 år  

 tidligere - har været beskæftiget i perioden fra den 6. januar til den 6.  

 april, i alt 13 uger.
I perioden forekommer 3 søgnehelligdage og 2 sygedage.  

 Da søgnehelligdage og sygedage i henhold til § 16, stk. 1, er dokumenteret  

 fravær, der i henhold til § 13, stk. 2, ikke afbryder ansættelsesforholdet,  

 kan medlemmet få foretaget en ny dagpengeberegning.
Minimumskrav til beskæftigelsens omfang (2/3-reglen) For at sikre, at der i beskæftigelsesperioden er et vist minimum af  

 lønindkomst, har man i § 13, stk. 3, opstillet et mindstekrav til  

 beskæftigelsens omfang for ikke fastlønnede medlemmer.
Herved opnås, at der  

 ved beregningen af en ny dagpengesats forekommer et vist minimum af løntimer.  

 Fandtes et sådant mindstekrav ikke, kunne man i princippet foretage en ny  

 beregning på grundlag af 1 arbejdsdag og 12 uger og 4 dages sygdom.
 I tilfælde, hvor der er aftalt en fast ugentlig arbejdstid, vil man- ved  

 at sammenholde antallet af faktisk beskæftigede timer i perioden med det  

 aftalte timetal - umiddelbart kunne kontrollere, om betingelsen for en ny  

 beregning er opfyldt.
 Eksempel:
Medlemmet har i beskæftigelsesforholdet fra den 6. januar til den 6. april  

 haft 3 søgnehelligdage, 1 uges ferie og 3 ugers sygdom.
Medlemmet, der er  

 ugelønnet, har i ansættelsesforholdet normalt haft 39 timers beskæftigelse  

 pr. uge.
Det vil sige, at medlemmet på fraværsdagene ville have været  

 beskæftiget 7,8 timer.
Da antallet af faktisk beskæftigede timer i perioden  

 på grund af fraværet udgør 327,6 timer, og dermed mindre end 2/3 af det  

 timetal, som den pågældende ville have været i beskæftigelse, hvis ikke  

 fraværet havde forekommet (2/3 af 507 timer er 338), kan en ny beregning ikke  

 finde sted.
 Hvis der ikke er aftalt en fast arbejdstid, må spørgsmålet om, hvorvidt en  

 ny beregning kan finde sted, jfr. § 13, stk. 3, opgøres på følgende måde: -  

 Omfanget af det dokumenterede fravær i perioden opgøres som beskrevet i  

 vejledningen til § 16, stk. 4. - Summen af den faktiske beskæftigelse og det  

 dokumenterede fravær viser, hvor megen beskæftigelse der kunne have været i  

 perioden. - Hvis den faktiske beskæftigelse udgør mindst 2/3 af ovennævnte  

 størrelse, kan der ske en ny beregning.
 Eksempel:
Et fuldtidsforsikret medlem har i en uafbrudt beskæftigelsesperiode fra  

 den 6. januar til den 6. april haft 3 søgnehelligdage, 1 uges ferie og 3  

 sygedage.
Da medlemmet i beskæftigelsesforholdet har haft varierende daglig  

 arbejdstid, udgør det dokumenterede fravær 7,8 timer pr. dag.
Det vil sige,  

 at fraværet i perioden svarer til 85,8 timers fravær.
Medlemmet har herudover  

 været beskæftiget 350 timer i perioden.
Det vil sige, at medlemmets samlede  

»beregnede beskæftigelse« er lig med 350 timer + 85,8 timer  

 = 435,8 timer.
 Da de faktisk beskæftigede timer - 350 - udgør mere end 2/3 af den  

 »beregnede beskæftigelse«, (2/3 af 435,8 timer er 290,5 timer), kan  

 en ny beregning finde sted.
 Hvis der i beregningsperioden forekommer så meget dokumenteret fravær, at  

 betingelsen i § 13, stk. 3, ikke er opfyldt, kan en beregning dog finde sted,  

 hvis der i uafbrudt forlængelse af beregningsperioden forekommer  

 beskæftigelse i et sådant omfang, at den samlede faktiske beskæftigelse  

 overstiger eller er lig med 2/3 af den mulige arbejdstid.
 Eksempel:
Et timelønnet medlem, der i de sidste 2 år har været beskæftiget 39 timer  

 pr. uge på den samme virksomhed, bliver afskediget på grund af ordremangel.  

 Medlemmet har senest fået foretaget en dagpengeberegning for 2 1/2 år siden.  

 I beregningsperioden fra den 6. januar til den 6. april har medlemmet haft 3  

 søgnehelligdage, 1 uges ferie og 3 ugers sygdom.
Forud for beregningsperioden  

 har medlemmet kun haft fravær på grund af søgnehelligdage og ferie.
Antallet  

 af faktisk beskæftigede timer i beregningsperioden (327,6 timer) udgør mindre  

 end 2/3 af det timetal, som den pågældende ville have været i beskæftigelse,  

 hvis fraværet ikke havde forekommet.
Da der imidlertid i uafbrudt forlængelse  

 af beregningsperioden forekommer beskæftigelse i et sådant omfang, at den  

 samlede faktiske beskæftigelse overstiger 2/3 af den mulige arbejdstid, kan  

 en ny beregning finde sted.
Ved beregningen anvendes lønoplysningerne om  

 perioden fra den 6. januar til den 6. april.
Medlemmets hidtidige indtægt kan  

 i de ovenfor omhandlede tilfælde beregnes på grundlag af den oprindelige  

 beregningsperiode.
 Free-lance, løsarbejdere m.v.
 For medlemmer, der er beskæftiget ved free-lance-virksomhed, løsarbejdere  

 og lignende, skal betingelsen om 13 ugers/3 måneders uafbrudt beskæftigelse  

 også være opfyldt.
 Inden for visse områder - f.eks. free-lance området - vil det imidlertid  

 på grund af den måde, som arbejdet udføres på, være behæftet med visse  

 vanskeligheder at dokumentere, at arbejdet har været af mindst 13 ugers/3  

 måneders varighed.
 Ikke desto mindre må man også i disse tilfælde kræve sikkerhed for dette  

 forhold, før ny beregning kan finde sted.
 Det vil sige, at et medlem f.eks. ved hjælp af ansættelseskontrakter eller  

 lignende skal kunne bevise, at beskæftigelsesforholdet(ene) har varet mindst  

 13 uger/3 måneder uden afbrydelse.
 Hvis et medlem, f.eks. ved hjælp af en ansættelseskontrakt eller en  

 erklæring fra arbejdsgiveren om tidspunktet for opgavens påbegyndelse og  

 gennemførelse, kan »bevise«, at arbejdsperioden har været af den  

 krævede varighed, og den pågældende ikke i det samme tidsrum har været  

 tilmeldt arbejdsformidlingen, kan betingelsen i § 13, stk. 1, litra a, anses  

 for opfyldt.
Tilmelding til arbejdsformidlingen Der kan ved afgørelsen af, om et medlem skal have beregnet en ny  

 dagpengesats, opstå tvivl om, hvilken betydning tilmelding til  

 arbejdsformidlingen skal have.
 Nedenfor belyses denne problemstilling ved hjælp af eksempler.
 Det skal dog forinden understreges, at tilmeldingen som udgangspunkt  

 fungerer som en beskyttelse, idet medlemmet på denne måde viser, at  

 pågældende ønsker mere beskæftigelse.
 Eksempel 1: Et medlem har stået tilmeldt arbejdsformidlingen uden at  

 modtage dagpenge, idet den pågældende har haft 39 timers beskæftigelse.  

 Årsagen til tilmeldingen må i dette tilfælde være, at den pågældende ønsker  

 andet arbejde.
Eksempel 2: Et medlem har stået tilmeldt arbejdsformidlingen og modtaget  

 dagpenge.
Medlemmet har været beskæftiget 29 timer om ugen og har derved haft  

 en større indtægt, end pågældende tidligere havde ved 39 timers  

 beskæftigelse.
Medlemmet kan derfor være interesseret i at få beregnet en ny  

 dagpengesats.
 Eksempel 3: Et medlem har stået tilmeldt arbejdsformidlingen uden at  

 modtage dagpenge, idet han har haft 32 timers beskæftigelse  

 (mindsteudbetalingsreglerne). Årsagen til tilmeldingen må i en sådan  

 situation være, at den pågældende gerne vil have anden/mere beskæftigelse.
 Ad eksempel 1: Det må være klart, at et medlem - der har været i fuld  

 beskæftigelse - ikke gennem en tilmelding til arbejdsformidlingen kan  

 beskytte sig mod at få beregnet en ny dagpengesats.
Ad eksempel 2: Det må ligeledes være klart, at et medlem, der har modtaget  

 dagpenge og været ledig i dagpengemæssig forstand, ikke ved fuld ledighed kan  

 få beregnet en ny sats.
Ad eksempel 3: Da mindsteudbetalingsreglerne betyder,  

 at en del medlemmer står tilmeldt arbejdsformidlingen uden at kunne få  

 udbetalt dagpenge, vil det forekomme urimeligt, hvis man alene lod  

 spørgsmålet om, hvorvidt der var sket dagpengeudbetalinger, være afgørende  

 for, om en ny beregning skulle finde sted.
Da tilmeldingen som nævnt ovenfor  

 som udgangspunkt er en beskyttelse af medlemmet, skal der i sådanne tilfælde  

 ikke ske en ny beregning.
 Følgende hovedregel kan på baggrund af ovennævnte opstilles:
1 års-reglen Ved afgørelsen af, om der er forløbet mindst 1 år fra afslutningen af en  

 tidligere arbejdsperiode, der har dannet grundlag for en beregning, tages  

 udgangspunktet i det tidspunkt, hvor beskæftigelsesforholdene faktisk  

 ophører.
 Eksempel 1:
 Er et arbejdsforhold, der har dannet grundlag for den seneste beregning,  

 afsluttet den 31. juli, må et nyt ansættelsesforhold, hvis det skal danne  

 baggrund for en ny beregning, tidligst ophøre den 31. juli året efter.
 Eksempel 2:
Det skal understreges, at kravet om, at der skal være forløbet 1 år,  

 forudsætter, at der er sket en beregning af en dagpengesats ved et tidligere  

 ophør.
Men det forudsættes også, at den pågældende beregning faktisk har  

 dannet grundlag for dagpengeudbetalinger.
Er det sidste ikke tilfældet, er  

 den pågældende beregning uden betydning i forhold til 1 års-reglen.
Afslutningstidspunkt Hvis et medlem afslutter et ansættelsesforhold med f.eks. ferie eller  

 sygdom, anses arbejdsforholdet først for afsluttet ved ansættelsesforholdets  

 udløb.
 Det vil sige, at det som hovedregel ikke er tidspunktet for det faktiske  

 ophør, men derimod tidspunktet for ansættelsens ophør, der er afgørende.
 Har et medlem, der er afskediget med 1 måneds varsel, f.eks. aftalt med  

 arbejdsgiveren, at han holder ferie i de sidste 3 uger i opsigelsesperioden,  

 vil ansættelsesforholdet først være ophørt ved udløbet af den afholdte ferie.
 Hvis et medlem derimod er udeblevet fra sit arbejde og efterfølgende  

 afskediges (bortvises), anses arbejdsforholdet for afsluttet på datoen for  

 det faktiske ophør (udeblivelsen), med mindre der udbetales løn for perioden  

 ud over udeblivelsen.
 Det skal understreges, at det er den periode, der opfylder betingelserne  

 for en ny beregning, der skal anvendes ved beregningen.
Hjemsendelse med løn Ved beregningen af et medlems dagpengesats kan der bortses fra den  

 periode, hvor medlemmet er hjemsendt med løn, hvis medlemmet har modtaget en  

 højere løn, mens den pågældende var i faktisk beskæftigelse.
Dette kan forekomme, hvis medlemmet, da han var i arbejde, modtog f.eks.  

 produktionstillæg.
I disse tilfælde foretages beregning på grundlag af  

 indtægten i den periode, hvor medlemmet var i faktisk beskæftigelse.
 Ad § 14. I de tilfælde, der er omhandlet i § 14, stk. 2, anses  

 kravet om 13 ugers/3 måneders beskæftigelse for at være opfyldt, selv om der  

 i beskæftigelsesperioden forekommer såvel deltids- som fuldtidsbeskæftigelse,  

 f.eks. 5 ugers deltidsarbejde og 8 ugers fuldtidsarbejde.
Ad kapitel 5 Dokumenteret fravær I nogle situationer kan medlemmer i et beskæftigelsesforhold - på  

 grund af udefra kommende omstændigheder, som de ikke selv er herre over,  

 f.eks. sygdom - blive afskåret fra at udøve deres arbejde og derved tjene  

 deres løn.
 I sådanne tilfælde ville det forekomme urimeligt, hvis man ikke ved en  

 efterfølgende dagpengeberegning kompenserede for sådanne indtægtstab.
 Fravær af denne undskyldelige karakter betegnes som dokumenteret  

 fravær.
Ad § 16. I § 16, stk. 1, er udtømmende angivet, hvad der  

 kan betragtes som dokumenteret fravær.
Her er bl.a. nævnt dage, hvor et  

 medlem deltager i samfundsnyttige aktiviteter, for hvilke der modtages løn.
 Der er her tænkt på aktiviteter - der ud fra en overordnet betragtning -  

 må betragtes som værende i samfundets interesse, uden at der dog er tale om  

 borgerligt ombud.
 Det skal understreges, at anvendelse af denne formulering forudsættes kun  

 at ske i begrænset omfang.
 Som eksempel på aktiviteter, der tænkes omfattet af formuleringen, kan  

 nævnes medlemmer, som deltager i redningsaktioner på havet, medlemmer, som  

 går digevagt i situationer, hvor der er fare for digebrud, og frivillige  

 brandfolk.
Indenfor medlemmets normale arbejdstid Udøves sådanne aktiviteter indenfor medlemmets normale arbejdstid,  

 betragtes det som dokumenteret fravær.
 Begrebet dokumenteret fravær kan kun få betydning ved beregningen af den  

 hidtidige indtægt for medlemmer, der ikke har fået udbetalt fast løn.
 Dokumenteret fravær kan forekomme såvel ved 1.-gangsberegninger som ved  

 senere beregninger.
 Fraværets omfang.
I tilfælde af, at et medlems daglige arbejdstid er fastlagt således, at  

 man ved fravær kan konstatere, hvor mange timer den pågældende ville have  

 været i beskæftigelse, kompenseres medlemmet for dette mistede timetal ved  

 beregningen.
Dette kan f.eks. være tilfældet, hvis medlemmet er beskæftiget  

 fast 8 timer mandag til torsdag og 7 timer fredag.
 Hvis medlemmets daglige arbejdstid ikke ligger fast, må man på anden vis  

 fastlægge omfanget af det dokumenterede fravær.
 Af administrative grunde fastsættes det dokumenterede fravær i disse  

 tilfælde for fuldtidsforsikrede til 7,8 timer pr. dag, mens det for  

 deltidsforsikrede er 6 timer.
 Hvis der i beregningsperioden forekommer dage, hvor medlemmet har været  

 delvis i beskæftigelse og haft delvist fravær, vil det dokumenterede fravær  

 for disse dage udgøre forskellen imellem den faktiske beskæftigelse og  

 omfanget af det dokumenterede fravær i henhold til § 16, stk. 4.
 Har et fuldtidsforsikret medlem på grund af sygdom f.eks. kun været i  

 beskæftigelse 2 timer en dag, udgør det dokumenterede fravær for denne dag  

 5,8 timer.
 Det skal understreges, at der, hvis det er klart, at medlemmet ikke ville  

 have været i beskæftigelse på en fraværsdag, ikke beregnes dokumenteret  

 fravær for den pågældende dag.
