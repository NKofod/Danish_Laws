Bekendtgørelse om Fiskeridirektoratets  

 opgaver og beføjelser I medfør af § 110, stk. 2, i fiskeriloven, jf. lov nr. 281 af 12.  

 maj 1999, og § 59, stk. 2, i fødevareloven, jf. lov nr. 471 af 1. juli  

 1998 om fødevarer m.m., som ændret ved lov nr. 351 af 2. juni  

 1999, fastsættes:
 § 1. Fiskeridirektoratet varetager følgende  

 opgaver:
 1)	Kontrol og tilsyn i henhold til nationale regler og Det  

 Europæiske Fællesskabs forordninger og beslutninger på  

 fiskeriområdet.
 2)	Opgaver, der i lovgivningen er henlagt til fiskerikontrollen,  

 Fiskeritilsynet, Fiskeritilsynssekretariatet, samt visse opgaver der er  

 henlagt til Fiskeriministeriets Industritilsyn.
 3)	Dataregistrering og statistisk produktion med relation til  

 fiskerisektoren i henhold til nationale regler og EF-retsakter på  

 fiskeriområdet.
 § 2. Fiskeridirektoratet træffer  

 administrative afgørelser samt udsteder vejledninger og generelle  

 retsforskrifter i henhold til nationale regler og  Det Europæiske  

 Fællesskabs direktiver, forordninger og beslutninger på de  

 områder, som efter § 4, jf. § 5, er tillagt direktøren for  

 Fiskeridirektoratet.
 Stk. 2. Fiskeridirektoratet forbereder generelle  

 retsforskrifter, der skal udstedes af ministeren for fødevarer,  

 landbrug og fiskeri på fiskeriområdet, samt forbereder konkrete  

 og generelle sager, der skal forelægges for ministeren for  

 fødevarer, landbrug og fiskeri.
 Stk. 3. Fiskeridirektoratet foretager notifikation over  

 for Europa-Kommissionen efter reglerne om notifikation af  

 gennemførelse af EF-retsakter, om notifikation af statsstøtte  

 og om notifikation efter informationsproceduredirektivet med hensyn til  

 tekniske standarder og forskrifter.
 § 3. Fiskeridirektoratet forestår  

 informationsvirksomhed på fiskeriområdet samt yder faglig  

 rådgivning og anden bistand til ministeren for fødevarer,  

 landbrug og fiskeri, andre myndigheder og private.
 § 4. Beføjelser, der efter fiskeriloven er  

 tillagt ministeren for fødevarer, landbrug og fiskeri, udøves  

 af direktøren for Fiskeridirektoratet, jf. dog § 5.
 § 5. Følgende beføjelser i  

 fiskeriloven udøves af ministeren for fødevarer, landbrug og  

 fiskeri:
 1)	Beføjelserne  efter § 4, stk. 1, nr. 1 og 2, jf. §§ 5 og 6,  

 til at nedsætte EU-fiskeriudvalget og Erhvervsfiskeriudvalget.
 2)	Beføjelserne efter § 9 til at udpege repræsentanter til  

 de i § 4, stk. 1, nr. 1 og 2, nævnte udvalg, fastsætte udvalgenes  

 forretningsorden, udvide udvalgene med repræsentanter for andre  

 organisationer end de i §§ 5 og 6 nævnte samt med personer med  

 særlig sagkundskab og til at nedsætte underudvalg af permanent  

 eller midlertidig karakter.
 3)	Beføjelserne  efter § 10 til at fastsætte regler,  

 træffe bestemmelser eller iværksætte foranstaltninger med  

 henblik på opfyldelse eller fravigelse af EF-retsakter og  

 internationale aftaler på fiskeriets område, bortset fra  

 retsakter vedrørende kontrol, afgivelse af dokumentation,  

 administration af kvoter mv.
 4)	Beføjelsen efter § 34, jf. § 35, til at fastsætte  

 regler om den erhvervsmæssige udnyttelse af ressourcerne, bortset fra  

 løbende tilpasning af reguleringerne samt regler for fiskeri efter  

 krebs og bløddyr, herunder hesterejer.
5)	Beføjelserne  efter § 36, stk. 1 og 3, til at gøre  

 erhvervsmæssigt fiskeri på fiskeressourcer, som er til  

 rådighed for danske fiskere, afhængig af en tilladelse (licens)  

 samt til at fastsætte de nærmere regler for udstedelse af  

 tilladelser.
Direktøren for Fiskeridirektoratet  udøver dog  

 beføjelserne i forbindelse med løbende tilpasning af  

 reguleringerne og for fiskeri efter krebs og bløddyr, herunder  

 hesterejer.
6)	Beføjelserne i § 38 og § 39, stk. 2, til at fastsætte  

 regler om fartøjer, det er tilladt at anvende til  

 erhvervsmæssigt fiskeri i saltvand.
Direktøren for  

 Fiskeridirektoratet udøver dog beføjelserne efter § 38, stk. 2,  

 jf. § 39, stk. 2, for så vidt angår bierhvervsfiskeres  

 særlige personlige ret til at anvende et fartøj til  

 bierhvervsfiskeri.
 7)	Beføjelsen efter § 57 til at ændre prisen for  

 lystfisker- og fritidsfiskertegnet.
 8)	Beføjelsen efter § 62 til at udarbejde en plan for  

 fiskeplejen og anvendelse af indtægterne fra lystfisker- og  

 fritidsfiskertegnet.
 9)	Beføjelserne efter kap. 17.
 10)	Beføjelserne efter § 110, stk. 1, til at fastsætte  

 regler om, at visse afgørelser eller  dispositioner i medfør af  

 de i fiskerilovens § 10 nævnte retsakter kan træffes af  

 producentorganisationer eller brancheorganisationer eller sammenslutninger  

 heraf, samt til at træffe afgørelse i sager om klage over  

 afgørelser, truffet af de nævnte organisationer, og til at  

 ændre sådanne afgørelser, uden at der foreligger  

 klage.
 11)	Beføjelserne efter § 110, stk. 2, til at henlægge  

 beføjelser efter loven til institutioner under ministeriet eller anden  

 offentlig institution samt til at fastsætte regler om klage over disse  

 myndigheders afgørelser, herunder om at afgørelser ikke kan  

 indbringes for anden administrativ myndighed.
 12)	Beføjelsen efter § 113 til at fastsætte regler om hel  

 eller delvis betaling for de tjenesteydelser, som de kontrollerende  

 myndigheder yder efter anmodning.
 13)	Beføjelsen efter § 114, stk. 1 og stk. 2,  til at  

 fastsætte regler om betaling af gebyr, som betingelse for udstedelse og  

 opretholdelse af tilladelse til deltagelse i særligt afgrænsede  

 fiskerier, som kræver biologisk undersøgelse og til at  

 fastsætte regler for indbetalingen.
 14)	Beføjelsen efter § 117, stk. 5, til efter aftale med  

 justitsministeren at fastsætte regler om politiets bistand til  

 kontrollens gennemførelse.
 15)	Beføjelsen efter § 125, stk. 1, til at fastsætte  

 regler om, at det skal være en betingelse for udbetaling af  

 beløb og tilskud i henhold til loven og de i § 10 nævnte  

 EF-retsakter, herunder fra de i § 102 nævnte fonde, at modtageren  

 angiver en konto i et pengeinstitut, hvorpå beløbet kan  

 indsættes.
 16)	Beføjelsen efter § 125, stk. 2, til at fastsætte  

 regler om regnskabsførelse mv., i forbindelse med udbetaling af  

 ydelser eller opkrævning af afgifter efter loven og de i § 10  

 nævnte retsakter.
 17)	Beføjelsen efter § 141, stk. 2,  til at bestemme, hvorledes  

 de bøder, der er tildelt de i stk. 1 nævnte fonde, anvendes,  

 hvis fondene ophæves.
 § 6. Hygiejnemæssigt tilsyn i henhold til  

 fødevareloven med fiskefartøjer, kontrol med direkte landinger  

 af fersk fisk og tilsyn og kontrol med fisk og fiskevarer i første  

 omsætningsled udøves af Fiskeridirektoratet.
 § 7. Edb-registre, som indeholder  

 personoplysninger, skal inden ibrugtagning eller inden væsentlige  

 ændringer godkendes af ministeren for fødevarer, landbrug og  

 fiskeri.
Stk. 2. Direktøren for Fiskeridirektoratet  

 bemyndiges til inden for rammerne af denne bekendtgørelse at udarbejde  

 sådanne beskrivelser af registret, som kræves efter lovgivningen  

 om behandling af personoplysninger.
Endvidere bemyndiges direktøren  

 til over for andre myndigheder at foretage nødvendige anmeldelser samt  

 indhente eventuelle udtalelser og tilladelser, som kræves efter samme  

 lovgivning.
 § 8. Ministeren for fødevarer, landbrug og  

 fiskeri kan bestemme, at beføjelser, der i henhold til  

 bekendtgørelsens § 4, jf. § 5 udøves af direktøren for  

 Fiskeridirektoratet, udøves af ministeren.
 Stk. 2. Ministeren kan give direktøren for  

 Fiskeridirektoratet instruktioner vedrørende udøvelsen af de  

 beføjelser, der er henlagt til direktøren.
 § 9. Afgørelser, truffet af  

 direktøren for Fiskeridirektoratet, kan indbringes for ministeren for  

 fødevarer, landbrug og fiskeri, medmindre andet er fastsat i  

 lovgivningen, jf. dog §§ 10 og 11.
Stk. 2. Klagefristen er 4 uger.
Klagen skal indgives  

 gennem den myndighed, der har truffet afgørelsen.
 Stk. 3. Direktøren for Fiskeridirektoratet kan  

 genoptage en sag og ændre en afgørelse, efter at der er indgivet  

 klage.
§ 10. Afgørelser, truffet af  

 direktøren for Fiskeridirektoratet i henhold til fiskerilovens § 37,  

 stk. 2 og 3, om tilbagekaldelse af fiskeritilladelse, og om at den  

 pågældende ikke kan få udstedt tilladelse i en periode  

 på op til 1 år,  kan ikke indbringes for anden administrativ  

 myndighed.
Sådanne afgørelser kan i medfør af  

 fiskerilovens § 37, stk. 5, af tilladelsens indehaver forlanges indbragt for  

 domstolene.
Anmodning herom skal fremsættes over for  

 Fiskeridirektoratet inden 4 uger efter, at tilbagekaldelse er meddelt  

 indehaveren.
Anmodning om sagsanlæg har ikke opsættende  

 virkning.
§ 11. Afgørelser, truffet af  

 direktøren for Fiskeridirektoratet om tilbagekaldelse af bevilling i  

 henhold til fiskerilovens § 95, kan ikke indbringes for anden administrativ  

 myndighed.
Sådanne afgørelser kan af bevillingshaveren i  

 medfør af lovens § 96 forlanges indbragt for domstolene.
Anmodning  

 herom skal fremsættes over for Fiskeridirektoratet inden 4 uger efter,  

 at tilbagekaldelse er meddelt bevillingshaveren.
Anmodning om sagsanlæg  

 har ikke opsættende virkning.
Retten kan dog bestemme, at den  

 pågældende under sagens behandling må udøve  

 virksomhed på nærmere angivne vilkår.
 § 12. Bekendtgørelsen træder i kraft  

 den 12. april 2000.
 Stk. 2. Samtidig ophæves bekendtgørelse nr.  

 528 af 25. juni 1999 om Fiskeridirektoratets opgaver og  

 beføjelser.
