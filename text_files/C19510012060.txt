 I.
 Overenskomstens ikrafttrædelse, dens område og almindelige principper.
 Ved den mellem Danmark og Det Forenede Kongerige Storbritannien og  

 Nordirland (i det følgende betegnet som Det Forenede Kongerige) den 27. marts  

 1950 afsluttede overenskomst til undgåelse af dobbeltbeskatning og  

 forhindring af beskatningsunddragelse, forsåvidt angår indkomstskat, jfr.  

 udenrigsministeriets bekendtgørelse af 13. juli 1950, er der fastsat en række  

 bestemmelser, der i visse tilfælde, nemlig hvor en skattepligtig trues af en  

 dobbeltbeskatning på grund af sammenstødende skattekrav både fra dansk og  

 engelsk side, medfører afvigelser fra skattelovgivningens almindelige regler  

 med hensyn til indkomstbeskatningen.
Overenskomsten kommer for Danmarks vedkommende første gang til anvendelse  

 på skatteansættelserne for skatteåret 1949-50, jfr. art.
XXI.
I lighed med  

 den af Danmark med Amerikas Forenede Stater indgåede dobbeltbeskatningsaftale  

 kommer overenskomsten ikke alene til anvendelse på danske og engelske  

 statsborgere, men på alle skattepligtige, der er hjemmehørende enten i  

 Danmark eller i Det Forenede Kongerige, samt på aktieselskaber eller andre  

 sammenslutninger, der er hjemmehørende enten i Danmark eller i Det Forenede  

 Kongerige.
For Danmarks vedkommende omfatter overenskomsten i henhold til art.
I, 1.  

 (a) indkomstskat til staten, herunder den overordentlige indkomstskat til  

 staten af selskaber.
I henhold til art.
I, 2. finder overenskomsten endvidere anvendelse på  

 alle andre skatter af væsentlig samme art, der udskrives efter  

 overenskomstens underskrift.
Overenskomsten vil således komme til anvendelse  

 på den ved lov nr. 454 af 25. november 1950 udskrevne værneskat og på den ved  

 lov nr. 452 af s.d. udskrevne tillægsindkomstskat til staten.
Derimod omfatter overenskomsten ikke kommuneskatten eller den  

 fælleskommunale indkomstskat (bortset fra bestemmelsen i art.
XVII, 3), og  

 den kommer heller ikke til anvendelse på formueskatten til staten og den  

 fælleskommunale udligningsfond.
Det bemærkes herved, at der ikke i Det  

 Forenede Kongerige opkræves skatter, svarende til den danske kommuneskat og  

 fælleskommunale skat.
Der vil nedenfor nærmere blive redegjort for  

 betydningen af, at kommuneskatten og den fælleskommunale skat (med den nævnte  

 undtagelse) er holdt udenfor overenskomsten.
Der er ikke til overenskomsten - således som ved flere andre af Danmarks  

 indgåede aftaler angående dobbeltbeskatning - knyttet en særlig slutprotokol,  

 indeholdende definitioner og eventuelle detailbestemmelser vedrørende  

 overenskomstens gennemførelse.
Alle definitioner m.v. er medtaget i selve  

 overenskomstens tekst; definitionerne er optaget i overenskomstens art.
II.
Af definitionerne skal i denne forbindelse fremhæves art.
II, 1. (a) og  

 (b), hvorefter "Danmark" i overenskomsten betyder Kongeriget  

 Danmark undtagen Færøerne og Grønland, og hvorefter "Det Forenede  

 Kongerige" betyder Storbritannien og Nordirland undtagen Kanaløerne og  

 øen Man.
Overenskomsten falder iøvrigt i 2 hovedafsnit, nemlig art.
III-XVII og  

 art.
XIX, der indeholder aftalens hovedprincipper, og art.
XVIII, der  

 indeholder bestemmelser angående udveksling af oplysninger bl.a. for at  

 forhindre beskatningsunddragelse indenfor overenskomstens område.
Derimod  

 indeholder overenskomsten ikke - således som den dansk-amerikanske  

 overenskomst af 6. maj 1948 - bestemmelser om gensidig bistand med hensyn til  

 opkrævning af skatter.
Overenskomsten går - ligesom de tilsvarende overenskomster med Finland og  

 Amerikas Forenede Stater - ud fra det synspunkt, at dobbeltbeskatning  

 foreligger, når en skattepligtig beskattes i begge lande af indkomst fra  

 samme kilde.
Derimod er det altså uden betydning for spørgsmålet om  

 dobbeltbeskatning efter denne overenskomst, om beskatning af den pågældende  

 indkomst sker i samme tidsrum i begge landene; herved adskiller  

 overenskomsten sig fra overenskomsterne med Sverige, Norge og Island.
 Overenskomsten søger at afbøde en dobbeltbeskatning på to måder:
a.
Ved en række specielle bestemmelser fastslås det forsåvidt angår visse  

 arter af indkomst udtrykkeligt, hvilket af de to lande der skal have  

 beskatningsretten med hensyn til sådan indkomst.
I disse tilfælde må det  

 andet land altså lade sit på dets interne lovgivning grundede skattekrav  

 vige.
De fleste af disse bestemmelser indeholder et beskatningsafkald fra den  

 stat, hvorfra indkomsten hidrører (kildestaten), medens enkelte bestemmelser  

 går ud på, at den stat, hvori den skattepligtige er hjemmehørende  

 (bopælsstaten), skal undlade beskatning, jfr. herom nærmere nedenfor under II  

 A.
b.
Hvor der ikke i overenskomsten med hensyn til visse indkomster er givet  

 et udtrykkeligt beskatningsafkald fra en af siderne, således som under a.  

 anført, er hvert af landene berettiget til i medfør af sin skattelovgivning  

 at medregne indkomsten ved ansættelsen af den pågældende skatteyders  

 skattepligtige indkomst.
Den dobbeltbeskatning, der vil opstå som følge  

 heraf, rådes der bod på gennem reglerne i overenskomstens bestemmelse i art.  

 XVII.
Denne bestemmelse, der bygger på det såkaldte "creditsystem",  

 fastslår, at hvor en indkomst beskattes såvel i kildestaten som i  

 bopælsstaten, skal den i kildestaten pålignede skat tillades fradraget i den  

 i bopælsstaten pålignede skat (dog med visse begrænsninger), jfr. nærmere  

 nedenfor under II B.
Ud fra samme princip løses også  

 dobbeltbeskatningsspørgsmålet i tilfælde, hvor en skattepligtig i henseende  

 til beskatningen betragtes som bosiddende eller hjemmehørende såvel i Danmark  

 som i Det Forenede Kongerige (art.
XVII, 4).
Ved anvendelsen af de under a. og b. omtalte regler i overenskomsten må  

 det erindres, at overenskomsten som foran bemærket kun omfatter indkomstskat  

 til staten, men overhovedet ikke kommuneskatten, og den fælleskommunale  

 indkomstskat kun i et særligt forhold (art.
XVII, 3).
Hvor Danmark i overensstemmelse med det ovenfor under a. anførte giver  

 afkald på beskatningsretten, medfører afkaldet, at der ved statsskattens  

 beregning skal ses helt bort fra den pågældende indkomst.
Denne indkomst skal  

 således - i modsætning til, hvad der f.eks. er gældende forsåvidt angår de  

 med Norge og Sverige indgåede dobbeltbeskatningsaftaler - heller ikke tages i  

 betragtning ved fastsættelsen af den skattesats, der vil være at anvende ved  

 statsskattens beregning, og indvirker således ikke på progressionen ved  

 statsindkomstbeskatningen.
Beskatningsafkaldet berører derimod ikke  

 kommuneskatten og den fælleskommunale indkomstskat.
 Hvor Danmark som bopælsstat skal indrømme fradrag (credit) i den danske  

 skat for skat, der er pålignet i Det Forenede Kongerige, indrømmes fradraget  

 kun i indkomstskatten til staten og den fælleskommunale udligningsfond (art.  

 XVII, 3), men ikke i kommuneskatten.
 II.
 Overenskomstens bestemmelser vedrørende undgåelse af dobbeltbeskatning.
 A.
 Bestemmelser angående beskatningsretten med hensyn til visse arter af  

 indkomst.
(Art.
III-XV).
 Disse bestemmelser går med visse undtagelser og under visse betingelser ud  

 på, at kildestaten fritager de pågældende arter af indkomst for den af  

 overenskomsten omfattede beskatning.
Vor nugældende skattelovgivnings regler om begrænset skattepligt for  

 udlændinge er, sammenlignet med andre landes lovgivning, meget  

 tilbageholdende.
Fælleskommunal skat påhviler slet ikke udlændinge, men kun  

 personer, der er ubegrænset skattepligtige her i landet.
For statsskattens  

 vedkommende indeholdes reglerne om begrænset skattepligt i lov nr. 149 af 10.  

 april 1922 § 2, nr. 3, og i § 3 i de årlige ligningslove, jfr. senest  

 lovbekendtgørelse nr. 511 af 20. december 1950 § 3, og for kommuneskattens  

 vedkommende i lov nr. 28 af 18. februar 1937 § 29, jfr. § 18.
De nævnte lovbestemmelser pålægger - kort udtrykt - navnlig begrænset  

 skattepligt, hvor udlændinge er ejere eller brugere af fast ejendom her i  

 landet eller er personlig ansvarlige udøvere eller deltagere i en  

 erhvervsvirksomhed, der udøves fra et fast driftssted her i landet, eller som  

 kommanditister eller partredere deltager i et her i landet hjemmehørende  

 selskab.
I disse tilfælde er beskatningsretten som en undtagelse i  

 overenskomsten forbeholdt kildestaten.
 Derimod beskatter de danske skattelove ikke indtægter, der tilgår  

 udlændinge her fra landet som f.eks. aktieudbytte, renter,  

 forfatterhonorarer, patentafgifter, pensionsindtægter m.v.
 De beskatningsafkald, som indkomstkildelandet ved overenskomsten giver med  

 hensyn til sådanne indtægter, har derfor ingen aktuel betydning for Danmarks  

 vedkommende, og der bliver følgelig intet særligt at iagttage i så henseende  

 for de danske skattemyndigheder ved foretagelsen af skatteansættelser og  

 skatteberegninger.
 Der vil ved gennemgangen af de enkelte artikler blive gjort rede for,  

 hvorledes der vil være at gå frem i de tilfælde, hvor Danmark som bopælsstat  

 giver afkald på beskatning, og hvor iøvrigt særlige forhold gør sig gældende.
I de fleste af de tilfælde, i hvilke indkomstkildestaten giver afkald på  

 beskatning, er denne skattefritagelse betinget af, at modtageren ikke driver  

 næring eller forretningsvirksomhed i dette gennem et fast driftssted.
Hvor  

 det Forenede Kongerige herefter beskatter den pågældende indkomst, skal  

 Danmark som bopælsstat indrømme fradrag (credit) for den engelske skat i  

 overensstemmelse med bestemmelserne i art.
XVII.
Hvor Danmark beskatter  

 indtægter, der her fra landet tilflyder modtagere i Det Forenede Kongerige, i  

 medfør af vore regler om begrænset skattepligt, skal Det Forenede Kongerige  

 som bopælsstat indrømme fradrag (credit) for den danske statsskat i henhold  

 til art.
XVII.
Forinden gennemgangen af de enkelte artikler skal af definitionerne i art.  

 II fremhæves, at udtrykket "person" i overenskomsten ikke alene  

 omfatter fysiske personer, men også enhver sammenslutning af personer,  

 herunder aktieselskaber (art.
II, 1. (e)).
Af reglerne i art.
II skal endvidere nævnes stk. 2, der angår tilfælde,  

 hvor en indkomst ved overenskomsten er fritaget for beskatning i det ene  

 land, såfremt den er skattepligtig i det andet land.
Bestemmelsen fastslår,  

 at såfremt indkomsten i det andet land kun bliver beskattet for den til dette  

 overførte del, skal skattefritagelsen i det førstnævnte land kun indrømmes  

 for den pågældende dels vedkommende.
 Til de enkelte artikler bemærkes følgende:
Art.
III, 1. og 2., der giver samme regel henholdsvis for foretagender i  

 Det Forenede Kongerige og i Danmark, omhandler beskatningen af fortjeneste,  

 som et foretagende, der er hjemmehørende i det ene land, indvinder ved  

 industri eller handel i det andet land.
Ifølge definitionen i art.
II, 1. (j)  

 indbefatter "fortjeneste ved industri eller handel" leje eller  

 afgifter af spillefilm.
Hovedreglen er, at indkomst ved industri eller handel kun beskattes i det  

 land, hvor det virksomheden udøvende foretagende er hjemmehørende, d.v.s.,  

 hvis udøveren er en fysisk person, der, hvor han er bosat, og hvor det drejer  

 sig om et selskab, der, hvor selskabets forretninger er ledet og  

 kontrolleret, jfr. definitionerne i art.
II, 1. (g).
En undtagelse fra denne hovedregel gælder for de tilfælde, hvor et i det  

 ene land hjemmehørende foretagende driver næring eller forretning fra et  

 "fast driftssted" i det andet land.
I så fald beskattes indkomsten  

 ved en sådan filialvirksomhed i kildestaten.
Med hensyn til hvad der skal  

 forstås ved "fast driftssted" henvises til definitionerne i art.  

 II, 1. (k), jfr. også art.
III, 4. og 5.
I art.
III, 3. fastsættes retningslinierne for opgørelsen af  

 filialvirksomheders indtægt.
I bestemmelsen fastslås det princip, at  

 filialens indtægt skal opgøres, som om den var oppebåret af et selvstændigt  

 foretagende, uden hensyn til eventuelle mellem hovedforretningen og filialen  

 trufne aftaler, der, eventuelt af skattemæssige hensyn, tilstræber en  

 vilkårlig regnskabsmæssig placering af den henholdsvis gennem  

 hovedforetagendet og filialen indvundne fortjeneste.
Bestemmelsen i art.
III, 4. giver regler for det tilfælde, at et  

 foretagende i det ene statsområde har varer oplagret i det andet statsområde  

 og slutter kontrakter i henhold til købstilbud, der indhentes af en agent i  

 dette andet statsområde og af ham tilstilles foretagendet til akcept.  

 Bestemmelsen, der må ses i sammenhæng med reglerne i art.
II, 1. (k), der som  

 foran nævnt nærmere fastsætter, hvad der forstås ved "fast  

 driftssted", fastslår, at såfremt placeringen af et sådant varelager i  

 det andet statsområde alene er sket af leveringshensyn, altså for at lette  

 distribueringen af de til levering i dette statsområde bestilte varer, skal  

 den fortjeneste, der opnås ved varesalget, ikke anses for hidrørende fra et  

 fast driftssted i det område, hvor varerne er oplagret.
Er varerne derimod  

 tilstede i udstillingsøjemed, er lageret at betragte som fast driftssted for  

 det udenlandske foretagende.
At et foretagende i det ene statsområde foretager varekøb indenfor det  

 andet statsområde medfører ikke, at nogen del af foretagendets fortjeneste  

 skal betragtes som hidrørende fra et fast driftssted i det sidstnævnte  

 statsområde, jfr. art.
III, 5.
Lignende regler som de i art.
III, 3. fastsatte gælder i henhold til art.  

 IV for tilfælde, hvor et foretagende i det ene statsområde direkte eller  

 indirekte deltager i ledelsen, kontrollen eller financieringen af et  

 foretagende i det andet statsområde, eller hvor samme personer på tilsvarende  

 måde deltager i ledelsen, kontrollen eller financieringen af både et  

 foretagende i det ene statsområde og et foretagende i det andet statsområde.
Art.
V giver særlige regler om beskatningen af fortjeneste, som et  

 selskab, der er hjemmehørende i det ene statsområde, indvinder ved industri  

 og handel gennem en filial (art.
V, 1. og 3.) eller indvinder gennem et  

 datterselskab i det andet statsområde (art.
V, 2. og 4.).
Art.
V, 1. og 2. handler om selskaber, hjemmehørende i Danmark, og  

 indeholder særlige tilsagn fra Det Forenede Kongerige med hensyn til en  

 lempeligere beskatning af de danske selskaber, forsåvidt angår den  

 tillægsskat (profits tax), som i Det Forenede Kongerige pålignes selskaber af  

 indkomster udover en vis størrelse.
Den nævnte tillægsskat opkræves i Det  

 Forenede Kongerige efter de der gældende regler med en lavere sats, forsåvidt  

 angår:
fortjeneste, som selskabet henlægger til reserverne, hele den fortjeneste, som indvindes af et udenlandsk selskabs filial i Det  

 Forenede Kongerige, den del af engelske datterselskabers fortjeneste, som udloddes til deres  

 moderselskaber i udlandet.
Efter reglerne i art.
V, 1. og 2. vil de her omhandlede danske selskaber  

 nyde godt af den lavere procentsats for tillægsskatten, sålænge denne skat i  

 Det Forenede Kongerige opkræves med en lavere sats for ikke-udloddet  

 fortjeneste (altså selv om de nugældende regler om en lavere beskatning af  

 udenlandske selskabers filialer og datterselskaber skulle blive ophævet).
Art.
V, 3. og 4. handler om selskaber, hjemmehørende i Det Forenede  

 Kongerige.
Medens stk. 3, der vedrører sådanne selskabers herværende  

 filialer, er uden betydning under vore nugældende beskatningsregler,  

 indeholder stk. 4. en vigtig regel angående beskatningen af den del af et  

 dansk datterselskabs indkomst, der af dette udloddes til et i Det Forenede  

 Kongerige hjemmehørende selskab, som ejer mindst 50 pct. af hele den ordinære  

 aktiekapital i det danske selskab.
Reglen tager under vor nugældende  

 selskabsbeskatning sigte på den overordentlige selskabsskat, der gennem  

 udbytteraten rammer den del af et selskabs indkomst, der enten straks  

 udloddes som udbytte eller holdes til fri rådighed ved senere  

 udbyttefordeling, med en højere beskatning end den, der ved restraten  

 anvendes på indkomst, der forbliver indestående i virksomheden.
I henhold til  

 bestemmelsen i art.
V, 4. skal der i de her omhandlede tilfælde indrømmes en  

 lempelse ved beregningen af udbytteraten.
Reglen er således at forstå, at der  

 i det på sædvanlig måde opgjorte udbytteratepligtige beløb fradrages en så  

 stor del heraf, som forholdsmæssigt svarer til det engelske moderselskabs  

 anpart i det danske selskabs aktiekapital.
Såfremt udbytte m.v., opgjort på  

 sædvanlig måde, er f.eks. 80 000 kr., og det engelske selskab ejer 60 pct. af  

 aktiekapitalen, beregnes udbytterate kun af 80 000 kr. - 48 000 kr. = 32 000  

 kr.
Udgør udbytte m.v. herefter under 5 pct. af aktiekapital m.v., bliver der  

 ingen udbytterate at erlægge.
 Udbytterateberegningen vil af de skatteberegnende myndigheder (amtstuerne,  

 i København: Direktoratet for Københavns skattevæsen) være at foretage som  

 anført, når der forelægges dem de fornødne oplysninger om aktiekapitalens  

 placering.
 De anførte regler anvendes i alle tilfælde, hvor et engelsk moderselskab  

 ejer aktiemajoriteten som nævnt, uanset arten af det danske datterselskabs  

 indkomster.
Art.
VI omhandler indkomst ved udøvelse af skibs- og luftfartsvirksomhed  

 og bestemmer, at beskatningsretten med hensyn til sådan indkomst uanset  

 bestemmelserne i art.
III-V tilkommer det land, i hvilket den, der udøver  

 virksomheden, er bosat eller hjemmehørende.
Dette vil sige, at fortjeneste  

 ved sådan virksomhed fritages for beskatning i det andet land, også forsåvidt  

 den hidrører fra et fast driftssted i dette.
Det i art.
VI udtalte princip er  

 i overensstemmelse med den specialaftale, der den 18. december 1924 er  

 indgået mellem Danmark og Det Forenede Kongerige om gensidig fritagelse i  

 visse tilfælde for indkomstskat af fortjeneste ved rederivirksomhed.
Når det  

 i artiklens stk. 2 bestemmes, at overenskomsten af 1924 ikke skal gælde for  

 nogen periode, i hvilken overenskomsten af 27. marts 1950 er i kraft, har det  

 den betydning, at hvis sidstnævnte overenskomst måtte blive opsagt, vil  

 specialaftalen for så vidt angående indtægt ved rederivirksomhed vågne op  

 igen.
I art.
VII gives der regler om beskatning af aktieudbytte, der af et  

 selskab, hjemmehørende i et af landene, udbetales til aktionærer - personer  

 eller selskaber m.v. -, hjemmehørende i det andet land.
Reglerne må ses i  

 sammenhæng med bestemmelserne i overenskomstens art.
XVII om indrømmelse af  

 "credit".
 Til forståelse af disse regler skal der i korthed gøres nogle bemærkninger  

 angående de to landes beskatningssystemer med hensyn til aktieselskabers  

 indkomst og aktionærers udbytte.
Den danske skattelovgivning beskatter aktieselskabers indkomst med ordinær  

 og overordentlig skat, og aktionæren beskattes af oppebåret aktieudbytte i  

 forbindelse med hans øvrige skattepligtige indkomst.
Aktionærer, bosat i  

 udlandet, beskattes ikke her i landet af aktieudbytte, der udbetales dem fra  

 et dansk selskab.
I Det Forenede Kongerige pålignes der selskaber en tillægsskat (profits  

 tax) samt den almindelige indkomstskat (income tax) på 45 pct. af selskabets  

 indkomst (efter fradrag af profits tax). Indkomstskatten på den del af  

 selskabets indkomst, der udbetales som udbytte til aktionærerne, fradrages i  

 udbyttet ved dettes udbetaling.
Denne beskatning har man fra engelsk side  

 opfattet således, at der i Det Forenede Kongerige ikke kræves indkomstskat af  

 aktionæren af aktieudbytte.
I Det Forenede Kongerige opkræves derhos en  

 tillægsskat af personer (sur-tax), forsåvidt angår den del af deres indkomst,  

 der overstiger 2 000 pund.
Ved fastsættelsen af den indkomst, der lægges til  

 grund for beregningen af sur-tax, medregnes modtaget aktieudbytte med det  

 fulde beløb.
Sur-tax pålignes også personer, bosat udenfor Det Forenede  

 Kongerige.
Overenskomstens regler er udformet ud fra den grundtanke, som Det Forenede  

 Kongeriges andre dobbeltbeskatningsaftaler bygger på: at intet af de to lande  

 skal beskatte aktieudbytte bortset fra den skat, som er betalt af selskabet  

 af den indkomst, hvoraf aktieudbyttet er udbetalt.
For at gennemføre dette  

 princip frafaldes fra engelsk side krav på sur-tax af aktieudbytte, der af et  

 engelsk selskab udbetales til en aktionær i Danmark; det er dog en betingelse  

 for dette beskatningsafkald, at aktionæren er skattepligtig heraf i Danmark  

 og ikke driver næring eller forretning i Det Forenede Kongerige gennem et der  

 beliggende fast driftssted, jfr. art.
VII, 1. (a). Og det er i  

 overensstemmelse med samme princip, at Danmark ved bestemmelserne i art.
VII,  

 1. (b) er indgået på at begrænse sin beskatning af aktieudbytte, der fra et  

 dansk selskab udbetales til en aktionær, der er bosat eller hjemmehørende i  

 Det Forenede Kongerige.
Dette beskatningsafkald har ingen betydning under vor  

 nugældende skattelovgivning, der ikke indeholder hjemmel for beskatning af  

 aktionærer, bosat i udlandet, med hensyn til aktieudbytte, der udbetales dem  

 fra danske selskaber, hverken ved påligning eller gennem en kuponskat.
Ved siden af art.
VII kommer også bestemmelserne om "credit" i  

 art.
XVII til anvendelse.
Denne vigtige bestemmelse vil blive nærmere omtalt  

 nedenfor under II.
B., men der skal dog gøres nogle bemærkninger herom på  

 dette sted for at give et samlet billede af overenskomstens betydning i  

 henseende til beskatningen af aktieudbytte, der fra et selskab i det ene land  

 udbetales til aktionærer, hjemmehørende i det andet land.
Ifølge art.
XVII skal der, med visse begrænsninger, indrømmes fradrag  

 (credit) i bopælsstatens skat for skat, betalt i indkomstkildestaten.
Hvor  

 indkomsten fra kildestaten består i aktieudbytte, gives der i henhold til  

 art.
XVII ikke alene fradrag i bopælsstatens skat for aktionærens skat af  

 aktieudbyttet (som ovenfor nævnt opretholdes den engelske sur-tax, såfremt  

 den danske aktionær driver næring gennem et fast driftssted i Det Forenede  

 Kongerige), men der skal også tages hensyn til den skat, som selskabet har  

 svaret af den indkomst, hvoraf udbyttet er udbetalt.
Denne udformning af  

 fradragsretten må anses for en konsekvens af den engelske beskatningsform,  

 hvorefter hele skatten af den gennem selskabet indtjente indkomst tages hos  

 selskabet.
Omfattede fradraget ikke også selskabets skat, ville den danske  

 aktionær, der har fået sit udbytte fra det engelske selskab udbetalt med  

 fradrag af engelsk indkomstskat på 45 pct., ikke få nogen lempelse herfor i  

 Danmark.
Som reglerne er udformet, har den danske aktionær ifølge art.
XVII -  

 indenfor de heri nærmere fastsatte grænser - krav på fradrag i den på det  

 modtagne aktieudbytte faldende danske statsskat og fælleskommunale skat for  

 såvel den i Det Forenede Kongerige opkrævede indkomstskat på 45 pct. af  

 udbyttet som for en så stor del af det engelske selskabs profits tax, som  

 forholdsmæssigt falder på hans aktieudbytte.
Dette delvise fradrag for erlagt  

 profits tax vil dog i almindelighed næppe få betydning.
Den engelske skat,  

 der kan fradrages, kan i henhold til art.
XVII, 3. ikke overstige den danske  

 statsskat og fælleskommunale skat, der forholdsmæssigt falder på det engelske  

 aktieudbytte, og der vil derfor som regel ikke blive tale om fradrag for mere  

 end den engelske 45 pct.-indkomstskat.
Er der afkrævet den danske aktionær  

 sur-tax, fordi han driver næring fra fast driftssted i Det Forenede  

 Kongerige, har han krav på fradrag i den danske skat for den erlagte sur-tax.
Den engelske aktionær vil modtage aktieudbytte fra et dansk selskab, uden  

 at der her i landet pålignes ham skat af udbyttet.
Han skal medregne udbyttet  

 i sin skattepligtige indkomst ved beskatningen i Det Forenede Kongerige, og  

 han vil i medfør af art.
XVII, 2. kunne kræve fradrag (credit) for en del af  

 den af selskabet erlagte danske skat.
Art.
VIII, 1.-3., giver regler om beskatning af renter og afgifter, der  

 hidrører fra kilder i et af statsområderne, og som oppebæres af personer  

 eller selskaber, der er bosat eller hjemmehørende i det andet statsområde.  

 Udtrykket "rente" omfatter renter af obligationer, gældsbeviser,  

 forskrivninger eller en hvilken som helst anden gæld, men ikke aktieudbytte.  

 Udtrykket "afgift" omfatter ethvert vederlag for anvendelse af  

 eller retten til at benytte forfatterrettigheder, patenter, hemmelige  

 fremstillinger eller formler, varemærker eller lignende formuerettigheder.  

 Derimod omfatter udtrykket ikke beløb, der betales for udnyttelsen af miner,  

 stenbrud eller andre naturkilder.
De af artiklen omfattede rente- og afgiftsbeløb er fritaget for beskatning  

 i det land, hvorfra indkomsten hidrører, på betingelse af, at modtageren er  

 skattepligtig deraf i bopælsstaten, og ikke driver næring eller  

 forretningsvirksomhed gennem et i indkomstkildestaten beliggende fast  

 driftssted.
Undtaget fra beskatningsfritagelsen i indkomstkildestaten er  

 renter, som et i denne hjemmehørende datterselskab svarer til sit i det andet  

 land hjemmehørende moderselskab, når dette direkte eller indirekte behersker  

 mere end 50 pct. af samtlige stemmer i datterselskabet.
Undtaget er  

 endvidere, jfr. art.
VIII, 3., den del af en rente eller en afgift, der  

 overstiger, hvad der må anses for et rimeligt og fornuftigt vederlag for det  

 lån eller de rettigheder, for hvilke renten eller afgiften svares.
 I medfør af de anførte bestemmelser vil i Danmark bosatte forfattere og  

 patentindehavere i almindelighed være fritaget for beskatning i Det Forenede  

 Kongerige af derfra flydende vederlag, honorarer og afgifter, ligesom i  

 Danmark hjemmehørende personer eller selskaber i almindelighed vil være  

 fritaget for beskatning i Det Forenede Kongerige af renter af lån, som  

 placeres der.
Art.
VIII, 4. bestemmer med hensyn til vederlagssummer, der opnås ved salg  

 af patentrettigheder, at den i det ene land hjemmehørende sælger er fritaget  

 for beskatning i det andet land af en sådan vederlagssum, som han får  

 udbetalt af en i dette andet land hjemmehørende køber; fritagelsen gælder dog  

 ikke, hvis sælgeren driver næring eller forretningsvirksomhed gennem et fast  

 driftssted i det sidstnævnte land.
En her i landet hjemmehørende opfinder,  

 der ikke driver næring eller forretningsvirksomhed gennem et fast driftssted  

 i Det Forenede Kongerige, kan således ikke beskattes der, hverken af de  

 afgifter, han modtager for benyttelsen af patentrettigheder, eller af en for  

 salg af et patent opnået købesum.
I art.
IX fastslås, at indkomst hidrørende fra fast ejendom i et af  

 statsområderne underkastes beskatning efter lovgivningen i det land, hvori  

 ejendommen er beliggende.
Som indkomst af fast ejendom regnes ikke renter af  

 pantebreve med sikkerhed i fast ejendom, idet sådanne renter omfattes af  

 reglerne i art.
VIII.
Reglen i art.
IX medfører, at de danske  

 skattemyndigheder i tilfælde, hvor en i Det Forenede Kongerige hjemmehørende  

 person ejer fast ejendom her i landet, ved skatteansættelsen skal gå frem  

 efter de almindelige regler, idet den pågældende på sædvanlig måde ansættes  

 efter reglerne i statsskattelovens § 2, nr. 3. Den dobbeltbeskatning, der  

 fremkommer herved, løses ved indrømmelse af "credit" fra  

 bopælsstatens side i overensstemmelse med reglerne i art.
XVII, jfr. herom  

 under II.
B.
Art.
X fastslår, at en person, som er bosiddende i et af landene, er  

 fritaget for beskatning i det andet land af kapitalgevinster, dog forudsat at  

 han ikke driver næring eller forretningsvirksomhed i dette andet land gennem  

 et fast driftssted.
En tilsvarende regel findes ikke i vore øvrige  

 dobbeltbeskatningsaftaler.
Reglen vil ikke få praktisk betydning for  

 skatteansættelser her i landet.
I art.
XI bestemmes, at vederlag, herunder pensioner, der udbetales af en  

 af de to stater eller af statsfonds til en person for varetagelsen af hverv i  

 vedkommende stats tjeneste, skal være fritaget for beskatning i den anden  

 stat, medmindre den pågældende er statsborger i den sidstnævnte stat uden  

 tillige at være statsborger i førstnævnte stat.
Der sondres altså mellem  

 modtagere, der har statsborgerret i det land, der udbetaler vederlaget eller  

 pensionen, og modtagere, der (alene) har statsborgerret i bopælslandet.
I det  

 førstnævnte tilfælde er modtageren fritaget for beskatning i bopælslandet af  

 vederlaget eller pensionen.
I dette tilfælde er det således bopælslandet, der  

 direkte fritager en fra kilder i det andet land hidrørende indkomst for at  

 medregnes til modtagerens skattepligtige indkomst.
Denne fritagelse gælder  

 derimod ikke, hvor modtageren (alene) har statsborgerret i bopælslandet.
For skatteansættelsen i Danmark er betydningen af reglerne i art.
XI  

 denne, at hvis en engelsk statsborger har bopæl her i landet, skal der ved  

 statsskattens - og kun ved dennes - beregning helt bortses fra ydelser af den  

 omhandlede art.
Er der tale om en dansk statsborger, der er skattepligtig her i landet, og  

 som oppebærer f.eks. en engelsk statspension, finder bestemmelsen som anført  

 ikke anvendelse.
I dette tilfælde medregnes den pågældende indkomst derfor på  

 sædvanlig måde til modtagerens skattepligtige indkomst, men der vil da være  

 at indrømme "credit" for den af den pågældende indkomst erlagte  

 engelske skat i overensstemmelse med reglerne i art.
XVII, jfr. herom under  

 II.
B.
De anførte regler om direkte fritagelse for beskatning i bopælslandet af  

 vederlag, der af den anden stat udbetales til dennes statsborgere, kommer dog  

 ifølge art.
XI, 2. ikke til anvendelse på betaling for tjenesteydelser i  

 forbindelse med næring eller forretningsvirksomhed, der drives  

 erhvervsmæssigt af en af de kontraherende stater.
Om en statsvirksomhed har  

 den nævnte karakter, kan i givet fald være tvivlsomt.
Man vil antagelig i så  

 henseende holde sig til en af vedkommende stat selv herom afgivet udtalelse.
Med hensyn til andre pensioner end de i art.
XI omhandlede, gives der  

 regler i art.
XIII, der omtales nedenfor.
Art.
XII giver regler for fortjeneste eller vederlag, som personer, bosat  

 i et af de kontraherende lande, opnår for personlige (herunder faglige)  

 tjenesteydelser under ophold i det andet land i det pågældende indkomstår.  

 Sådan fortjeneste eller vederlag fritages for skat i det land, hvor  

 tjenesteydelsen præsteres, såfremt nedennævnte 3 betingelser alle er opfyldt:
a. at den pågældende ikke har opholdt sig i vedkommende land i over ialt  

 183 dage indenfor indkomståret, b. at tjenesteydelserne er udført for en person eller et selskab,  

 hjemmehørende i skatteyderens hjemland, og c. at fortjenesten eller vederlaget er undergivet beskatning i  

 skatteyderens hjemland.
 For her i landet bosatte personer har den i artiklen hjemlede  

 skattefritagelse i Det Forenede Kongerige under de angivne betingelser  

 praktisk betydning f.eks. for journalister og ingeniører, der udsendes til  

 Det Forenede Kongerige af deres herværende blad eller firma.
Under vor nugældende skattelovgivning er bestemmelsen ikke direkte  

 anvendelig i overensstemmelse med sin ordlyd på personer, der er bosat i Det  

 Forenede Kongerige, og udøver personlige tjenesteydelser under ophold her i  

 landet.
Opholder en sådan person sig i Danmark så længe, at han bliver fuldt  

 skattepligtig her i henhold til de almindelige bestemmelser, vil den  

 indkomst, han har haft ved udøvelsen af de personlige tjenesteydelser, i  

 almindelighed enten slet ikke eller dog kun delvis være indbefattet i den  

 indkomst, der lægges til grund for den første skatteansættelse her i landet.  

 Bestemmelsen vil under vore nugældende beskatningsregler være at praktisere  

 således, at en i Det Forenede Kongerige bosat person, der under ophold her i  

 landet udøver personlige tjenesteydelser, under de i artiklen angivne  

 betingelser fritages for ansættelse til statsskat i henhold til  

 ligningslovens § 2, såfremt han ved et skattehalvårs begyndelse ikke har  

 opholdt sig her i over ialt 183 dage indenfor de nærmestliggende 12 måneder  

 forud for skattehalvårets begyndelse.
Overstiger opholdet det nævnte tidsrum,  

 ansættes han til statsskat på sædvanlig måde.
Skulle der herved indtræde  

 beskatning af indtægt ved de personlige tjenesteydelser såvel i Det Forenede  

 Kongerige som her i landet, løses denne dobbeltbeskatning gennem anvendelse  

 af "creditreglen" i overenskomstens art.
XVII.
Den nævnte  

 modifikation i reglerne om skattepligts indtræden gælder som anført kun med  

 hensyn til statsskatten.
Bestemmelserne i art.
XII kommer ifølge artiklens stk. 3 ikke til  

 anvendelse på fortjeneste eller vederlag, som oppebæres af personer, der  

 optræder offentligt, som f.eks. teater-, films- eller radiokunstnere,  

 musikere samt professionelle sportsfolk.
For disse personer indtræder  

 skattepligt her i landet således efter de almindelige regler herom, for  

 statsskattens vedkommende i henhold til ligningslovens § 2, og ansættelsen  

 sker på sædvanlig måde.
En eventuel dobbeltbeskatning løses i  

 overensstemmelse med reglerne i art.
XVII.
Ifølge art.
XIII fritages dels alle andre pensioner end de i art.
XI, 1.  

 omhandlede, dels livrenter, der udbetales fra det ene land til personer,  

 bosat i det andet land, for beskatning i det land, hvorfra de hidrører.
Art.  

 XI angår kun statspensioner, således at nærværende artikel omfatter alle  

 andre pensioner, altså også sådanne, som udredes af kommuner og andre  

 offentlige institutioner.
Ifølge definitionen i artiklens stk. 3 af ordet  

 "livrente" omfatter dette også f.eks. en annuitet.
Efter  

 bestemmelserne i art.
XIII er en her i landet bosat person, der oppebærer en  

 indtægt fra Det Forenede Kongerige af den omhandlede art, skattepligtig deraf  

 her i landet på sædvanlig måde, medens Det Forenede Kongerige giver  

 fuldstændig afkald på beskatning af ydelserne.
Art.
XIV bestemmer, at professorer eller lærere fra det ene land, der  

 under en midlertidig opholdsperiode af ikke over to år modtager vederlag for  

 at undervise i det andet land ved et universitet, kollegium, skole eller  

 anden undervisningsanstalt, skal være fritaget for at svare skat i det land,  

 hvori de underviser, af det vederlag, de modtager for deres undervisning.  

 Dette vil sige, at der, såfremt f.eks. en engelsk lærer får ansættelse ved en  

 skole her i landet for et tidsrum af under 2 år, ved statsskattens beregning  

 skal bortses fra hans indtægt ved undervisning på den pågældende skole.
Har  

 den pågældende andre indtægter, f.eks. ved privat undervisning, skal disse  

 medregnes ved hans skatteansættelse på sædvanlig måde, altså også ved  

 statsskattens beregning.
Art.
XV hjemler en begrænset skattefrihed i opholdslandet for studerende  

 eller lærlinge fra det ene land, som udelukkende i studie- eller  

 uddannelsesøjemed opholder sig i det andet land, nemlig for beløb, der af  

 personer hjemmefra ydes den pågældende til bestridelse af udgifter ved hans  

 studier og ophold.
Andre indtægter, som f.eks. arbejdsfortjeneste i  

 opholdslandet eller udbytte af formue, beskattes derimod på sædvanlig måde.  

 Der vil således her i landet ved statsskattens beregning være at bortse fra  

 det underhold, som en engelsk student under studieophold her i landet  

 modtager f.eks. fra sine forældre i hjemlandet.
 B.
Bestemmelsen i overenskomstens art.
XVII Art.
XVII, 1. fastslår, at hvor det modsatte ikke udtrykkeligt er fastsat  

 i overenskomsten (jfr. de under A. omtalte bestemmelser) skal de to  

 kontraherende landes love vedblivende være bestemmende for beskatning af  

 indkomst, der erhverves i det ene eller det andet land.
Hvor indkomst  

 herefter undergives beskatning i begge lande, skal der indrømmes lempelse af  

 dobbeltbeskatningen efter de i artiklens stk. 2.-4. givne regler.
Art.
XVII, 2. og 3. omhandler de tilfælde, hvor en person i henseende til  

 beskatning anses for bosiddende eller hjemmehørende enten i det ene eller i  

 det andet land.
I stk. 4. omhandles de tilfælde, hvor en person i henseende  

 til beskatningen betragtes som bosiddende eller hjemmehørende både i det ene  

 og i det andet land.
Der gives i stk. 4. bestemmelser om tilfælde, hvor den  

 pågældende kun oppebærer indkomst fra kilder i Danmark og i Det Forenede  

 Kongerige, dels om tilfælde, hvor en sådan person også har indkomst fra  

 kilder udenfor såvel Danmark som Det Forenede Kongerige.
Art.
XVII, 2. bestemmer, at dansk skat (dette vil sige: dansk statsskat),  

 som opkræves af indkomst fra kilder i Danmark - det være sig ved direkte  

 påligning eller ved indeholdelse - i Det Forenede Kongerige skal fradrages i  

 den skat, der i Det Forenede Kongerige pålignes denne indkomst.
Hvor  

 indkomsten fra Danmark består i ordinært aktieudbytte fra et dansk selskab,  

 skal der ved det engelske fradrag også tages hensyn til den danske  

 selskabsskat, se herom bemærkningerne under II A. til art.
VII.
De  

 oplysninger, som vedkommende myndighed i Det Forenede Kongerige i denne  

 anledning måtte kræve med hensyn til det danske selskabs beskatningsforhold,  

 tilvejebringes gennem skattedepartementet.
Vedrørende participerende  

 præferenceaktier gives der i slutningen af stk. 2 en særlig regel.
Art.
XVII, 3. bestemmer, at skat, der opkræves af Det Forenede Kongerige  

 af indkomst fra kilder i dette land, skal fradrages i den danske skat af  

 samme indkomst.
Fradragsbeløbet skal dog ikke kunne overstige den del af den  

 samlede danske skat (dette vil sige: den danske indkomstskat til staten og  

 den fælleskommunale udligningsfond), der efter forholdet mellem den nævnte i  

 Det Forenede Kongerige beskattede indkomst og den samlede i Danmark  

 beskattede indkomst falder på førstnævnte del af indkomsten, og fradraget  

 fordeles forholdsmæssigt mellem statsskat og fælleskommunal skat.
Om delvis  

 fradrag for engelsk selskabsskat ved beskatning af her i landet hjemmehørende  

 aktionærer, se under II.
A. om art.
VII og nedenfor under V.
Ifølge art.
XVII, 4. løses det dobbeltbeskatningsspørgsmål, som opstår,  

 hvor en person beskatningsmæssigt betragtes som bosiddende eller  

 hjemmehørende i begge de kontraherende lande, efter tilsvarende principper  

 som angivet i artiklens stk. 2 og 3.
Art.
XVII, 5. fastslår med hensyn til visse indtægter, hvilken stat der  

 for deres vedkommende skal anses for indkomstkildestaten.
Fortjeneste ved  

 eller vederlag for personlige (herunder faglige) tjenesteydelser, præsteret i  

 et af statsområderne, betragtes som indkomster fra kilder i dette område;  

 tjenesteydelser, præsteret af en person, hvis tjeneste helt eller  

 hovedsagelig udføres i skibe eller flyvemaskiner, med hvilke en i det ene  

 statsområde bosiddende eller hjemmehørende person driver erhvervsvirksomhed,  

 skal betragtes som udøvet i dette område.
 III.
 Beskatning ved til- og fraflytning.
 Der er ikke i overenskomsten givet særlige regler om løsning af de  

 dobbeltbeskatningsproblemer, der kan opstå i forbindelse med flytning mellem  

 de to stater.
 I tilfælde af til- og fraflytning vil der derfor med hensyn til  

 skattepligtens indtræden og ophør være at forholde overensstemmende med de  

 almindelige herom gældende regler under hensyntagen til de indskrænkninger i  

 beskatningsretten, som overenskomsten fastsætter.
a.
Ved flytning fra Danmark til Det Forenede Kongerige vil skattepligten  

 her i landet således vedvare til skatteårets udgang, og der vil ikke på grund  

 af flytningen kunne opstå spørgsmål om regulering af skatteansættelsen eller  

 skatteberegningen.
b.
Ved flytning fra Det Forenede Kongerige til Danmark må tilflytteren  

 skatteansættes her i landet på sædvanlig måde fra begyndelsen af  

 førstkommende skattehalvår efter tilflytningen.
Ansættelsen foretages på  

 grundlag af den pågældendes indkomst i det regnskabsår, der skulle være lagt  

 til grund for beskatningen i hele skatteåret.
Da den pågældende er blevet  

 beskattet i Det Forenede Kongerige til fraflytningsdagen, er den indtægt, der  

 lægges til grund for skatteansættelsen her i landet, som oftest allerede  

 beskattet i England, og der må af de danske skattemyndigheder med hjemmel i  

 overenskomstens art.
XVII, 3. gives fradrag (credit) i den på den engelske  

 indkomst faldende danske statsskat og fælleskommunale skat for den af  

 indkomsten i England udredede skat.
Der kan eventuelt blive tale om, at et  

 sådant fradrag skal indrømmes også ved senere skatteansættelser end den efter  

 tilflytningen først foretagne, nemlig hvis der i Det Forenede Kongerige er  

 erlagt skat af indkomsten i det regnskabsår, der skal lægges til grund for  

 den senere skatteansættelse.
 IV.
 Særlige bestemmelser.
(Art.
XVI og XVIII - XX).
Ved art.
XVI, 1. indrømmes der fysiske personer, som er bosat i Danmark,  

 samme personlige begunstigelser, lempelser og nedsættelser med hensyn til  

 indkomstskatten i Det Forenede Kongerige, som efter den engelske lovgivning  

 tilkommer britiske statsborgere, der ikke er bosat i Det Forenede Kongerige.  

 Dette betyder, at der tilkommer personer, bosat i Danmark, en så stor del af  

 disse begunstigelser m.v., som svarer til forholdet mellem den pågældendes i  

 Det Forenede Kongerige skattepligtige indkomst og hans samlede indkomst.
Det i art.
XVI, 2. givne tilsvarende tilsagn fra dansk side er under den  

 nugældende skattelovgivning uden betydning, idet danske statsborgere, der som  

 boende i udlandet kun er begrænset skattepligtige her i landet, f.eks. som  

 ejere af fast ejendom her i landet, ikke er berettiget til skattefri fradrag.
Art.
XVIII fastsætter en gensidig oplysningspligt, forsåvidt angår sådanne  

 oplysninger, som er nødvendige for gennemførelsen af overenskomstens  

 bestemmelser eller for at forhindre skattesvig eller for at praktisere  

 bestemmelser, der tager sigte på at forhindre omgåelse af skattepligten, alt  

 forsåvidt angår de i overenskomsten omhandlede skatter.
Kun sådanne oplysninger, som står til skattemyndighedernes rådighed i  

 henhold til deres respektive skattelovgivninger og i forbindelse med deres  

 normale administration, skal udveksles.
Oplysningerne skal betragtes som  

 hemmelige og må kun meddeles vedkommende skattemyndigheder.
Der må ikke  

 udveksles oplysninger, som kan røbe forretningsmæssige eller lignende  

 hemmeligheder.
I artiklens sidste stykke fastslås, hvilke skattemyndigheder  

 der skal være kompetente til at udveksle de omhandlede oplysninger.  

 Henvendelser fra danske skattemyndigheder til skattemyndigheder i Det  

 Forenede Kongerige om oplysninger i skattesager må ske gennem  

 skattedepartementet.
Art.
XIX indeholder regler, hvorefter statsborgere og foretagender i det  

 ene land ikke i det andet land skal kunne underkastes en beskatning, som er  

 eller måtte blive anderledes, højere eller mere byrdefuld end den beskatning,  

 som det sidstnævnte lands statsborgere eller foretagender måtte blive  

 underkastet.
I artiklen fastslås det endvidere, hvad der skal forstås ved  

 udtrykket "statsborgere" samt ved udtrykket "beskatning"  

 i denne artikel.
Bestemmelserne i art.
XIX har betydning ved beregningen af statsskatten  

 for i Det Forenede Kongerige bosatte personer, som er begrænset  

 skattepligtige her i landet, samt for i Det Forenede Kongerige hjemmehørende  

 selskaber, der er begrænset skattepligtige på grund af udøvelsen af  

 virksomhed gennem en filial her i landet.
Indkomstskatten til staten beregnes  

 efter de gældende regler i begge tilfælde efter skatteskalaen for personer,  

 men med visse minimumssatser, nemlig 6 pct. og 12 pct. for henholdsvis  

 personer, der er bosat, og selskaber, der er hjemmehørende i udlandet.
Som  

 følge af bestemmelserne i art.
XIX vil de nævnte minimumssatser ikke kunne  

 bringes til anvendelse ved beregningen af indkomstskatten til staten for  

 begrænset skattepligtige, bosat eller hjemmehørende i Det Forenede Kongerige.
Udenlandske selskaber, der driver virksomhed gennem en filial her i  

 landet, er derhos undergivet formueskattepligt til staten.
Denne  

 formueskattepligt bortfalder, forsåvidt angår selskaber, hjemmehørende i Det  

 Forenede Kongerige.
Derimod får bestemmelserne i art.
XIX ingen betydning i tilfælde, hvor et  

 engelsk selskab driver virksomhed gennem et datterselskab her i landet, idet  

 et sådant datterselskab beskattes på samme måde som ethvert andet her i  

 landet hjemmehørende selskab.
Ifølge art.
XX kan overenskomsten udvides til områder udenfor Danmark og  

 Det Forenede Kongerige, hvis udenrigsanliggender varetages af Danmark eller  

 Det Forenede Kongerige.
 V.
 Overenskomstens praktisering.
Overenskomstens regler vil være at praktisere ved selve skatteligningen.  

 Da overenskomsten som nævnt i afsnit I har virkning allerede for ligningen  

 for skatteåret 1949-50, vil der, når skatteansættelser eller  

 skatteberegninger for dette skatteår og for skatteårene 1950-51 og 1951-52 er  

 foretaget i strid med overenskomstens bestemmelser, blive spørgsmål om  

 genoptagelse af de pågældende ansættelser.
Forsåvidt begæring om en  

 regulering af skatteansættelser eller skatteberegninger for skatteårene  

 1949-50 og 1950-51 i overensstemmelse med overenskomstens bestemmelser  

 allerede er fremsat eller fremsættes af vedkommende skattepligtige inden 31.  

 august 1951, bemyndiges skatterådene herved til at genoptage vedkommende  

 ansættelser til fornyet behandling uden forud indhentet bemyndigelse fra  

 statens ligningsdirektorat.
Fremkommer begæringen først efter nævnte  

 tidspunkt, vil bemyndigelse til ansættelsernes genoptagelse være at indhente  

 på sædvanlig måde.
 Hvad der vil være at iagttage af skattemyndighederne ved overenskomstens  

 praktisering vil fremgå af det ovenfor under II. og IV. anførte.
Med hensyn til de under II. omtalte, ved overenskomsten givne  

 beskatningsafkald skal det fremhæves, at de afkald, som indkomstkildestaten  

 giver ved overenskomsten, ikke har aktuel betydning for Danmarks vedkommende,  

 og at der derfor forsåvidt intet særligt bliver at iagttage for de danske  

 skattemyndigheder ved foretagelsen af skatteansættelser og skatteberegninger.  

 Derimod får overenskomstens regler betydning, hvor Danmark som bopælsstat  

 (opholdsstat) har givet afkald på beskatning af visse indtægter.
For disse  

 tilfælde er der redegjort under II.
A. ved omtalen af art.
XI, XIV og XV, og  

 det fremhæves særligt, at beskatningsafkaldet alene omfatter indkomstskatten  

 til staten.
Endvidere skal i denne forbindelse opmærksomheden henledes på det under  

 II.
A. anførte om art.
XII.
Hvor Danmark som bopælsland beskatter også indtægter, som hidrører fra Det  

 Forenede Kongerige og er beskattet der, skal Danmark indrømme fradrag i den  

 danske statsskat og fælleskommunale skat for den engelske skat efter de under  

 IV. nærmere omtalte regler i overenskomstens art.
XVII.
Selv om Det Forenede  

 Kongerige i særlige tilfælde måtte undlade beskatning f.eks. af visse  

 ydelser, der udbetales af den engelske stat til danske statsborgere, vil der  

 desuagtet i den beregnede danske statsskat og fælleskommunale skat være at  

 indrømme fradrag, nemlig for et beløb lig den del af denne danske skat, der  

 forholdsmæssigt svarer til, hvad de pågældende ydelser udgør af den samlede,  

 her skattepligtige indkomst.
Som anført ved omtalen af art.
VII har den danske aktionær, der modtager  

 aktieudbytte fra et selskab, hjemmehørende i Det Forenede Kongerige, krav på  

 fradrag i henhold til art.
XVII såvel for den heraf svarede engelske  

 indkomstskat som for en del af det engelske selskabs profits tax.
Der vil  

 imidlertid - som foran anført - i almindelighed ikke blive tale om fradrag  

 også for profits tax.
Skulle et sådant fradrag i særlige tilfælde have  

 betydning, vil de fornødne oplysninger om erlagt profits tax være at  

 tilvejebringe gennem skattedepartementet.
 Iøvrigt skal man navnlig henlede opmærksomheden på det ved omtalen af art.  

 V, 4. anførte om beregningen af den overordentlige selskabsskat af danske  

 aktieselskaber, hvis ordinære aktiekapital for mindst 50 pct. ejes af et i  

 Det Forenede Kongerige hjemmehørende selskab, samt på det ved omtalen af art.  

 XIX anførte om beskatningen af i Det Forenede Kongerige hjemmehørende  

 personer og selskaber, der er begrænset skattepligtige her i landet.
 Tvivlsspørgsmål med hensyn til overenskomstens praktisering vil være at  

 forelægge skattedepartementet.
 VI.
 Forholdsregler, der vil være at iagttage for at opnå fritagelse for  

 beskatning i Det Forenede Kongerige.
A.
Vedrørende fritagelse for indkomstskat i Det forenede Kongerige af  

 indkomst, hidrørende fra kilder i dette.
 Af de engelske myndigheder er der fastsat særlige formularer, som skal  

 benyttes til ansøgning om fritagelse for indkomstskat i Det Forenede  

 Kongerige af visse indkomster.
En formular - form.
W. (Company) - skal benyttes af selskaber, der under  

 henvisning til overenskomstens bestemmelser vil ansøge om fritagelse for skat  

 af renter, royalties og vederlagssummer for salg af patentrettigheder.
Og en  

 særlig formular - form.
W. (Individual) - skal benyttes af personer, der  

 ansøger om fritagelse for skat af tilsvarende indkomster samt af pensioner og  

 livrenter som de i art.
XIII ommeldte.
Ansøgningerne skal affattes på engelsk.
Ved blanketternes udfyldning må  

 ansøgeren iagttage de anvisninger, som af de engelske myndigheder er fastsat  

 i en trykt vejledning, betegnet formular W; denne vejledning er på dansk.
 Blanketter til de nævnte ansøgninger og vejledningen, formular W, fås ved  

 henvendelse til amtsligningsinspektørerne, i København, Frederiksberg og  

 Gentofte til vedkommende skattedirektorat.
 Ansøgningen indgives - i udfyldt og underskrevet stand - til den  

 amtsligningsinspektør, i hvis område ansøgeren er bosat eller hjemmehørende;  

 er ansøgeren bosat eller hjemmehørende i København, Frederiksberg eller  

 Gentofte, indgives ansøgningen til vedkommende skattedirektorat.
Amtsligningsinspektøren, henholdsvis skattedirektoratet, undersøger  

 snarest efter ansøgningens modtagelse betingelserne for skattefritagelsen med  

 hensyn til ansøgerens bopæl eller hjemsted samt skattepligt i Danmark for den  

 pågældende indkomst.
I sidstnævnte henseende bemærkes, at skattefritagelsen i  

 Det Forenede Kongerige indrømmes, selvom indkomstskat til den danske stat  

 ikke skal svares på grund af den ringe størrelse af ansøgerens samlede  

 indkomst.
Attest kan derfor afgives i sådanne tilfælde.
 Attest kan først afgives, når den indkomst, der er blevet beskattet i Det  

 Forenede Kongerige, og for hvilken der søges om skattefritagelse, er blevet  

 medtaget under indkomstbeskatning til staten her i landet.
 Når det er konstateret, at betingelserne herfor er til stede, påtegner  

 amtsligningsinspektøren, henholdsvis skattedirektoratet, sin attest på  

 ansøgningen, hvorefter denne sendes til vedkommende engelske myndighed,  

 nemlig: Inspector of Foreign and Colonial Dividends, Turnstile House, 94/99  

 High Holborn, London W.C.1.
 Såfremt de engelske myndigheder i andre tilfælde end de foran omtalte som  

 betingelse for at indrømme skattefritagelse skulle kræve særlig officiel  

 bekræftelse angående en ansøgers bopæl i Danmark eller om skattepligt her i  

 landet, forsåvidt angår visse indkomster, udfærdiges fornøden attest herom af  

 de foran nævnte danske skattemyndigheder.
B.
Vedrørende fritagelse for sur-tax i Det Forenede Kongerige.
Der henvises herom til bemærkningerne under II.
A. til art.
VII.
Ansøgning om fritagelse for sur-tax skal affattes på en af de engelske  

 myndigheder fastsat særlig blanket, betegnet form.
W (sur-tax). Blanketter  

 hertil vil af vedkommende engelske skattemyndighed blive tilstillet de  

 personer, der afkræves sur-tax, sammen med opkrævningen heraf.
Med hensyn til  

 ansøgningens udfyldning og indlevering samt om påtegning af attest gælder  

 tilsvarende regler som under A. anført.
Ansøgningerne, med påtegnet attest,  

 sendes af amtsligningsinspektøren, henholdsvis skattedirektoratet, til: The  

 Clerk to the Special Commissioners of Income Tax, Lynwood Road, Thames  

 Ditton, Surrey.
C.
Vedrørende indrømmelse af personlige fradrag og lempelser.
Som under II.
C. omtalt er der ved overenskomstens art.
XVI, 1. indrømmet  

 personer, der er bosat i Danmark, samme personlige begunstigelser, lempelser  

 og nedsættelser med hensyn til indkomstskatten i Det Forenede Kongerige, som  

 efter den engelske lovgivning tilkommer britiske statsborgere, der ikke er  

 bosat i Det Forenede Kongerige.
 Personer, som vil begære personlige fradrag o.lign. i henhold til den  

 nævnte bestemmelse, må fremsætte begæring herom på en særlig blanket, som er  

 fastsat af de engelske myndigheder, betegnet: R. 43 (Foreign).
Angående disse blanketters udlevering, udfyldning, indlevering og  

 attestationerne herpå gælder tilsvarende regler som under A. anført.
Den  

 engelske myndighed hvortil amtsligningsinspektøren, henholdsvis  

 skattedirektoratet, skal sende disse ansøgninger, er: Chief Inspector of  

 Taxes (Claims), Seafield House, Waterloo Road, Seaforth, Liverpool, 21.
 Skattedepartementet, den 11. juni 1951.
P.
G.
V.
 Victor Nielsen.
 /Poul Plate.
