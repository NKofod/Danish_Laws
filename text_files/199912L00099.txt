Fremsat den 17. november 1999 af arbejdsministeren (Ove  

 Hygum) Forslag til Lov om ændring af lov om mægling i  

 arbejdsstridigheder (Ændring af 3-dages reglen til en 5-dages regel) § 1 I lov om mægling i arbejdsstridigheder, jf. lovbekendtgørelse  

 nr. 192 af 6. marts 1997, foretages følgende ændringer:
 1. I §3, stk. 3, ændres to steder »på tredjedagen« til:  

»på femtedagen«.
 2. I §4, stk. 4, ændres »på tredjedagen« til:  

»på femtedagen«.
 3. I § 4, stk. 6, ændres to steder »på tredjedagen« til:  

»på femtedagen«.
§ 2 Loven træder i kraft den 1. januar 2000.
Bemærkninger til lovforslaget Almindelige bemærkninger Efter lov om mægling i arbejdsstridigheder  

 (forligsmandsloven) kan forligsmanden dels udsætte varslede  

 arbejdsstandsninger for at kunne føre forligsforhandlinger med  

 parterne, dels udsætte varslede arbejdsstandsninger indtil afstemning  

 om mæglingsforslag har fundet sted.
 De varslede arbejdsstandsninger kan i så fald  

 tidligst træde i kraft på tredjedagen, efter at forhandlingerne  

 enten er afsluttet eller afbrudt uden resultat eller efter udløbet af  

 udsættelsesperioden eller efter at afstemningsresultatet foreligger.
 Denne frist for udbrud af varslede arbejdsstandsninger  

 efter et forhandlingssammenbrud, udløbet af en  

 udsættelsesperiode eller meddelelsen om forkastelsen af et  

 mæglingsforslag giver ikke tilstrækkelige muligheder for, at  

 parterne kan løse situationen.
På baggrund af et fælles forslag fra LO og DA  

 foreslås en ændring af loven med henblik på at udskyde  

 tidspunktet for, hvornår en varslet arbejdsstandsning kan bryde ud.
Det  

 foreslås derfor, at en varslet arbejdsstandsning tidligst kan bryde ud  

 på femtedagen i stedet for på tredjedagen.
Administrative og økonomiske konsekvenser Lovforslaget skønnes ikke at have økonomiske  

 eller administrative konsekvenser.
Erhvervsmæssige konsekvenser Lovforslaget skønnes ikke at have  

 erhvervsmæssige konsekvenser.
Miljømæssige konsekvenser Lovforslaget har ingen miljømæssige  

 konsekvenser.
Ligestillingsmæssige konsekvenser Lovforslaget har ingen ligestillingsmæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Høring Lovforslaget er sendt til høring hos Dansk  

 Arbejdsgiverforening, Sammenslutningen af Landbrugets Arbejdsgiverforeninger, Landsorganisationen i Danmark,  

 Funktionærernes og Tjenestemændenes Fællesråd,  

 Akademikernes Centralorganisation, Finanssektorens Arbejdsgiverforening,  

 Ledernes Hovedorganisation, Kommunernes Landsforening,  

 Amtsrådsforeningen i Danmark, Københavns- og Frederiksberg  

 kommuner, Centralorganisationernes Fællesudvalg og Kommunale  

 Tjenestemænd og Overenskomstansatte.
Vurdering af konsekvenser af  

 lovforslaget Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Nej Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Forslaget indebærer, at varslede arbejdsstandsninger  

 tidligst kan træde i kraft på femtedagen efter at forhandlingerne  

 enten er afsluttet eller afbrudt uden resultat, eller efter udløbet af  

 udsættelsesperioden eller efter offentliggørelsen af  

 afstemningsresultatet.
Hvis afstemningsresultatet fx foreligger fredag kan en  

 varslet arbejdsstandsning tidligst træde i kraft ved arbejdstids  

 begyndelse den følgende onsdag.
Til § 2 I foråret 2000 skal overenskomsterne på  

 størstedelen af det private arbejdsmarked fornyes.
Da det vil  

 være hensigtsmæssigt, at ændringen træder i kraft  

 inden, foreslås det, at ændringen træder i kraft den 1.  

 januar 2000.
Bilag 1 Lovforslaget sammenholdt med gældende lov Gældende formulering Lovforslaget §3, stk.3.
Når forligsmanden har besluttet at mægle eller  

 mægler til hindring af en truende arbejdsstandsning, kan han på  

 hvilket som helst tidspunkt før eller under forhandlingerne som  

 betingelse for mæglingen stille krav til parterne om, at  

 arbejdsstandsningen udsættes.
Kravet kan under samme arbejdsstrid kun  

 stilles én gang og kan højst omfatte et tidsrum af 2 uger, dog  

 at den således udsatte arbejdsstandsning tidligst kan  

 iværksættes på tredjedagen efter, at forligsmanden inden  

 for de 2 uger har erklæret forhandlingerne for afsluttet, eller  

 på tredjedagen efter udløbet af de 2 uger.
 § 3, stk. 3.
Når forligsmanden har besluttet at mægle eller  

 mægler til hindring af en truende arbejdsstandsning, kan han på  

 hvilket som helst tidspunkt før eller under forhandlingerne som  

 betingelse for mæglingen stille krav til parterne om, at  

 arbejdsstandsningen udsættes.
Kravet kan under samme arbejdsstrid kun  

 stilles én gang og kan højst omfatte et tidsrum af 2 uger, dog  

 at den således udsatte arbejdsstandsning tidligst kan  

 iværksættes på femtedagen efter, at forligsmanden inden for  

 de 2 uger har erklæret forhandlingerne for afsluttet, eller på  

 femtedagen efter udløbet af de 2 uger.
 § 4, stk. 4.
Forligsmanden bestemmer efter samråd med parterne  

 fristen for afgivelse af svar på mæglingsforslaget med hensyn til  

 vedtagelse eller forkastelse.
I forbindelse hermed kan forligsmanden  

 bestemme, at varslede arbejdsstandsninger tidligst kan  

 iværksættes på tredjedagen efter dagen for afgivelse af  

 svar.
 § 4, stk. 4.
Forligsmanden bestemmer efter samråd med parterne  

 fristen for afgivelse af svar på mæglingsforslaget med hensyn til  

 vedtagelse eller forkastelse.
I forbindelse hermed kan forligsmanden  

 bestemme, at varslede arbejdsstandsninger tidligst kan  

 iværksættes på femtedagen efter dagen for afgivelse af  

 svar.
 § 4, stk. 6.
Inden for det pågældende tidsrum optager den  

 forligsmand, der hidtil har gennemført mæglingsforhandlingerne,  

 påny forhandlinger med parterne om stridens bilæggelse.
For  

 så vidt det heller ikke da lykkes at skabe grundlag for et  

 mæglingsforslag, der har mulighed for at blive vedtaget af begge  

 parter, erklærer forligsmanden forhandlingerne for definitivt  

 afsluttede.
Der kan ikke da gøres brug af bestemmelsen i stk. 5, og  

 parterne er berettiget til at iværksætte de udsatte  

 arbejdsstandsninger på tredjedagen efter, at forligsmanden inden for 2  

 ugers perioden har afgivet nævnte erklæring, eller på  

 tredjedagen efter udløbet af 2 ugers perioden.
 § 4, stk. 6.
Inden for det pågældende tidsrum optager den  

 forligsmand, der hidtil har gennemført mæglingsforhandlingerne,  

 påny forhandlinger med parterne om stridens bilæggelse.
For  

 så vidt det heller ikke da lykkes at skabe grundlag for et  

 mæglingsforslag, der har mulighed for at blive vedtaget af begge  

 parter, erklærer forligsmanden forhandlingerne for definitivt  

 afsluttede.
Der kan ikke da gøres brug af bestemmelsen i stk. 5, og  

 parterne er berettiget til at iværksætte de udsatte  

 arbejdsstandsninger på femtedagen efter, at forligsmanden inden for 2  

 ugers perioden har afgivet nævnte erklæring, eller på  

 femtedagen efter udløbet af 2 ugers perioden.
