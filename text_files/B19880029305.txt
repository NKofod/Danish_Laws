 § 1.  De kunstværker, der erhverves af Statens  

 Kunstfond, uddeponeres på institutioner m.v. efter nedenstående regler  

 fastsat i henhold til § 7 i lov nr. 163 af 12. april 1978 om Statens  

 Kunstfond.
 § 2.  Det billedkunstneriske indkøbsvalg meddeler ved  

 opslag inden udløbet af udvalgets beskikkelsesperiode, at et nærmere opgivet  

 antal arbejder af billedkunst, kunsthåndværk og kunstnerisk formgivning vil  

 være til rådighed for statslige, kommunale eller andre institutioner til  

 anbringelse i bygninger og anlæg, der er tilgængelige for offentligheden  

 eller videre kredse af befolkningen.
 Stk. 2.  Ansøgninger, hvortil benyttes særlige skemaer,  

 sendes af samtlige institutioner til Statens Kunstfond.
 § 3.  De modtagne ansøgninger forelægges af Statens  

 Kunstfond for de respektive amtsmuseumsråd - i København museumsrådet for  

 København og Frederiksberg - bilagt oplysning om, hvorledes fondet har  

 sammensat de indkøbte kunstværker i amtslige puljer med henblik på gruppevis  

 placering på de enkelte af amtets institutioner, der får tildelt  

 kunstværkerne.
Stk. 2.  Amtsmuseumsrådene - i København museumsrådet  

 for København og Frederiksberg - udarbejder herefter en indstilling til  

 Statens Kunstfond vedrørende de lokale ansøgende institutioners egnethed med  

 hensyn til udstilling af henholdsvis malerier, skulpturer og grafiske  

 arbejder samt indstilling om, hvilke af de enkelte ansøgende institutioner,  

 der bør modtage kunstværkerne.
Det tilstræbes, at kunstmuseernes  

 repræsentanter i amtsmuseumsrådene får tillagt en væsentlig indflydelse ved  

 indstillingens udformning.
 Stk. 3.  Det i § 2 nævnte billedkunstneriske  

 indkøbsudvalg træffer herefter endelig beslutning om værkernes fordeling på  

 grundlag af museumsrådenes indstilling.
§ 4.  Statens Kunstfond kan indtil den endelige  

 fordeling af en indkøbsperiodes erhvervelser stille disse til rådighed for  

 arrangører af repræsentative udstillinger.
De udlånte værker skal bære  

 Statens Kunstfonds navn.
 Stk. 2.  Kunstværker, der stilles til rådighed for  

 udstillinger, omfattes af de i § 5, nr. 3, 4 og 5 fastsatte bestemmelser for  

 deponerede kunstværker.
 § 5.  De deponerede værker omfattes af følgende  

 bestemmelser:
 § 6.  Museumsrådene udpeger de kunstmuseer i amtet der  

 skal foretage tilsyn med de deponerede kunstværker.
 Stk. 2.  De udpegede kunstmuseer kan henstille til  

 Statens Kunstfond at ophæve en deponering, jf. § 5 (6).
 Stk. 3.  Statens Kunstfond køber 3 konserveringsandele i  

 Kunstmuseernes Fælleskonservering til gennemførelse af restaurering og  

 konservering af deponerede værker.
 § 7.  Kunstværkerne overgår til den pågældende  

 institution som dennes ejendom 10 år efter værkernes deponering på  

 institutionen, medmindre de udtages som museumsrelevante, jf. § 8. Den i § 6,  

 stk. 1, nævnte tilsynsforpligtelse bortfalder for disse værker.
 Stk. 2.  Dispositioner over de værker, som er overgået  

 til institutionerne, kan kun foretages efter aftale med det tilsynsførende  

 kunstmuseum i amtet.
 § 8.  Efter udløbet af den 10-årige deponeringsperiode  

 kan værker, som skønnes at være særligt museumsrelevante, udtages til  

 anbringelse på danske kunstmuseer.
Stk. 2.  Umiddelbart efter udløbet af den 10-årige  

 deponeringsperiode nedsættes ved fondens foranstaltning et udvalg bestående  

 af en repræsentant for Statens Kunstfond, en repræsentant for Statens  

 Museumsnævn, en repræsentant for Foreningen af danske Kunstmuseer og  

 direktøren for Statens Museum for Kunst.
Udvalget gennemgår samtlige de  

 kunstværker, hvis deponeringsperiode netop er udløbet, og udtager de  

 kunstværker, som skønnes museumsrelevante efter stk. 1.
Stk. 3.  Direktøren for Statens Museum for Kunst er  

 formand for udvalget.
Udvalgets forretningsorden fastsættes af Statens  

 Kunstfond.
 Stk. 4.  Når udvælgelsen har fundet sted, meddeler  

 udvalget samtlige de berørte institutioner, hvilke kunstværker der er udtaget  

 som museumsrelevante, og hvilke der herefter er endeligt overgået til  

 institutionerne som eje.
Stk. 5.  De udtagne kunstværker fordeles af udvalget til  

 danske kunstmuseer.
Kunstværkerne indgår i de enkelte museers samlinger som  

 disses ejendom.
 Stk. 6.  Udvalgets afgørelser vedrørende udvælgelse og  

 fordeling af kunstværkerne er endelige.
 § 9.  Værker, der er deponeret på institutionerne før  

 1. januar 1978 vil være institutionernes eje, medmindre de inden 1. januar  

 1989 af det i § 8, stk. 2, nævnte udvalg er udtaget som museumsrelevante.
 Stk. 2.  En institution, der i henhold til § 8 har  

 måttet afgive et museumsrelevant værk, skal så vidt muligt tilbydes et andet  

 værk ved førstkommende uddeling af værker fra fondet.
§ 10.  Bekendtgørelsen træder i kraft dagen efter  

 offentliggørelsen i Lovtidende.
Samtidig ophæves Ministeriet for Kulturelle  

 Anliggenders bekendtgørelse af 18. december 1970 om fordeling af de af  

 Statens Kunstfond indkøbte værker af billedkunst, kunsthåndværk og  

 kunstnerisk formgivning.
Kultur- og Kommunikationsministeriet,  

 den 4. maj 1988 P.M.V.
