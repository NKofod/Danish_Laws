Ligestillingsnævnets afgørelse J.nr.
E. 2.1.0004 Ikke påvist omstændigheder, der gav anledning til at formode, at en natklub, der nægtede mandlige gæster adgang, hvis de var iført cowboybukser, accepterede at kvindelige gæster var iført en sådan beklædning.
Klageren anførte, at han blev afvist fra indklagedes natklub, fordi han var iført cowboybukser, medens en kvindelig gæst, iført cowboybukser blev lukket ind.
Indklagede oplyste, at det ikke havde været muligt at rekonstruere den pågældende aften, men at det ville have beroet på en fejl, hvis en kvinde iført cowboybukser var blevet lukket ind.
Ligestillingsnævnet tog ikke klagen til følge, idet klageren ikke fandtes at have påvist faktiske omstændigheder, som gav anledning til at formode, at der var udøvet forskelsbehandling, jf. ligestillingslovens § 2 a.
