(Projektcirkulæret) Bilag Definitioner 13 I.
Indledning Lov nr. 258 af 8. juni 1979 om varmeforsyning indeholder bl.a. regler om  

 gennemførelse af en varmeforsyningsplanlægning.
Loven har til formål at  

 fremme den mest samfundsøkonomiske anvendelse af energi til bygningers  

 opvarmning og forsyning med varmt vand, samt at formindske energiforsyningens  

 afhængighed af olie.
 Planlægningen skal danne grundlag for en omlægning af  

 varmeforsyningssystemerne med henblik på at nyttiggøre bl. a. overskudsvarme  

 fra kraftvarmeværker, industrivirksomhed, affaldsforbrændingsanlæg m.v.,  

 naturgas samt andre energikilder i opvarmningssektoren.
Loven fastsætter, at projekter for bl. a. etablering af nye kollektive  

 varmeforsyningsanlæg skal godkendes.
Som hovedregel er kommunalbestyrelsen  

 projektgodkendende myndighed.
Kommunalbestyrelsen skal drage omsorg for, at  

 der til gennemførelse af en endeligt vedtaget kommunal varmeforsyningsplan  

 eller en godkendt delplan udarbejdes projekter for kollektive  

 varmeforsyningsanlæg.
Formålet med projektgodkendelsesordningen er at sikre, at  

 varmeforsyningsplanerne gennemføres, eller såfremt der endnu ikke foreligger  

 vedtagne/ godkendte planer, at der ikke træffes afgørelser, der er i strid  

 med de overordnede energipolitiske målsætninger eller foregriber en  

 igangværende varmeforsyningsplanlægning.
Endvidere skal godkendelsesordningen  

 medvirke til, at tilslutning af brugerne til de kollektive  

 varmeforsyningssystemer finder sted ud fra energimæssige hensyn og på  

 rimelige økonomiske vilkår.
 Dette cirkulære indeholder en gennemgang af projektgodkendelsesordningen,  

 herunder hvilke projekter, der altid er godkendelsespligtige, og hvilke, der  

 er anmeldelses- pligtige, men som efter den godkendende myndigheds beslutning  

 kan kræves omfattet af godkendelsespligten, jfr. bekendtgørelse nr. 45 af 23.  

 februar 1982 om godkendelse m.v. af projekter for kollektive  

 varmeforsyningsanlæg (projektbekendtgørelsen).
 Endvidere gennemgås procedureregler i forbindelse med projektgodkendelsen  

 og forholdet til brugerne samt til eventuelle andre forsyningsselskaber,  

 specielt vedrørende spørgsmålet om anvendelse af lovens §§ 17-20.
 I øvrigt henvises til bekendtgørelse nr. 98 af 19. marts 1982 om  

 tilslutning m.v. til kollektive varmeforsyningsanlæg  

 (tilslutningsbekendtgørelsen) samt det til bekendtgørelsen hørende cirkulære.
II.
Generelt om varmeforsyningslovens planlægningsbestemmelser Ifølge lovens kapitel 2 skal energiministeren sørge for, at der i  

 samarbejde med kommunalbestyrelser og amtsråd udføres en landsdækkende  

 varmeforsyningsplanlægning.
Med henblik på at sikre, at denne løbende  

 tilpasses den overordnede energipolitik, kan energiministeren i form af  

 varmeplandirektiver fastsætte, hvilke forudsætninger, der skal lægges til  

 grund for den regionale og kommunale planlægning.
Disse forudsætninger kan  

 være af energimæssig, økonomisk og tidsmæssig karakter, f. eks. kan et  

 direktiv angive, at varmeforsyningsplanlægningen skal belyse mulighederne for  

 at udnytte overskudsvarmen fra et kraftvarmeværk eller afsætning af naturgas.
 Som grundlag for planlægningen udfører kommunalbestyrelsen en kortlægning  

 af varmeforsyningsforholdene i kommunen, samt udarbejder et oplæg for  

 tilrettelæggelsen af varmeforsyningsplanlægningen i kommunen.
På baggrund af de kommunale oplæg og kortlægningen udarbejder amtsrådet en  

 regional varmeforsyningsplan, der skal godkendes af energiministeren.
Den  

 godkendte regionale varmeforsyningsplan indeholder de retningslinier, inden  

 for hvilke kommunalbestyrelserne kan udarbejde og vedtage kommunale  

 varmeforsyningsplaner.
Lovens kapitel 3 indeholder overgangsbestemmelser om gennemførelse af en  

 projektbaseret planlægning.
Bestemmelserne bemyndiger energiministeren til  

 efter forhandling at pålægge kommunalbestyrelse og amtsråd at udarbejde  

 såkaldte delplaner, der kan muliggøre gennemførelsen af bestemte  

 varmeforsyningsprojekter.
 Delplanerne muliggør gennemførelsen af de mest hastende naturgas- og  

 kraftvarmeprojekter, der ikke kan afvente de kommunale varmeforsyningsplaner.
Endeligt vedtagne varmeforsyningsplaner og godkendte delplaner indeholder  

 det normale planlægningsmæssige grundlag for at gennemføre projekter for  

 kollektive varmeforsyningsanlæg.
Indtil endelige varmeforsyningsplaner eller  

 godkendte delplaner foreligger, kan projekter - undtagen  

 naturgasforsyningsanlæg - godkendes efter retningslinierne nævnt under punkt  

 IV, 1.b.
 Der henvises i øvrigt til energiministeriets bekendtgørelse og cirkulære  

 af 24. november 1980 om administration af kapitel 3 i lov om varmeforsyning.
III.
Projektgodkendelsesordningen 1. Projektbegrebet Projekter i varmeforsyningslovens forstand er ikke et entydigt begreb, men  

 kan typisk beskrives i følgende 4 situationer:
Projekter for - etablering af nye kollektive varmeforsyningsanlæg, - større ændringer, herunder nedlæggelse af eksisterende kollektive  

 varmeforsyningsanlæg, - anvendelse af lovens regler om pålæg til et kollektivt  

 varmeforsyningsanlæg om at indrette produktionen således, at angivne former for energi kan  

 eller skal anvendes i produktionen, - anvendelse af lovens regler om tilslutningspligt, herunder krav om  

 fortsat tilslutning, til et kollektivt varmeforsyningsanlæg, samt om betaling af  

 bidrag til anlægget.
 Ofte vil det indsendte projektforslag indeholde elementer fra flere af de  

 nævnte projekttyper, men projekter der kun har et indhold, der svarer til en  

 af de nævnte typer vil ligeledes kunne forekomme.
 Kollektive varmeforsyningsanlæg defineres i loven som anlæg, hvis  

 hovedformål er at levere energi i form af gas, opvarmet vand eller damp til  

 bygningers opvarmning og forsyning med varmt vand, jfr. bilaget til  

 cirkulæret.
Anlæg, hvis hovedformål er at levere energi til andet end opvarmning af  

 bygninger, f. eks. procesformål i industrien, og anlæg i en  

 industrivirksomhed, der producerer energi til procesformål, men som derudover  

 har en produktion af overskudsvarme, der anvendes til rumopvarmning, er ikke  

 omfattet af definitionen for kollektive varmeforsyningsanlæg.
Derimod er  

 affaldsforbrændingsanlæg, hvis hovedformål er at producere energi, til  

 opvarmning og varmt vand samt anlæg til fremføring af varmt vand eller damp  

 til bygningers opvarmning og forsyning med varmt vand fra  

 industrivirksomheder, kraftvarmeværker m.v. omfattet af  

 godkendelsesbestemmelserne.
Endvidere udtales i loven, at virksomheder, der er reguleret i lov om  

 elforsyning og lov om naturgasforsyning ikke betragtes som kollektive  

 varmeforsyningsanlæg.
Det vil bl. a. sige, at kraftvarmeværker og den del af  

 naturgasprojektet, der er omfattet af D.O.N.G.
A/ S' koncession  

 (transmissionsnettet), ikke er omfattet af varmeforsyningslovens  

 godkendelsesordning.
2. Generelt om projekters myndighedsbehandling Ifølge lov om varmeforsyning er samtlige projekter for kollektive  

 varmeforsyningsanlæg, uanset ejerforhold, størrelse, type, m.v.,  

 godkendelsespligtige.
På grundlag af overvejelser over administrative forhold  

 m.v. er der imidlertid i bekendtgørelsen foreskrevet 2 forskellige  

 fremgangsmåder i forbindelse med håndhævelsen af godkendelsespligten.
For projekter, som enten er over en vis størrelse, jfr. bekendtgørelsens §  

 1, eller som forudsætter anvendelse af lovens styringsmidler, jfr. § 3,  

 gælder, at de altid er godkendelsespligtige.
Det vil sige, at de under alle  

 omstændigheder skal behandles efter den i bekendtgørelsen beskrevne procedure  

 for godkendelse.
 For øvrige projekter gælder, at de i hvert fald er anmeldelsespligtige,  

 jfr. bekendtgørelsens § 2. Det vil sige, at de forinden realiseringen kan  

 påbegyndes, skal anmeldes til den projektgodkendende myndighed, hvorefter  

 denne vurderer, hvorvidt det er nødvendigt at gennemføre en egentlig  

 godkendelsesbehandling af projektet.
 De nævnte to fremgangsmåder er med hensyn til kriterier og krav til  

 behandling beskrevet nærmere i de efterfølgende afsnit.
a.
Godkendelsespligtige projekter Samtlige projekter for anlæg med en kapacitet på 5 MJ/ s (4,3 Gcal/ h)  

 eller derover, herunder blokvarmecentraler med samme kapacitet, er  

 godkendelsespligtige, jfr. § 1. Ved ændring af energiform er hele anlæggets  

 kapacitet og ikke blot ændringen afgørende for, om anlægget umiddelbart er  

 godkendelsespligtigt.
Endvidere er alle projekter, uanset anlæggets kapacitet  

 godkendelsepligtige, når der i projektet er forudsat anvendelse af  

 tilslutnings- og/ eller bidragspligt, jfr. § 3, samt når der i projektet er  

 forudsat anvendelse af ekspropriationsbeføjelser.
De i projektet omfattede  

 foranstaltninger, herunder påbegyndelse af bygge- eller anlægsarbejder, må  

 tidligst påbegyndes, når der er meddelt godkendelse af projektet, jfr. § 1.
b.
Anmeldelsespligtige projekter Projektforslag, omfattet af definitionen i bilaget til bekendtgørelsen,  

 men med en kapacitet under 5 MJ/ s er omfattet af anmeldelsesordningen, jfr.  

 § 2.
 Projekter for sådanne anlæg kan i nogle kommuner have en så væsentlig  

 betydning for varmeforsyningen, at det er hensigtsmæssigt, at projektet  

 underkastes en godkendelsesprocedure.
 Projekter for nye kollektive varmeforsyningsanlæg samt projekter for  

 anlæg, hvor formålet er i væsentlig grad at forbedre anlæggets drifts- og  

 energiøkonomi, samt levetid (typisk større ændringer), skal anmeldes til den  

 projektgodkendende myndighed.
På grundlag af anmeldelsen og eventuelle indhentede supplerende  

 oplysninger kan kommunalbestyrelsen derfor, inden for en frist af 6 uger fra  

 modtagelse af projektanmeldelsen, beslutte, at projektet skal være  

 godkendelsespligtigt.
Såfremt projektforslaget er i strid med  

 varmeplangrundlaget, kan kommunalbestyrelsen allerede ved modtagelsen af  

 projektet meddele, at dette ikke vil kunne opnå en godkendelse.
Dette vil  

 ellers ske på et senere tidspunkt, idet projekter ikke må være i strid med  

 varmeplangrundlaget.
 Beslutning om godkendelsesprocedure bevirker, at projektforslaget skal  

 behandles i overensstemmelse med godkendelsesreglerne i  

 projektbekendtgørelsen og nærværende cirkulære.
 Det henstilles til den projektgodkendende myndighed, at denne snarest  

 efter modtagelsen af anmeldelsen træffer beslutning om, hvorvidt projektet  

 skal underkastes en godkendelsesbehandling, samt meddeler beslutningen til  

 projektansøger.
Den projektgodkendende myndighed har pligt til inden for fristen at  

 meddele ansøger, hvorvidt projektet skal være godkendelsespligtigt.
Såfremt  

 den projektgodkendende myndighed ikke har givet meddelelse om  

 godkendelsespligt ved fristens udløb, kan projektansøger i relation til  

 varmeforsyningsloven påbegynde etablering af det ansøgte projekt.
 Det skal dog i øvrigt understreges, at påbegyndelsen af de angivne  

 foranstaltninger, herunder bygge- og anlægsarbejder kan være afhængig af  

 myndighedsbehandling i henhold til anden lovgivning.
For så vidt angår vedligeholdelses/ reparationsarbejder sondrer  

 bekendtgørelsen mellem Projekter nævnt under 1) er anmeldelsespligtige, hvorimod de under 2)  

 beskrevne arbejder, der primært er begrundet i akut opståede forhold, hverken  

 er godkendelses- eller anmeldelsespligtige.
3. Anlæg af betydning for varmeforsyning, der ikke er  

 omfattet af varmeforsyningsloven Etablering m.v. af kraftvarmeværker (produktionsenheden) er reguleret i  

 lov om elforsyning, og er således ikke omfattet af  

 varmeforsyningslovgivningen, hvorimod nettet til distribution af varmen  

 derfra altid er omfattet heraf, jfr. lovens § 2.
Det forhold, at kraftvarmeværker er underkastet reglerne i lov om  

 elforsyning indebærer, at elforsyningsvirksomhed fra produktionsanlæg med en  

 kapacitet over 25 MW eller transmissions- eller distributionsanlæg beregnet  

 for spændinger over 100 kV kun må udøves efter bevilling givet af  

 energiministeren, jfr. § 3 i lov om elforsyning.
Endvidere skal  

 bevillingshaverens beslutning om iværksættelse af anlægsarbejder i form af  

 væsentlig ændring af bestående eller opførelse af nye produktionsanlæg med en  

 kapacitet over 25 MW eller transmissions- eller distributionsanlæg beregnet  

 for spændinger over 100 kV, godkendes af energistyrelsen, jfr. § 5 i lov om  

 elforsyning.
 For at sikre, at kraftvarmeværkers etablering/ udbygning sker i sammenhæng  

 med den igangværende varmeplanlægning er der også for så vidt angår  

 kraftvarmeværker med en kapacitet på eller under 25 MW til samtlige  

 elforsyningsvirksomheder, kommuner m.v. henstillet at indberette enhver  

 påtænkt nyetablering eller ændring af kraftvarmeværker til energistyrelsen,  

 jfr. energistyrelsens skrivelse af 11. januar 1982, med henblik på  

 koordinering med varmeplanlægningen.
IV.
Procedure ved projektgodkendelsen Kommunalbestyrelsen er efter loven projektgodkendende myndighed.  

 Imidlertid kan energiministeren, efter forhandling med de kommunale  

 organisationer bestemme, at amtsråd/ Hovedstadsrådet, eller ministeren selv  

 skal være godkendende myndighed.
 Projekter for naturgasforsyningsanlæg kan grundet naturgasprojektets  

 særlige karakter kun underkastes en godkendelses-/ anmeldelsesbehandling,  

 såfremt de er udarbejdet på grundlag af en endeligt vedtaget kommunal  

 varmeforsyningsplan, en godkendt delplan eller en godkendt regional  

 varmeforsyningsplan, jfr. bekendtgørelsens § 1, stk. 2. Samme strenge krav  

 gælder ikke for andre projekter.
1. Kommunalbestyrelsen som projektgodkendende  

 myndighed a.
Projekter omfattet af et varmeplangrundlag Er projektet udarbejdet på grundlag af en endeligt vedtaget kommunal  

 varmeforsyningsplan eller en godkendt delplan, skal følgende høres, jfr. § 5:
- berørte varmeforsyningsselskaber, - grundejere, hvis ejendom skal afgive areal eller have pålagt servitut, - grundejere, der efter projektet forudsættes pålagt tilslutningspligt og/  

 eller bidragspligt til anlægget.
Som godkendende myndighed er kommunalbestyrelsen ansvarlig for at  

 høringsproceduren gennemføres.
Det praktiske arbejde i forbindelse hermed kan  

 dog efter aftale eventuelt udføres af det pågældende forsyningsselskab.
 Høringen skal være skriftlig og indeholde oplysning om, at fristen for  

 eventuelle kommentarer er 6 uger.
Der stilles ikke krav om, at hele projektforslaget, incl. kortmateriale  

 sendes til parterne til høring.
Imidlertid er det en forudsætning, at  

 underretning om projektets indhold og især dets konsekvenser for de berørte  

 parter er så fyldestgørende beskrevet, at de pågældende kan kommentere  

 projektet.
Projektet bør i øvrigt i sin helhed være offentligt fremlagt på  

 rådhus og lignende.
 Høring af de berørte forsyningsselskaber gennemføres bl. a. for at sikre  

 en hensigtsmæssig afgrænsning af de enkelte selskabers forsyningsområder.  

 Høring af grundejere, der skal afgive areal eller have pålagt servitut sker  

 med henblik på fastlæggelse af anlæggets endelige udformning.
Forudsætter projektforslaget anvendelse af lovens §§ 18-20, jfr.  

 tilslutningsbekendtgørelsen, skal grundejere, der ifølge projektet påtænkes  

 pålagt tilslutnings- og/ eller bidragspligt, ligeledes høres om  

 projektforslaget.
Denne regel er begrundet i, at disse har interesse i at få  

 en bred information om projektets indhold og især blive orienteret om deres  

 fremtidige retsstilling på et tidligt tidspunkt.
Samtidig kan grundejerne  

 gives mulighed for at påberåbe sig, at de er omfattet af  

 undtagelsesbestemmelserne i tilslutningsbekendtgørelsen.
 Høring fratager ikke parterne den klageadgang, de har efter loven.
b.
Projekter ikke omfattet af et varmeplangrundlag Projekter, der ikke er udarbejdet på grundlag af en endeligt vedtaget  

 kommunal varmeforsyningsplan, en godkendt delplan, eller en godkendt regional  

 varmeforsyningsplan, og hvis kapacitet er 5 MJ/ s (4,3 Gcal/ h) eller  

 derover, skal udover den under a nævnte procedure, sendes til høring i  

 amtsråd/ Hovedstadsrådet, jfr. § 6.
 Følgende projektforslag skal incl. kortmateriale m.v. tilsendes amtsråd/  

 Hovedstadsrådet til høring:
 - transmissions- og/ eller fordelingsanlæg, der overskrider en eller flere  

 kommunegrænser.
Modsætningsvis skal projekter, der angår transmissions- og/ eller  

 fordelingsanlæg inden for samme kommune ikke til denne høring.
Baggrunden herfor er, at sådanne projekter, der typisk kan være  

 sammenkobling af eksisterende fjernvarmecentraler, normalt ikke vil præjudicere den videre  

 varmeplanlægning.
Der kan imidlertid forekomme situationer, hvor projekter  

 for transmissions- og/ eller fordelingsanlæg har som forudsætning, at der  

 senere etableres forsyning til ikke hidtil forsynede områder, såvel inden for som  

 uden for kommunen.
Sådanne efterfølgende projekter for forsyningsområder vil, jfr. nedenfor, være  

 underkastet pligt til høring i amtsråd/ Hovedstadsrådet og i energistyrelsen.
Det henstilles derfor kraftigt, at kommunalbestyrelsen i disse situationer  

 optager kontakt med ovennævnte myndigheder med henblik på at afklare disses stillingtagen til forsyningen  

 af nævnte områder.
 Opmærksomheden henledes endvidere på amtsrådets/ Hovedstadsrådets  

 klageadgang.
- produktionsanlæg for bygas, fjernvarmeanlæg eller blokcentraler, - ændring af energiform på produktionsanlæg for bygas og på fjernvarme- og  

 blokcentraler, samt - etablering, udvidelse, indskrænkning eller nedlæggelse af  

 forsyningsområder, der medfører en kapacitetsændring på 5 MJ/ s eller  

 derover.
 I konsekvens af ovennævnte vil projekter, der kun omhandler forudsætning  

 for opnåelse af grundlag for at anvende tilslutningsbestemmelserne m.v., og  

 ikke indeholder f. eks. en kapacitetsændring, ikke være omfattet af nævnte  

 høringspligt.
 Amtsråd/ Hovedstadsrådet skal ved høringen vurdere:
- om projekter er i overensstemmelse med amtsrådets/ Hovedstadsrådets  

 overvejelser vedrørende regionale varmeforsyningsplaner, herunder foretage en vurdering af projektets  

 relation til den fysiske planlægning og planlægningen efter miljøbeskyttelseslovgivningen, samt - om projektet vil medføre væsentlige konsekvenser for  

 varmeforsyningsplanlægningen i de områder, hvor forsyningsformen endnu ikke er afklaret.
 Et sådant projekt kan først godkendes, når det sammen med kommentarer  

 hertil fra såvel kommunalbestyrelse som amtsråd/ Hovedstadsrådet har været  

 forelagt energistyrelsen, og dennes samtykke foreligger, jfr. § 7, stk. 2.  

 Giver energistyrelsen ikke samtykke, bevirker dette, at kommunalbestyrelsen  

 ikke kan godkende projektet i den fremsendte form.
 Høringsfristen er 6 uger fra det tidspunkt, myndigheden har modtaget  

 materialet, jfr. § 8. Således kan den samlede høringsperiode blive på mere  

 end 12 uger.
2. Amtsråd/ Hovedstadsrådet som projektgodkendende  

 myndighed Bekendtgørelsen indeholder i § 9 en bestemmelse om, at energistyrelsen i  

 konkrete tilfælde kan bestemme, at amtsråd/ Hovedstadsrådet skal være  

 projektgodkendende myndighed for projekter vedrørende  

 naturgasfordelingsledninger og/ eller transmissions- og fordelingsledninger  

 for varmt vand eller damp.
For at denne beslutning kan træffes, er det en  

 forudsætning, at projektet er udarbejdet på grundlag af en af  

 energiministeren godkendt regional delplan eller en regional  

 varmeforsyningsplan.
Energistyrelsen skal snarest f. eks. i forbindelse med  

 direktivforhandlingen meddele, hvorvidt amtsråd/ Hovedstadsrådet skal være  

 projektgodkendende myndighed.
Normalt vil sådanne projektforslag angå anlæg,  

 der berører flere kommuner.
Amtsråd/ Hovedstadsrådet vil aldrig blive projektgodkendende myndighed for  

 projekter, hvori der forudsættes anvendelse af tilslutningspligt og/ eller  

 bidragspligt.
I disse situationer er alene kommunen godkendende myndighed.
 Forinden amtsråd/ Hovedstadsrådet kan meddele godkendelse af projektet,  

 skal følgende parter høres vedrørende projektforslaget, jfr. § 9, stk. 2:
- kommunalbestyrelserne i de berørte kommuner - berørte varmeforsyningsselskaber - grundejere, hvis ejendom skal afgive areal eller have pålagt servitut.
Høring med en frist på 6 uger skal, jfr. § 9, stk. 2 og 3, foregå  

 skriftligt som beskrevet under 1. a.
For så vidt angår kommunalbestyrelserne  

 i de berørte kommuner er det en betingelse, at disse modtager hele  

 projektforslaget incl. kortmateriale med henblik på vurdering af den enkelte  

 kommunes relation til projektet.
V.
Godkendelsen 1. Projektforslaget Projektforslaget skal være skriftligt og indeholde en række oplysninger,  

 der som udgangspunkt skal være omfattet, jfr. § 10. Dog kan den  

 projektgodkendende myndighed, inden projektet indsendes, i særlige tilfælde  

 tillade, at visse af oplysningerne kan undlades, jfr. § 10, stk. 3.
 Hvis oplysningerne ikke er fyldestgørende, kan den projektgodkendende  

 myndighed kræve yderligere oplysninger om projektet, jfr. § 10, stk. 3.  

 Godkendelsespligtige projekter, jfr. bilaget til bekendtgørelsen, skal have  

 et indhold, som beskrevet i § 10, stk. 1. Anmeldelsespligtige projekter skal  

 mindst have et indhold som beskrevet i § 10, stk. 2.
 Heraf følger, at det i § 10, stk. 2, nævnte indhold skal være indeholdt i  

 alle projektforslag.
 Der henvises i øvrigt til den mere detaljerede beskrivelse i  

 energistyrelsens vejledning 5 om projekter for kollektive  

 varmeforsyningsanlæg.
a.
Indholdet af godkendelsespligtige projekter Den ansvarlige for projektet vil typisk være projektansøger, som enten kan  

 være et kommunalt eller et privat forsyningsselskab.
Projektforslaget vil ofte kun udgøre en del af den samlede udbygning, der  

 er forudsat i planen.
Derfor skal redegøres for, hvilke projekter (flere  

 områder, ringforbindelser o.s.v) og udvidelser af forsyningsområder m.v., som  

 tænkes gennemført på et senere tidspunkt.
Sammenhængen mellem projekterne kan  

 eksempelvis opstilles i en fælles udbygnings- og investeringsplan (jfr.  

 delplanen og delplanens redegørelse), hvor hvert projekt specificeres.
Forslaget skal fastlægge, hvilke tekniske anlæg, der skal etableres.
Det  

 drejer sig dels om ledningsanlæg og tilhørende tekniske anlæg, dels om den  

 nøjagtige afgrænsning af forsyningsområder/ brugere.
Anlæg og  

 forsyningsområder angives på kortgrundlag med tilhørende teknisk beskrivelse.  

 Forsyningsområder/ brugere angives ved matrikelfortegnelser/ adresselister.  

 Storforbrugere m.v. angives særskilt.
Oplysningerne skal kunne danne grundlag  

 for godkendelsesmyndighedens vurdering af den nøjagtige områdeafgrænsning  

 samt ledningsnettets og de tilhørende tekniske anlægs nøjere placering.
Forslaget skal redegøre for energimæssige forhold, bl. a. om - anvendte energiformer - forbrugets størrelse og fordeling på brugerkategorier (individuel rumvarme, fjernvarme-/ blokvarmecentraler og storforbrugere) - belastningsforhold - anlæggets kapacitet.
Der skal oplyses om ledningsnettets kapacitet m.v. i relation til de  

 pågældende forsyningsområders/ brugeres maksimumforbrug samt eventuelle  

 senere udvidelsesmuligheder i overensstemmelse med varmeplanen.
Der skal  

 endvidere redegøres for de forudsætninger, der er lagt til grund ved  

 beregning af ledningskapacitet, ligesom det skal fremgå, hvor stor kapacitet,  

 der afsættes til forsyning af de forskellige brugerkategorier.
Endelig skal  

 forslaget indeholde tekniske specifikationer for dimensionering,  

 materialevalg, konstruktionsprincipper og eventuel tilslutning til andre  

 anlæg.
Disse specifikationer kan eventuelt være henvisninger til generelle  

 principper, der anvendes ved projekteringen.
 Forslaget skal så detaljeret som muligt redegøre for etableringsplanen.
 Forslaget skal redegøre for forsyningssikkerhed, herunder for  

 overvågningsforanstaltninger og serviceorganisationer m.v.  

 Udvidelsesmulighederne kan enten bestå af kapacitetsreserve i nettet eller  

 ændringer i de tekniske anlæg (etablering af ringforbindelse samt udskiftning  

 af ledninger, dublering m.v.). Endvidere skal redegøres for planlagte  

 udvidelser og for efterfølgende udarbejdelse af supplerende projekter.
Projektforslaget skal redegøre for hvilke ejendomme, der berøres af  

 forslagets ledninger m.v.
Forslagets konsekvenser for den enkelte matrikel  

 skal (af hensyn til eventuel ekspropriationsbeslutning) ligeledes fremgå f.  

 eks. i kortangivelser, standardløsninger, oplysninger om servituttens  

 karakter, opgørelse over det areal, som skal afstås m.v.
 For vejarealer, kommunale ejendomme, ledningsrettigheder m.v. kan  

 forslaget henvise til generelle aftaler eller til efterfølgende  

 detailfastlæggelse.
Anlægsinvesteringer opgøres på anlægsdele og -år.
Opgørelsen bør gøres så  

 rimeligt detaljeret, at forhold omkring anlæggets finansiering og  

 driftsøkonomi kan bedømmes.
 Hvor opkrævning af bidrag til anlægget indgår i projektet, opstilles en  

 særlig kalkule for disse bidrags anvendelse.
 Projektforslaget skal specificere den ansvarlige for de enkelte elementer  

 i projektet, herunder hvem der foranlediger etableret stikledninger.
Der skal i forslaget redegøres for der brugerøkonomiske forhold i form af  

 f. eks. takststruktur, typiske omstillingsudgifter vedrørende  

 brugerinstallationer m.v.
Redegørelsen kan have form af en kalkule for  

 typiske brugeres udgifter til installation og drift.
Tilslutningstakten for  

 de enkelte kategorier af brugere skal oplyses.
 Såfremt projektforslagets forudsætninger om brugertilslutning adskiller  

 sig fra de forudsætninger, der er opstillet i den plan, der har ligget til  

 grund for projektudarbejdelsen, skal der redegøres for afvigelsen.
Til opnåelse af en bestemt tilslutningstakt kan forslaget f. eks.  

 forudsætte anvendelse af lovens styringsmidler, jfr.  

 tilslutningsbekendtgørelsen.
Hvis dette er tilfældet, redegøres mere  

 udførligt for de energimæssige og økonomiske konsekvenser heraf.
Det  

 bemærkes, at tilslutningspligt og/ eller bidragspligt besluttes af  

 kommunalbestyrelsen ved særskilt efterfølgende behandling Beslutningen sker  

 altså ikke i og med projektet godkendes, men ved en efterfølgende beslutning,  

 jfr. senere under punkt VI.
 Er der forudsat anvendelse af styringsmidler i projektforslaget, skal  

 forslaget indeholde en udførlig fortegnelse med gadenavn og nummer, samt  

 matrikelnummer over de enkelte berørte ejendomme.
 Forslaget bør i videst muligt omfang angive, hvilke tilladelser, der er  

 nødvendige for, at projektet kan gennemføres.
Forslaget er undergivet en række bindinger i den fysiske planlægning.
Der  

 skal således i forbindelse med tilvejebringelsen af forslaget ske en  

 afklaring i forhold til gældende region-, kommune- og lokalplanlægning samt §  

 15-rammer, herunder en afvejning i forhold til øvrige interesser, der berøres  

 af forslagets gennemførelse.
Herudover kan det være nødvendigt at indhente  

 tilladelser efter skovloven, naturfredningsloven, landbrugsloven m.v. omkring  

 ledningslokalisering og -udformning, placering af regulatorstationer m.v.  

 Endvidere skal anlæggene opnå tilladelse efter arbejdsmiljøloven.
Hvis  

 forholdet til anden lovgivning i øvrigt er afklaret, skal dette fremgå af  

 projektforslaget.
b.
Indholdet af anmeldelsespligtige projekter Disse projekter skal som minimum indeholde oplysninger, som nævnt under  

 punkterne 1-5 og 8 under beskrivelsen af indholdet af godkendelsespligtige  

 projekter, jfr. § 10, stk. 2.
c.
Indholdet af projekter, der forudsætter anvendelse af lovens  

 styringsmidler Disse projektforslags indhold skal være i overensstemmelse med a og skal i  

 særlig grad belyse samtlige brugerøkonomiske forhold, jfr. især punkterne  

 1-5, 8, 10 og 11.
2. Myndighedens vurdering Den projektgodkendende myndighed skal, inden godkendelse kan meddeles,  

 sikre sig, at projektet ikke er i strid med en godkendt/ vedtaget varmeplan  

 eller en igangværende varmeplanlægning, jfr. § 11, stk. 1. Myndigheden skal  

 endvidere foretage en energimæssig og økonomisk vurdering af projektet, jfr.  

 § 12, stk. 1.
 Indeholder projektet mindre betydende afvigelser fra en endeligt vedtaget  

 kommunal varmeforsyningsplan, og ændrer disse afvigelser ikke planens særlige  

 karakter og formål, kan kommunalbestyrelsen alligevel godkende projektet,  

 jfr. § 11, stk. 2.
 Er varmeplangrundlaget en godkendt delplan/ regional varmeforsyningsplan  

 kan den myndighed, der har udarbejdet planen dispensere herfra, med mindre  

 andet er fastsat ved godkendelsen af planen, og projektet kan godkendes, hvis  

 det kun indeholder mindre betydende afvigelser, der ikke ændrer planens  

 særlige karakter og formål, jfr. § 11, stk. 3.
 Til videregående afvigelser fra planen end nævnt ovenfor, kræves et nyt  

 varmeplangrundlag, jfr. § 11, stk. 4.
3. Godkendelse af projektforslaget Godkendelsen skal indeholde en redegørelse for den godkendende myndigheds  

 vurdering af såvel selve projektforslaget som de dertil indkomne  

 bemærkninger.
Endvidere skal redegøres for arealafståelser og servitutpålæg,  

 samt for forholdet til anden lovgivning, jfr. § 13.
 Selve godkendelsen omfatter fastlæggelse af forsyningsform,  

 forsyningsområde, anlæggets placering og kapacitet, tidsfølge for dets  

 etablering, samt forudsætninger for evt. beslutning om anvendelse af  

 tilslutningsbekendtgørelsen.
 I godkendelsen kan tillige indgå vilkår for anlæggets etablering,  

 eksempelvis vedr. tilsyn i anlægsfasen og tilsyn og vedligeholdelse i  

 driftsfasen, samt anlæggets udformning med hensyn til forsyningssikkerhed og  

 udvidelsesmuligheder.
 Godkendelsen skal meddeles skriftligt til projektansøger samt til de  

 øvrige klageberettigede (jfr. under VIII).
 Godkendelsen skal endvidere af hensyn til energistyrelsens orientering om  

 realisering af planer, samt om etablering af projekter udenfor  

 varmeplangrundlag tilsendes styrelsen til orientering, jfr. § 14.
VI.
Bekendtgørelsens forhold til tilslutningsbekendtgørelsen Loven fastsætter, at bestemmelserne om tilslutningspligt og bidragspligt  

 m.v. til kollektive varmeforsyningsanlæg kun kan finde anvendelse, hvis det  

 er forudsat i et projekt, som kommunalbestyrelsen har godkendt, jfr.  

 tilslutningsbekendtgørelsen.
 For at sikre, at beslutningen om tilslutnings- og/ eller bidragspligt  

 træffes på et aktuelt grundlag, skal denne beslutning træffes umiddelbart  

 efter godkendelse af projektet, jfr. § 15, stk. 1. Beslutning om såvel  

 godkendelse af projektet, som om tilslutningspligt og pligt til at betale  

 bidrag til anlægget skal samtidigt og umiddelbart efter, at beslutningerne er  

 truffet, skriftligt meddeles de berørte grundejere og forsyningsselskaber,  

 jfr. § 5, stk. 1, og § 15, stk. 2.
Såfremt kommunalbestyrelsen ikke umiddelbart efter godkendelsen af  

 projektet træffer beslutning om at anvende styringsmidlerne, kan denne  

 projektgodkendelse ikke efterfølgende danne grundlag for beslutning om  

 anvendelse af styringsmidlerne.
En efterfølgende anvendelse af  

 styringsmidlerne kan således kun ske på grundlag af et nyt godkendt projekt.
VII.
Ekspropriation Varmeforsyningsloven indeholder hjemmel til, at der kan eksproprieres, når  

 det er af væsentlig betydning for etableringen af et godkendt kollektivt  

 varmeforsyningsanlæg.
Ekspropriation kan kun ske til fordel for et kollektivt  

 varmeforsyningsanlæg, når der for dette er godkendt et projekt, jfr. § 16.  

 Opmærksomheden henledes på, at varmeforsyningsloven tillige giver mulighed  

 for at ekspropriere til fordel for fordelings- og distributionsanlæg, der  

 alene skal levere naturgas til industrielt formål (procesenergi) og ikke til  

 opvarmning.
En sådan ekspropriation forudsætter ikke et godkendt projekt i  

 varmeforsyningslovens forstand, idet sådanne anlæg ikke er omfattet af lovens  

 definition på kollektive varmeforsyningsanlæg.
Kommunalbestyrelsen er som hovedregel ekspropriationsmyndighed.  

 Energistyrelsen kan dog bestemme, at amtsrådet/ Hovedstadsrådet skal være  

 ekspropriationsmyndighed.
Amtsrådet/ Hovedstadsrådet kan først foretage  

 ekspropriation efter forhandling med de berørte kommunalbestyrelser.
 Dette vil især være aktuelt, hvor gennemførelsen af et  

 varmeforsyningsprojekt forudsætter ekspropriation inden for flere kommuner.
 Det kan i denne sammenhæng fremhæves, at åstedsforretning kan påbegyndes,  

 når der er truffet principbeslutning om, at anlægget skal etableres ved hjælp  

 af ekspropriationsbeføjelsen, jfr. § 16, stk. 2.
VIII.
Klageadgang Kredsen af klageberettigede er, jfr. § 17:
- projektansøger - berørte forsyningsselskaber - grundejere, der skal afgive areal eller have pålagt servitut, - amtsråd/ Hovedstadsrådet - kommunalbestyrelsen - grundejere, der pålægges tilslutningspligt og/ eller bidragspligt til  

 anlægget.
Af praktiske hensyn er det fastsat, at klage over afgørelser truffet af  

 kommunalbestyrelsen, amtsråd/ Hovedstadsrådet skal indgives til den  

 myndighed, der har meddelt godkendelsen.
Det påhviler derefter denne straks  

 at videregive klagen til energistyrelsen.
Klagen skal være ledsaget af en  

 udtalelse, bilagt sagens øvrige materiale, jfr. § 17, stk. 3.
 Klagefristen er 8 uger fra det tidspunkt, afgørelsen er meddelt den  

 klageberettigede, jfr. § 19. Inden for denne periode vil påbegyndelse af  

 projektet være på ansøgerens eget ansvar.
Afgørelser truffet af energistyrelsen som klageinstans kan ankes til  

 energiministeren, som er øverste klagemyndighed.
En klage over  

 energistyrelsens afgørelser indsendes til energistyrelsen, der videresender  

 klagen, bilagt en udtalelse samt sagens øvrige materiale, jfr. § 18.  

 Klagefristen er 8 uger fra det tidspunkt, afgørelsen er meddelt den  

 klageberettigede.
Klager har som hovedregel ikke opsættende virkning.
Dog har  

 klagemyndigheden mulighed for at beslutte dette, jfr. § 20, stk. 1, såfremt  

 særlige omstændigheder taler herfor.
Foreligger en sådan beslutning,  

 indebærer det, at udførelsen af projektet først kan påbegyndes, når der er  

 truffet afgørelse i sagen.
IX.
Ikrafttræden m. v.
 Projektbekendtgørelsen trådte i kraft den 1. marts 1982, jfr. § 23, stk.  

 1.
 Samtidig ophævedes energiministeriets cirkulære af 30. april 1980 og  

 energistyrelsens cirkulæreskrivelser af 24. juni 1981 til Sønderjyllands,  

 Ribe og Vejle amtsråd, samt til en række kommunalbestyrelser i Sydjylland,  

 vedrørende administration af kap. 4 i lov om varmeforsyning, jfr. § 23, stk.  

 2.
 Hvis myndighedsbehandlingen af et projekt er påbegyndt efter reglerne i  

 cirkulæret af 30. april 1980 eller nævnte cirkulæreskrivelser af 24. juni  

 1981 ved bekendtgørelsens ikrafttræden, kan projektet færdigbehandles efter  

 disse regler.
 Cirkulæreskrivelserne, der kun angår godkendelse af visse projekter for  

 naturgasanlæg, er udsendt til de nedenfor nævnte sydjyske amtsråd og sydjyske  

 kommunalbestyrelser med henblik på en hurtig realisering af Ruhrgasprojektet.  

 Efterfølgende er cirkulæreskrivelserne, ligeledes med henblik på realisering  

 af Ruhrgasprojektet, sat i kraft for nedenfor nævnte fynske  

 kommunalbestyrelser samt Fyns amtsråd, for så vidt angår sådanne projekter i  

 nævnte kommuner.
 Af hensyn til Ruhrgasprojektets hastende karakter lægges der ved  

 spørgsmålet om, hvorvidt projektet skal behandles efter cirkulæreskrivelserne  

 eller efter bekendtgørelsen, vægt på, om kommunalbestyrelsen ved sin tidsplan  

 har lagt cirkulæreskrivelsernes tidsfrister til grund.
 Cirkulæreskrivelserne er gældende for:
 Sønderjyllands, Ribe, Vejle og Fyns amtsråd samt for:
Lunderskov kommunalbestyrelse Vamdrup kommunalbestyrelse Kolding kommunalbestyrelse Egtved kommunalbestyrelse Vejle kommunalbestyrelse Hedensted kommunalbestyrelse Horsens kommunalbestyrelse Gedved kommunalbestyrelse Vejen kommunalbestyrelse Brørup kommunalbestyrelse Bov kommunalbestyrelse Gråsten kommunalbestyrelse Broager kommunalbestyrelse Sundeved kommunalbestyrelse Sønderborg kommunalbestyrelse Augustenborg kommunalbestyrelse Nordborg kommunalbestyrelse Tinglev kommunalbestyrelse Tønder kommunalbestyrelse Vojens kommunalbestyrelse Haderslev kommunalbestyrelse Middelfart kommunalbestyrelse Vissenbjerg kommunalbestyrelse Søndersø kommunalbestyrelse Ejby kommunalbestyrelse Årup kommunalbestyrelse Nr. Åby kommunalbestyrelse Årslev kommunalbestyrelse Ullerslev kommunalbestyrelse Nyborg kommunalbestyrelse Energiministeriet, den 22. juni 1982 P.
M.
V.
Ole Bech / N.
A.
Gadegaard BILAG Definitioner I Kollektive varmeforsyningsanlæg Kollektive varmeforsyningsanlæg defineres i § 2 i lov om varmeforsyning  

 som virksomhed, der driver følgende anlæg med det formål at levere energi til bygningers opvarmning  

 og forsyning med varmt vand:
Kollektive varmeforsyningsanlæg omfatter ikke virksomhed, der er reguleret  

 i lov om elforsyning og lov om naturgasforsyning.
Energiministeren kan fastsætte regler om, at visse former for kollektive varmeforsyningsanlæg helt eller  

 delvis ikke skal være omfattet af loven.
 I I Ledningstyper m.v.
a.
Transmissionsledning Ledningssystem, der har til formål at fremføre  

 energi (naturgas, gas, opvarmet vand, damp) i kollektive varmeforsyningsanlæg  

 fra produktionssted (varme-/ gasleverandør) til flere fordelingsledninger.  

 Der afgives ikke energi fra transmissionsledningen direkte til forbrugere.  

 Transmissionsledningen afsluttes med varmevekslere eller måler-/  

 regulatorstationer, og den omfatter ud over selve ledningen nødvendige  

 brønde, ventiler, pumper m.v.
b.
Fordelingsledning Ledningssystem, der har til formål at fremføre energi  

 (naturgas, gas, opvarmet vand, damp) i kollektive varmeforsyningsanlæg fra  

 produktionssted/ transmissionsledning til et eller flere  

 distributionsområder/ forsyningsområder.
Der afgives ikke energi fra  

 fordelingsledningen direkte til forbrugerne med undtagelse af visse  

 storforbrugere.
Fordelingsledningen kan afsluttes med varmevekslere eller  

 måler-/ regulatorstationer, og den omfatter ud over selve ledningen  

 nødvendige brønde, ventiler, pumper m.v.
c.
Hovedledning/ gadeledning Ledningssystem, der har til formål at  

 fremføre energi (naturgas, gas, opvarmet vand, damp) i kollektive  

 varmeforsyningsanlæg fra produktionssted/ fordelingsledning til forbrugerne,  

 idet stikledninger dog ikke er omfattet af ledningssystemet.
Der afgives  

 energi fra hovedledningen/ gadeledningen, som udover selve ledningen omfatter  

 nødvendige brønde, ventiler, pumper m.v., og som afsluttes ved overgangen til  

 stikledningen.
d.
Stikledning Forbindelsesledning fra en hovedledning/ gadeledning til en  

 ejendom.
e.
Distributionsområde/ forsyningsområde Det område, der fysisk dækkes af  

 net for kollektiv varmeforsyning med undtagelse af fordelings- og  

 transmissionsledninger, d.v.s. inden for hvilket forbrugerne er tilsluttet  

 eller kan nås blot ved etablering af stikledninger.
Et forsyningsområde/  

 distributionsområde kan opdeles i flere delområder, ligesom to eller flere  

 distributionsområder/ forsyningsområder kan være indbyrdes forbundne alene  

 via hovedledninger/ gadeledninger.
