(Til samtlige  

 civilforsvarskommissioner, politidirektøren i København og samtlige politimestre) Man skal herved meddele, at der den 8. august 1951 mellem De samvirkende  

 Fagforbund i Danmark og Dansk Arbejdsgiverforening er indgået en overenskomst  

 om udtagelse af mandskab til bedriftsværn, om uddannelse og øvelser samt om  

 vederlag for vagttjeneste m.v.
 Efter at overenskomsten, der forudsætter, at visse udgifter delvis  

 refunderes af staten, er godkendt af folketingets finansudvalg, fremsender  

 man hoslagt et antal eksemplarer af overenskomsten samt af en af  

 civilforsvarsstyrelsen udarbejdet vejledning for indsendelse af skemaer  

 vedrørende refusion af vederlag til bedriftsværnspersonel tillige med et  

 antal skemaer til brug ved udbetaling af refusion.
 Vejledningen med tilhørende skemaer vil blive udsendt til samtlige  

 virksomheder og institutioner med uddannede bedriftværnsledere og/eller  

 stedfortrædere, og man skal anmode om, at et eksemplar af vejledningen med  

 skemaer må blive udleveret til de virksomheder, der er pligtige at oprette  

 bedriftværn, men hvor bedriftværnsledere og stedfortrædere endnu ikke er  

 uddannet.
 Idet man henviser til vejledningen, bemyndiger man Dem herved til at  

 refundere halvdelen af de af arbejdsgiverne til bedriftsværnspersonellet  

 udbetalte godtgørelser for transportudgifter m.v.
Beløbene føres til udgift på en ny konto § 14. A.
X.
D. n.: Refusion af  

 godtgørelser til bedriftværnspersonel.
Refusionsordningen gælder ikke for statens og kommunernes virksomheder.  

 Folketingets finansudvalg har dog tiltrådt, at de i overenskomsten fastsatte  

 vederlagsregler også bringes til anvendelse i statens virksomheder, der  

 herefter vil kunne føre udbetalte godtgørelser til udgift i deres egne  

 regnskaber.
Kommunerne må derimod afholde de omhandlede udgifter uden  

 refusion.
 Under henvisning til, at det i overenskomsten under afsnit II er bestemt,  

 at det offentlige skal betale fuld løn, såfremt det offentlige kræver øvelser  

 afholdt i arbejdstiden, skal man anmode om, at tilsynsmyndighederne kun  

 undtagelsesvis og KUN EFTER FORUD HERFRA INDHENTET BEMYNDIGELSE KRÆVER  

 ØVELSER AFHOLDT I ARBEJDSTIDEN.
 Yderligere vejledninger og skemaer kan rekvireres herfra.
DAHL /V.
Sørensen BILAG.
 AFTALE AF 8. AUGUST 1951 MELLEM DE SAMVIRKENDE FAGFORBUND I DANMARK OG  

 DANSK ARBEJDSGIVERFORENING VEDRØRENDE FORSKELLIGE SPØRGSMÅL I FORBINDELSE MED  

 BEDRIFTVÆRN.
I.
UDTAGELSE AF BEDRIFTVÆRNSMANDSKAB.
1. Virksomhedens ledelse foretager udvælgelsen af  

 mandskabet så vidt muligt med hensyntagen til en forholdsmæssig fordeling af  

 tjenesten blandt arbejdere og funktionærer (de på virksomheden beskæftigede  

 personer). Samarbejdsudvalget, hvor et sådant er oprettet, eller en  

 repræsentant for arbejderne (tillidsmanden) og en repræsentant for  

 funktionærerne skal dog forinden høres i sagen.
Det er en forudsætning, at  

 der, hvor endelig udvælgelse allerede har fundet sted, kun foretages  

 ændringer, hvor dette må anses for påkrævet.
2. Der skal til brandkolonnen udtages og uddannes  

 mandskab til afløsning i størst mulig udstrækning.
Der udtages mindst 2  

 afløsningshold, medmindre omstændighederne gør dette umuligt.  

 Afløsningsholdene kan som hidtil også udtages blandt egnede personer i de  

 øvrige kolonner.
 Der kan dog ikke i anledning af udtagelse af yderligere afløsningshold i  

 almindelighed stilles krav om forøgelse af den personlige udrustning -  

 specielt hjelme og gasmasker.
II.
UDDANNELSE OG ØVELSER.
Uddannelsen foregår uden for arbejdstiden og uden vederlag til mandskabet.  

 Påkrævede øvelser, efter at uddannelsen er godkendt, udføres uden for  

 arbejdstiden og uden vederlag.
Til eventuelle transportudgifter og til  

 rimelig fortæring godtgøres et beløb af 3 kr. pr. gang.
 Ønsker arbejdsgiveren uddannelse eller øvelser afholdt i arbejdstiden, må  

 der betales fuld løn.
 Såfremt det offentlige kræver øvelser i arbejdstiden, betaler det  

 offentlige på tilsvarende måde fuld løn.
III.
VEDERLAG.
a.
Indtil fuldt beredskab er beordret etableret, betaler virksomheden for  

 vagttjenesten fra dens begyndelse til normal arbejdstids begyndelse et  

 vederlag, stort 8 kr. pr. mand, for en vagt af indtil 12 timer; for hver  

 påbegyndt time derudover betales 1 kr. pr. time.
Denne betalingsregel gælder  

 også for virksomheder, der arbejder på arbejdsfordeling med indskrænket  

 daglig arbejdstid.
Er arbejdsfordelingen tilrettelagt således, at der med  

 visse mellemrum standses en hel hverdag, erholder brandvagten for den derved  

 forårsagede dagvagt betaling af 9 kr. i overensstemmelse med den i nærværende  

 punkts 2. stk. fastsatte regel for søn- og helligdagsvagt.
Fro dagvagter på søn- og helligdage - beregnet inden for tidsrummet fra  

 kl. 7 til kl. 19 - betales med 9 kr.
Vagten, der begynder kl. 19 eller senere  

 - og varer til normal arbejdstids begyndelse næste dag - betales med 8 kr.
I tilfælde, hvor vagttjeneste træder i stedet for normalt arbejde,  

 udbetales sædvanlig løn.
Vagttjeneste, der udføres uden tab af løn, medens  

 den pågældende er i arbejde, honoreres ikke særskilt.
Samme regel gælder for  

 vagttjeneste på hverdagene, for så vidt den pågældende er bosiddende på  

 arbejdspladsen.
For fremmøde ved flyvervarsling yder virksomheden til  

 brandkolonnen 2 kr. pr. mand, dog ydes der ikke vederlag for mere end højst 2  

 varslinger pr. døgn.
 Halvdelen af de under punkterne II og III fastsatte vederlag refunderes  

 virksomheden af staten.
 Bestående aftaler, som parterne er enige om at opretholde, berøres ikke af  

 nærværende bestemmelser.
b.
Når fuldt beredskab beordres etableret, vil der blive fastsat særlige  

 vederlagstakster.
Ovenstående ordning er for arbejdsgivernes vedkommende indgået under  

 forbehold af, at de bevilgende myndigheder tiltræder den under pkt.
III, a,  

 næstsidste stk., omhandlede passus, og den træder i kraft, så snart  

 meddelelse foreligger om, at myndighederne har givet tilsagn herom.
 For Dansk Arbejdsgiverforening:
 HENRIK TUXEN.
 For De samvirkende Fagforbund i Danmark:
 KAI LINDBERG.
--------------------------------------------------------------------- BILAG Vejledning for indsendelse af skemaer vedrørende refusion af vederlag til  

 bedriftsværnspersonel (Udelades her) --------------------------------------------------------------------- BILAG Skema til brug for udbetaling af refusion.
