 Det meddeles herved, at Finansministeriet den 3. juni 1987 har indgået  

 medfølgende overenskomst vedrørende radiotelegrafisters ansættelse i statens  

 tjeneste med Radiotelegrafistforeningen af 1917.
 Overenskomsten har virkning fra 1. april 1987. Den afløser overenskomst af  

 27. september 1985.
I Generelle bemærkninger til overenskomsten II Bemærkninger til overenskomstens enkelte paragraffer Ad § 2 Ad § 5 Ad § 10 at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren samt at der ikke sker ændring i gældende regler om pausernes omfang.
Ad § 11 Parterne er enige om, at tjenestetidslisten senest skal opslås den 23. i  

 måneder med 28 dage, den 24. i måneder med 29 dage, den 25. i måneder med 30  

 dage og den 26. i måneder med 31 dage.
Ad § 12 Parterne er enige om, at systematisk og konstant overarbejde ikke bør  

 finde sted.
Ad § 13 Bestemmelsen formaliserer den praksis, der har dannet sig på baggrund af  

 Forsvarsministeriets skrivelse af 19. august 1974 (6.kt. 361.23-861).
Ad § 16 Opmærksomheden henledes på, at de ansatte i henhold til pkt. 3 og 4 i  

 protokollatet til overenskomsten har ret til tjenestefrihed med løn i  

 tilfælde af deltagelse i forhandlinger med repræsentanter for ministerier og  

 statsstyrelser, i repræsentantskabsmøder og forretningsudvalgsmøder og i  

 diverse familiebegivenheder samt i visse tilfælde af flytning.
Til  

 uddannelsesformål ydes der de ansatte tjenestefrihed efter de for  

 tjenestemænd gældende regler, jf. for tiden Ministeriet for Statens Lønnings-  

 og Pensionsvæsens cirkulæreskrivelse nr. 113 af 23. juni 1971 om deltagelse i  

 uddannelseskurser for det i staten og folkekirken ansatte personale.
Ad § 17 Ad § 19 Ad § 20 Ad § 23 Ad § 27 III Bemærkninger til protokollatet Ad pkt. 9 Parterne er enige om, at protokollatets pkt. 9 indebærer, at der for de af  

 overenskomsten omfattede radiotelegrafister gælder samme fravigelser fra de i  

 arbejdsmiljøloven og Arbejdsministeriets bekendtgørelse nr. 372 af 15. august  

 1980 fastsatte regler om hviletid og fridøgn, som er gældende for  

 tjenestemænd, jfr.
Finansministeriets cirkulære af 16. juni 1981. Parterne er  

 i den forbindelse enige om, at arbejdstilrettelæggelse, der indebærer  

 fravigelse som ovenfor nævnt, bør drøftes med det berørte personale.
 Eventuelle tvivlsspørgsmål vedrørende overenskomsten forudsættes forelagt  

 for Finansministeriet.
P.
M.
V.
E.
B.
Dorte Sølling OVERENSKOMST Kapitel 1. Overenskomstens område § 1.  Overenskomsten gælder for radiotelegrafister i  

 statens tjeneste i land.
 Stk. 2.  Overenskomsten omfatter dog ikke:
 Kapitel 2. Løn m.v.
Løn § 2.  Lønnen udgør ved fuldtidsbeskæftigelse følgende  

 årlige beløb:
Stk. 2.  Radiotelegrafister med 9 års anciennitet og derover betegnes overtelegrafister og oppebærer fra dette tidspunkt et tillæg, der udgør 1.378,68 kr. årligt.
Stk. 3.  Deltidsbeskæftigede radiotelegrafister  

 oppebærer en forholdsmæssig løn i overensstemmelse med den af vedkommende  

 radiotelegrafist præsterede arbejdstid.
Ansættelsesvilkårene i øvrigt kan  

 fastsættes ved aftale mellem foreningen og vedkommende styrelse.
Lønanciennitet § 3.  Ancienniteten ved nyansættelser regnes normalt  

 efter det antal år, den pågældende efter at have erhvervet  

 radiotelegrafistcertifikat har været beskæftiget som radiotelegrafist,  

 herunder aftjening af værnepligt.
 Stk. 2.  Hvis forholdene taler derfor, kan der mellem  

 Finansministeriet og foreningen træffes aftale om fastsættelse af anciennitet  

 efter andre regler.
§ 4.  Ved ansættelse på deltid med mindre end 15 timer  

 pr. uge optjenes anciennitet i forhold til den nedsatte arbejdstid.
Ved  

 ansættelse på deltid med mindst 15 arbejdstimer pr. uge optjenes fuld  

 anciennitet.
 Stk. 2.  For beskæftigelse forud for 1. april 1987  

 beregnes anciennitet forholdsmæssigt ved mindre end 20 timer pr. uge og fuldt  

 ud for 20 timer eller mere pr. uge.
Kapitel 3. Procentregulering § 5.  Den samlede faste løn herunder evt. tillæg ydet  

 i henhold til § 7, stk. 1 og 2, forhøjes pr. 1. april 1987 med 8,5435 pct. og  

 pr. 1. april 1988 med yderligere 2,4857 pct.
 Stk. 2.  Pr. 1. april 1987, 1988, 1989 og 1990 foretages  

 eventuel ekstraordinær regulering af den aktuelle samlede faste løn i  

 overensstemmelse med § 14, stk. 2, i aftale om justering af  

 tjenestemandslønninger m.v. fra 1. april 1987.
Kapitel 4. Udbetaling af løn § 6.  Lønnen udbetales månedsvis bagud.
Kapitel 5. Tillæg (kvalifikationstillæg og ulempeydelser) § 7.  Ved ansættelse eller funktion i en stilling, der  

 i arbejdsmæssig, administrativ eller anden henseende indtager en sådan  

 særstilling, at den ikke omfattes af de almindelige forudsætninger for  

 overenskomstens lønninger m.v., træffes der mellem Finansministeriet og  

 foreningen speciel aftale om tillæg til lønnen og eventuelle andre vilkår.
Stk. 2.  Der kan i overenskomstperioden ikke ydes nye  

 tillæg eller ske forhøjelse af bestående tillæg i henhold til overenskomstens  

 § 7, stk. 1. Dog vil der fortsat kunne indgås aftaler om ydelse af nye tillæg  

 i tilfælde af nyansættelser og om ydelse af nye tillæg eller forhøjelse af  

 bestående tillæg i tilfælde af, at der sker væsentlige ændringer i en  

 radiotelegrafists stilling.
Anmodning om ydelse af tillæg i forbindelse med  

 nyansættelse skal være indgivet til Finansministeriet senest 1/2 år efter  

 ansættelsen.
 § 8.  Natpenge og tillæg for tjeneste på lørdage, søn-  

 og helligdage m.v. ydes efter de for statens tjenestemænd til enhver tid  

 gældende regler og satser.
§ 9.  For hver fulde 42 timers tjeneste, der efter  

 ordre eller ifølge en godkendt tjenestefordeling er udført i tiden kl. 17 -  

 22, ydes der 6 timers frihed, der afvikles ved tildeling af ekstra fridage.
I  

 beregningen indgår tillige tjeneste, der udføres i tiden kl. 14-17 som led i  

 en forud tilrettelagt tjeneste, hvoraf mindst halvdelen ligger efter kl. 17.  

 Tilsvarende ydes 8 timers frihed for hver fulde 42 timers tjeneste i tiden  

 kl. 22-6.
Kapitel 6. Arbejdstid og overarbejdsbetaling Arbejdstid § 10.  Lønnen i § 2 forudsætter fuldtidsbeskæftigelse  

 svarende til 39 timer (fra 1. september 1988: 38 timer og fra 1. september 1990: 37 timer) ugentlig.
Stk. 2.  En 40 timers arbejdsuge kan fortsat anvendes  

 efter arbejdstidsnedsættelsen, hvis der lokalt er enighed herom.
I så fald  

 indføres en ordning for opsparing af fritimer, således at der for hver 40  

 timers arbejde (bortset fra overarbejde) opnås ret til 1 times frihed, der  

 opspares.
Tilsvarende opspares overskydende timer fremkommet ved  

 arbejdstidsnedsættelse 1.9.1988 med 2 timer og 1.9.1990 med 3 timer.  

 Opsparing finder sted under sygdom, men ikke under ferie.
 § 11.  Den månedlige fridags- og tjenestetidsliste  

 skal opslås senest 6 dage før udløbet af den forudgående måned.
Overarbejde § 12.  Overarbejde bør så vidt muligt undgås.
Såfremt  

 overarbejde undtagelsesvis finder sted, ydes overarbejdsbetaling med 1/2028  

 af årslønnen i henhold til § 2 samt procentreguleringen herafmed et tillæg på  

 50pct. (divisor udgør pr. 1. september 1988: 1/1976 og pr. 1. september 1990:  

 1/1924).
 Stk. 2.  Overtidsbetaling kan, hvis den ansatte ønsker  

 det, og tjenesten tillader det, afløses af afspadsering som fridage med  

 tillæg af 50 pct. af de præsterede overtimer afrundet opad til hele timer.
 § 13.  Hvis det er tjenstligt nødvendigt at ændre  

 tjenestelisten, ydes betaling svarende til overarbejdsbetaling, medmindre  

 vagtændringen medfører, at der skal ydes kompensation for mistet fridag.
Kapitel 7. Ferie § 14.  De efter denne overenskomst ansatte  

 radiotelegrafister er omfattet af ferieloven, idet de dog i stedet for det i  

 lovens § 14, stk. 1, omhandlede ferietillæg på 1 pct. oppebærer en særlig  

 feriegodtgørelse, der beregnes som 1 1/2 pct. af samtlige de i optjeningsåret  

 oppebårne indkomstskatepligtige beløb for tjenstligt arbejde, jfr. de for  

 statens tjenestemænd gældende regler.
Kapitel 8. Fridage og tjenestefrihed § 15.  Der tilkommer de ansatte fridage efter de for  

 tjenestemænd gældende regler.
 § 16.  Tjenestefrihed uden løn kan gives, når det ikke  

 strider mod styrelsens interesse.
Stk. 2.  Tjenestefrihed kan gives i indtil 5 år.
Det er  

 vedkommende styrelses ansvar, at der er en stilling ledig til den pågældende  

 ved tjenestefrihedens ophør.
 § 17.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Barns 1. sygedag § 18.  Institutionen kan give den ansatte hel eller  

 delvis tjenestefrihed til pasning af et sygt barn, når:
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebaret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledning af 25. maj 1977 om  

 udbetaling af visse særlige ydelser under sygdom.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
 Kapitel 9. Opsigelsesvarsel, løn under sygdom, militærtjeneste m.v.
 § 19.  Funktionærlovens regler om opsigelse, løn under  

 fravær på grund af sygdom og afskedigelse som følge af sygdom, indkaldelse  

 til militærtjeneste samt efterløn finder anvendelse for radiotelegrafister,  

 der er antaget efter denne overenskomst.
Stk. 2.  Sygdomsforfald skal dokumenteres ved en af  

 radiotelegrafisten underskrevet erklæring eller på forlangende ved  

 lægeattest.
Ved sygdom af mere end 2 ugers varighed kan det forlanges, at  

 radiotelegrafisten fra en læge fremskaffer nærmere oplysning om sygdommens  

 varighed.
Denne lægeattest, såvel som udgift til forlangte  

 speciallægeundersøgelser eller andre særlige undersøgelser, betales af  

 tjenestestedet.
Kapitel 10. Graviditet, barsel og adoption § 20.  Med henblik på styrelsens tilrettelæggelse af  

 arbejdet skal en ansat, der er gravid, senest 3 måneder før det forventede  

 fødselstidspunkt give oplysning om, hvornår hun påregner at begynde på sin  

 barselsorlov.
 Stk. 2.  Tidspunktet for forventet fødsel skal på  

 forlangende dokumenteres, f.eks. ved kort fra svangerskabsundersøgelsen.
§ 21.  Ansatte har ret til fravær fra arbejdet på  

 grund af graviditet, barsel og adoption efter barselorlovslovens regler.
En  

 kvindelig ansat har dog altid ret til fravær fra arbejdet på grund af graviditet og barsel fra det  

 tidspunkt, hvor der skønnes at være 8 uger til fødslen.
 § 22.  En kvindelig ansat har under fravær fra  

 arbejdet på grund af graviditet og barsel ret til sædvanlig løn fra det  

 tidspunkt, hvor der skønnes at være 8 uger til fødslen, og indtil 14 uger  

 ialt.
 Stk. 2.  En ansat har under fravær fra arbejdet på grund  

 af adoption ret til sædvanlig løn i indtil 14 uger i alt fra barnets  

 modtagelse, såfremt det dokumenteres, at adoptionsmyndigheden stiller krav  

 om, at den ansatte i forbindelse med adoptionen skal være ude af erhverv.
 Stk. 3.  En kvindelig ansat, der i forbindelse med  

 barnets ophold på sygehus genoptager tjenesten inden den i stk. 1 omtalte 14  

 ugers periodes udløb, har i tilknytning til barnets udskrivelse ret til  

 fravær med sædvanlig løn i den del af perioden, der var tilbage ved  

 genoptagelsen af tjenesten, såfremt udskrivelsen finder sted inden 6 måneder  

 fra fødslen.
Stk. 4.  Fravær inden for det tidsrum, i hvilket den  

 ansatte er berettiget til sædvanlig løn, betragtes ikke som sygdomsforfald,  

 medmindre det godtgøres ved lægeattest, at arbejdsudygtigheden har anden  

 årsag end graviditet eller barsel.
Sygdomsforfald kan ikke bevirke, at  

 fraværsperioden med ret til løn løber længere end til 14 uger efter fødslen.
 Stk. 5.  Fravær uden for det tidsrum, i hvilket den  

 ansatte er berettiget til fravær med sædvanlig løn eller har  

 barselorlov/adoptionsorlov med dagpenge, betragtes som sygdomsforfald og  

 noteres i overensstemmelse med de herom gældende regler.
 Stk. 6.  Lægeattester, der forlanges i henhold til stk.  

 4, betales af den ansatte.
Kapitel 11. Udgiftsdækkende ydelser Befordringsgodtgørelse og time- og dagpenge § 23.  De ansatte har på tjenesterejser og ved  

 udstationering ret til befordringsgodtgørelse samt time- og dagpenge efter de  

 for tjenestemænd til enhver tid gældende regler.
Indtil 1. april 1988  

 henføres de ansatte under sats B.
Flyttegodtgørelse § 24.  Såfremt en radiotelegrafist uden at overgå til  

 anden styrelse, forflyttes til et andet tjenestested og i denne anledning er  

 nødsaget til at foretage flytning af husstand og bohave, ydes der godtgørelse  

 efter de for tjenestemænd i staten, folkeskolen og folkekirken gældende  

 regler.
Det supplerende godtgørelsesbeløb ydes for 1. til 7. anciennitetsår  

 efter satserne for lr. 8 - 12 og for 8. og højere anciennitetsår efter lr. 17  

 - 18.
Kapitel 12. Andre bestemmelser § 25.  Radiotelegrafisten skal iagttage tavshed med  

 hensyn til de forhold, som han i medfør af sin stilling bliver bekendt med,  

 og hvis hemmeligholdelse ifølge sagens natur er påkrævet eller bliver ham  

 foreskrevet af hans foresatte.
Tavshedspligten ophører ikke med udtrædelse af  

 statens tjeneste.
§ 26.  Såfremt der til en stilling er knyttet  

 funktionærbolig, og det af tjenstlige grunde er nødvendigt, at denne bebos af  

 radiotelegrafisten, har den pågældende pligt til at flytte ind i boligen,  

 idet lejevilkårene fastsættes ved aftale mellem styrelsen og  

 radiotelegrafisten under hensyntagen til det almindelige lejeniveau for  

 tilsvarende bolig på stedet.
Ved radiotelegrafistens opsigelse eller død  

 gælder funktionærlovens bestemmelser om fraflytning af boligen.
 § 27.  Styrelsen indbetaler for den ansatte 19,03 kr.  

 månedlig til Forenede Gruppeliv som bidrag til den gældende  

 gruppelivsordning, der hjemler en sumudbetaling på 50.000 kr. til nærmeste  

 pårørende eller de(n) begunstigede i tilfælde af den ansattes død inden  

 udgangen af den måned, hvor den pågældende fylder 67 år.
Kapitel 13. Tillidsrepræsentanter § 28.  Hvor mindst 5 radiotelegrafister er ansat i en  

 statsinstitution, har de ret til at vælge en tillidsmand.
 Stk. 2.  Hvor mindst 4 radiotelegrafister er ansat, kan  

 statsinstitutionen - såfremt den ønsker det - give disse ret til at vælge en  

 tillidsmand.
Stk. 3.  Tillidsmanden kan ikke afskediges, uden at  

 sagen har været forhandlet med foreningen.
Hvis foreningen skønner, at  

 afskedigelsen er uberettiget, kan den kræve afgørelsen prøvet ved fagretlig  

 behandling.
Kapitel 14. Ikrafttræden og opsigelse § 29.  Overenskomsten har virkning fra 1. april 1987  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1989.
 Stk. 2.  Overenskomstens bestemmelser om arbejdstidens  

 længde og placering m.v. (§ 10) og ekstraordinær lønregulering (§ 5, stk.  

 2)kan dog tidligst opsiges til 31. marts 1991.
København, den 3. juni 1987 Radiotelegrafistforeningen af 1917 E.
Gjødsbøl Pedersen / S.
Bøje Larsen Finansministeriet P.
M.
V.
E.
B.
Niels Paludan Bilag 1 PROTOKOLLAT Særligt tillæg til vagtchefer 1. Til radiotelegrafister, der udfører særligt betroet  

 tjeneste, ydes et særligt løntillæg på 5,00 kr. pr. påbegyndt halve  

 vagtcheftime.
Det særlige løntillæg procentreguleres efter bestemmelserne i  

 overenskomstens kapitel 3. Der foretages opgørelse ved hver måneds udgang.  

 Der ses bort fra vagtchefvagter af mindre end 1 times varighed.
Til radiotelegrafister, der fungerer som vagtchefer ved uLyngby radio,u  

 ydes der med virkning fra 1. april 1987 herudover efter aftale mellem Post-  

 og Telegrafvæsenet og Radiotelegrafistforeningen af 1917 indtil 13  

 kvalifikationstillæg af 4.765,18 kr. i årligt grundbeløb i oktober 1984  

 niveau.
Tillæggene reguleres efter de for tjenestemænd gældende regler.
 Stedtillæg m.v.
 2. Dersom der i overenskomstperioden sker ændringer i  

 stedtillægsordningen eller andre arbejdsvilkår for tjenestemænd, tilsikres  

 foreningen forhandling, jfr. dog hovedaftalens § 4, stk. 8.
Tjenestefrihed uden lønfradrag 3. Det bekræftes herved, at der ydes tjenestefrihed  

 uden lønfradrag til radiotelegrafister, der deltager i  

 Radiotelegrafistforeningen af 1917's forhandlinger med repræsentanter for  

 ministerier eller statsstyrelser.
 Tilsvarende tjenestefrihed ydes til radiotelegrafister, der deltager i  

 Radiotelegrafistforeningen af 1917's repræsentantskabsmøder og  

 forretningsudvalgsmøder.
Anden særlig tjenestefrihed 4. Der kan under ganske særlige forhold, f.eks. ved  

 rejse på grund af dødsfald eller ved alvorlig sygdom i nærmeste familie  

 (hvorved forstås forældre, søskende, bedsteforældre, svigerforældre,  

 ægtefælle eller barn), ved rejse på grund af eget, forældres eller  

 svigerforældres sølv- eller guldbryllup, børns eller søskendes bryllup eller  

 eget bryllup, i sidste tilfælde såfremt ferie ikke opnås ved tidspunktet for  

 brylluppet, uden betaling tilstås radiotelegrafister den fornødne  

 tjenestefrihed i indtil 4 sammenhængende dage, når tjenestefriheden ikke kan  

 ordnes ved bytning, og forholdene iøvrigt tillader det.
I tilfælde som de  

 nævnte, der ikke medfører rejse, kan tilstås 1 af 2 dages tjenestefrihed.
 Ved forflyttelse, der medfører flytning af husstand og bohave, kan der  

 tilstås radiotelegrafister gratis tjenestefrihed i indtil 3 dage.
 Der ydes i øvrigt radiotelegrafisterne tjenestefrihed til  

 uddannelsesformål efter de til enhver tid for tjenestemænd gældende regler.
 Aftale om radiotelegrafister ved Post- og Telegrafvæsenet, der er ansat i  

 kortvarige beskæftigelsesforhold.
 5. Ved Post- og Telegrafvæsenet kan der ansættes  

 radiotelegrafister i perioder af ikke over 3 måneders varighed.  

 Ansættelsesperioden skal bekræftes skriftligt forud for periodens begyndelse  

 med angivelse af omfanget af den forventede beskæftigelse.
 For sådanne kortvarige beskæftigelsesforhold, og hvor tjenesten er  

 tilrettelagt over en 5-dages uge, ydes der for hver dag, de pågældende  

 radiotelegrafister udfører tjeneste, 1/22 af den ved overenskomst af dags  

 dato mellem Finansministeriet og Radiotelegrafistforeningen af 1917 aftalte  

 månedsløn ved fuldtidsbeskæftigelse inkl. overtelegrafisttillæg samt et beløb  

 på 28,47 kr. pr. dag, der reguleres efter bestemmelserne i overenskomsten §  

 5.
 I sådanne tjenester, der er tilrettelagt over en 5-dages uge, ydes der  

 overarbejdsbetaling for arbejde ud over en gennemsnitlig daglig arbejdstid på  

 7 timer og 48 minutter (fra 1. september 1988: 7 timer og 36 min. og fra 1.  

 september 1990: 7 timer og 24 min. pr. dag).
 For kortvarige beskæftigelsesforhold i en tjeneste, der er tilrettelagt  

 over en 6-dages uge, ydes for hver dag, de pågældende radiotelegrafister  

 udfører tjeneste, 1/26 af den aftalte månedsløn ved fuldtidsbeskæftigelse  

 inkl. overtelegrafisttillæg samt et beløb på 20,03 kr. pr. dag, der reguleres  

 efter bestemmelserne i overenskomstens § 5.
 I sådanne tjenester, der er tilrettelagt over en 6-dages uge, ydes der  

 overarbejdsbetaling for arbejde ud over en gennemsnitlig daglig arbejdstid på  

 6 timer og 30 minutter, pr. dag. (fra 1. september 1988: 6 timer og 20 min.  

 og fra 1. september 1990: 6 timer og 10 min. pr. dag).
 Der ydes de pagældende radiotelegrafister overarbejdsbetaling, fridage og  

 betaling for mistede fridage samt natpenge og tillæg for lørdags- og  

 søndagstjeneste efter de i overenskomsten af dags dato indeholdte regler.
 Daglønnede radiotelegrafister optjener fritimer for ubekvem arbejdstid  

 efter de i overenskomsten af dags dato indeholdte regler.
Såfremt friheden ikke kan afvikles ved tildeling af ekstra fridage under  

 det daglønnede beskæftigelsesforhold ydes der for tilgodehavende fritimer en  

 kontant godtgørelse beregnet på grundlag af timelønnen.
Dette gælder dog ikke  

 i tilfælde, hvor den daglønnede radiotelegrafist overgår til ansættelse som  

 månedslønnet radiotelegrafist.
I beregningen af den kontante godtgørelse ses  

 bort fra ovennævnte beløb på henholdsvis 28,47 kr. og 20,03 kr. med  

 efterfølgende forhøjelse pr. dag.
 Inden for den aftalte daglønsperiode er daglønnede radiotelegrafister  

 omfattet af funktionærlovens bestemmelser om løn under sygdom.
Særligt tillæg til radiotelegrafister ved Reersø og Blåvand radio 6. Radiotelegrafister, der er såvel tjenestgørende som  

 bosiddende ved Reersø eller Blåvand radio, oppebærer ødetillæg efter  

 tilsvarende regler, som er gældende for tjenestemænd ved Reersø henholdsvis  

 Blåvand radio.
Med virkning fra 1. april 1983 er de gældende bestemmelser om ødetillæg  

 ophævet, og der henvises herom til aftale mellem Finansministeriet og  

 centralorganisationerne af 3. maj 1983, jfr.
Finansministeriets cirkulære af  

 5. maj 1983 om ødetillæg - 1. kt. j.nr. 1983-4513/001-1.
Særligt tillæg til radiotelegrafister ved forsvarets øde beliggende  

 stationer 7. Radiotelegrafister, der ansættes ved forsvarets øde  

 beliggende stationer oppebærer ødetillæg efter de for forsvarets  

 tjenestemandsansatte personel gældende regler.
Med virkning fra 1. april 1983 er de gældende bestemmelser om ødetillæg  

 ophævet, og der henvises herom til aftale mellem Finansministeriet og  

 centralorganisationerne af 3. maj 1983, jfr.
Finansministeriets cirkulære af  

 5. maj 1983 om ødetillæg - 1. kt. j.nr. 1983-4513/001-1.
Beregning af overtidsbetaling 8. Ved nedsættelse af arbejdstiden reduceres den ved  

 beregning af overtidsbetalingen anvendte divisor efter forhandling med  

 foreningen, jfr. dog hovedaftalens § 4, stk. 8.
Arbejdstid og fridage 9. Hvor intet andet er aftalt (jfr. overenskomstens §  

 9, § 11, § 12, stk. 2 og § 13), gælder de for tjenestemænd i statens tjeneste  

 fastsatte regler om arbejdstid og fridage.
Tillidsmandsregler 10. Spørgsmålet om ændring af de gældende  

 tillidsmandsregler vil kunne drøftes i overenskomstperioden.
On the job training 11. Til radiotelegrafister ved flyveradiotjenesten i  

 København og Ålborg, der fungerer som instruktører ved praktisk indøvning af  

 nye medarbejdere samtidig med, at de udfører egen primær tjeneste, ydes der  

 med virkning fra 1. april 1988 som kompensation for den ekstra arbejdsmæssige  

 belastning 2 timers frihed for hver fulde 7 timers instruktørvirksomhed, som  

 er udført efter ordre.
Friheden skal være afviklet senest 2 måneder efter den måned, i hvilken  

 friheden er optjent.
Hvis dette ikke har været muligt af tjenstlige grunde,  

 ydes der i stedet overarbejdsbetaling.
De radiotelegrafister, der skal fungere som instruktører, udpeges af  

 arbejdsstedet.
De pågældende skal normalt have gennemgået et instruktørkursus  

 og have mindst 2 års praktisk erfaring inden for den tjenestegren, der  

 instrueres i.
Interpol radio 12. Efter aftale mellem Justitsministeriet og  

 Radiotelegrafistforeningen af 1917 ydes indtil 4 sprogtillæg af 3.542,68 kr.  

 i årligt grundbeløb (oktober 1984 niveau). Tillæggene reguleres efter de for  

 tjenestemænd gældende regler.
 Ved ansættelse på deltid nedsættes tillæggene forholdsmæssigt.
RIK-arbejde 13. For radioinspektion og -kontrol ydes med virkning  

 fra 1. april 1987 efter aftale mellem Post- og Telegrafvæsenet og  

 Radiotelegrafistforeningen af 1917 ved:
 Teleinspektion Lyngby:
 indtil 7 tillæg af 11.517,59 kr. i årligt grundbeløb (oktober 1984  

 niveau).
 Teleinspektion Nørrebrogade:
 indtil 2 tillæg af 11.517,59 kr. i årligt grundbeløb (oktober 1984  

 niveau).
 Teleinspektion Århus:
 indtil 1 tillæg af 22.868,71 kr. i årligt grundbeløb i oktober 1984 niveau  

 (dette tillæg er tillige et edb-tillæg).
 Teleinspektion Skagen:
 indtil 2 tillæg af 5.862,84 kr. i årligt grundbeløb (oktober 1984 niveau).
Teleinspektion Blåvand indtil 2 tillæg af 3.917,23 kr. i årligt grundbeløb (oktober 1984 niveau).
Tillæggene reguleres efter de for tjenestemænd gældende regler.
Ved  

 ansættelse på deltid nedsættes tillæggene forholdsmæssigt.
Pulje til kvalifikationstillæg 14. Der afsættes en pulje på 40.000 kr. (oktober 1986  

 niveau) til ydelse af kvalifikationstillæg i tilfælde, hvor overenskomstens  

 betingelser for at yde tillæg uden for pulje ikke er opfyldt, jfr.  

 overenskomstens § 7, stk. 2.
 Ledigblevne tillæg kan genanvendes.
Fleksibel lønfastsættelse 15. Radiotelegrafistforeningen af 1917 tilmelder sig  

 en ordning, hvorefter der til fleksibel lønfastsættelse for grupper uden for  

 TFU's, CO-STATs's og AC's forhandlingsområde etableres en tværgående pulje i  

 Finansministeriet på 0,1 pct. aflønsummen for de deltagende  

 overenskomstområder for hvert af årene 1987 og 1988.
Pension 16. Finansministeriet har tilkendegivet, at man, hvis  

 den fornødne lovgivning vedrørende ATP gennemføres, er indstillet på at tage  

 spørgsmålet om ATP-midlernes anvendelse til en pensionforsikringsordning for  

 radiotelegrafister uden for forsvaret op til drøftelse, ligesom ATP-midlernes  

 anvendelse til højere pensionslønramme for overenskomstansatte  

 radiotelegrafister i forsvaret vil kunne undersøges og drøftes.
København, den 3. juni 1987 RADIOTELEGRAFISTFORENINGEN AF 1917 E.
Gjødsbøl Pedersen / S.
Bøje Larsen Finansministeriet P.
M.
V.
E.
B.
Niels Paludan Bilag 2 2.4 Radiotelegrafister 2.4 Radiotelegrafister. 1. april 1987 Overenskomst af 1987 med Radiotelegrafistforeningen.
 Ekskl. overtelegrafisttillæg (1.378,68 kr. årligt til ansatte med 9 års  

 anciennitet eller mere).
