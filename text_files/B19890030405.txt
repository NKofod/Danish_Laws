 I henhold til § 75 c, stk. 1, og § 75 c, stk. 4, i lov om  

 arbejdsformidling og arbejdsløshedsforsikring m.v., jf. lovbekendtgørelse nr.  

 480 af 8. august 1988, som ændret ved lov nr. 838 og lov nr. 840 af 21.  

 december 1988, fastsættes efter forhandling med Landsarbejdsnævnet:
Aktiviteter i efterlønsperioden § 1.  Et medlem må ikke arbejde de første 5 uger efter  

 overgangen til efterløn.
 Stk. 2.  I resten af efterlønsperioden må medlemmet  

 arbejde i sammenlagt højst 200 timer inden for et kalenderår.
 Stk. 3.  Udøvelse af vedvarende selvstændig virksomhed  

 samt arbejde i en selvstændig virksomhed, der ejes eller drives af medlemmets  

 ægtefælle, er ikke tilladt i efterlønsperioden, jf. dog stk. 4, nr. 3.
 Stk. 4.  Arbejde inden for de 200 timer kan udføres som:
 Stk. 5.  Det er uden betydning, om arbejdet medfører  

 indtægt eller ej.
 Stk. 6.  Arbejdet skal medregnes, selv om det udføres  

 uden for normal arbejdstid eller på søndage eller helligdage.
 Stk. 7.  Arbejde i udlandet sidestilles med arbejde i  

 Danmark.
 Stk. 8.  En jordbruger kan ved hel eller delvis  

 bortforpagtning af ejendommens jord til andre end ægtefællen eller umyndige  

 børn bringe sin restejendoms grundværdi ned under beløbsgrænsen i stk. 4, nr.  

 3. Bortforpagtningen skal ske ved skriftlig kontrakt, der gensidigt er  

 uopsigelig i mindst 5 år.
 § 2.  Udøvelse af borgerligt ombud eller andet hverv i  

 det offentliges interesse betragtes ikke som arbejde i efterlønsperioden.
 Stk. 2.  Varetagelse af hverv som medlem af bestyrelser  

 og lignende for private selskaber, pengeinstitutter, foreninger m.v.  

 betragtes ikke som arbejde i efterlønsperioden, med mindre hvervet er  

 forbundet med fast, regelmæssig beskæftigelse i væsentligt omfang.
Beregning af arbejdstiden § 3.  Ved opgørelse af arbejdstiden medregnes de  

 faktisk anvendte timer.
 Stk. 2.  Hvis arbejdstiden ikke eller kun vanskeligt  

 lader sig kontrollere, eller indtægten er væsentlig højere end sædvanlig løn  

 for tilsvarende arbejde, beregnes arbejdstiden ved at omregne indtægten til  

 timer ved brug af omregningssatsen på tidspunktet for arbejdets udførelse.  

 Det omregnede timetal anvendes dog ikke, hvis det er mindre end det faktiske  

 timetal.
 Stk. 3.  Ved jordbrug opgøres arbejdstiden alene med de  

 anvendte timer.
Stk. 4.  Ved byggearbejde i eget hus m.v., jf. § 1, stk.  

 4, nr. 4, fastsættes arbejdstiden i perioder med personlig medvirken mindst  

 til fuld sædvanlig arbejdstid.
Inden den personlige medvirken påbegyndes,  

 skal arbejdsløshedskassen have skriftlig meddelelse om begyndelsesdato og  

 forventet afslutningsdato.
 Stk. 5.  For arbejde, der under ledighed medfører  

 belægning af dagpengekortet efter særlige regler, beregnes arbejdstiden i  

 efterlønsperioden efter samme regler.
Oplysningspligt § 4.  En efterlønsmodtager har pligt til løbende at  

 kontrollere, at arbejdets omfang ikke overstiger 200 timers grænsen.
 Stk. 2.  Medlemmet skal omgående underrette  

 arbejdsløshedskassen, hvis 200 timers grænsen overskrides i årets løb.  

 Arbejdsløshedskassen skal endvidere omgående underrettes, hvis medlemmet  

 begynder et arbejde, som må forudses at overskride begrænsningen, eller hvis  

 der påbegyndes vedvarende selvstændig virksomhed eller arbejde i ægtefællens  

 selvstændige virksomhed.
 Stk. 3.  Efter udløbet af hvert kalenderår skal  

 medlemmet indsende erklæring til arbejdsløshedskassen med angivelse af  

 omfanget af arbejde og indtægt i kalenderåret.
Bortfald af retten til efterløn § 5.  Hvis medlemmet har arbejdet i de første 5 uger  

 efter overgangen til efterløn, bortfalder retten til efterløn med virkning  

 fra overgangstidspunktet.
 Stk. 2.  Hvis medlemmet har arbejdet mere end 200 timer  

 inden for et kalenderår, bortfalder retten til efterløn med virkning fra  

 tidspunktet for overskridelsen af 200 timers begrænsningen, jf. dog stk. 3.
Stk. 3.  Hvis medlemmet vender tilbage til arbejdslivet,  

 bortfalder retten til efterløn dog allerede med virkning fra arbejdets  

 begyndelse.
Det samme gælder, hvis medlemmet påbegynder vedvarende  

 selvstændig virksomhed eller arbejde i ægtefællens selvstændige virksomhed.
Dispensationsbestemmelser § 6.  Når særlige omstændigheder taler derfor, kan der  

 gives tilladelse til, at et medlem, der har overtrådt reglerne i § 1, kan  

 forblive i efterlønsordningen.
 Stk. 2.  Tilladelse efter stk. 1 kan gives af  

 arbejdsløshedskassen, hvis der højst er arbejdet 8 timer i de første fem uger  

 efter overgangen til efterløn, eller højst 240 timer inden for et kalenderår,  

 og medlemmet ikke tidligere har arbejdet mere end tilladt.
Stk. 3.  Arbejdsløshedskassens tilladelse skal gøres  

 betinget af, at indtægten ved arbejdet eller merarbejdet fradrages fuldt ud i  

 efterlønnen.
Ved ulønnet arbejde beregnes fradraget ved multiplikation af  

 timetallet med omregningssatsen.
Stk. 4.  I andre tilfælde kan tilladelsen gives af  

 direktøren for arbejdsløshedsforsikringen efter indstilling fra kassen.
Til  

 tilladelsen kan der knyttes økonomiske vilkår.
 § 7.  Når særlige omstændigheder taler derfor, kan der  

 gives tilladelse til, at et medlem, der ved overgangen til efterløn har  

 bibeskæftigelse, kan bevare denne beskæftigelse efter overgangen til  

 efterløn, selv om der vil blive arbejdet i de første 5 uger, og selv om  

 arbejdets omfang i mindre grad må antages at overstige 200 timer inden for et  

 kalenderår.
 Stk. 2.  Tilladelse efter stk. 1 kan gives af  

 arbejdsløshedskassen, hvis arbejdets omfang skønnes at omfatte højst 300  

 timer inden for et kalenderår.
Stk. 3.  Arbejdsløshedskassens tilladelse skal gøres  

 betinget af, at beskæftigelsen ikke udvides i efterlønsperioden samt af, at  

 medlemmets indtægt ved arbejde ud over 200 timer inden for et kalenderår  

 fradrages fuldt ud i efterlønnen.
Hvis merarbejdet ikke medfører indtægt,  

 samt ved jordbrug, beregnes fradraget ved multiplikation af det overskydende  

 timetal med omregningssatsen.
 Stk. 4.  Arbejdsløshedskassen skal give direktøren for  

 arbejdsløshedsforsikringen meddelelse om afgørelser, der træffes i henhold  

 til stk. 2.
 Stk. 5.  Hvis arbejdets omfang skønnes at omfatte mere  

 end 300 timer inden for et kalenderår, kan tilladelsen gives af direktøren  

 for arbejdsløshedsforsikringen efter indstilling fra arbejdsløshedskassen.  

 Til tilladelsen kan der knyttes økonomiske vilkår.
 Stk. 6.  Hvis et medlem, der har opnået tilladelse efter  

 stk. 2, arbejder i mere end 300 timer inden for et kalenderår, skal  

 meddelelse herom indsendes til direktøren for arbejdsløshedsforsikringen, der  

 kan tilbagekalde tilladelsen.
 § 8.  Direktøren for arbejdsløshedsforsikringen kan  

 godkende en højere beløbsgrænse end i § 1, stk. 4, nr. 3, i tilfælde, hvor en  

 landejendom er udlagt til bymæssige forhold eller til sommerhusbebyggelse.  

 Godkendelse kan kun ske, hvis medlemmet drev ejendommen som bibeskæftigelse  

 inden overgangen til efterløn.
 Ikrafttrædelsesbestemmelser m.v.
 § 9.  Der udarbejdes en vejledning til  

 bekendtgørelsen.
 § 10.  Bekendtgørelsen træder i kraft den 1. juni  

 1989.
 Stk. 2.  Samtidig ophæves:
