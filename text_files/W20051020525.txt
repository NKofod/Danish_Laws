Klage over fejlbehandling i forbindelse med hoftesmerter Patientklagenævnet fandt grundlag for at kritisere  

 afdelingssygeplejerske A og afdelingssygeplejerske B for deres behandling og  

 observation af patienten og desuden fandt nævnet grundlag for at indskærpe  

 overfor afdelingssygeplejerske B, at hun udviser større omhu i sit fremtidige  

 virke.
Nævnet lagde ved afgørelsen blandt andet vægt på, at  

 patienten havde haft nedsat gangdistance over to år, og at der var  

 overfladiske  

 trykmærker på benene, samt at der ikke var puls i fodryggens pulsårer på  

 begge  

 sider.
Endvidere lagde nævnet vægt på, at patienten vejede over 120 kg.  

 Nævnet  

 fandt på den baggrund, at afdelingssygeplejerske A burde have foranlediget  

 aflastning i form af aflastningsmadras eller anden form for trykaflastning.
Nævnet lagde desuden vægt på, at der ved besøg af en  

 fodterapeut blev observeret hælsår på begge hæle i slutningen af marts 2000,  

 og  

 at der derfor blev foreslået æggebakke-madras.
Nævnet fandt, at hælsårene,  

 som  

 blev observeret af fodterapeuten i slutningen af marts 2000, måtte have været  

 i  

 udvikling i perioden forud herfor, og at afdelingssygeplejerske B burde have  

 observeret disse.
Endvidere fandt nævnet, at der straks ved genindlæggelsen i  

 midten af marts 2000 burde have været iværksat trykaflastende  

 foranstaltninger  

 i form af trykaflastende madras, idet patienten var i stor risiko for at  

 udvikle tryksår.
Endelig lagde nævnet vægt på, at der den 9. juli 2000  

 blev observeret et tryksår med ca. 5 cm dødt væg på højre balde, hvorfor  

 nævnet  

 vurderede, at det observerede tryksår måtte have været i udvikling i perioden  

 forud herfor.
Nævnet fandt på den baggrund, at tryksåret burde have været  

 observeret i forbindelse med den daglige pleje af afdelingssygeplejerske B.
 Nævnet fandt herudover ikke grundlag for at kritisere  

 de involverede læger for deres behandling af patienten på ortopædkirurgisk og  

 anæstesiologisk afdeling, herunder fandt nævnet ikke grundlag for at  

 kritisere,  

 at man ikke diagnosticerede lårbensbruddet med det samme.
 Ved denne vurdering lagde nævnet vægt på, at  

 røntgenbillederne, som blev optaget i forbindelse med primærtraumet i  

 begyndelsen af marts 2000, var af teknisk god kvalitet, og at  

 røntgenbillederne  

 ikke viste tegn på brud i venstre hofte.
