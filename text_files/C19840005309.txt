(Til samtlige ministerier m.v.) 1. I den som bilag 1 til dette cirkulære optrykte  

 aftale af 27. april 1984 er fastsat regler om rådighedstillæg til  

 tjenestemandsansatte sekretærer, fuldmægtige, ekspeditionssekretærer, politi-  

 og dommerfuldmægtige samt politi- og retsassessorer.
 Den til rådighedstillæggene knyttede merarbejdsforpligtelse er fra 1.  

 januar 1984 nedsat fra 50 timer pr. kvartal til 35 timer pr. kvartal.
 Rådighedstillæggenes grundbeløb er forhøjet i overensstemmelse med det i  

 punkt 3) i finansministeriets cirkulære af 6. april 1983 om aftale om  

 justering af tjenestemandslønninger m.v. fra 1. april 1983 anførte.
De nye grundbeløbs størrelse fremgår af aftalens § 1. Som følge af  

 bestemmelserne i lov nr. 575 af 27. oktober 1982 om begrænsning af lønstigninger og om ændring af takt- og  

 dyrtidsregulering m.v. bortfalder dyrtidsregulering på grundlag af  

 reguleringspristallet for januar 1983 og følgende pristal til og med  

 reguleringepristallet for januar 1985.
Rådighedstillæggenes størrelse pr. 1. januar 1984 (= 1. oktober 1983)  

 fremgår af den som bilag 2 optrykte tabel.
En tilsvarende tabel vil fremtidig  

 indgå i finansministeriets lønoversigter - første gang i oversigten pr. 1.  

 april 1984.
 Såfremt der i medfør af § 16 i aftale af 28. marts 1983 om justering af  

 tjenestemandslønninger m.v. ydes en særlig regulering af tillæggene pr. 1.  

 oktober 1984, vil denne regulerings og det samlede tillægs størrelse fremgå  

 af ovennævnte tabel i lønoversigten. 2. I aftale af 1. november 1971  

 (cirkulære nr. 206 af 10. november 1971) om godtgørelse for merarbejde til  

 tjenestemænd i staten, for hvem der ikke gælder en højeste arbejdstid, er det  

 i § 2, stk. 3, bestemt, at der for tjenestemænd i egentlige chefstillinger og  

 dermed ligestillede stillinger kan ydes godtgørelse for merarbejde, såfremt  

 dette har været af et sådant omfang, at den pågældende tjenestemands samlede  

 arbejdsbyrde set over en længere periode væsentligt har oversteget den  

 arbejdsbyrde, der påhviler tjenestemænd, som oppebærer særligt tillæg i  

 henhold til lønnings- og klassificeringslovens § 31, stk. 2, 1. punktum, jfr.  

 den mellem lønnings- og pensionsministeriet og Danske Statsembedsmænds samråd  

 indgåede aftale af 30. oktober 1969.
 Der er mellem finansministeriet og akademikernes Centralorganisation  

 enighed om, at den ovenfor omtalte nedsættelse af rådighedsforpligtelsen for  

 tjenestemænd, der oppebærer rådighedstillæg, har til konsekvens, at det i  

 merarbejdsaftalens § 2, stk. 3, anførte kriterium ligeledes ændres til 140  

 timer på årsbasis, jfr. herved merarbejdsaftalens § 3, sidste punktum.
 3. Dette cirkulære har virkning fra 1. januar 1984.  

 Samtidig ophæves finansministeriets cirkulære af 20. september 1982 om  

 rådighedstillæg til tjenestemandsansatte sekretærer, fuldmægtige,  

 ekspeditionssekretærer m.f1.
P.
M.
V.
E.
B.
Gorm Neigaard Bilag 1 Aftale mellem finansministeren og Akademikernes Centralorganisation (tjenestemandsudvalget) om rådighedstillæg til tjenestemandsansatte sekretærer, fuldmægtige, ekspeditionesekretærer, politi- og dommerfuldmægtige samt politi- og retsassessorer I henhold til § 45, stk. 1, i lov nr. 291 af 18. juni 1969 om tjenestemænd  

 i staten, folkeskolen og folkekirken aftales følgende:
§ 1.  Til sekretærer, fuldmægtige og  

 ekspeditionssekretærer, politi- og dommerfuldmægtige samt politi- og  

 retsassessorer, der påtager sig rådighedsforpligtelse og forpligtelse til  

 merarbejde, ydes rådighedstillæg med nedennævnte årlige grundbeløb:  

 +++OPSTILBEG Anciennitet Pr. 1/4 Pr. 1/10 Pr. 1/4 Pr. 1/10 +++OPSTILSLUT Merarbejdsforpligtelsen udgør fra 1. januar 1984 indtil 35 timer pr. kvartal.
§ 2.  Rådighedstillæg kan ikke oppebæres i tilfælde,  

 hvor tjenestemanden har opnået tilladelse til nedsættelse eller forskydning  

 af kontortiden med henblik på varetagelse af beskæftigelse ved siden af stillingen.
Såfremt tjenestemanden af andre grunde har opnået nedsat  

 arbejdstid, vil rådighedstillægget kunne oppebæres med forholdsmæssig  

 reduktion i merarbejdsforpligtelsen og tillæggets størrelse.
 § 3.  Tillæggene dyrtidsreguleres, jfr. § 11, i aftale  

 af 28. marts 1983 om justering af tjenestemandslønninger m.v. fra 1. april  

 1983, således:
For hver fulde tre points' udsving i reguleringspristallet ud over 103  

 (januar 1980 = 100) forhøjes eller nedsættes tillægget med 126 kr. årlig.
Ved udsving i reguleringspristallet fra 103 til 100  

 nedsættes tillægget med 84 kr. årlig.
 Regulering sker på grundlag af reguleringspristallet for januar og juli  

 for tidsrummene henholdsvis 1. april - 30. september og 1. oktober - 31.  

 marts.
For perioden 1. oktober 1975 - 1. januar 1980 er der på grundlag af  

 reguleringspristallet for januar 1975 = 100 udløst i alt 11 dyrtidsportioner  

 på 129,60 kr. årlig til udbetaling.
Hertil kommer 1 dyrtidsportion på 129,60  

 kr. årlig pr. 1. oktober 1980 på grundlag af reguleringspristallet for januar  

 1980 = 100. I perioden 1. april 1981 - 1. oktober 1982 (incl.) er udløst i  

 alt 7 dyrtidsportioner på 180 kr. årlig.
Det samlede dyrtidstillæg udgør  

 herefter i perioden indtil 30. september 1985 2.815,20 kr. årlig.
 § 4.  Aftalen har virkning fra 1. januar 1984 og kan  

 opsiges med 3 måneders varsel, dag tidligst til 1. april 1985.
 Stk. 2.  Samtidig ophæves aftale af 5. september 1982 om  

 rådighedstillæg til tjenestemandsansatte sekretærer, fuldmægtige,  

 ekspeditionssekretærer, politi- og dommerfuldmægtige samt politi- og  

 retsassessorer.
København, den 27. april 1984 Akademikernes Centralorganisation Erik Stig Jørgensen Finansministeriet P.
M.
V.
E.
B.
