 Landsskatteretskendelse af 1/3 2002 vedr. forældelse af  

 momskrav.
Virksomheden As klage skyldes at told- og skatteregionen, ved  

 en afgørelse af 22. december 2000, ikke har fundet at et momstilsvar for  

 afgiftsperioden 1992-1997 er forældet.
Told- og skatteregionen har således  

 reguleret momstilsvaret for perioden 1. januar 1992 til 31. december 1997 med  

 i  

 alt 497.263 kr.
Virksomheden A v/B (herefter benævnt virksomheden) driver  

 udlejningsvirksomhed, hvor busser udlejes uden fører.
Busserne er registreret  

 til foreningskørsel, og de udlejes på dag- og ugebasis, dog udlejes enkelte  

 for  

 længere perioder.
 Det er oplyst, at virksomheden er afmeldt fra momsregistrering  

 pr. 15. januar 1997.
 Det er oplyst, at told- og skatteregionen var på  

 udbetalingskontrol i virksomheden den 11. oktober 1993, hvor regionen  

 gennemgik  

 momshæftet Y27. Endvidere var der arbejdsgiverkontrol i virksomheden den 27.  

 juni 1996, hvor regionen gennemgik lønsedler for en bestemt medarbejder.  

 Øvrig  

 kontakt mellem regionen og virksomheden har efter det oplyste været  

 telefonisk.
Told- og skatteregionen indhentede i forbindelse med et  

 kontrolbesøg hos virksomheden i 1999 virksomhedens årsregnskab for 1997. Det  

 fremgik af dette regnskab, at skyldig moms ikke stemte overens med  

 virksomhedens momsangivelser til regionen.
Det fremgik tillige af revisors  

 erklæring til regnskabet, at virksomhedens momsangivelser i en længere  

 årrække  

 ikke havde været i overensstemmelse med det momstilsvar, der var opgjort i  

 årsregnskaberne.
Endvidere fremgik det, at virksomhedens revisor løbende  

 havde  

 udarbejdet momsefterangivelser.
Heraf var nogle underskrevet af B.
Ingen af  

 efterangivelserne var afleveret til told- og skatteregionen.
 Told- og skatteregionen har ud fra virksomhedens årsregnskaber  

 udarbejdet en oversigt over differencen mellem momstilsvaret efter  

 årsregnskaberne i forhold til det af virksomheden oplyste på  

 momsangivelserne.  

 Virksomheden har ikke anfægtet regionens opgørelse.
År Udgående afgift Indgående afgift Energiafgifter m.v.
Ifølge  

 regnskab Angivet Difference Ifølge  

 regnskab Angivet Difference Ifølge  

 regnskab Angivet Difference Samlet  

 difference 1992 244100 255541 -11441 170824 193841 23017 12089 10957 -1132 10444 1993 422061 406242 15819 368168 434158 65990 1379 1668 288 82097 1994 646550 644408 2142 514042 575391 61349 5376 1511 -3865 59626 1995 713884 662213 51671 503662 620083 116421 3980 5988 2008 170100 1996 538668 303335 235333 324926 270537 -54389 9512 9828 316 181260 1997 156390 130175 26215 32479 0 -32479 0 0 0 -6264 I alt 497263 Told- og skatteregionen har ud fra den udarbejdede oversigt  

 forhøjet klagerens momstilsvar for perioden 1. januar 1992 til 31. december  

 1997  

 med i alt 497.263 kr., jf. momslovens § 77, stk. 1, jfr. § 4, stk. 1 og § 37.
Told- og skatteregionen har ikke anset noget af kravet for  

 forældet.
Told- og skatteregionen har herved henvist til at  

 forældelsesfristen  

 har været suspenderet, jf. forældelseslovens § 3, idet told- og  

 skatteregionen  

 først ved indhentelsen af 1997 årsregnskabet i 1999 blev bekendt med, at der  

 ikke var overensstemmelse mellem momsangivelserne og årsregnskabet.
Told- og  

 skatteregionen har endvidere anført, at den omstændighed, at virksomheden har  

 opgivet korrekte momsangivelser til de kommunale skattemyndigheder ikke er  

 ensbetydende med at told- og skatteregionen har været bekendt med forholdet,  

 idet det er told- og skatteregionen som er den relevante myndighed i forhold  

 til momsen.
Endelig har told- og skatteregionen anført, at virksomheden må  

 anses at have erkendt størrelsen af de årlige momstilsvar i og med at disse  

 fremgår af de underskrevne årsregnskaber.
Klagerens repræsentant har nedlagt påstand om, at den del af  

 kravet der er mere end 5 år gammelt må anses for forældet, jf.  

 forældelseslovens regler.
Repræsentanten har henvist til, at told- og  

 skatteregionen burde have været bekendt med kravet både via de talrige  

 kontrolbesøg hos virksomheden gennem årene og via de indsendte årsregnskaber.
 Repræsentanten har på vegne af klageren anerkendt told- og  

 skatteregionens opgørelse, idet denne stemmer overens med de af virksomhedens  

 revisor udarbejde årsregnskaber.
Sagen har været til udtalelse hos told- og skatteregionen samt  

 hos Told- og Skattestyrelsen.
Told- og skatteregionen har udtalt, at regionen  

 fastholder, at kravet ikke kan anses for forældet, idet told- og  

 skatteregionen  

 må anses at have været i undskyldelig uvidenhed om kravets beståen.
Told- og  

 Skattestyrelsen har tiltrådt denne udtalelse.
 Landsskatteretten skal  

 udtale:
I henhold til §§ 1 og 2 i forældelsesloven af 1908 gælder der  

 for statens eller kommunernes krav på skatter og afgifter af offentligretlig  

 natur en forældelsesfrist på 5 år.
Denne forældelsesfrist er dog ikke  

 anvendelig, når der for fordringen er udstedt gældsbrev eller tilvejebragt  

 andet særligt retsgrundlag, hvorved fordringens tilblivelse eller størrelse  

 er  

 anerkendt af skyldneren eller på anden måde skriftligt fastslået.  

 Forældelsesfristen regnes fra det tidspunkt, hvor fordringen kan kræves  

 betalt.
 Af forældelseslovens § 3 fremgår følgende:
Naar den Fordringshaver, for Hvem noget af de i § 1 ommeldte  

 Krav er stiftet, paa Grund af utilregnelig Uvidenhed om sit Krav eller om  

 Skyldnerens Opholdssted har været ude af Stand til at gøre sin Ret gældende,  

 regnes den i § 1 omhandlede kortere Forældelsesfrist først fra den Tid, da  

 Fordringshaveren var eller ved sædvanlig Agtpaagivenhed vilde have været i  

 Stand til at Kræve sit krav betalt Retten finder ikke, at told- og skatteregionen kan anses at have  

 været i en undskyldelig uvidenhed om sit krav.
Retten har herved lagt vægt  

 på,  

 at virksomheden har været momsregistreret for den omhandlende aktivitet og i  

 den forbindelse løbende har indsendt momsangivelser.
Retten skal i den  

 forbindelse henvise til Højesterets dom offentliggjort i UfR 1981.72.
Retten finder endvidere ikke, at virksomheden, ved indsendelsen  

 af årsregnskaberne til ligningsmyndighederne, kan anses at have anerkendt  

 gælden overfor Told- og skatteregionen.
Der skal i den forbindelse henvises  

 til  

 Landsrettens dom offentliggjort i TfS 1992.333.
Retten finder derfor, at den del af kravet der var forfaldent  

 den 22. december 1995 må anses for forældet.
Efter den dagældende § 59 i  

 momsloven forfalder momskrav 1 måned og 10 dage efter afgiftsperiodens udløb.  

 Da virksomheden efter det oplyste anvender kvartalet som afgiftsperiode, vil  

 krav som vedrører 3. kvartal 1995 og tidligere være at anse for forældet.  

 Regionens afgørelse er således uvirksom for perioden forud for 22. december  

 1995, fordi det afledte krav var forældet, da afgørelsen blev truffet.
