Bekendtgørelse om erhvervsakademiuddannelse (AK) i  

 administration (administrationsøkonom AK) I medfør af § 1, stk. 2 og 4, og § 11 i lov  

 nr. 1115 af 29. december 1997 om korte videregående uddannelser  

 (erhvervsakademiuddannelser), fastsættes:
Kapitel 1 Uddannelsens formål og varighed § 1.  

  

 Formålet med erhvervsakademiuddannelsen i administration er at kvalificere  

 den  

 uddannede til selvstændigt at kunne varetage arbejde med at analysere,  

 planlægge og gennemføre løsninger, der bredt vedrører administration i  

 private  

 virksomheder samt forvaltning og administration i offentlige virksomheder.  

 Formålet er tillige at kvalificere den uddannede til professionel servicering  

 af borgere og kunder og at fremme samarbejdet mellem de to sektorer.
Stk. 2.  

  

 Den  

 uddannede skal kunne 1)  

 	  

 kombinere viden om  

 økonomiske, juridiske, organisatoriske, samfundsmæssige og  

 informationsteknologiske forhold med metodiske overvejelser inden for  

 administration og 2)  

 	  

 indgå i ledelses- og  

 samarbejdsmæssige sammenhænge med andre med anden uddannelsesmæssig, sproglig  

 og kulturel baggrund.
§ 2.  

  

 Uddannelsen, der er en fuldtidsuddannelse, er normeret til 2  

 studenterårsværk.  

 Et studenterårsværk er en fuldtidsstuderendes arbejde i 1 år.
Et  

 studenterårsværk svarer til 60 point i European Credit Transfer System  

 (ECTS-point).
Stk. 2.  

  

 Uddannelsen  

 skal være afsluttet senest 4 år efter studiestart.
Institutionen kan, når det  

 findes begrundet i usædvanlige forhold, dispensere herfra.
 Stk. 3.  

  

 Op til 15  

 ECTS-point af de i § 3 nævnte ECTS-point for det samlede  

 uddannelsesforløb  

 kan efter institutionens bestemmelse gennemføres som studieophold i en eller  

 flere virksomheder.
 Stk. 4.  

  

 Erhvervsakademiuddannelsen  

 inden for administration giver ret til at anvende betegnelsen  

 administrationsøkonom AK.
Kapitel 2 Uddannelsens indhold og tilrettelæggelse § 3.  

  

 Uddannelsen består af en fællesdel, der har et omfang svarende til 90  

 ECTS-point, og en valgdel, der har et omfang svarende til 30 ECTS-point.
 Stk. 2.  

  

 Den  

 obligatoriske del består af følgende emneområder:
1)  

 	  

 Samfund  

,  

  

 der skal kvalificere den studerende  

 til at kunne inddrage emner om samfundsforhold og om samspillet mellem den  

 private og offentlige sektor i forbindelse med administrationsrelaterede  

 opgaver.
I området indgår følgende emner i henhold til bilag 1:  

 samfundsforhold  

 samt samspil, nationalt og internationalt.
Emneområdet skal have et omfang  

 svarende til 10 ECTS-point.
2)  

 	  

 Organisation, der  

 skal kvalificere den studerende til at kunne anvende organisationsteori og  

 kunne analysere organisatoriske forhold i forbindelse med administrative  

 processer og beslutninger, herunder digitaliseringens betydning for  

 organisationens udvikling.
I området indgår følgende emner i henhold til  

 bilag  

 1: systemet, organisationens kultur samt samarbejde.
Emneområdet skal have et  

 omfang svarende til 20 ECTS-point.
3)  

 	  

 Administration, der  

 skal kvalificere den studerende til at kunne varetage arbejdsopgaver i  

 relation  

 til administration i private virksomheder og forvaltning og administration i  

 offentlige virksomheder.
Endvidere skal indgå udvikling af samarbejdet mellem  

 den private og offentlige sektor samt digitaliseringens potentialer for  

 kommunikation og serviceleverance til kunder og borgere.
I området indgår  

 følgende emner i henhold til bilag 1: sagsbehandling og opgaveløsning,  

 projektarbejde, service management, kvalitetssikring, kommunikation,  

 informationssystemer, beskrivende statistik samt evaluerings- og  

 undersøgelsesmetoder.
Emneområdet skal have et omfang svarende til 20  

 ECTS-point.
4)  

 	  

 Jura, der skal  

 kvalificere den studerende til at kunne anvende relevant jura i forbindelse  

 med  

 administrative og forvaltningsretlige spørgsmål samt til at kunne vurdere,  

 hvornår andre juridiske rådgivere bør inddrages.
I området indgår følgende  

 emner i henhold til bilag 1: forvaltningsret, aftaleret samt personalejura.  

 Emneområdet skal have et omfang svarende til 20 ECTS-point.
5)  

 	  

 Økonomi, der skal  

 kvalificere den studerende til at kunne anvende samfundsøkonomisk og  

 erhvervsøkonomisk teori samt modeller og metoder til økonomistyring.
Den  

 studerende skal opnå en helhedsopfattelse af økonomiske beslutningsprocesser.  

 I  

 området indgår følgende emner i henhold til bilag 1: samfundsøkonomi samt  

 økonomistyring.
Emneområdet skal have et omfang svarende til 20 ECTS-point.
 Stk. 3.  

  

 Valgdelen,  

 der bygger på fællesdelen, består af:
1)  

 	  

 Specialeforløb, der  

 skal give den studerende mulighed for at kvalificere studie- og  

 erhvervskompetencen gennem specialisering og perspektivering af emner, der  

 bredt relaterer sig til administrationsområdet.
Specialeforløbet skal have et  

 omfang svarende til 15 ECTS-point.
Institutionen tilrettelægger forløbet ved  

 at  

 fastsætte og udbyde et antal forløb inden for uddannelsens overordnede  

 formål.
2)  


  

 Afsluttende eksamensprojekt, hvor den studerende skal  

 dokumentere evne til på metodisk grundlag at kunne bearbejde en kompleks og  

 praksisnær problemstilling i relation til en konkret opgave inden for  

 administrationsområdet.
Projektet skal have et omfang svarende til 15  

 ECTS-point.
Den studerende skal gennemføre det afsluttende eksamensprojekt  

 inden for centrale problemstillinger i uddannelsen.
Den studerendes  

 specialeforløb skal indgå.
 § 4.  

  

 Institutionen skal ved tilrettelæggelse af uddannelsen tage udgangspunkt i  

 relevant erhvervspraksis og anvendt teori.
 Stk. 2.  

  

 Institutionen  

 kan tilrettelægge op til 15 ECTS-point af uddannelsens obligatoriske del med  

 differentieret undervisning for at sikre de studerende et fælles  

 studiegrundlag.
 Stk. 3.  

  

 Institutionen skal sikre progression i hele uddannelsesforløbet.
 Stk. 4.  

  

 Der skal i  

 uddannelsen indgå undervisningsformer, der kan udvikle den studerendes  

 selvstændighed, samarbejdsevne og evne til at skabe fornyelse.
 Stk. 5.  

  

 Institutionen kan i studieordningen fastsætte regler om, at den studerende  

 har  

 pligt til at deltage i undervisningen.
 Stk. 6.  

  

 I  

 uddannelsen indgår, i det omfang det er relevant, undervisning i  

 iværksætterkultur, miljømæssige problemstillinger og i samspillet mellem  

 forskellige kulturformer.
Kapitel 3 Lærerkvalifikationer § 5.  

  

 Lærere, der underviser i uddannelsen, skal have kandidatniveau eller  

 tilsvarende  

 niveau opnået gennem anden videregående uddannelse og relevant  

 erhvervserfaring, der kan dokumentere det faglige og teoretiske niveau.  

 Lærerne  

 skal normalt have relevant erhvervserfaring.
 Stk. 2.  

  

 Lærerne  

 skal kunne dokumentere et pædagogisk kvalifikationsniveau.
Kapitel 4 Eksamen og bedømmelse § 6.  

  

 For  

 prøver og eksamen, herunder prøveformer, bedømmelse, eksamensbevis, klage  

 over  

 eksamen m.v., gælder reglerne i bekendtgørelse om prøver og eksamen i  

 erhvervsrettede uddannelser (eksamensbekendtgørelsen) og bekendtgørelse om  

 karakterskala og anden bedømmelse (karakterskalabekendtgørelsen).
 § 7.  

  

 Uddannelsen indeholder følgende 4 eksterne prøver:
1)  

 	  

 1 prøve, der ligger  

 inden udgangen af 2. semester.
Prøven skal tilrettelægges, så den bredt  

 kombinerer væsentlige områder af 1. års undervisning.
 2)  

 	  

 2 prøver i 2.  

 studieår, som tilsammen skal dokumentere mindst 2/3 af uddannelsen.
 3)  

 	  

 Det afsluttende  

 eksamensprojekt, som sammen med de 2 prøver i 2. studieår skal dokumentere,  

 at  

 uddannelsens afgangsniveau er opnået.
Stk. 2.  

  

 Emnet for  

 det afsluttende eksamensprojekt formuleres af den studerende i samråd med  

 institutionen og så vidt muligt i samarbejde med en virksomhed.
Institutionen  

 godkender opgavens formulering.
Stk. 3.  

  

 Prøven i det afsluttende  

 eksamensprojekt består af et projekt og en mundtlig del.
Der gives 1  

 samlet karakter.
 Stk. 4.  

  

 Den prøve,  

 der er nævnt i stk. 1, nr. 1, skal være bestået, før den studerende kan  

 aflægge de prøver, der er nævnt i stk. 1, nr. 2 og 3.
 Stk. 5.  

  

 Der kan  

 indgå interne prøver i uddannelsen.
Kapitel 5 Andre regler § 8.  

  

 Institutionen fastsætter inden for bekendtgørelsens rammer nærmere regler om  

 uddannelsen i en studieordning.
 Stk. 2.  

  

 Studieordningen  

 skal indeholde:
1)  

 	  

 Mål for samt indhold  

 og tidsmæssigt omfang af de enkelte fag, herunder specialeforløb, samt  

 fagenes  

 tidsmæssige placering i uddannelsesforløbet.
Omfanget af fagene fastsættes i  

 ECTS-point, jf. § 3.
2)  

 	  

 Mål for samt indhold  

 og tidsmæssigt omfang af eventuelle studieophold og disses tidsmæssige  

 placering i uddannelsesforløbet.
Omfanget af studieophold fastsættes i  

 ECTS-point, jf. § 2, stk. 3.
 3)  

 	  

 Beskrivelse af  

 undervisnings- og arbejdsformer.
 4)  

 	  

 Krav til undervisning  

 og eksamen, herunder bundne forudsætninger i uddannelsesforløbet.
 5)  

 	  

 Angivelse af  

 eventuelle interne prøver, jf. § 7, stk. 5.
 6)  

 	  

 Eventuelle regler om  

 pligt til at deltage i undervisningen, jf. § 4, stk. 5.
 7)  

 	  

 Regler om vægtning af  

 projekt og mundtlig del i det afsluttende eksamensprojekt, jf. § 7,  

 stk. 3.
 8)  

 	  

 Regler om  

 meritoverførsel.
 9)  

 	  

 Angivelse af indgåede  

 meritaftaler.
 10)  

 	  

 Angivelse af hvorledes  

 uddannelsen eventuelt udbydes som åben uddannelse.
 Stk. 3.  

  

 Det skal af  

 studieordningen fremgå, at institutionen, når det findes begrundet i  

 usædvanlige forhold, kan dispensere fra de regler i studieordningen, som  

 alene  

 er fastsat af institutionen.
Stk. 4.  

  

 Inden en  

 studieordning fastsættes og ved væsentlige ændringer af studieordningen,  

 tager  

 institutionen kontakt til studerende og aftagere.
Derudover indhentes en  

 udtalelse fra censorformandskabet, jf. eksamensbekendtgørelsen.
Andre  

 udbydere  

 af uddannelsen orienteres med henblik på koordinering af uddannelsen.
 Stk. 5.  

  

 Studieordningen og væsentlige ændringer heraf træder i kraft ved et studieårs  

 begyndelse.
 Stk. 6.  

  

 Ved  

 udstedelse af ny studieordning og ved væsentlige ændringer heraf fastsættes  

 overgangsregler i studieordningen.
 Stk. 7.  

  

 Relevante  

 uddannelsesinstitutioner, censorerne og Undervisningsministeriet skal  

 orienteres om studieordningen og ændringer heraf.
 Stk. 8.  

  

 Den  

 ajourførte studieordning skal være offentlig tilgængelig på institutionens  

 hjemmeside på internettet senest ved et studieårs begyndelse.
 § 9.  

  

 Ved  

 skift til samme uddannelse ved anden institution skal bestået prøve, jf.  

 § 7, stk. 1, nr. 1, godskrives den studerende.
 Stk. 2.  

  

 Beståede  

 uddannelseselementer i øvrigt ved en institution, der udbyder uddannelsen  

 efter  

 denne bekendtgørelse, ækvivalerer de tilsvarende uddannelseselementer ved  

 andre  

 institutioner, der udbyder uddannelsen.
Stk. 3.  

  

 Institutionen kan i hvert enkelt tilfælde eller ved regler i studieordningen  

 godkende, at gennemførte uddannelseselementer fra en anden dansk eller  

 udenlandsk videregående uddannelse træder i stedet for uddannelseselementer,  

 der er omfattet af denne bekendtgørelse.
Afgørelsen træffes på grundlag af en  

 faglig vurdering af ækvivalensen mellem de berørte uddannelsesdele.
 Stk. 4.  

  

 Ved  

 godkendelse efter stk. 3 anses uddannelseselementet for gennemført, hvis  

 det er bestået efter reglerne om den pågældende uddannelse.
§ 10.  

  

 Undervisningsministeriet kan tillade fravigelse af bekendtgørelsen som led i  

 forsøg.
Ved forsøg fastsættes samtidig forsøgets varighed og  

 rapporteringsform.
 Stk. 2.  

  

 Ministeriet  

 kan dispensere fra bekendtgørelsen, når det findes begrundet i usædvanlige  

 forhold, bortset fra de tilfælde der er nævnt i § 2, stk. 2.
§ 11.  

  

 Institutionens afgørelser i henhold til denne bekendtgørelse kan indbringes  

 for  

 Undervisningsministeriet, når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af 1 uge.
Institutionen sender  

 klagen til ministeriet vedlagt udtalelsen og klagerens eventuelle kommentarer  

 hertil.
 Stk. 2.  

  

 Frist for  

 at indgive klage efter stk. 1 er 2 uger fra den dag, afgørelsen er  

 meddelt  

 klageren.
Kapitel 6 Ikrafttræden § 12.  

  

 Bekendtgørelsen træder i kraft den 1. august  

 2007.
 Stk. 2.  

  

 Samtidig ophæves  

 bekendtgørelse nr. 596 af 23. juni 2003 om erhvervsakademiuddannelse (AK) i  

 administration (administrationsøkonom AK).
Undervisningsministeriet, den 18. juni  

 2007 P.M.V.Steffen Jensenkst.  

 uddannelsesdirektør /Jens Nielsen Bilag 1 Erhvervsakademiuddannelse (AK) i administration  

 (administrationsøkonom AK) Obligatoriske emner Emneområde: Samfund Samfundsforhold Målet er, at den studerende 1)  

 	  

 har indsigt i den  

 private og offentlige sektors opbygning, funktion og udvikling, 2)  

 	  

 har indsigt i  

 strategiske og politiske beslutningsprocesser og 3)  

 	  

 har indsigt i de  

 forfatningsretlige principper.
Samspil, nationalt og internationalt Målet er, at den studerende 1)  

 	  

 har indsigt i  

 samspillet mellem den private og den offentlige sektor, 2)  

 	  

 har indsigt i  

 samspillet mellem nationale og internationale private og offentlige  

 virksomheder, organisationer og myndigheder og 3)  

 	  

 har indsigt i  

 kulturelle fænomeners betydning for samspillet.
Emneområde: Organisation Systemet Målet er, at den studerende 1)  

 	  

 har indsigt i  

 principperne for den private og offentlige sektors organisationsformer, 2)  

 	  

 kan analysere  

 processer og strukturer, herunder af digital karakter, som er bestemmende for  

 organisationen og dens udvikling og 3)  

 	  

 kan handle inden for  

 organisationens rammer.
Organisationens kultur Målet er, at den studerende 1)  

 	  

 har indsigt i, hvilke  

 eksterne faktorer der har betydning for organisationen og 2)  

 	  

 kan analysere kultur  

 og værdier, som er bestemmende for beslutningsprocesser og personaleudvikling  

 i  

 en organisation.
Samarbejde Målet er, at den studerende 1)  

 	  

 har indsigt i  

 individers adfærd i organisationen, 2)  

 	  

 har indsigt i  

 betydningen af forskellige ledelsesformer i organisationen og 3)  

 	  

 kan vurdere og  

 anvende metoder til konfliktløsning.
Emneområde: Administration Sagsbehandling og opgaveløsning Målet er, at den studerende 1)  

 	  

 kan planlægge og  

 gennemføre behandling af konkrete sager og 2)  

 	  

 kan deltage i  

 sagsbehandlingsforløb.
Projektarbejde Målet er, at den studerende 1)  

 	  

 kan anvende  

 projektarbejdsmetoder og 2)  

 	  

 kan deltage i  

 projektstyring.
Service management Målet er, at den studerende 1)  

 	  

 kan analysere  

 serviceydelser og leverancesystemer, herunder i forhold til kunder og  

 borgere, 2)  

 	  

 kan vurdere en samlet  

 servicepakke på forskellige områder og ud fra forskellige perspektiver og 3)  

 	  

 kan medvirke til at  

 understøtte samarbejdet mellem den private og offentlige sektor.
Kvalitetssikring Målet er, at den studerende 1)  

 	  

 har indsigt i  

 kvalitetssikringsmetoder og systemer, 2)  

 	  

 kan opstille  

 kvalitetsmål og 3)  

 	  

 kan vurdere om  

 kvalitetsmålene er opfyldt.
Kommunikation Målet er, at den studerende 1)  

 	  

 kan anvende  

 forskellige præsentations- og forhandlingsteknikker, 2)  

 	  

 kan udarbejde  

 rapporter ved anvendelse af forskellige medier, 3)  

 	  

 kan inddrage digitale  

 muligheder i kommunikationen mellem kunder og borgere og 4)  

 	  

 kan anvende relevante  

 fagudtryk på engelsk i skrift og tale.
Informationssystemer 1)  

 	  

 kan anvende relevante  

 beslutningssystemer ved planlægning, gennemførelse og evaluering af  

 administrative opgaver.
Beskrivende statistik Målet er, at den studerende 1)  

 	  

 kan udarbejde  

 relevant statistisk materiale og 2)  

 	  

 kan vurdere  

 statistiske data.
Evaluerings- og undersøgelsesmetoder Målet er, at den studerende 1)  

 	  

 kan vurdere  

 forskellige evalueringsmetoders anvendelighed og 2)  

 	  

 kan gennemføre  

 kvalitative og kvantitative undersøgelser.
Emneområde: Jura Forvaltningsret Målet er, at den studerende 1)  

 	  

 har indsigt i den  

 juridiske metode, 2)  

 	  

 har indsigt i  

 reglerne i persondataloven, 3)  

 	  

 kan analysere  

 forvaltningsretlige problemstillinger og 4)  

 	  

 kan foretage  

 forvaltningsretlig korrekt sagsbehandling.
Aftaleret Målet er, at den studerende 1)  

 	  

 har indsigt i  

 reglerne om aftaler, 2)  

 	  

 har indsigt i  

 reglerne om samarbejdet mellem offentlige myndigheder og private og 3)  

 	  

 har kendskab til  

 forskellige former for kontrakter, herunder udlicitering og kontraktstyring.
Personalejura Målet er, at den studerende 1)  

 	  

 har kendskab til  

 reglerne om retsforholdet mellem arbejdsgiver og arbejdstager.
Emneområde: Økonomi Samfundsøkonomi Målet er, at den studerende 1)  

 	  

 har indsigt i  

 samfundsøkonomiske sammenhænge og 2)  

 	  

 kan vurdere  

 konsekvenser af samfundsøkonomiske forhold.
Økonomistyring Målet er, at den studerende 1)  

 	  

 har indsigt i  

 principperne i økonomistyringsmodeller, 2)  

 	  

 kan udarbejde pris-  

 og omkostningskalkulation, 3)  

 	  

 kan analysere  

 økonomiske forhold med udgangspunkt i regnskaber, budgetter og økonomiske  

 rapporter og 4)  

 	  

 kan vurdere  

 økonomiske og andre konsekvenser af beslutninger.
