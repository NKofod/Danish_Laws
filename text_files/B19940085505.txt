I medfør af § 5, stk. 1, § 21, stk. 2, og efter bemyndigelse i henhold til § 9, stk. 2, i lov nr. 292 af 10. juni 1981 om visse havanlæg, samt efter samråd med Søfartsstyrelsen, fastsættes:
Område § 1.  Denne bekendtgørelse finder anvendelse på  

 havanlæg, som omhandlet i havanlægslovens § 1.
 § 2.  Bekendtgørelsen omfatter import, anvendelse og  

 bortskaffelse af asbest eller asbestholdigt materiale, ethvert arbejde  

 hermed, samt ethvert arbejde i øvrigt, der kan være forbundet med fare for  

 påvirkning fra asbest eller asbestholdige materialer.
§ 3.  Energistyrelsen kan bestemme, at § 21, § 24, §  

 27, § 29, stk. 3, § 30, § 31, § 33, stk. 4, § 36, § 37, § 40 og § 41 ikke  

 kommer til anvendelse på nærmere angivne former for arbejde, og fastsætte  

 betingelser herfor.
Det er en forudsætning, at udsættelsen for chrysotil  

 vurderes til ikke at overskride et niveau på 12 fiberdage/cm3 over en 3  

 måneders periode, og at udsættelsen for alle andre typer asbest, enten alene  

 eller i blandinger, herunder blandinger indeholdende chrysotil, vurderes til  

 ikke at overskride 6 fiberdage/cm3 over en 3 måneders periode.(* 2) Forbud § 4.  Det er forbudt at importere, anvende eller  

 arbejde med asbest eller asbestholdigt materiale under enhver form, jf. dog  

 stk. 2-4.
 Stk. 2.  Indtil videre er det tilladt at importere eller  

 anvende chrysotil og chrysotilholdigt materiale til de materialer, som er  

 nævnt under punkterne 1-3 i bilag 1. Anvendelse af disse materialer er  

 tilladt indtil videre med de begrænsninger, der følger af stk. 3 og af §§ 6  

 og 7.
 Stk. 3.  Anvendelse af asbestholdige pakninger er  

 forbudt til vandsystemer med en temperatur på under 110 grader celsius.
Stk. 4.  Nedrivningsarbejde samt arbejde med reparation  

 og vedligeholdelse af havanlæg eller dele heraf samt tekniske hjælpemidler,  

 hvortil der er anvendt asbestholdigt materiale, er tilladt.
Reparation kan  

 foretages med materialer, der lovligt kan anvendes efter stk. 2-3.
 § 5.  Asbest eller asbestholdigt materiale må ikke  

 påføres ved sprøjtning eller bearbejdes med vinkelsliber.
 § 6.  Tekniske hjælpemidler, der fra fabrikantens side  

 er forsynet med asbestfri friktionsbelægninger, skal genmonteres med sådanne  

 ved udskiftning af belægningerne.
 Stk. 2.  Tekniske hjælpemidler, der ifølge erklæring fra  

 fabrikanten eller ifølge prøvningsrapport fra anerkendt  

 prøvningslaboratorium, kan forsynes med asbestfri friktionsbelægninger, skal  

 være forsynet med sådanne.
Almindelige bestemmelser § 7.  Asbest og asbestholdige materialer, jf. § 4,  

 stk. 2, må ikke anvendes, hvis det kan erstattes med et ufarligt, mindre  

 farligt eller mindre generende stof eller materiale.
 Stk. 2.  Det skal herunder sikres, at materialet  

 anvendes i den form, der medfører mindst risiko for kontakt ved arbejdet.
Stk. 3.  Hvis asbest og asbestholdige materialer ikke  

 kan erstattes efter stk. 1 eller udelades, fordi en afvejning efter stk. 4  

 viser, at brugen af erstatningsmateriale vil medføre væsentlige tekniske  

 problemer for arbejdsgiveren eller vil medføre en ikke uvæsentlig økonomisk  

 belastning, jf. stk. 5, skal arbejdsgiveren skriftligt begrunde dette overfor  

 sikkerhedsorganisationen.
På havanlæg uden sikkerhedsorganisation skal  

 begrundelsen gives over for de ansatte eller til deres repræsentanter.  

 Endvidere skal det på forlangende dokumenteres overfor Energistyrelsen.
 Stk. 4.  Når brugen af et erstatningsmateriale vil  

 medføre ikke uvæsentlige forskelle i tekniske egenskaber, skal der foretages  

 en samlet afvejning af de tekniske konsekvenser overfor de sikkerheds- og  

 sundhedsmæssige hensyn.
 Stk. 5.  Såfremt substitution er teknisk mulig, men vil  

 medføre en ikke uvæsentlig økonomisk belastning, skal en sådan økonomisk  

 belastning tages i betragtning ved den i stk. 4 nævnte afvejning.
 Stk. 6.  Hvis asbest eller asbestholdigt materiale ikke  

 kan erstattes efter stk. 1 eller udelades, fordi en afvejning efter stk. 4  

 viser, at brugen af erstatningsmateriale vil medføre væsentlige tekniske  

 problemer for arbejdsgiveren eller vil medføre en ikke uvæsentlig økonomisk  

 belastning, jf. stk. 5, skal arbejdsgiveren sikre, at mængden af asbest eller  

 asbestholdigt materiale begrænses mest muligt samt at antallet af  

 arbejdstagere, der udsættes for asbest eller asbestholdigt materiale,  

 begrænses mest muligt.
 § 8.  Hvor der beskæftiges ansatte ved arbejde med  

 asbest eller asbestholdigt materiale, skal der udarbejdes en brugsanvisning  

 med følgende oplysninger:
 Stk. 2.  Såfremt personer af anden nationalitet er  

 beskæftiget med asbest eller asbestholdigt materiale, skal brugsanvisningen  

 endvidere forefindes på deres sprog.
 Stk. 3.  Brugsanvisninger skal opbevares tilgængeligt  

 for de ansatte.
 Stk. 4.  De ansatte, der er beskæftiget med asbest eller  

 asbestholdigt materiale, skal have brugsanvisningen udleveret med effektiv  

 instruktion.
 § 9.  Halvfabrikata og andre asbestholdige materialer  

 til forarbejdning og montering skal være rengjorte, emballeret eller  

 præpareret således, at oplagring, transport og håndtering kan ske, uden at  

 der frigøres asbestholdigt støv.
§ 10.  Færdigmaterialer skal leveres tilpasset til den  

 påtænkte anvendelse.
Nødvendig tilpasning kan ske, men materialerne må ved  

 almindelig brug ikke afgive asbestholdigt støv.
 § 11.  Asbest og asbestholdigt materiale må ikke  

 anvendes, medmindre det er forsynet med mærkning i overensstemmelse med  

 reglerne i bilag 2.
Fællesregler for arbejde med asbest § 12.  Arbejde omfattet af denne bekendtgørelse skal  

 tilrettelægges og udføres på en sådan måde, at det i videst muligt omfang  

 sikres, at personer på arbejdspladsen og i omgivelserne ikke udsættes for  

 eller kan blive udsat for støv fra asbest eller asbestholdige materialer.
 Stk. 2.  Der skal anvendes arbejdsmetoder og værktøj,  

 der begrænser støvudviklingen mest muligt.
 § 13.  Før arbejdet påbegyndes skal de ansatte  

 instrueres omhyggeligt i, hvorledes dette kan udføres på farefri måde,  

 herunder om hvilke tekniske hjælpemidler og personlige værnemidler der skal  

 anvendes, og om reglerne for bortskaffelse af asbestaffald, herunder  

 emballage.
 Endvidere skal de have en grundig information om de sundhedsmæssige  

 risici, der er forbundet med arbejdet.
§ 14.  På arbejdssteder, hvor der kan være risiko for  

 påvirkning fra asbest eller asbestholdige materialer, skal rengøring udføres  

 ved hjælp af afvaskning eller støvsugning.
Støvsugeren skal være forsynet med  

 et særligt filter beregnet til at tilbageholde asbeststøv.
Rengøring skal  

 foretages regelmæssigt og så ofte, at der ikke opstår risiko for  

 støvforurening.
Særlige regler om asbestaffald § 15.  Bortskaffelse af asbeststøv og asbestholdigt  

 affald skal ske sikkerheds- og sundhedsmæssigt fuldt forsvarligt.
Særlige regler for bearbejdning § 16.  Dette kapitel gælder for bearbejdning af asbest  

 og asbestholdigt materiale.
For nedrivnings- og reparationsarbejder gælder  

 reglerne i kapitel 7.
 § 17.  Arbejde med asbest eller asbestholdigt  

 materiale må ikke finde sted, medmindre forureningen er søgt fjernet på det  

 sted, hvor den opstår, normalt ved hjælp af mekanisk ventilation.
 Stk. 2.  Hvis det undtagelsesvis ikke er muligt at  

 fjerne luftforureningen efter stk. 1, skal egnet åndedrætsværn anvendes under  

 iagttagelse af § 25.
 § 18.  Forarbejdning af pladematerialer, formgods m.v.  

 og udskiftning af bremse- og andre friktionsbelægninger skal foretages ved  

 særligt indrettede arbejdspladser, hvor der er foretaget foranstaltninger,  

 der effektivt fjerner støv.
§ 19.  Værktøj, der frembringer asbestholdigt støv, må  

 kun undtagelsesvis anvendes.
I disse tilfælde skal værktøjet være forsynet  

 med effektiv afsugning.
 § 20.  Rengøring af maskindele, bremse- og  

 friktionsbelægning m.v. for asbest må ikke udføres ved hjælp af trykluft,  

 medmindre det finder sted i lukket apparatur med effektiv ventilation.
 § 21.  Til kontrol af arbejdsstedets  

 arbejdshygiejniske standard skal der foretages asbeststøvmålinger i  

 nødvendigt omfang, mindst hver 3. måned og hver gang, der er foretaget  

 tekniske ændringer, som påvirker støvforholdene.
 Stk. 2.  Hvis to på hinanden følgende målinger viser  

 resultater, der er under halvdelen af den gældende grænseværdi, og hvis  

 forholdene på arbejdsstedet i det væsentlige er uforandrede, kan antallet af  

 målinger indskrænke sig til een om året.
 Stk. 3.  Arbejdsgiveren skal udlevere kopi af  

 prøveresultater m.v. til sikkerhedsorganisationen og skal i samarbejde med  

 sikkerhedsorganisationen vurdere resultaterne.
 Stk. 4.  Rapport over måleresultaterne skal indsendes  

 til Energistyrelsen.
 § 22.  Prøveudtagning, analyse og vurdering skal ske  

 efter metoder, der er fastlagt i bilag 3, eller anerkendt af Energistyrelsen.
§ 23.  Såfremt asbeststøvmålinger viser, at gældende  

 grænseværdier overskrides, skal årsagen til overskridelsen påvises.
Der skal  

 hurtigst muligt træffes foranstaltninger til afhjælpning af situationen og  

 foretages en ny asbeststøvmåling til kontrol af foranstaltningernes  

 effektivitet.
 Stk. 2.  Arbejdet i det berørte område må kun fortsætte,  

 hvis der træffes egnede foranstaltninger til beskyttelse af de pågældende.
Arbejdstøj og personlige værnemidler § 24.  Under arbejdet skal de beskæftigede være iført  

 særligt støvafvisende arbejdstøj og hovedbeklædning. Åndedrætsværn skal  

 udleveres til de ansatte og skal anvendes i nødvendigt omfang, jf. § 17, stk.  

 2.
Stk. 2.  Det særlige arbejdstøj skal skiftes hyppigt og  

 må ikke bæres under spisepauser.
Det særlige arbejdstøj må ikke bæres uden  

 for det sted, hvor arbejdet med asbest foregår.
Før arbejdstøjet tages af,  

 skal det rengøres for støv.
Det skal opbevares adskilt fra dagligt tøj.
 Stk. 3.  Hvis der ikke benyttes personrenser, skal  

 åndedrætsværn anvendes, når det særlige arbejdstøj tages af.
 Stk. 4.  Når særligt arbejdstøj kasseres, skal det  

 samles i støvtæt emballage og bortskaffes som asbestholdigt affald, jf. § 15.
Stk. 5.  Det særlige arbejdstøj skal vaskes adskilt fra  

 andet tøj.
Det skal ved transport til vask være pakket i støvtæt emballage,  

 der er tydeligt mærket om, at indholdet kan afgive asbestholdigt støv.
 Stk. 6.  Defekt særligt arbejdstøj og defekte  

 værnemidler skal repareres eller udskiftes.
 § 25.  Hvis anvendelsen af særligt arbejdstøj eller  

 personlige værnemidler medfører fysiske eller psykiske belastninger som følge  

 af arbejdets art, temperaturforhold eller lignende, skal beskæftigelsen ved  

 det omhandlede arbejde begrænses, f.eks. ved særlige hvilepauser i det  

 daglige arbejde.
 Stk. 2.  Arbejdet med åndedrætsværn med luftforsyning må  

 for den enkelte ansatte ikke overstige 6 timer pr. dag, jf. dog § 35, stk. 3.
 Stk. 3.  Arbejde med filtrerende åndedrætsværn  

 (støvmaske) må for den enkelte ansatte ikke overstige 3 timer pr. dag.
Indretning af faste arbejdssteder til bearbejdning af asbest § 26.  Alle ventilationsanlæg skal være forsynet med  

 en anordning, der reagerer ved nedsat effektivitet og driftsstop.  

 Produktionsmaskineriet skal være indrettet således, at det kun kan fungere,  

 når den ventilation, der er installeret af hensyn til arbejdet med asbest,  

 fungerer tilfredsstillende.
§ 27.  Effektiviteten af ventilationsanlæg samt alle  

 komponenter heri skal kontrolleres ved lufthastighedsmålinger i nødvendigt  

 omfang og mindst 4 gange årligt.
Målerapporten skal være tilgængelig for  

 Energistyrelsen.
 § 28.  Recirkulation af udsuget luft må ikke finde  

 sted.
 § 29.  Arbejdsstedet skal være indrettet således, at  

 rengøring kan udføres sikkerheds- og sundhedsmæssigt fuldt forsvarligt.
 Stk. 2.  Inventar og tekniske hjælpemidler skal udformes  

 således, at der ikke findes unødvendige flader, revner, lister og lignende,  

 der kan vanskeliggøre rengøring.
 Stk. 3.  Støvsugning skal ske til centralt  

 støvsugeanlæg.
§ 30.  På arbejdsstedet må ikke andre personer end de,  

 der udfører arbejdet med asbest eller asbestholdigt materiale eller  

 nødvendigt arbejde i forbindelse hermed, opholde sig så nær arbejdet, at de  

 udsættes for sundhedsfarlig påvirkning.
Der skal opsættes advarselsskilte med  

 teksten »PAS PÅ.
ASBESTARBEJDE.
INGEN ADGANG FOR UVEDKOMMENDE«.
Der  

 henvises til reglerne om sikkerhedsskiltning på havanlæg.
Såfremt der  

 arbejder eller færdes personer af andre nationaliteter på havanlægget, skal  

 teksten endvidere forefindes på disses sprog.
 Stk. 2.  Det skal markeres, at tobaksrygning i disse  

 områder frarådes.
§ 31.  Der skal på arbejdsstedet i umiddelbar nærhed  

 af, hvor arbejdet med asbest eller asbestholdigt materiale foregår, være  

 adgang til lokaler til opbevaring af arbejdstøj adskilt fra dagligt tøj samt  

 håndvask med varmt og koldt vand.
Der skal herudover være adgang til bruserum  

 med varmt og koldt vand.
Særlige regler om nedrivnings- og  

 reparationsarbejde § 32.  Dette kapitel gælder for nedrivningsarbejde på  

 samt arbejde med reparation og vedligeholdelse af havanlægget eller dele  

 heraf samt apparater og installationer medmindre det kan godtgøres, at der  

 ikke indgår asbest eller asbestholdigt materiale i konstruktionen.
Reglerne i  

 dette kapitel, bortset fra § 35, stk. 3, omfatter rengøringsarbejde i  

 forbindelse med nævnte arbejder.
 Stk. 2.  Personer, beskæftiget med nedrivning af  

 asbestholdigt materiale indvendigt i havanlæggets moduler eller under dæk  

 samt i maskiner, hvor dette materiale har været anvendt som isolering mod  

 varme, kulde, støj, fugt og brand, skal have gennemgået en særlig uddannelse,  

 godkendt af Energistyrelsen.
 § 33.  Inden et nedrivningsarbejde påbegyndes, skal  

 der udarbejdes en arbejdsplan, der kan sikre, at arbejdet, herunder  

 rengøringsarbejdet, udføres i overensstemmelse med reglerne i denne  

 bekendtgørelse.
 Stk. 2.  Arbejdsplanen skal indeholde oplysninger om  

 arbejdets art og forventede varighed, anvendte arbejdsmetoder samt antal  

 personer beskæftiget med arbejdet, herunder oplysning om uddannelse i  

 nedrivning af asbestholdigt materiale.
 Stk. 3.  Planen skal endvidere angive, hvilke  

 foranstaltninger, der er nødvendige for de beskæftigedes sikkerhed og sundhed  

 på arbejdspladsen, herunder navnlig angive, hvorledes asbest eller  

 asbestholdige materialer i rimeligt omfang skal fjernes, inden  

 nedrivningsteknikken bringes i anvendelse, og hvilke personlige værnemidler  

 der skal stilles til rådighed for de beskæftigede.
 Stk. 4.  Planen skal indsendes til Energistyrelsen inden  

 det påtænkte arbejde påbegyndes.
 § 34.  Der skal anvendes arbejdsmetoder og værktøj,  

 der begrænser støvudviklingen mest muligt.
Stk. 2.  Værktøj, der frembringer asbestholdigt støv, må  

 kun undtagelsesvis anvendes.
I disse tilfælde skal værktøjet være forsynet  

 med effektiv afsugning.
 Stk. 3.  Højtryksspuling af asbestholdige materialer er  

 forbudt.
 § 35.  Nedrivningsarbejde samt reparation og  

 vedligeholdelsesarbejde må ikke finde sted, medmindre luftforureningen i  

 indåndingszonen er søgt fjernet, normalt ved hjælp af mekanisk ventilation.
 Stk. 2.  Hvis det undtagelsesvis ikke er muligt at  

 fjerne luftforureningen efter stk. 1, skal egnet åndedrætsværn anvendes under  

 iagttagelse af § 25.
Stk. 3.  Ved nedrivningsarbejde må arbejde med  

 åndedrætsværn med luftforsyning dog ikke overstige 4 timer pr. dag.
Der skal  

 holdes passende hvilepause senest efter 2 timers uafbrudt arbejde.
§ 36.  Der skal foretages forsvarlig afgrænsning af  

 arbejdsstedet, således at uvedkommende ansatte eller andre ikke færdes her.  

 Der skal opsættes advarselsskilte med teksten »PAS PÅ.
ASBESTARBEJDE.  

 INGEN ADGANG FOR UVEDKOMMENDE«.
Der henvises til reglerne om  

 sikkerhedsskiltning på havanlæg.
Såfremt der arbejder eller færdes personer  

 af anden nationalitet på havanlægget, skal teksten endvidere forefindes på  

 deres sprog.
Stk. 2.  Ved nedrivningsarbejder, hvor asbest forekommer  

 i væsentligt omfang, skal det pågældende arbejdssted afskærmes fra  

 omgivelserne ved hjælp af et telt eller lignende, der er uigennemtrængeligt  

 for støv.
Adgang til teltet skal ske gennem en luftsluse.
Stk. 3.  Ventilation af teltet skal foretages således,  

 at et undertryk hindrer spredning af støv til andre områder.
Recirkulation af  

 udsuget luft må ikke finde sted.
 § 37.  Under arbejdet skal de beskæftigede være iført  

 særligt støvafvisende arbejdstøj og hovedbeklædning, om nødvendigt skal der  

 endvidere anvendes åndedrætsværn, jf. § 35, stk. 2 og 3.
 Stk. 2.  Alle beskæftigede skal have udleveret en egnet  

 støvmaske, uanset om luftforureningen er søgt fjernet efter § 35, stk. 1.
 Stk. 3.  For arbejdstøjets og værnemidlernes anvendelse  

 gælder reglerne i § 24, stk. 2-6, § 25 samt § 35, stk. 2 og 3.
§ 38.  Ved nedrivningsarbejde og ved  

 reparationsarbejde skal der i umiddelbar nærhed af arbejdsstedet være adgang  

 til lokaler til opbevaring af arbejdstøj adskilt fra dagligt tøj samt  

 håndvask med varmt og koldt vand.
Der skal herudover være adgang til bruserum  

 med varmt og koldt vand.
§ 39.  Arbejdsstedet skal rengøres forsvarligt, såvel  

 under arbejdet som efter dets ophør.
Rengøring udføres ved hjælp af støvsuger  

 med et særligt filter beregnet til at tilbageholde asbeststøv.
Hvis det er  

 nødvendigt for at undgå støvforurening, holdes gulve og lignende fugtige  

 under arbejdets udførelse.
Helbredsundersøgelser og registrering af  

 asbesteksponerede § 40.  Ansatte, der beskæftiges ved arbejde, der  

 omfattes af kapitel 6 og 7, skal have adgang til en helbredsundersøgelse,  

 inden de påbegynder arbejdet.
Der skal desuden være adgang til en sådan  

 undersøgelse mindst een gang hvert 3. år, så længe påvirkningen varer.
 Stk. 2.  Arbejdsgiveren skal meddele lægen alle  

 nødvendige oplysninger til brug for lægeundersøgelserne.
Stk. 3.  Lægen skal sende sin erklæring om resultaterne  

 af undersøgelserne til Energistyrelsen og skal orientere de undersøgte om  

 resultatet.
Resultatet af lægeundersøgelserne skal opbevares i mindst 30 år,  

 efter at asbestpåvirkningen er ophørt.
 Stk. 4.  Resultatet af undersøgelserne må ikke overlades  

 til arbejdsgiveren.
 Stk. 5.  Udgifterne ved de nævnte lægeundersøgelser  

 påhviler arbejdsgiveren.
 Stk. 6.  Arbejdsgiveren skal sørge for, at  

 undersøgelserne kan foregå uden tab af indtægt for de ansatte og normalt i  

 arbejdstiden.
§ 41.  Arbejdsgiveren skal registrere de ansatte i en  

 protokol med angivelse af arten og varigheden af deres arbejde samt den  

 påvirkning for asbest, der er forbundet hermed.
Energistyrelsen og den læge,  

 der har lægetilsynet iflg. § 40, har adgang til denne protokol.
De ansatte  

 har adgang til de oplysninger, der for deres egen person er indført i  

 protokollen.
De ansatte og deres repræsentanter inden for virksomheden eller  

 anlægget har adgang til de kollektive og anonyme oplysninger i protokollen.
 Stk. 2.  Protokollen skal opbevares i mindst 30 år,  

 efter at asbestpåvirkningen er ophørt.
Dispensation § 42.  Energistyrelsen kan i særlige tilfælde tillade  

 afvigelser fra bestemmelserne i denne bekendtgørelse, når det skønnes  

 rimeligt og fuldt forsvarligt, og i det omfang, det er foreneligt med  

 direktiv 83/477/EØF om beskyttelse af arbejdstagerne mod farerne ved under  

 arbejdet at være udsat for asbest, som ændret ved direktiv 91/382/EØF samt  

 direktiv 91/659/EØF om tilpasning til den tekniske udvikling af bilag 1 til  

 direktiv 76/769/EØF om indbyrdes tilnærmelse af medlemsstaternes  

 administrativt eller ved lov fastsatte bestemmelser om begrænsning af  

 markedsføring og anvendelse af visse farlige stoffer og præparater (asbest).
Straf og ikrafttræden § 43.  Medmindre højere straf er forskyldt efter anden  

 lovgivning straffes med bøde eller hæfte den, der Stk. 2.  For overtrædelse af §§ 4-8, § 12, § 15, §§  

 17-31, og §§ 33-40 kan der pålægges rettighedshaverne og operatøren  

 bødeansvar, selv om overtrædelsen ikke kan tilregnes dem som forsætlig eller  

 uagtsom.
Overtrædes de i 1. punktum nævnte bestemmelser under samme  

 omstændigheder indenfor andre arbejdsgiveres respektive arbejdsområder,  

 pålægges vedkommende arbejdsgiver bødeansvar som nævnt i 1. punktum.
For  

 bødeansvaret fastsættes ingen forvandlingsstraf.
 Stk. 3.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
 § 44.  Bekendtgørelsen træder i kraft den 1. november  

 1994.
 Stk. 2.  Samtidig ophæves § 4 A, nr. 41, i  

 Energiministeriets bekendtgørelse nr. 592 af 30. december 1981 om hidtil  

 gældende regler om sikkerhedsmæssige forhold på havanlæg, som med visse  

 ændringer forbliver i kraft efter lov om visse havanlægs ikrafttræden.
Energistyrelsen, den 6. oktober 1994 Peter Helmer Steen / Uffe Danvold Bilag 1 Liste over chrysotilholdige materialer, der er tilladt efter § 4 1. Bundne pakningsmaterialer (der samtidig skal kunne  

 modstå høj temperatur og tryk):
 Lukkede metalasbestpakninger (eksempelvis kobberasbestpakninger).
 Gummiasbestpakninger o.l. (eksempelvis »it« pakninger).
 2. Friktionsbelægninger (d.v.s. bremse- og  

 koblingsbelægninger) med maksimalt 70 vægtprocent asbest.
3. Lejeforinger.
Phenolharpiks-baserede lejeforinger  

 indeholdende maksimalt 50 vægtprocent asbest til anvendelse i skibe i henhold  

 til klassifikationsselskabernes krav.
Bilag 2 Regler for mærkning efter § 11 1. Mærkningsforpligtelsen og udformning af etiketten.
 Asbestholdige materialer eller deres emballage skal være forsynet med den  

 nedenfor beskrevne etiket:
- den øverste del (h1 = 40 pct.
H) består af bogstavet »a« i  

 hvidt på sort bund, - den nederste del (h2 = 60 pct.
H) indeholder en klart læselig tekst i  

 sort og/eller hvidt på rød bund; 2. Etikettens anbringelse Etiketten skal anbringes i overensstemmelse med nedenstående regler:
3. Mærkning af emballerede, asbestholdige materialer 3.1. Emballerede, asbestholdige materialer skal forsynes med et klart  

 læseligt, uforgængeligt mærke med følgende oplysninger:
 Såfremt der gives yderligere sikkerhedsoplysninger på emballagen, må disse  

 ikke afsvække eller være i modstrid med de under litra a) og b) omhandlede  

 anvisninger.
3.2. Den under punkt 3.1. omhandlede mærkning skal - ske på en etiket, der påklæbes solidt på emballagen, eller - på en løs etiket, der er forsvarligt fastgjort til emballagen, eller - ske ved trykning direkte på emballagen.
 3.3. Asbestholdige materialer, der kun er emballeret i plast eller  

 lignende, anses for at være emballerede og skal mærkes i overensstemmelse med  

 punkt 3.2. Når materialerne udtages særskilt fra sådanne emballager og  

 markedsføres uemballerede, skal hver enkelt af de mindste leverede enheder  

 ledsages af en notits mærket i overensstemmelse med punkt 3.1.
4. Mærkning af uemballerede, asbestholdige materialer For så vidt angår uemballerede, asbestholdige materialer, skal mærkningen  

 i overensstemmelse med punkt 3.1. foregå ved hjælp af - en etiket, der påklæbes solidt på det asbestholdige materiale, eller - en løs etiket, der er forsvarligt fastgjort til dette materiale, eller - ved trykning direkte på materialet, eller, når ovennævnte fremgangsmåder ikke på rimelig vis kan anvendes, som  

 for eksempel på grund af begrænsede dimensioner, almindelig uegnethed eller  

 visse tekniske vanskeligheder, en medfølgende notits mærket i  

 overensstemmelse med punkt 3.1.
5. Brugsanvisning Brugsanvisninger efter § 8 skal udarbejdes for asbest og asbestholdige  

 materialer.
 Som minimum skal følgende elementer tages i betragtning:
- arbejdet skal så vidt muligt foregå i fri luft eller i et godt  

 ventileret lokale; - der skal fortrinsvis anvendes håndværktøj eller værktøj med lavt  

 omdrejningstal, der om nødvendigt er udstyret med en anordning til opsamling  

 af støv; når der anvendes værktøj med højt omdrejningstal, skal det altid  

 være udstyret med sådanne anordninger; - fugtes om muligt, inden der skæres eller bores; - støvet fugtes og opsamles i en beholder, der lukkes omhyggeligt og  

 bortskaffes på en sikkerhedsmæssigt forsvarlig måde.
Bilag 3 Metode for måling af luftens asbestindhold efter § 22 1. Der skal udtages prøver inden for åndingszonen for  

 hver beskæftiget: dvs. inden for en halvkugle med en radius på 30 cm foran  

 ansigtet og målt fra midtpunktet af en linie, der forbinder ørerne.
 2. Der anvendes membranfiltre (blandede estere af  

 cellulose eller cellulosenitrat) med en porestørrelse på 0,8 til 1,2  

 micrometer, påtrykt net og med en diameter på 25 mm.
3. Der anvendes en åben filterholder med et mellem 33  

 og 44 mm langt cylindrisk rør med munding på mindst 20 mm diameter.
Under  

 brugen skal dette rør vende nedad.
4. Der anvendes en batteridrevet bærbar pumpe, som den  

 beskæftigede bærer i bæltet eller i en lomme.
Luftgennemtaget skal være jævnt  

 og indledningsvis indstilles på 1 liter pr. minut +- 5 pct.
Luftgennemtaget  

 under prøveudtagningen må ikke afvige mere end +- 10 pct. fra luftgennemtaget  

 ved målingens begyndelse.
 5. Prøveudtagningstiden skal måles med en nøjagtighed  

 på 2 pct.
 6. Optimal fibertæthed i filtrene: 100 til 400  

 fibre/mm2.
 7. Hele filteret eller, om ønsket, et udsnit af dette  

 anbringes på objektglasset, gøres gennemsigtigt ved anvendelse af  

 acetone-triacetin-metoden og forsynes med dækglas.
 8. Der anvendes et binokulært mikroskop til tællingen,  

 som skal have følgende specifikationer:
- Koehler-belysning; - anordningen under objektbordet består af en Abbe-kondensator eller en  

 akromatisk kondensator med fasekontakt, som er anbragt i en fokuserings- og  

 centreringsanordning; indstilling af fasekontrastens centrering er uafhængig  

 af kondensatorens centreringsmekanisme; - et 40 x parfocalt akromatisk positiv fasekontrastobjekt med N.A.  

 0,65-0,70; faseringen bør have en absorption på 65 til 85 pct.; - 12,5 x kompensationsokular; der skal kunne indsættes en måleskala i  

 mindst et okular, som skal kunne fokuseres på skalaen; - en Walton-Beckett cirkulær okularmålskala med en diameter i objektplanet  

 på 100 mikrometer +- 2 mikrometer ved brug af det foreskrevne objekt og  

 okular, og kalibreret med et objektmikrometer.
9. Mikroskopet opstilles i henhold til fabrikantens  

 forskrifter, og opløsningsevnen kontrolleres med et  

 standardfasekontrastobjekt.
Kode 5 AIA-test-objekter eller op til blok 5 på  

 HSE/NPL Mark 2-testobjekt skal være synlig ved anvendelse som foreskrevet af  

 fabrikanten.
Denne procedure skal gennemføres ved begyndelsen af den dag,  

 hvor mikroskopet skal anvendes.
 10. Prøver tælles efter reglerne i Dansk Standard  

 2169, 1. udgave, november 1981.
 11. Koncentrationen i luften beregnes i henhold til  

 afsnit 7 i den i punkt 10 nævnte standard.
 (* 1) Bekendtgørelsen inderholder bestemmelser, der gennemfører Rådets  

 direktiv nr. 91/382/EØF om ændring af Rådets direktiv 83/477/EØF, EF-Tidende  

 1991 L 206 s. 16, samt Kommissionens direktiv 91/659/EØF, EF-Tidende 1991 L  

 363 s. 36.
 (* 2) Antallet af fiberdage kan findes på grundlag af følgende  

 oplysninger:
1) Asbestkoncentrationen i luften (fibre/cm3) 2) Antallet af perioder med faktisk udsættelse eller af perioder med  

 mulighed for udsættelse.
 Fiberniveauet F er da:
F = 0.125 sigma C1 x T1, hvor C1 er koncentrationen (f/cm3) i perioder med varigheden T1 (timer) inden for en 3 måneders (12 ugers)  

 periode.
