 I medfør af § 32 i lov nr. 91 af 29. marts 1924 om indkvartering, jfr. §  

 36 i lov om civilforsvaret, jfr. lovbekendtgørelse nr. 468 af 20. september  

 1976, fastsættes:
I.
INDKVARTERINGENS ANVENDELSE OG YDELSER.
 § 1.  Bestemmelserne i denne bekendtgørelse kan  

 bringes til anvendelse, når civilforsvarsstyrker skal indkvarteres uden for  

 civilforsvarets garnisoner, herunder indbefattet enkelte personer, der er  

 tillagt særlige hverv ved sådanne styrker, f.eks. som kvartergørende eller  

 øvelsesdommere.
 Stk. 2.  Bestemmelserne om ekstraordinær indkvartering  

 finder ikke anvendelse på enkeltrejsende civilforsvarspersoner.
 § 2.  Bestemmelserne i denne bekendtgørelse må kun  

 bringes til anvendelse, enten når det er absolut påkrævet af hensyn til  

 civilforsvarets interesser, og vedkommende kommunalbestyrelse skal da forud  

 være gjort bekendt med indkvarteringen, eller i tilfælde, hvor  

 civilforsvarets bistand rekvireres af andre myndigheder i det offentliges  

 interesse.
§ 3.  Bestemmelserne i denne bekendtgørelse finder kun  

 anvendelse ved ekstraordinær indkvartering uden for Københavns og  

 Frederiksberg kommuner. § 4. Beslutning om ekstraordinær indkvartering  

 træffes for civilforsvarskorpsets vedkommende af Civilforsvarsstyrelsen.
Når  

 forholdene gør det påkrævet, kan beslutning om ekstraordinær indkvartering  

 dog også træffes af chefen for den enkelte afdeling.
For de styrker, som er  

 underlagt civilforsvarskommissionerne og politimestrene, træffes beslutning  

 om ekstraordinær indkvartering af henholdsvis civilforsvarskommissionens  

 formand og politimesteren.
 Stk. 2.  I de kommuner, hvor der ikke findes nogen  

 civilforsvarskommission, varetages de civilforsvarskommissionerne tillagte  

 opgaver af kommunalbestyrelserne.
 Stk. 3.  For de styrker, som er underlagt  

 sygehusberedskabet, træffes beslutning om ekstraordinær indkvartering af  

 amtsrådet.
§ 5.  Når ekstraordinær indkvartering skal finde sted,  

 sker det på begæring af vedkommende civilforsvarsmyndighed ved  

 kommunalbestyrelsens mellemkomst.
I disse tilfælde skal ejere og brugere af  

 faste ejendomme inden for indkvarteringsområdet - mod en fastsat godtgørelse  

 - yde civilforsvarsstyrkerne følgende fornødenheder: 1. kvarter - med eller  

 uden bespisning - til samtlige til civilforsvarsstyrkerne hørende personer,  

 2. Skrivestuer, 3. Vagt- og sygelokaler, 4. værksteder og depoter m.m. 5.  

 samlings- og øvelsespladser, 6. adgang til teleinstallationer.
II.
INDKVARTERINGENS IVÆRKSÆTTELSE OG ORDNING.
A.
DEN ALMINDELIGE FREMGANGSMÅDE VED INDKVARTERINGENS IVÆRKSÆTTELSE:
§ 6.  Når ekstraordinær indkvartering af  

 civilforsvarsstyrker uden for egen kommune skal finde sted, bestemmer  

 Civilforsvarsstyrelsen, under hensyntagen til en ligelig fordeling på  

 beboerne af de årlige indkvarteringsbyrder, hvilke bymæssigt bebyggede  

 områder, landdistrikter, landsbyer og enkeltliggende gårde, der skal belægges  

 med indkvartering.
Disse indkvarteringsydelser rekvireres af  

 Civilforsvarsstyrelsen hos kommunalbestyrelsen, der er forpligtet til  

 nøjagtigt af efterkomme alt, hvad Civilforsvarsstyrelsen i denne henseende  

 anordner.
 Stk. 2.  Den civilforsvarsafdeling, der skal  

 indkvarteres, modtager samtidig tilsvarende meddelelser, der som regel udgår  

 i form af kvarteranvisninger.
 Stk. 3.  Ved indkvartering af det lokale civilforsvars  

 styrker i egen kommune udstedes kvarteranvisningen af  

 civilforsvarskommissionen.
 § 7.  Så snart kommunalbestyrelsen er vidende om, at  

 der i kommunen skal finde ekstraordinær indkvartering sted, påhviler det den  

 hurtigst muligt ved meddelelser i den lokale presse, ved opslag eller på  

 lignende måde at lade den stedlige befolkning få kundskab om, hvornår og i  

 hvilken udstrækning indkvartering kan forventes.
§ 8.  Ved indkvartering af civilforsvarsstyrker uden  

 for egen kommune skal vedkommende afdeling, så snart forholdene tillader det,  

 udsende kvartergørende, der hos kommunalbestyrelsen rekvirerer afdelingens  

 kvarterer i overensstemmelse med en af afdelingen udstedt fortegnelse over  

 styrken.
Den kvartergørende medbringer kvarteranvisningen, på hvilken  

 kommunalbestyrelsen påtegner, hvilken indkvartering der ydes og for hvilken  

 tid.
 § 9.  Kommunalstyrelsen tilvejebringer  

 indkvarteringsydelser ved ligning på de personer, der som ejere, lejere eller  

 i anden egenskab har rådighed over lokaler eller arealer som de udkrævede.  

 Den kvartergørende vil være den pågældende kommunalbestyrelse behjælpelig med  

 den specielle fordeling af styrkerne.
 Stk. 2.  Over de enkelte kvarterer udfærdiges  

 kvarterbilletter, der efter at de er underskrevet af kommunalbestyrelsen  

 afleveres til den kvartergørende.
 Stk. 3.  Så snart fordelingen af kvartererne har fundet  

 sted, påhviler det kommunalbestyrelsen at give den enkelte kvartervært besked  

 om den indkvarteringsydelse, der er pålignet ham.
 § 10.  Når forholdene gør det ønskeligt, udsender hver  

 afdeling så vidt muligt dagen før ankomsten til et kvarterområde på ny den  

 kvartergørende til området for med kommunalbestyrelsen på stedet at foretage  

 de ændringer, som eventuelt er blevet nødvendige i mellemtiden.
§ 11.  Ved indkvarteringens iværksættelse udleverer  

 afdelingen til den for hvert kvarter udpegede kvarterformand den for  

 pågældende kvarter udfærdigede kvarterbillet med ordre om at aflevere den til  

 kvarterværten.
Den øverste del af billetten beholder kvarterværten; den  

 nederste del underskrives af ham og gives ved indkvarteringens ophør til  

 kvarterformanden, som derefter afleverer den til afdelingen.
B.
SÆRLIG FREMGANGSMÅDE VED INDKVARTERINGENS IVÆRKSÆTTELSE.
 KRIGSMÆSSIG INDKVARTERING UNDER FREDSMÆSSIGE ØVELSER.
§ 12.  Ved sammenhængende øvelser, hvor krigstilstand  

 tænkes opretholdt flere dage igennem, kan der anvendes en fra det almindelige  

 afvigende indkvarteringsmåde.
Kantonnementerne gøres betydelig mere  

 sammentrængte end ellers, og kvartererne på enkelte øvelsesdage bestemmes  

 først, når dagens øverser er endt.
Stk. 2.  Af hensyn hertil skal der, når et øvelsesterræn  

 er fastsat uden kommunalbestyrelsens vidende, så vidt muligt i rimelig tid  

 gives denne meddelelse om, at der på visse, nærmere opgivne dage vil blive af  

 holdt sådamme øvelser i den pågældende egn.
Det påhviler kommunalbestyrelsen  

 ved meddelelse i den lokale presse, ved opslag eller på lignende måde af  

 underrette den stedlige befolkning om, på hvilke dage en sådan indkvartering  

 kan forventes.
Det bør herved særlig fremhæves, at indkvarteringen i visse  

 tilfælde iværksættes uden kommunalbestyrelsens forudgående meddelelse til de  

 enkelte kvarterværter, og at det ved den omhandlede kvarterydelse kun drejer  

 sig om mod den sædvanlige indkvarteringsgodtgørelse at yde tag over hovedet,  

 levere liggehalm, brændsel til madkogning samt afgive enkelte lokaler til  

 stabe m.m.
 Stk. 3.  Dersom den kvartergørende ikke kan opnå  

 kommunalbestyrelsens bistand ved fordelingen af kvarterne, uden at det  

 væsentlig forsinker styrkernes indkvartering, kan han henvende sig til en af  

 kvarterværterne for gennem ham at få anvisning på en hensigtsmæssig og  

 nogenlunde ligelig fordeling af styrken, idet kvarternes beliggenhed og  

 rummelighedsforhold dog først og fremmest kommer i betragtning.
 Stk. 4.  Opstår der ved indkvarteringen vanskeligheder,  

 som den kvartergørende eller afdelingerne ikke selv kan afgøre med  

 kvarterværterne, må kommunalbestyrelsens mellemkomst foranlediges.
 Stk. 5.  I særlige tilfælde - f. eks. underbringelse i  

 løbet af natten - vil civilforsvarsmyndighederne kunne foretage  

 indkvarteringen ved egen foranstaltning.
Stk. 6.  Til brug ved krigsmæssig iværksættelse leverer  

 afdelingen kvarterformanden i hvert kvarter en sådan blanket.
Forinden  

 afmarchen fra kvarteret skal kvarterformanden omhyggeligt opfylde og  

 underskrive begge blankettens halvdele; den ene leverer han til  

 kvarterværten, medens han lader denne kvittere på den anden halvdel, som han  

 derefter leverer til afdelingen.
 INDKVARTERING VED MØNSTRINGER, STØRRE ALARMERINGSØVELSER, FORØGET  

 BEREDSKAB EL.LIGN.
 § 13.  Ved mønstringer, større alarmeringsøvelser,  

 forøget beredskab el.lign., kan foruden de almindelige indkvarteringsformer  

 anvendes indkvartering i overensstemmelse med den i § 12 omhandlede  

 krigsmæssige indkvartering under fredsmæssige øvelser.
 INDKVARTERING EFTER AT MOBILISERING ER IVÆRKSAT.
§ 14.  Når forholdene ikke nødvendiggør forandringer,  

 er fremgangsmåden ved iværksættelsen og ordningen af den ekstraordinære  

 indkvartering den samme som fremgangsmåden i fredstid.
Dog kan anvendelsen af  

 kvarteranvisninger bortfalde.
 Stk. 2.  Kræver forholdene det, kan indkvartering  

 iværksættes af enhver befalingsmand uden befaling fra en overordnet  

 myndighed.
 Stk. 3.  Kommunalbestyrelsens medvirken benyttes  

 overalt, hvor forholdene muliggør det.
C.
ALMINDELIGE BESTEMMELSER VEDRØRENDE INDKVARTERINGENS ORDNING.
 Ved kommunalbestyrelsens påligning af indkvarteringsydelserne bør det  

 iagttages, at indkvarteringsbyrden så vidt muligt fordeles ligeligt på  

 kvarterværterne i forhold til størrelsen af disses lejligheder og  

 udenomsplads samt under hensyn til andre omstændigheder, som herved er egnede  

 til at komme i betragtning.
§ 16.  Ingen er under ekstraordinær indkvartering  

 forpligtet til at afgive lokaler eller genstande, som han behøver til daglig  

 uundværlig brug.
Det samme gælder, hvis afsavnet i væsentlig grad griber  

 forstyrrende ind i hans næring.
 Stk. 2.  Indkvartering med bespisning kan kun finde sted  

 hos personer, der fører selvstændig husholdning.
 § 17.  Ingen kan ved kontrakt frigøre sig for  

 indkvarteringspligt, ligesom ingen kan fritages for denne pligt, fordi han er  

 bortrejst eller lader sin ejendom eller lejlighed henstå ubeboet.
 Stk. 2.  Derimod er en kvartervært berettiget til ved  

 leje at fremskaffe passende kvarter uden for hans ejendom til den styrke, der  

 er pålignet ham, når det således fremskaffede kvarter ligger inden for den  

 pågældende afdelings indkvarteringsområde.
§ 18.  Det påhviler den, der har rådighed over de  

 lokaliteter m.v., der skal benyttes, at modtage indkvarteringen.
Der kan  

 derfor tildeles såvel ejer som lejer indkvartering, enhver efter lejlighed og  

 omstændigheder.
Tjenestemænd, der har tjenestebolig (evt. fribolig) er  

 ligeledes pligtige at modtage indkvartering.
 § 19.  Den omstændighed, at en kvarteranvisning for en  

 styrke lyder på kvarter m.m. for et bestemt tidsrum, udelukker ikke, at  

 enkelte til styrken hørende personer, der må være til stede i kantonnementet  

 enkelte dage forud for styrkens ankomst eller på grund af sygdom eller anden  

 årsag må efterlades i kantonnementet ved indkvarteringens ophør, indkvarteres  

 der i kraft af den pågældende kvarteranvisning.
 § 20.  Bortset fra de §§ 12-14 nævnte tilfælde er  

 ingen civilforsvarsperson berettiget til uden indkvarteringsmyndighedens  

 medvirken at indkvartere sig selv eller andre.
§ 21.  Hvis der i et kantonnement opstår ulighed i  

 indkvarteringen, og dette ikke er en følge af særlige befalinger, skal  

 kommunalbestyrelsen i forening med vedkommende civilforsvarsmyndighed hæve  

 denne ulighed.
Dog må en forandring i de anviste kvarterer ikke ske uden  

 nødvendighed.
§ 22.  Uenighed mellem civilforsarsmyndighederne og  

 kommunalbestyrelsen vedrørende den ekstraordinære indkvartering afgøres af  

 vedkommende højere civilforsvarsmyndighed (om fornødent  

 Civilforsvarsstyrelsen) og amtmanden i forening.
Opnås ikke enighed mellem  

 disse om en afgørelse, forlægges sagen for indenrigsministeriet, der træffer  

 afgørelse.
Stk. 2.  Klager fra kvarterværterne over den af  

 komunalbestyrelsen iværksatte fordeling af indkvarteringsbyrden afgøres af  

 amtmanden.
Dennes afgørelse kan indbringes for indenrigsministeriet.
§ 23.  For så vidt tiden tillader det, efterser den  

 kvartergørende, at de kvarterer, der er tildelt hans afdeling, er i den  

 stand, der forordnes i indkvarteringsloven.
Om eventuelle manglers  

 afhjælpning henvender han sig til kommunalbestyrelsen.
 § 24.  Ejendomme, hvor der er forefaldet tilfælde af  

 smitsomme sygdomme blandt mennesker og dyr, og hvor tidsfristen for  

 smittefarens ophør ikke er udløbet, må ikke belægges, medmindre tilladelsen  

 fra embedslægen eller fra en dyrlæge er indhentet.
D.
SÆRLIGE BESTEMMELSER FOR CIVILFORSVARSMYNDIGHEDERNE.
 § 25.  Der udsendes normalt en kvartergørende for hver  

 afdeling.
 Stk. 2.  Der medgives den kvartergørende en  

 befalingsmand fra hver af de afdelingen underlagte styrker og om fornødent  

 nogle menige.
§ 26.  Skal der indkvarteres i et område, der allerede  

 er belagt med civilforsvarsstyrker, melder den kvartergørende sig til chefen  

 for de allerede indkvarterede styrker, for at denne i forening med  

 kommunalbestyrelsen kan ordne indkvarteringen.
Herved drages der så vidt  

 muligt omsorg for, at hver taktisk afdeling får sit område.
§ 27.  Skal der indkvarteres i et område, der allerede  

 er belagt med styrker af forsvaret, melder den kvartergørende sig til chefen  

 for de allerede indkvarterede styrker for efter dennes anvisning i forening  

 med kommunalbestyrelsen at ordne indkvarteringen.
Herved drages der så vidt  

 muligt omsorg for, at hver taktisk afdeling får sit område.
§ 28.  Skal der indkvarteres styrker af forsvaret i et  

 område, der allerede er belagt med civilforsvarsstyrker, skal der omgående  

 søges etableret kontakt mellem de pågældende stedlige chefer for at ordne  

 indkvarteringen.
Herved drages der så vidt muligt omsorg for, at hver taktisk  

 afdeling får sit område.
 § 29.  Den kvartergørende drager omsorg for, at  

 styrkerne ved kvarterfordelingen såvidt muligt holdes samlede, og at  

 befalingsmændenes kvarterer anvises på steder, der ligger bekvemt for  

 tilsynet med de styrker, der er underlagt dem.
 § 30.  De af kommunalbestyrelsen modttagne  

 kvarterbilletter fordeler den kvartergørende til styrkernes kvartergørende  

 befalingsmænd, hvem han tillige opgiver stabens og chefernes kvarterer.
 § 31.  Den kvartergørende og, for så vidt afdelingen  

 ikke har kunnet ordne indkvarteringen flere dage i forvejen, tillige  

 styrkernes kvartergørende befalingsmænd møder afdelingen så langt uden for  

 belægningsdistriktet som nødvendigt, for at styrkerne ad nærmeste vej kan  

 komme til deres kvarter.Han afleverer til afdelingschefen en fortegnelse over  

 stabens og styrkernes kvarterer og foreslår passende steder til alarmpladser  

 for styrkerne.
 Stk. 2.  Skal der foretages nogen forandring i den  

 oprindelige ordning af indkvarteringen, sørger den kvartergørende for, at de  

 til forandringen svarende nye kvarterbilletter i rette tid kommer afdelingen  

 og styrkerne m.fl. i hænde.
 § 32.  Indkvarteringens iværksættelse og tjenesten i  

 kantonnementet sker i øvrigt efter nærmere af Civilforsvarsstyrelsen og, for  

 så vidt angår det lokale civilforsvars styrker i egen kommune,  

 civilforsvarskommissionen givne forskrifter.
Stk. 2.  Køretøjer opstilles under hensyntagen til de  

 givne forhold.
Opstilles de på en parkplads, udstilles parkvagt ved  

 køretøjerne.
 § 33.  Kvarteranvisninger tilbagesendes efter  

 afbenyttelsen til den myndighed, som har udstedt dem, efter at  

 afdelingschefen har forvisset sig om, at de har fået fornøden påtegning om  

 ydelserne.
III.
DE ENKELTE INDKVARTERINGSYDELSER OG GODTGØRELSE DERFOR.
 § 34.  Der skelnes mellem vinterkvarter i tiden fra  

 15. oktober til 14. maj og sommerkvarter i tiden fra 15. maj til 14. oktober.
A.
KVARTER.
 § 35.  Under sommer- og vinterindkvartering skal  

 følgende kvarterer stilles til rådighed.
 Stk. 2.  For en korpschef, brigadechef eller kolonnechef  

 og dermed ligestillede og for chefer for sektioner: 1 værelse til eget brug  

 samt 1 skrivestue.
 Stk. 3.  For alle andre befalingsmænd og ligestillede  

 med undtagelse af delingsførere, gruppeførere og dermed ligestillede: 1  

 værelse til eget brug.
 Stk. 4.  Når en befalingsmand fungerer i en højere  

 stilling end den, der svarer til hans grad, kan der kræves samme kvarter som  

 for den, der normalt beklæder stillingen.
 § 36.  For personer med grad og stilling, som ikke  

 eksisterer i fredstid, kan der kræves kvarter som for dem, med hvilke de er  

 sidestillede.
 § 37.  De i § 35 omhandlede kvarterer skal være  

 forsynet med en seng for hver af de indkvarterede, passende møbler samt  

 belysningsmidler.
Stk. 2.  I vinterkvarterer skal forefindes kakkelovn  

 eller varmeapparat.
Det påhviler kvarterværten at levere det fornødne  

 belysnings- og brændselsmateriale.
 Stk. 3.  Derimod må de indkvarterede selv sørge for  

 renholdelse af deres kvarter.
 Stk. 4.  Det kan ikke pålægges en kvartervært at forsyne  

 de i § 35, stk. 2, omhandlede skrivestuer med særligt inventar.
 § 38.  Når de i § 35 omhandlede kvarterer vanskeligt  

 kan anvises i samme hus på grund af særlige stedlige forhold, f.eks. af  

 hensyn til beboernes næringsvej, bør tilgrænsende huse tages med til hjælp,  

 ligesom også en indskrænkning efter omstændighederne kan finde sted, dersom  

 lokaliteterne ikke tillader kvarterernes anvisning ganske overensstemmende  

 med ovennævnte bestemmelser.
§ 39.  Som vinterkvarter til delingsførere,  

 gruppeførere og dermed ligestillede samt til menige skal ydes soveplads i et  

 til beboelse egnet sundt og tørt lokale, der skal være forsynet med en seng  

 med sengetøj pr. mand.
De indkvarterede skal endvidere have adgang til et  

 opvarmet og oplyst værelse.
Stk. 2.  I sommerkvarter kan til de omhandlede personer  

 kun kræves et tæt og tørt lokale, forsynet med fornødent liggestrå og så vidt  

 muligt et tæppe eller dækken pr. mand.
I tilfælde, hvor  

 Civilforsvarsstyrelsen skønner det nødvendigt, skal der dog ydes soveplads i  

 et til beboelse egnet sundt og tørt lokale, der skal være forsynet med en  

 seng med sengetøj pr. mand.
 Stk. 3.  Kvartererne skal i fornødent omfang holdes  

 oplyst af kvarterværten.
§ 40.  Under sammentrængt kantonnement skal kravene  

 til kvarterer i henhold til §§ 35 og 39 lempes efter forholdene.
Udkræves et  

 af de i § 35 omhandlede kvarterer kun for et tidsrum, der må antages ikke at  

 ville strække sig ud over 14 dage, må de pågældende nøjes med de kvarterer,  

 som efter omstændighederne kan anvises.
 § 41.  Størrelsen af godtgørelsen for de i §§ 35 og 39  

 omhandlede indkvarteringsydelser fastsættes af indenrigsministeren.
 Stk. 2.  Til indkvarteringsdagene henregnes ankomstdagen  

 og afmarchdagen,medmindre afmarch finder sted før kl. 12 middag.
§ 42.  For faste befalingsmænd kan der, når forholdene  

 taler derfor og efter afdelingschefens bestemmelse, beholdes rådighed over  

 kvarteret i indtil 6 dage ved fraværelse i anledning af bortkommando eller  

 sygdom.
Ved fraværelsen ud over 6 dage træffer Civilforsvarsstyrelsen og, for  

 så vidt angår det lokale civilforsvars styrker i egen kommune,  

 civilforsvarskommissionen, afgørelse efter indstilling fra vedkommende  

 afdeling.
 Stk. 2.  Herudover må der ikke beregnes  

 kvartergodtgørelse under fraværelse fra kvarteret på grund af orlov, sygdom,  

 bortkommando m.v.
 Stk. 3.  Under fraværelse fra kvarteret på grund af  

 lørdag-søndags orlov vil der dog være at beregne kvartergodtgørelse.
B.
BESPISNING.
 § 43.  Finder indkvartering sted med bespisning, kan  

 denne omfatte samtlige til den pågældende civilforsvarsstyrke hørende  

 personer.
 Stk. 2.  Bespisningen kan bestå enten af fuldkost eller  

 af middagskost alene.
 Stk. 3.  Når en styrke på over 6 mand indkvarteres med  

 bespisning, må den, hvis kvarterværten fremsætter ønske derom, selv tilberede  

 maden.
Stk. 4.  Kvarterværten er, hvad enten indkvarteringen  

 finder sted med eller uden bespisning, pligtig til på forlangede at anvise  

 køkkenlejlighed og kogekar m.v. til fri afbenyttelse samt til uden  

 godtgørelse at levere det til kogning fornødne brændsel.
Finder samlet  

 kogning sted i kantonnementet - uden for kvartererne - må styrken selv sørge  

 for det fornødne brændsel.
 Stk. 5.  Ved uenighed om forplejningens beskaffenhed  

 skal den af forsvarsministeren til enhver tid fastsatte morm for henholdsvis  

 en fuldkostportion og en middagsportion tjene som målestok.
 Stk. 6.  Opstår der meningsforskel herom mellem  

 kvarterværten og den indkvarterede, skal chefen for den indkvarterede styrke  

 bedømme sagen og, for så vidt han skønner den indkvarteredes klage  

 berettiget, gennem kommunalbestyrelsen på stedet søge klagen afhjulpet og om  

 fornødent ad tjenestevejen bringe sagen frem til højere afgørelse, jfr. § 22.
 § 44.  Befalingsmænd og ligestillede kan kun forlange  

 forplejning lige med mandskabet.
 § 45.  For bespisning ydes der kvarterværterne en  

 godtgørelse, hvis størrelse fastsættes af indenrigsministeren.
 § 46.  Såfremt det under en indkvartering af længere  

 varighed måtte vise sig påtrængende nødvendigt at indrette særlige  

 spiselokaler, eventuelt tillige køkkener, for at en forplejning umiddelbart  

 ved civilforsvarets foranstaltning kan gennemføres på hensigtsmæssige måde,  

 sender den vedkommende civilforsvarsmyndighed motiveret indstilling herom til  

 Civilforsvarsstyrelsen ledsaget af de fornødne oplysninger om størrelsen af  

 de hermed forbundne udgifter (anskaffelse eller leje af inventar, opvarmning  

 og belysning m.v.).
C.
VAGTSTUER MED TILBEHØR.
§ 47.  Når der skal oprettes vagter, kan  

 civilforsvarsmyndighederne kræve sig overladt brugen af lokaler, der er  

 egnede til vagtstuer.
Til vagtstuer skal af den, der afgiver dem, leveres  

 fornødent lys og brændsel.
Derimod påhviler det civilvorsvarsmyndighederne  

 selv at tilvejebringe det særlige inventar, jfr. afsnit G.
 § 48.  Renholdelse af vagtlokaler må besørges af de  

 pågældende afdelinger.
 § 49.  For benyttelsen af lokaler som vagtstuer, for  

 lys og brændsel ydes der en passende godtgørelse, som fastsættes af  

 Civilforsvarsstyrelsen efter indstilling fra vedkommende afdeling.
D.
VÆRKSTEDSLEJLIGHED.
§ 50.  Værksteder skal i fornødent omfang stilles til  

 rådighed for civilforsvarets tekniske personel.
Uden ejerens samtykke må  

 disse dog kun, når det er uomgængeligt nødvendigt, og efter afdelingschefens  

 bestemmelse i det enkelte tilfælde, gøre brug af maskiner, værktøj, kul,  

 andet brændselsmateriale eller elektrisk kraft.
§ 51.  Adgang til private værksteder skal rekvireres  

 gennem kommunalbestyrelsen.
Opstår der uenighed angående benyttelsen, følges  

 de i § 43, stk. 6, givne regler.
 § 52.  Som godtgørelse for brug af værksteder samt for  

 slid på maskiner og værktøj ydes en passende erstatning, der fastsættes af  

 Civilforsvarsstyrelsen efter indstilling fra vedkommende afdeling.
 Stk. 2.  Forbrug af kul, andet brændselsmateriale eller  

 elektrisk kraft betales efter dagspris.
E.
MAGASINER OG SKURE TIL OPBEVARING AF FORPLEJNINGSGENSTANDE ELLER ANDRE  

 FORNØDENHEDER:
 § 53.  Til opbevaring af forplejningsgenstande eller  

 andre fornødenheder kan civilforsvarsmyndighederne i fornødent omfang kræve  

 sig overladt brugen af magasiner og skure mod en passende godtgørelse, der  

 fastsættes af Civilforsvarsstyrelsen efter indstilling fra vedkommende  

 afdeling.
F.
SYGELOKALER MED TILBEHØR.
§ 54.  De inden for indkvarteringsområdet værende  

 sygehuse skal i så stor udstrækning som muligt - under hensyn til deres  

 benyttelse i øvrigt og under hensyn til graden af patientens sygdom - optage  

 syge fra den i området indkvarterede styrke.
Om fornødent skal der til  

 optagelse af syge fra indkvarteringsområdet afgives lokaler, der er egnede  

 til sygestuer.
Sygehuse eller sygestuer anvises af amtskommunen.
For  

 civilforsvarskorpsets styrker sker dette i forening med den kvartergørende.
 § 55.  De i § 54 nævnte sygestuer skal af den, der  

 afgiver dem, holdes oplyste og opvarmede, og de skal være forsynet med de  

 fornødne rengøringsrekvisitter.
 Stk. 2.  Renholdelse af sygestuer påhviler vedkommende  

 afdeling.
 § 56.  For syges ophold på de i § 54 nævnte sygehuse  

 erlægges betaling efter nærmere af indenrigsministeriet fastsatte regler.
 Stk. 2.  For benyttelse af sygestuer, for opvarmning og  

 belysning af disse samt for leverede rengøringsrekvisitter m.v. ydes der en  

 passende godtgørelse, som fastsættes af Civilforsvarsstyrelsen efter  

 indstilling fra vedkommende afdeling.
G.
INVENTAR TIL VAGTSTUER OG SYGESTUER.
§ 57.  Inventar til vagtstuer og sygestuer søges som  

 almindelig regel lejet på stedet, så vidt muligt efter overenskomst med  

 vedkommende ejer af det pågældende lokale.
For så vidt angår inventar til  

 sygestuer skal kommunalbestyrelsen på stedet efter anmodning yde fornøden  

 bistand.
Om betalingen for leje af inventar sender vedkommende afdeling  

 indstilling til Civilforsvarsstyrelsen.
 Stk. 2.  Ansvaret for tilsynet med lejet inventar  

 påhviler vedkommende afdeling, der efter forholdene på stedet træffer de  

 fornødne bestemmelser med hensyn til inventarets modtagelse og aflevering  

 m.v.
 Stk. 3.  Kan inventar ikke tilvejebringes ved leje,  

 rekvireres det hos Civilforsvarsstyrelsen, som da træffer nærmere bestemmelse  

 angående tilvejebringelsen.
H.
SAMLINGS- OG ØVELSESPLADSER.
 § 58.  Civilforsvarsmyndighederne kan kræve sig  

 overladt brugen af de til samlings- og øvelsespladser fornødne arealer; dog  

 bør besåede eller til udsæd beredte arealer, lucernemarker og første  

 årsgræsmarker så vidt muligt skånes for sådan anvendelse.
 Stk. 2.  For benyttelse af sådanne pladser ydes der en  

 passende godtgørelse, der ved Civilforsvarsstyrelsens foranstaltning  

 fastsættes efter overenskomst eller efter taksation.
IV.
BEREGNING OG UDBETALING AF GODTGØRELSE FOR INDKVARTERING.
 § 59.  Det påhviler enhver indkvarteret styrke så vidt  

 muligt ved afrejsen fra kantonnementet eller i hvert fald snarest muligt  

 derefter at udbetale indkvarteringsgodtgørelse direkte til kvarterværterne.  

 Som dokumentation for beløbenes udbetaling af afdelingernes kasse vedlægges  

 en kvittering for de enkelte beløb udfærdiget på en dertil beregnet blanket,  

 eventuelt postvæsenets kvittering for beløbebes afsendelse.
 Stk. 2.  Under indkvartering af længere varighed  

 foretages opgørelsen og udbetalingen af kvartergodtgørelsen ved hver månedes  

 udgang eller så ofte, det skønnes nødvenddigt, alt efter nærmere bestemmelse  

 fra Civilforsvarsstyrelsen.
 § 60.  For de i afsnittene III C-H omhandlede  

 indkvarteringsydelser m.v. erlægges betalingen direkte til den pågældende  

 ejer så vidt muligt ved afmarch fra kantonnementet eller i hvert fald snarest  

 derefter.
 Stk. 2.  Under indkvartering af længere varighed  

 erlægges betalingen dog ved hver måneds udgang.
 § 61.  Denne bekendtgørelse træder i kraft den 1.  

 januar 1977. Samtidig ophæves indenrigsministeriets bekendtgørelse nr. 280 af  

 31. august 1954 om bestemmelser for ekstraordinær indkvartering af  

 civilforsvarsstyrker som ændret ved indenrigsministeriets bekendtgørelse nr.  

 318 af 12. septemner 1966 og ved indenrigsministeriets bekendtgørelse nr. 110  

 af 1. april 1968.
 INDENRIGSMINISTERIET, DEN 24. NOVEMBER  

 1976.
 EGON JENSEN.
 /Louis Heegaard.
