 I medfør af § 1, stk. 5, i lov nr. 311 af 9. juni 1971 om offentlig  

 sygesikring fastsættes herved følgende regler om sygesikring af nedennævnte  

 persongrupper, der ikke er fuldt skattepligtige her i landet, jfr.  

 kildeskattelovens § 3, stk. 2 og 3, sammenholdt med Wienerkonventionerne om  

 diplomatiske og konsulære forbindelser, jfr. lov nr. 252 af 18. juni 1968 og  

 lov nr. 67 af 8. marts 1972.
 § 1.  Ret til sygesikringens ydelser tilkommer ikke  

 nedennævnte personer eller persongrupper:
 § 2.  Personer med fast bopæl her i landet, der er  

 ansat i privat tjeneste ved fremmede staters diplomatiske eller konsulære  

 repræsentationer, og som er fuldt skattepligtige her i landet, er berettiget  

 til sygesikringens ydelser.
 § 3.  Udtrykket fast bopæl i § 1 b-f skal forstås i  

 overensstemmelse med de i indledningen nævnte konventioner, hvorefter det er  

 afgørende, om den faste bopæl er etableret inden tidspunktet for den  

 pågældendes ansættelse ved repræsentationen.
 § 4.  De i § 1 nævnte personer kan ifølge særlige  

 regler i medfør af andre internationale bestemmelser, såsom De europæiske  

 Fællesskabers forordninger, være berettigede til sygesikringens ydelser.
 § 5.  Tvivlsspørgsmål om sygesikringens ydelser til  

 personer, der er omfattet af denne bekendtgørelse, forelægges  

 sikringsstyrelsen.
 § 6.  Bekendtgørelsen træder i kraft den 1. april  

 1973.
 SOCIALMINISTERIET, DEN 29. MARTS 1973.
 Eva Gredal.
/E.
Arntzen.
