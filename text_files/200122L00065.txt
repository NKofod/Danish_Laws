Fremsat den 30. januar 2002 af indenrigs- og  

 sundhedsministeren (Lars Løkke Rasmussen) Forslag til Lov om sammenlægning af de bornholmske  

 kommuner Kapitel 1 Sammenlægning § 1. Den 1. januar 2003 oprettes Bornholms Kommune ved  

 sammenlægning af Allinge-Gudhjem, Hasle, Nexø, Rønne og  

 Aakirkeby Kommuner samt Bornholms Amtskommune.
Bornholms Kommune  

 benævnes Bornholms Regionskommune, og kommunalbestyrelsen i Bornholms  

 Kommune benævnes Bornholms Regionsråd, jf. § 3, stk. 2  

 og 3, i lov om kommunernes styrelse.
§ 2. Bornholms Regionsråd varetager, medmindre andet er  

 bestemt i lovgivningen, fra den 1. januar 2003 de beføjelser og  

 opgaver, der i lovgivningen er henlagt til kommunalbestyrelser og  

 amtsråd.
De retsvirkninger, der i lovgivningen er knyttet til en  

 kommune eller amtskommune som betegnelse for et geografisk område, er  

 fra denne dato på Bornholm knyttet til Bornholms Regionskommune,  

 medmindre andet er bestemt i lovgivningen.
 § 3. Bornholms Regionsråd indtræder den 1. januar  

 2003 i Allinge-Gudhjem, Hasle, Nexø, Rønne og Aakirkeby  

 Kommunalbestyrelsers samt Bornholms Amtsråds rettigheder og pligter,  

 ligesom Bornholms Regionskommune fra denne dato overtager Allinge-Gudhjem,  

 Hasle, Nexø, Rønne og Aakirkeby Kommuners samt Bornholms  

 Amtskommunes aktiver og passiver.
Kapitel 2 Valg og konstituering af Bornholms Regionsråd § 4. Der afholdes valg til Bornholms Regionsråd den 29.  

 maj 2002.
 § 5. Valget den 29. maj 2002 til Bornholms Regionsråd  

 afholdes i overensstemmelse med reglerne om afholdelse af valg til  

 amtsrådet i lov om kommunale valg og de forskrifter, der er udstedt i  

 medfør heraf, med de fravigelser, der følger af tidspunktet for  

 valgets afholdelse.
Stk. 2. Indenrigs- og sundhedsministeren kan fastsætte  

 nærmere regler om afholdelsen af valget den 29. maj 2002 til Bornholms  

 Regionsråd.
Indenrigs- og sundhedsministeren kan herved fravige  

 bestemmelsen i stk. 1, herunder reglerne i lov om kommunale valg og de  

 forskrifter, der er udstedt i medfør heraf.
 § 6. Ved valget den 29. maj 2002 vælges 27 medlemmer til  

 Bornholms Regionsråd.
 Stk. 2. Valgperioden regnes fra den 1. juli 2002 til den 31.  

 december 2005. Bornholms Regionsråds første funktionsperiode  

 regnes fra den 1. januar 2003 til den 31. december 2005. Funktionsperioden  

 for Allinge-Gudhjem, Hasle, Nexø, Rønne og Aakirkeby  

 Kommunalbestyrelser og Bornholms Amtsråd udløber den 31.  

 december 2002.
 § 7. Det nyvalgte regionsråd afholder sit konstituerende  

 møde senest den 15. december 2002.
 Stk. 2. På det konstituerende møde skal der ikke  

 ske valg af formand og næstformand (næstformænd), jf.  

 § 9, stk. 4.
Kapitel 3 Sammenlægningsudvalg Styrelse m.v.
 § 8. Bornholms Regionsråd fungerer fra den 1. juli 2002  

 til den 31. december 2002 som sammenlægningsudvalg, der har til opgave  

 at forberede sammenlægningen, jf. § 17.
§ 9. Sammenlægningsudvalget afholder sit konstituerende  

 møde i tidsrummet 10.-30. juni 2002, dog tidligst efter at  

 amtsrådet har truffet afgørelse vedrørende eventuelle  

 valgklager og begæringer om fritagelse for at modtage valg.
Medlemmerne  

 indkaldes til sammenlægningsudvalgets konstituerende møde af det  

 ældste medlem.
Stk. 2. På det konstituerende møde vælger  

 sammenlægningsudvalget sin formand blandt sine medlemmer.
Valget ledes  

 af det medlem, der har indkaldt til mødet.
Valget foretages efter  

 reglerne i § 24, stk. 1, i lov om kommunernes styrelse.
Stk. 3. Så snart valget af formand har fundet sted,  

 vælger sammenlægningsudvalget blandt sine medlemmer en  

 første og en anden næstformand til i den nævnte  

 rækkefølge at fungere i formandens forfald.
Valget ledes af den  

 nyvalgte formand eller i dennes forfald af det medlem, der har ledet  

 formandsvalget, og foretages under ét som forholdstalsvalg, jf.  

 § 24, stk. 3, i lov om kommunernes styrelse.
 Stk. 4. Valget af formand og første næstformand  

 har tillige gyldighed for regionsrådets første funktionsperiode.  

 Såfremt det bestemmes i styrelsesvedtægten for Bornholms  

 Regionskommune, at der tillige skal vælges en anden næstformand,  

 har sammenlægningsudvalgets valg af anden næstformand gyldighed  

 for regionsrådets første funktionsperiode.
§ 10. Sammenlægningsudvalget træffer beslutning  

 om, når og hvor sammenlægningsudvalgets møder skal  

 afholdes, og der indrykkes bekendtgørelse herom i den lokale presse  

 efter sammenlægningsudvalgets bestemmelse.
I bekendtgørelsen  

 angives tillige, på hvilke steder der vil være fremlagt  

 sagsfortegnelse samt udskrift af beslutningsprotokollen, jf. stk. 2.  

 Møderne bekendtgøres forud i den lokale presse efter  

 sammenlægningsudvalgets bestemmelse.
 Stk. 2. En fortegnelse over de sager, der vil komme til  

 behandling på sammenlægningsudvalgets møde, samt en  

 udskrift af beslutningsprotokollen skal med de begrænsninger, der  

 følger af lovgivningens regler om tavshedspligt, så vidt muligt  

 være fremlagt i Allinge-Gudhjem, Hasle, Nexø, Rønne og  

 Aakirkeby Kommuner.
 Stk. 3. § 8, stk. 2   5, i lov om kommunernes  

 styrelse finder tilsvarende anvendelse.
§ 11. Sammenlægningsudvalget kan nedsætte et eller  

 flere underudvalg til varetagelse af bestemte hverv eller til  

 udførelse af forberedende eller rådgivende funktioner for  

 sammenlægningsudvalget.
Sammenlægningsudvalget bestemmer  

 underudvalgenes sammensætning og fastsætter regler for deres  

 virksomhed.
 Stk. 2. Underudvalgenes medlemmer vælges i mangel af  

 enighed ved et forholdstalsvalg for hvert underudvalg for sig, jf. § 24,  

 stk. 3, i lov om kommunernes styrelse.
 § 12. Sammenlægningsudvalget træffer beslutning om  

 etablering af sekretariatsbistand, herunder om ansættelse og  

 afskedigelse af personale hertil.
§ 13. Kommunalbestyrelserne i Allinge-Gudhjem, Hasle,  

 Nexø, Rønne og Aakirkeby Kommuner og Bornholms Amtsråd  

 skal yde sammenlægningsudvalget den bistand til forberedelsen af  

 sammenlægningen, sammenlægningsudvalget måtte forlange,  

 herunder tilvejebringe og meddele de oplysninger,  

 sammenlægningsudvalget måtte forlange, samt lade sig  

 repræsentere ved de møder, sammenlægningsudvalget  

 måtte indkalde til.
Sammenlægningsudvalget kan fastsætte  

 frister herfor.
 § 14. Sammenlægningsudvalget vedtager selv sin  

 forretningsorden.
 § 15. Der ydes vederlag og godtgørelse i  

 overensstemmelse med §§ 16, 16 a og 34 i lov om kommunernes styrelse.  

 Sammenlægningsudvalget kan beslutte at yde vederlag og  

 godtgørelse i overensstemmelse med de i 1. pkt. nævnte  

 bestemmelser.
 § 16. Lov om kommunernes styrelse §§ 7, 9-15 om  

 møder m.v., § 28 om udvalg m.v., §§ 30-33 om  

 kommunalbestyrelsens formand, § 43 om bogføring, § 44 om  

 anbringelse af midler, § 55 om kommunernes låntagning, § 57  

 om garantistillelse m.v., § 63 om oplysningspligt, § 66 om  

 funktionsvægring, § 67 om løn- og øvrige  

 ansættelsesforhold for personale i kommunal tjeneste og § 68 om  

 udbud af faste ejendomme og de forskrifter, der er udstedt i medfør  

 heraf, finder tilsvarende anvendelse for sammenlægningsudvalgets  

 virksomhed.
 Opgaver m.v.
§ 17. Sammenlægningsudvalget skal i  

 sammenlægningsudvalgets funktionsperiode 1)	vedtage de nærmere regler om styrelsen af Bornholms  

 Regionskommunes anliggender i en styrelsesvedtægt, jf. § 2,  

 stk. 2 og 3, i lov om kommunernes styrelse, 2)	vedtage Bornholms Regionskommunes forretningsorden, jf. § 2,  

 stk. 4, i lov om kommunernes styrelse, 3)	vedtage Bornholms Regionskommunes budget for 2003, 4)	antage en sagkyndig revision for Bornholms Regionskommune, jf.  

 § 42, stk. 1, i lov om kommunernes styrelse, 5)	fastsætte de nærmere regler for indretningen af  

 Bornholms Regionskommunes kasse- og regnskabsvæsen i et regulativ, jf.  

 § 42, stk. 6, i lov om kommunernes styrelse, 6)	træffe bestemmelse om indretning af Bornholms Regionskommunes  

 administration, herunder ansættelse og afskedigelse af personale  

 hertil, 7)	træffe bestemmelse om ophævelse af samarbejder mellem  

 kommunalbestyrelserne på Bornholm samt mellem en eller flere  

 kommunalbestyrelser og amtsrådet på Bornholm, 8)	træffe bestemmelse på vegne af kommunalbestyrelserne og  

 amtsrådet på Bornholm om opsigelse eller ændring af aftaler  

 med virkning for Bornholms Regionskommune, 9)	træffe bestemmelse om Bornholms Regionskommunes eventuelle  

 deltagelse i samarbejder med andre, 10)	træffe beslutning om Bornholms Regionskommunes eventuelle  

 medlemskab af kommunale sammenslutninger og 11)	træffe andre beslutninger, der er nødvendige med  

 henblik på at forberede oprettelsen af Bornholms  

 Regionskommune.
 § 18. Bornholms Regionsråd indtræder den 1. januar  

 2003 i de rettigheder og pligter, sammenlægningsudvalget har erhvervet  

 henholdsvis påtaget sig, ligesom Bornholms Regionskommune fra denne  

 dato overtager sammenlægningsudvalgets aktiver og passiver.
 § 19. Indenrigs- og sundhedsministeren fastsætter  

 nærmere regler om sammenlægningsudvalgets udarbejdelse og  

 vedtagelse af budget for Bornholms Regionskommune for 2003. Indenrigs- og  

 sundhedsministeren kan i den forbindelse fastsætte, i hvilket omfang  

 reglerne i kapitel V og § 54 i lov om kommunernes styrelse finder  

 anvendelse.
Økonomi og finansiering § 20. Sammenlægningsudvalget vedtager selv sit budget  

 for sammenlægningsudvalgets funktionsperiode.
 § 21. Sammenlægningsudvalgets regnskabsområder  

 revideres af den sagkyndige revision for Allinge-Gudhjem, Hasle, Nexø,  

 Rønne eller Aakirkeby Kommuner eller Bornholms Amtskommune, jf.  

 § 42, stk. 1, i lov om kommunernes styrelse.  

 Sammenlægningsudvalget træffer beslutning om, hvilken af de  

 ovenfor nævnte kommuner der skal være den kommune, hvis  

 sagkyndige revision skal revidere sammenlægningsudvalgets  

 regnskabsområder.
 Stk. 2. Sammenlægningsudvalgets virksomhed udøves  

 i overensstemmelse med kasse- og regnskabsregulativet for den kommune, hvis  

 revision skal revidere sammenlægningsudvalgets regnskabsområder,  

 jf. stk. 1.
§ 22. Indenrigs- og sundhedsministeren fastsætter  

 nærmere regler om sammenlægningsudvalgets udarbejdelse og  

 vedtagelse af budget, om aflæggelse af regnskab samt om revision  

 vedrørende sammenlægningsudvalgets virksomhed.
Indenrigs- og  

 sundhedsministeren kan i den forbindelse fastsætte, i hvilket omfang  

 reglerne i kapitel V og § 54 i lov om kommunernes styrelse finder  

 anvendelse.
 § 23. 40 procent af nettoudgifterne til  

 sammenlægningsudvalgets virksomhed afholdes af Bornholms Amtskommune,  

 og 60 procent af nettoudgifterne afholdes af Allinge-Gudhjem, Hasle,  

 Nexø, Rønne og Aakirkeby Kommuner i fællesskab.
 Stk. 2. Allinge-Gudhjem, Hasle, Nexø, Rønne og  

 Aakirkeby Kommuners udgifter, jf. stk. 1, fordeles mellem kommunerne i  

 forhold til det af indenrigs- og sundhedsministeren udmeldte  

 udskrivningsgrundlag for kommunerne for 2002, jf. § 7 i lov om kommunal  

 indkomstskat.
Tilsyns- og straffebestemmelser § 24. Tilsynet med sammenlægningsudvalget varetages af  

 indenrigs- og sundhedsministeren. § 47, stk. 5, § 61,  

 stk. 1-5, og § 61 b, stk. 1, i lov om kommunernes styrelse  

 finder tilsvarende anvendelse på tilsynet.
 § 25. Et medlem af sammenlægningsudvalget, der  

 gør sig skyldig i grov tilsidesættelse af de pligter, som den  

 pågældendes hverv medfører, straffes med bøde.  

 Simpel uagtsom pligttilsidesættelse straffes dog ikke.
 Stk. 2. Påtale efter stk. 1 kan kun ske efter  

 indenrigs- og sundhedsministerens begæring.
Kapitel 4 Øvrige bestemmelser § 26. Når sammenlægningsudvalget til brug for  

 oprettelsen af Bornholms Regionskommune og forberedelsen heraf modtager  

 dokumenter fra Allinge-Gudhjem, Hasle, Nexø, Rønne og Aakirkeby  

 Kommuner samt Bornholms Amtskommune, der i henhold til lov om offentlighed i  

 forvaltningen og forvaltningsloven er interne, mister dokumenterne ikke som  

 følge af videregivelsen deres interne karakter.
 § 27. Såfremt sammenlægningsudvalget anmoder  

 herom, kan indenrigs- og sundhedsministeren efter forudgående  

 forhandling med vedkommende minister træffe bestemmelse om  

 sådanne fravigelser af gældende lovgivning, herunder lovgivning  

 vedrørende indhold og omfang af samt betaling for kommunale ydelser,  

 som sammenlægningen nødvendiggør.
§ 28. Indenrigs- og sundhedsministeren fastsætter  

 nærmere regler om aflæggelse af regnskab og om revision  

 vedrørende 2002 for Allinge-Gudhjem, Hasle, Nexø, Rønne  

 og Aakirkeby Kommuner samt Bornholms Amtskommune.
Indenrigs- og  

 sundhedsministeren kan i den forbindelse fastsætte, i hvilket omfang  

 reglerne i kapitel V og § 54 i lov om kommunernes styrelse finder  

 anvendelse.
 § 29. Den 1. januar 2003 overgår tjenestemænd, der  

 er ansat under Allinge-Gudhjem, Hasle, Nexø, Rønne og Aakirkeby  

 Kommuner samt Bornholms Amtskommune, til ansættelse under Bornholms  

 Regionskommune på vilkår, der i øvrigt svarer til de  

 hidtidige vilkår.
 § 30. De pligter og rettigheder, der følger af lov om  

 lønmodtageres retsstilling ved virksomhedsoverdragelse, finder  

 tilsvarende anvendelse for de ansatte under Allinge-Gudhjem, Hasle,  

 Nexø, Rønne og Aakirkeby Kommuner samt Bornholms Amtskommune i  

 henhold til overenskomst eller individuel aftale, der i forbindelse med  

 sammenlægningen ikke er omfattet af lov om lønmodtageres  

 retsstilling ved virksomhedsoverdragelse.
 § 31. Der foretages ikke regulering af statens generelle tilskud til kommunerne og  

 amtskommunerne i forbindelse med denne lov.
Kapitel 5 Ikrafttræden § 32. Loven træder i kraft den 1. april 2002.
Bemærkninger til lovforslaget Almindelige bemærkninger 1. Indledning Med lovforslaget skabes - sammen med det samtidigt  

 fremsatte forslag til lov om ændring af forskellige love som  

 følge af sammenlægningen af de bornholmske kommuner - det  

 fornødne lovmæssige grundlag for en sammenlægning af  

 Allinge-Gudhjem, Hasle, Nexø, Rønne og Aakirkeby Kommuner samt  

 Bornholms Amtskommune.
Med lovforslaget oprettes således en ny kommune,  

 Bornholms Kommune, der ligesom Københavns og Frederiksberg Kommuner  

 tillægges både kommunale og amtskommunale opgaver.
Den ny kommune benævnes Bornholms Regionskommune, og  

 Bornholms Kommunalbestyrelse benævnes Bornholms Regionsråd.  

 Herved signaleres det, at den ny kommune er dannet ved sammenlægninger  

 af kommuner og en amtskommune, og at den ny kommune skal varetage samtlige de  

 kommunale og samtlige de amtskommunale opgaver.
Samtidig signaleres, at den  

 ny kommune får en slagkraftig platform for den fremtidige udvikling  

 på Bornholm.
 Baggrunden for lovforslaget er at imødekomme et  

 ønske fra de bornholmske kommunalbestyrelser og amtsrådet om en  

 sammenlægning af de bornholmske kommuner på baggrund af en  

 vejledende folkeafstemning blandt vælgerne på Bornholm den 29.  

 maj 2001.
2. Lovforslagets baggrund 2.1. Det bornholmske ønske om en kommunesammenlægning Baggrunden for lovforslaget - og for det samtidigt  

 fremsatte forslag til lov om ændring af forskellige love som  

 følge af sammenlægningen af de bornholmske kommuner - er  

 ønsket fra de bornholmske kommunalbestyrelser og amtsrådet om en  

 sammenlægning af de bornholmske kommuner.
På baggrund af en beslutning truffet af  

 amtsrådet i Bornholms Amtskommune og kommunalbestyrelserne i  

 Allinge-Gudhjem, Hasle, Nexø, Rønne og Aakirkeby Kommuner blev  

 der den 29. maj 2001 afholdt en vejledende folkeafstemning blandt  

 vælgerne på Bornholm om sammenlægning af øens fem  

 kommuner og amtskommunen til én administrativ enhed.
Ved  

 folkeafstemningen stemte 73,9 % af de vælgere, der afgav gyldig stemme,  

 for en kommunesammenlægning.
 På baggrund af folkeafstemningens resultat rettede  

 amtsrådet og de fem kommunalbestyrelser på Bornholm henvendelse  

 til den tidligere indenrigsminister med anmodning om udarbejdelse af et  

 lovforslag om sammenlægning af de bornholmske kommuner til én  

 kommunal enhed pr. 1. januar 2003.
Der har under den lovforberedende proces været  

 løbende kontakt mellem Indenrigsministeriet, nu Indenrigs- og  

 Sundhedsministeriet, og de bornholmske kommuner.
De bornholmske kommuner har  

 i den forbindelse nedsat et forhandlingsudvalg bestående af 36  

 lokalpolitikere.
Forhandlingsudvalget har været ledet af et formandskab  

 bestående af amtsborgmesteren og borgmestrene i de fem kommuner samt 2.  

 viceamtsborgmesteren.
Der har været afholdt møder mellem den  

 tidligere indenrigsminister og formandskabet for forhandlingsudvalget,  

 ligesom der har været afholdt møder mellem den tidligere  

 indenrigsminister og forhandlingsudvalget.
På møderne har det  

 nærmere indhold af lovforslaget været drøftet.
Der har  

 endvidere under det lovforberedende arbejde været nedsat en  

 økonomiarbejdsgruppe med deltagelse af embedsmænd fra  

 ministeriet og kommunerne på Bornholm med henblik på  

 drøftelse af en række spørgsmål om de  

 økonomiske konsekvenser af sammenlægningen.
Den 10. september 2001 blev indholdet af lovforslaget   i  

 form af et notat   præsenteret af den tidligere indenrigsminister  

 på et møde på Bornholm med deltagelse af de bornholmske  

 kommunalpolitikere.
Samtidig præsenterede den tidligere  

 indenrigsminister et notat af 27. august 2001 fra  

 økonomiarbejdsgruppen samt et referat af ministerens tilkendegivelser  

 over for formandskabet.
 Lovforslaget bygger hovedsageligt på dette  

 materiale.
 Kommunalbestyrelserne og amtsrådet har  

 efterfølgende meddelt over for ministeriet, at man kan tilslutte sig  

 indholdet af det materiale, der blev forelagt af den tidligere  

 indenrigsminister på mødet den 10. september 2001.
2.2. Regeringens imødekommelse af det bornholmske ønske  

 om en kommunesammenlægning Efter regeringens opfattelse er kommunesammenlægning  

 én blandt flere muligheder til at imødegå de  

 udfordringer, som landets kommuner og amtskommuner står over for i de  

 kommende år.
Der skal skabes mere kvalitet for pengene for at kunne  

 fastholde og udvikle serviceniveauet i den offentlige sektor, og  

 således at det enkelte individs behov i højere grad kan  

 sættes i centrum.
Disse udfordringer skal ikke mindst ses i lyset af  

 det skattestop, som regeringen allerede har indført.
 Udfordringerne for landets kommuner og amtskommuner rejser  

 spørgsmål om, hvorvidt den kommunale opgavevaretagelse kan  

 organiseres på nye måder, herunder ved kommunale samarbejder og  

 kommunesammenlægninger.
 Det er regeringens opfattelse, at kommuner bør have  

 størst mulig frihed til selv at vælge organiseringen af den  

 kommunale opgavevaretagelse, og regeringen er generelt positiv over for  

 kommunale ønsker om at skabe det lovmæssige grundlag for en  

 sådan omorganisering.
 På denne baggrund agter regeringen med dette  

 lovforslag at imødekomme det bornholmske ønske om en  

 kommunesammenlægning på Bornholm.
2.3. Generelle forhold for Bornholm Udfordringerne for den kommunale opgavevaretagelse  

 på Bornholm er bl.a. beskrevet i en rapport fra Kommunernes  

 Landsforening med titlen "Samlet vurdering af muligheder og perspektiver  

 for udvidet samarbejde på primærkommunale kerneområder  

 på Bornholm". I rapporten   der blev offentliggjort den 15. januar  

 2001   anføres det bl.a., at de enkelte kommuner vanskeligt vil kunne  

 løse de væsentlige strukturelle udfordringer uden en tæt  

 koordinering.
Ifølge rapporten er de strukturelle problemer  

 først og fremmest knyttet til den hidtidige demografiske udvikling,  

 hvor antallet af ældre vokser markant samtidigt med, at antallet af  

 personer i den erhvervsaktive alder falder.
Dette er et mønster, som  

 vil skærpes i de næstkommende år.
Regeringen er   ligesom den tidligere regering  

 opmærksom på de særlige forhold, som gør sig  

 gældende på Bornholm som følge af øens placering og  

 den demografiske udvikling.
Regeringen agter derfor at videreføre en  

 række tiltag, der blev igangsat af den tidligere regering, med henblik  

 på at opnå en positiv udvikling på Bornholm.
Det videre  

 arbejde vil foregå inden for bl.a. indsatsområder som  

 transportforhold, placering af videregående uddannelsespladser,  

 udvikling af naturlige kompetenceområder samt videreudvikling af  

 forskningsaktiviteter, uddannelsesmuligheder generelt, kulturudbud m.v.
Den tidligere regerings indsats omkring Bornholm,  

 således som den er udmøntet gennem den tværministerielle  

 arbejdsgruppes arbejde, vil således blive videreført og  

 intensiveret.
Regeringen kan i den forbindelse tilslutte sig den tidligere  

 regerings erklæring vedrørende Bornholm, der blev offentliggjort  

 den 27. september 2001.
Det drejer sig endvidere om Projekt Baltisk  

 Uddannelsesø (PBU), der støtter demokratiseringsprocessen i de  

 central- og østeuropæiske lande ved afholdelse af kurser og  

 uddannelsesforløb på Bornholm inden for bl.a. medier, offentlig  

 forvaltning og turisme.
Der er gennem projektet opnået en positiv  

 effekt for beskæftigelsen og erhvervsudviklingen på øen.  

 Ordningen var oprindeligt et led i en aftale om aktivering af 8. maj 1992  

 mellem Det Konservative Folkeparti, Venstre, Det Radikale Venstre, Centrum  

 Demokraterne, Kristeligt Folkeparti, Socialdemokratiet og Socialistisk  

 Folkeparti, og er siden blevet videreført i flere omgange.
Det er ved  

 udarbejdelsen af forslag til finanslov for 2002 besluttet at forlænge  

 PBU med en étårig bevilling for 2002 på i alt 5 mio. kr.  

 Det er regeringens hensigt på finanslovsforslaget for 2003 at  

 foreslå denne ordning videreført på samme bevillingsniveau  

 i perioden 2003-2005.
3. Lovpakkens indhold 3.1. Indholdet af forslag til lov om sammenlægning af de bornholmske  

 kommuner Med lovforslaget skabes - sammen med det samtidigt  

 fremsatte forslag til lov om ændring af forskellige love som  

 følge af sammenlægningen af de bornholmske kommuner - det  

 fornødne lovmæssige grundlag for en sammenlægning af  

 Allinge-Gudhjem, Hasle, Nexø, Rønne og Aakirkeby Kommuner samt  

 Bornholms Amtskommune.
Med lovforslaget oprettes således en ny kommune,  

 Bornholms Kommune, der ligesom Københavns og Frederiksberg Kommuner  

 tillægges både kommunale og amtskommunale opgaver.
Efter ønske fra det bornholmske forhandlingsudvalg  

 benævnes den ny kommune Bornholms Regionskommune, og Bornholms  

 Kommunalbestyrelse benævnes Bornholms Regionsråd.
Hermed  

 signaleres efter bornholmsk ønske, at den ny kommune er dannet ved en  

 sammenlægning af kommuner og en amtskommune, og at den ny kommune skal  

 varetage samtlige de kommunale og samtlige de amtskommunale opgaver.
Lov om fremgangsmåden ved ændring af landets  

 inddeling i kommuner og amtskommuner (Lov nr. 194 af 24. maj 1972, som  

 ændret ved lov nr. 311 af 19. juni 1974 og lov nr. 329 af 26. juni  

 1975) indeholder hjemmel til, at indenrigs- og sundhedsministeren efter  

 inddragelse af bl.a.
Folketingets Kommunaludvalg kan træffe beslutning  

 om sammenlægning af to eller flere kommuner til en ny kommune.
Loven  

 indeholder imidlertid ikke en tilsvarende administrativ procedure for  

 sammenlægning af kommuner med en amtskommune.
En sådan  

 sammenlægning kræver derfor lovhjemmel.
Lovforslaget indeholder de nærmere regler om  

 gennemførelsen af kommunesammenlægningen.
Det foreslås, at  

 Bornholms Kommune oprettes den 1. januar 2003 ved sammenlægning af  

 Allinge-Gudhjem, Hasle, Nexø, Rønne og Aakirkeby Kommuner samt  

 Bornholms Amtskommune.
Det foreslås endvidere, at der afholdes valg til  

 den ny kommunalbestyrelse den 29. maj 2002. Valgperioden regnes fra den 1.  

 juli 2002 til den 31. december 2005.
Efter lovforslaget fungerer Bornholms Regionsråd i  

 perioden 1. juli 2002 til 31. december 2002 som sammenlægningsudvalg,  

 der har til opgave at forberede sammenlægningen.
I perioden 1. januar  

 2003 til 31. december 2005 fungerer regionsrådet som styrelsesorgan for  

 Bornholms Regionskommune.
Lovforslaget indeholder nærmere regler om  

 sammenlægningsudvalgets styrelse, idet det fastsættes, at en  

 række af reglerne i lov om kommunernes styrelse vil finde anvendelse  

 på sammenlægningsudvalgets virksomhed.
Dette gælder bl.a.  

 reglerne om mødeoffentlighed.
 Sammenlægningsudvalget skal i funktionsperioden  

 træffe en række nærmere angivne beslutninger, der er  

 nødvendige med henblik på at forberede oprettelsen af Bornholms  

 Regionskommune.
 Lovforslaget indeholder endvidere en række andre  

 bestemmelser, der har til formål at lette overgangen fra seks kommunale  

 enheder til én kommunal enhed på Bornholm.
3.2. Indholdet af det samtidigt fremsatte forslag til lov om  

 ændring af forskellige love som følge af sammenlægningen  

 af de bornholmske kommuner Lovforslaget skal ses i sammenhæng med det samtidigt  

 fremsatte forslag til lov om ændring af forskellige love som  

 følge af sammenlægning af de bornholmske kommuner.
Dette  

 lovforslag indeholder de øvrige ændringer i lovgivningen, som  

 sammenlægningen nødvendiggør, herunder ændringer i  

 lovgivningen vedrørende tilskud og udligning.
Lovforslagene vedrørende  

 kommunesammenlægningen på Bornholm er udarbejdet ud fra hensynet  

 til, at samtlige de opgaver, der i dag varetages af kommunalbestyrelserne og  

 amtsrådet på Bornholm, skal varetages af Bornholms  

 Regionsråd efter kommunesammenlægningen.
Lovforslagene indeholder  

 således ikke bestemmelser, der medfører en ændret  

 fordeling af opgavevaretagelsen mellem staten og de seks kommunale enheder  

 på Bornholm.
 Det har endvidere været en væsentlig  

 forudsætning for de bornholmske kommunalbestyrelser og amtsrådet  

 i forbindelse med anmodningen om gennemførelse af en  

 kommunesammenlægning på Bornholm, at de statslige tilskud til  

 Bornholm ikke skal forringes som følge af sammenlægningen.
I det samtidigt fremsatte forslag til lov om ændring  

 af forskellige love som følge af sammenlægningen af de  

 bornholmske kommuner indgår en tilpasning af lov om kommunal udligning  

 og generelle tilskud til kommuner og amtskommuner. Ændringerne af denne  

 lov skal tage højde for den situation, at den ny kommune skal varetage  

 både kommunale og amtskommunale opgaver og derfor skal indgå i  

 både det kommunale og amtskommunale tilskuds- og udligningssystem.
Det  

 vurderes, at dette forhold vil have meget begrænsede økonomiske  

 virkninger for kommunen.
En foreløbig beregning tyder på, at for  

 de forhold, der vedrører beskatningsgrundlaget, dvs. bloktilskud og  

 udligning af beskatningsgrundlag m.v., vil der være en mindre  

 nettogevinst for Bornholms Regionskommune som følge af  

 sammenlægningen.
Med hensyn til udgiftsbehovsudligningen kan der i en  

 overgangsperiode opstå et mindre tab for kommunen som følge af  

 sammenlægningen.
Set under ét må det imidlertid forventes,  

 at der som følge af sammenlægningen vil være en  

 nettogevinst på 0-0,8 mio.kr. i hvert af de kommende år for  

 Bornholms Regionskommune.
Ud fra foreliggende befolkningsprognoser må  

 det dog vurderes, at der i et enkelt år vil være et nettotab i  

 størrelsesordenen 0,7 mio.kr.
I denne vurdering indgår ikke  

 virkningerne af, at Bornholm fremover inddrages under tilskuds- og  

 udligningslovens § 22.
I opgørelse af en kommunes udgiftsbehov  

 indgår   ud over en række demografiske og sociale kriterier   et  

 grundtillæg på 7,5 mio. kr. for hver kommune.
I forbindelse med  

 kommunesammenlægningen vil den nye kommune bevare grundtillægget  

 for de tidligere kommuner i en periode på 8 år.
Herefter vil  

 kommunen indgå i udligningen på linie med andre kommuner, dvs.  

 med ét grundtillæg.
Bortfaldet af grundtillæg efter 8 år vil  

 føre til et fald i tilskuddet til kommunen, idet den nye kommune dog  

 også må forventes at undgå nogle af de udgifter, der er  

 forbundet med driften af de fem kommuner.
Det skal dog bemærkes, at  

 Indenrigs- og Sundhedsministeriets Finansieringsudvalg for tiden  

 undersøger spørgsmålet om ændringer i det kommunale  

 tilskuds- og udligningssystem.
Ministeriet har i forbindelse med  

 forberedelsen af lovforslaget givet tilsagn om, at Finansieringsudvalget vil  

 blive anmodet om at udarbejde sine forslag under hensyn til, at der ikke  

 bør være negative konsekvenser ved kommunesammenlægninger.  

 Det vil herunder kunne overvejes, om det nuværende grundtillæg  

 kan erstattes af andre kriterier, der ikke vil medføre reduktioner i  

 tilskuddet.
 Det skal endvidere bemærkes, at Indenrigs- og  

 Sundhedsministeriet ved administration af puljen for tilskud til særlig  

 vanskeligt stillede kommuner, jf. § 19 i lov om kommunal udligning og  

 generelle tilskud til kommuner og amtskommuner, vil sikre, at den  

 ændrede struktur på Bornholm i de første år ikke i  

 sig selv vil reducere kommunens muligheder for tilskud.
 I det samtidigt fremsatte forslag til lov om ændring  

 af forskellige love som følge af sammenlægningen af de  

 bornholmske kommuner indgår en ændring af § 22 i lov om  

 kommunal udligning og generelle tilskud til kommuner og amtskommuner.  

 Ændringerne af denne bestemmelse skal tage højde for den  

 situation, at Bornholms Regionskommune bliver omfattet af bestemmelsen om  

 tilskud til kommuner på øer.
De foreslåede bestemmelser i § 22 om tilskuddet  

 til Bornholms Regionskommune er udarbejdet på basis af  

 drøftelserne mellem den tidligere regering og formandskabet for  

 forhandlingsudvalget vedrørende kommunesammenlægningen på  

 Bornholm.
Bornholms Amtskommune har hidtil som en del af Indenrigs- og  

 Sundhedsministeriets tilskud til Hovedstadens Sygehusfællesskab  

 modtaget et tilskud, som er ydet som kompensation for, at Bornholms  

 Amtskommune indtil 1994 havde fri indlæggelsesret på  

 Rigshospitalet.
Dette tilskud foreslås omlagt til udbetaling i henhold  

 til § 22. Herudover indebærer forslaget, at Bornholm fra og med  

 2003 undtages fra den såkaldte bonuspuljeordning vedrørende  

 Rigshospitalet, og at Bornholms nuværende andel af puljen i stedet  

 udbetales til Bornholms Regionskommune som en del af tilskuddet i henhold til  

 § 22. Endelig indebærer forslaget, at der overføres 10 mio.  

 kr. fra det kommunale bloktilskud til Bornholms Regionskommunes andel af  

 § 22-tilskuddet i forbindelse med den ændrede kommunestruktur  

 på Bornholm, og at Bornholms Regionskommunes tilskud administreres  

 uafhængigt af tilskuddet til de øvrige ø-kommuner.
Med  

 denne løsning påvirkes de øvrige ø-kommuners  

 tilskud ikke af, at Bornholm bliver omfattet af bestemmelsen.
4. Lovforslagets økonomiske konsekvenser for det offentlige Med dette lovforslag foreslås Allinge-Gudhjem,  

 Hasle, Nexø, Rønne og Aakirkeby Kommuner samt Bornholms  

 Amtskommune sammenlagt til Bornholms Kommune, der benævnes Bornholms  

 Regionskommune.
Bornholms Regionskommune skal således fra den 1. januar  

 2003 varetage de opgaver, som indtil da bliver varetaget af de  

 nuværende fem kommuner og amtskommunen.
Der er hermed, jf. ovenfor,  

 generelt ikke tale om, at der sker ændringer i, hvilke opgaver der skal  

 varetages i kommunalt regi på Bornholm, eller hvorledes disse opgaver  

 samlet set skal finansieres.
Etableringen af Bornholms Regionskommune vil  

 således alene betyde en overflytning af udgifter og den dertil knyttede  

 finansiering fra de nuværende fem kommuner og amtskommunen til  

 Bornholms Regionskommune.
Dette betyder, at lovforslaget kun har beskedne direkte  

 økonomiske konsekvenser.
De økonomiske konsekvenser  

 vedrører dels sammenlægningsudvalgets virksomhed i perioden 1.  

 juli 2002 til 31. december 2002, dels Bornholms Regionskommunes etablering og  

 opgavevaretagelse fra den 1. januar 2003.
For så vidt angår de økonomiske  

 konsekvenser af sammenlægningsudvalgets virksomhed vil der blive  

 tale om merudgifter i forbindelse med bl.a. vederlæggelse af udvalgets  

 medlemmer, sekretariatsbetjening af udvalget og forberedelse af  

 kommunesammenlægningen.
Det er fra det bornholmske forhandlingsudvalgs  

 side skønnet, at disse udgifter samlet vil beløbe sig til ca. 5  

 mill. kr.
Det følger af lovforslaget, at disse udgifter fordeles af  

 sammenlægningsudvalget på de kommuner, der er omfattet af  

 sammenlægningen, således at 40 procent af udgifterne afholdes af  

 Bornholms Amtskommune, og 60 procent af udgifterne afholdes af  

 Allinge-Gudhjem, Hasle, Nexø, Rønne og Aakirkeby Kommuner i  

 fællesskab - fordelt mellem kommunerne i forhold til det af den  

 tidligere indenrigsminister udmeldte udskrivningsgrundlag for kommunerne for  

 2002.
 Indenrigs- og Sundhedsministeriet vil via tilskudspuljen  

 til særlig vanskeligt stillede kommuner, jf. § 19 i lov om  

 kommunal udligning og generelle tilskud til kommuner og amtskommuner, yde  

 Bornholm en kompensation svarende til halvdelen af de af forhandlingsudvalget  

 skønnede udgifter til sammenlægningsudvalgets virksomhed  

 på 5 mill. kr.
Med hensyn til de økonomiske konsekvenser i  

 forbindelse med selve etableringen af Bornholms Regionskommune knytter de  

 direkte udgifter sig først og fremmest til behovet for at tilpasse en  

 række statslige administrationssystemer til den ændrede kommunale  

 struktur på Bornholm.
Det drejer sig om engangsudgifter til tilretning  

 af Told- og Skattestyrelsens edb-systemer, til tilretning af Økonomi-  

 og Erhvervsministeriets edb-baserede informations- og forvaltningssystemer  

 for det støttede byggeri og byfornyelsen og en tilretning af  

 Indenrigs- og Sundhedsministeriets CPR-system.
For så vidt angår de økonomiske  

 konsekvenser efter selve etableringen af Bornholms Regionskommune skal  

 det bemærkes, at fastlæggelsen af udgiftsniveauet for den nye  

 kommunes virksomhed vil bero på Bornholms Regionsråds egne  

 beslutninger.
I den forbindelse skal det bemærkes, at der  

 skønnes at være muligheder for at opnå en række  

 rationaliseringsgevinster som følge af kommunesammenlægningen.  

 Det gælder eksempelvis i forbindelse med sammenlægning af de  

 nuværende seks kommunale forvaltninger, reduktionen i antallet af  

 kommunalpolitikere fra de nuværende 102 til 27 og muligheden for at  

 opnå stordriftsfordele i den kommunale opgaveløsning.
Det er  

 imidlertid ikke muligt at angive et skøn over dette  

 rationaliseringspotentiale, idet størrelsen heraf helt vil  

 afhænge af, hvorledes Bornholms Regionsråd beslutter at  

 organisere den kommunale forvaltning samt af, hvilket udgifts- og  

 serviceniveau kommunalbestyrelsen fastlægger.
Efter lovforslaget vil  

 rationaliseringsgevinsten fuldt ud tilfalde Bornholms Regionskommune.
Det er  

 regeringens forventning, at de rationaliseringsgevinster, der knytter sig til  

 kommunesammenlægningen, vil kunne bidrage til at forbedre den  

 bornholmske økonomi og dermed til at styrke Bornholms  

 udviklingsmuligheder i de kommende år.
Etableringen af Bornholms Regionskommune  

 nødvendiggør herudover en række ændringer i  

 lovgivningen for at sikre, at den nye kommunalbestyrelse tillægges de  

 samme kompetencer og finansieringsmuligheder, som de fem kommunalbestyrelser  

 og amtsrådet i dag har.
Disse ændringer har ingen  

 økonomiske konsekvenser af betydning, idet der helt overvejende er  

 tale om en samling af eksisterende udgifter og indtægter hos den nye  

 Bornholms Regionskommune.
Med hensyn til konsekvenserne for det kommunale  

 tilskuds- og udligningssystem henvises til bemærkningerne i afsnit 3  

 ovenfor.
Der henvises i øvrigt til det samtidigt fremsatte forslag til  

 lov om ændring af forskellige love som følge af  

 sammenlægningen af de bornholmske kommuner.
 Der vil være tale om en løbende statslig  

 merudgift til betaling af dækningsafgift for statslige ejendomme  

 på Bornholm, der skønnes til 75.000 kr. årligt.
Bornholms Regionskommunes låneadgang vil - med  

 udgangspunkt i, hvad der gælder for Københavns og Frederiksberg  

 Kommuner   blive reguleret efter det primærkommunale regelsæt.  

 Bornholms Regionskommune vil således have automatisk låneadgang  

 til investeringer i en række forsyningsvirksomheder, således som  

 enkeltkommuner har det i dag.
Endvidere er Indenrigs- og Sundhedsministeriet  

 indstillet på i administrationen af lånereglerne at give  

 Bornholms Regionskommune en særlig låneadgang svarende til  

 låneadgangen for amtskommunerne.
I øjeblikket er det fastsat, at  

 amtskommuner kan låne svarende til 25 procent af de amtskommunale  

 nettoanlægsudgifter (dog gælder en højere procentsats  

 midlertidigt for 2001 og 2002). De gennemsnitlige amtskommunale  

 anlægsudgifter for Bornholms Amtskommune for de seneste 4 år har  

 udgjort ca. 50 mio. kr.
På den baggrund er Indenrigs- og  

 Sundhedsministeriet indstillet på at fastsætte en særlig  

 låneadgang for 2003 for Bornholms Regionskommune til 12,5 mio. kr.,  

 svarende til 25 procent af de 50 mio. kr.
Låneadgangen pris- og  

 lønreguleres årligt med Indenrigs- og Sundhedsministeriets  

 skøn over den amtskommunale pris- og lønudvikling.
Herudover  

 reguleres låneadgangen i forhold til eventuelle ændringer i den  

 amtskommunale låneadgang.
Herudover vil der som nævnt være tale om  

 statslige engangsudgifter i forbindelse med tilpasning af administrative  

 systemer i Told- og Skattestyrelsen, Økonomi- og Erhvervsministeriet  

 samt Indenrigs- og Sundhedsministeriet.
Forslaget skønnes  

 således under stor usikkerhed at medføre engangsudgifter for  

 Told- og Skattestyrelsen på op mod 16 mio. kr. til edb-udvikling, mens  

 udgifterne til tilretning af Økonomi- og Erhvervsministeriets  

 edb-baserede informations- og forvaltningssystemer for det støttede  

 byggeri og byfornyelsen er skønnet til 0,5 mio. kr.
Udgifterne til  

 tilretning af Indenrigs- og Sundhedsministeriets CPR-system er skønnet  

 til op mod 5 mio. kr.
For den kommunale sektor under ét vil de  

 økonomiske virkninger   ud over ovennævnte dækningsafgift  

   være begrænsede til udgifterne vedrørende  

 sammenlægningsudvalgets virksomhed (skønnet til ca. 5. mill.  

 kr.) og de besparelser vedrørende vederlag, administration m.v., som  

 følger af kommunesammenlægningen.
Hertil kommer mindre  

 omfordelinger mellem kommunerne som følge af den nye kommunes  

 indpasning i det kommunale tilskuds- og udligningssystem, herunder ydelse af  

 § 22-tilskud og ydelse af tilskud til sammenlægningsudvalgets  

 virksomhed.
Samtidig med oprettelsen af det nye § 22-tilskud til  

 Bornholm reduceres bonuspuljen vedrørende Rigshospitalet med et  

 beløb svarende til summen af de to tilskud til Bornholm, som er ydet  

 af puljen.
Der er herudover foreslået en bemyndigelse til indenrigs- og  

 sundhedsministeren til at regulere § 22-tilskuddet i overensstemmelse  

 med drøftelserne mellem den tidligere indenrigsminister og  

 formandskabet for det bornholmske forhandlingsudvalg.
Det drejer sig om to  

 modsatrettede reguleringer, dels en modregning i § 22-tilskuddet i  

 forbindelse med afskaffelsen af bonuspuljen for amtskommunerne i det  

 øvrige land, dels en forhøjelse på 4,1 mio. kr. i  

 forbindelse med ændringer i færgetrafikken til Bornholm.  

 Beløbet er angivet i 2001 pris- og lønniveau.
Denne  

 tilskudsforhøjelse er betinget af, at ændringerne i  

 færgetrafikken har en tilsvarende virkning på Bornholms kommunale  

 økonomi.
Den sidstnævnte regulering finansieres ved  

 overførsel fra Trafikministeriet.
5. Administrative konsekvenser for det offentlige Lovforslaget og den tilknyttede følgelovgivning  

 vurderes at have positive administrative konsekvenser for den kommunale og  

 amtskommunale opgavevaretagelse på Bornholm.
Det vil således  

 indebære en administrativ lettelse, at den kommunale og amtskommunale  

 opgavevaretagelse samles under én administrativ myndighed   Bornholms  

 Regionsråd.
 Lovforslaget og følgelovgivningen har ikke direkte  

 administrative konsekvenser for staten, idet de nuværende kommunale og  

 amtskommunale opgaver bevares på Bornholm efter  

 kommunesammenlægningen.
 Samlingen af de kommunale og amtskommunale opgaver  

 på Bornholm vil dog indebære en vis administrativ lettelse for de  

 statslige myndigheder, idet statslige myndigheder efter  

 kommunesammenlægningen alene skal rette henvendelse til én  

 myndighed vedrørende den kommunale opgavevaretagelse på  

 Bornholm.
6. Administrative og økonomiske konsekvenser for  

 erhvervslivet Lovforslaget forventes at få positive  

 økonomiske konsekvenser for erhvervslivet på Bornholm, idet  

 kommunesammenlægningen vil gøre det muligt at gennemføre  

 en koordineret udvikling af erhvervspolitikken på Bornholm, herunder at  

 sikre gode rammebetingelser for gennemførelsen af  

 udviklingsaktiviteter på øen.
Samtidig vil lovforslaget  

 medføre administrative lettelser for erhvervslivet som følge af  

 kommunesammenlægningen.
7. Miljømæssige konsekvenser Lovforslaget vurderes ikke at have  

 miljømæssige konsekvenser.
8. Forholdet til EU-retten Lovforslaget indeholder ikke EU-retlige aspekter.
9. Administrative konsekvenser for borgerne Lovforslaget har ingen administrative konsekvenser for  

 borgerne.
10. Konsekvenser for den regionale udvikling Lovforslaget vurderes samlet set at have positive  

 konsekvenser for den regionale udvikling på Bornholm.
Således vurderes lovforslaget at have positiv  

 betydning for kvaliteten af den kommunale service til gavn for befolkning og  

 erhvervsliv på Bornholm.
Den forventede administrative lettelse i  

 opgavevaretagelsen ved sammenlægningen vil således skabe grundlag  

 for beslutninger om ændringer i skatteprocent og/eller serviceniveau  

 til gavn for udviklingen på Bornholm, ligesom den nye kommunale enhed  

 vil have større økonomisk styrke til at gennemføre  

 investeringer m.v., der kan understøtte en generel  

 erhvervsudvikling.
Lovforslaget vurderes ligeledes på længere  

 sigt at have positive konsekvenser for Bornholms strukturelle udvikling.  

 Bornholm står således over for væsentlige strukturelle  

 udfordringer især som følge af den erhvervsmæssige og  

 befolkningsmæssige udvikling.
Sammenlægningen indebærer i  

 den forbindelse bedre muligheder for koordinering af indsatsen for udvikling  

 af erhverv og bosætning på Bornholm.
Den tidligere regering har  

 iværksat flere initiativer til styrkelse af den økonomiske  

 udvikling på Bornholm.
Regeringen vil i forbindelse med  

 sammenlægningen fortsætte og intensivere denne indsats,  

 sådan som det bl.a. er kommet til udtryk i den tidligere regerings  

 erklæring af 27. september 2001. Samlet vurderes disse tiltag samt de  

 bedre muligheder for koordinering af indsatsen på Bornholm at kunne  

 have væsentlige positive konsekvenser for bl.a. uddannelsesmuligheder,  

 beskæftigelse og hermed for fastholdelse og tiltrækning af  

 indbyggere i den uddannelsessøgende og erhvervsaktive alder på  

 Bornholm.
 Lovforslaget kan dog også på helt kort sigt  

 have begrænsede negative konsekvenser for beskæftigelsen på  

 Bornholm, idet sammenlægningen af de seks administrative enheder i de  

 fem bornholmske kommuner og Bornholms Amtskommune til én administrativ  

 enhed kan indebære et vist mindrebehov for bl.a. administrativt  

 personale.
11. Hørte myndigheder Lovforslaget har i perioden 4. oktober 2001   26. oktober  

 2001 været i høring hos Kommunernes Landsforening,  

 Amtsrådsforeningen, Københavns Kommune, Frederiksberg Kommune,  

 Allinge-Gudhjem, Hasle, Nexø, Rønne og Aakirkeby Kommuner,  

 Bornholms Amtskommune, Foreningen af Statsamtsjurister, Foreningen af  

 Statsamtmænd, Statsamtmanden i Statsamtet Bornholm samt Kommunale  

 Tjenestemænd og Overenskomstansatte (KTO).
Vurdering af konsekvenser af lovforslaget Positive  

 konsekvenser/mindreudgifter Negative  

 konsekvenser/merudgifter Økonomiske konsekvenser for stat, amtskommuner og  

 kommuner Mindreudgifter til vederlag til borgmestre/  

 kommunalbestyrelsesmedlemmer og til administrative stillinger.
 Engangsudgifter til sammenlægningsudvalgets virksomhed  

 og til omlægning af statslige edb-baserede administrationssystemer.
Administrative konsekvenser for stat, amtskommuner og  

 kommuner Administrativ lettelse at den kommunale og amtskommunale  

 opgavevaretagelse samles under én administrativ myndighed   Bornholms  

 Regionsråd Ingen Økonomiske konsekvenser for  

 erhvervslivet Mulighed for at gennemføre en koordineret udvikling af  

 erhvervspolitikken på Bornholm, herunder at sikre gode rammebetingelser  

 for gennemførelsen af udviklingsaktiviteter på  

 øen Ingen Administrative konsekvenser for  

 erhvervslivet Administrative lettelser for erhvervslivet Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslagene indeholder ikke EU-retlige aspekter Bemærkninger til de enkelte  

 bestemmelser Til kapitel 1 Til § 1 Ifølge bestemmelsen sker oprettelsen af Bornholms  

 Kommune med virkning fra og med den 1. januar 2003. Oprettelsen sker ved  

 sammenlægning af Allinge-Gudhjem, Hasle, Nexø, Rønne og  

 Aakirkeby Kommuner samt Bornholms Amtskommune.
Sammenlægningen  

 indebærer, at Allinge-Gudhjem, Hasle, Nexø, Rønne og  

 Aakirkeby Kommuner samt Bornholms Amtskommune med virkning fra den 1. januar  

 2003 nedlægges, og at valgperioden afkortes for medlemmerne af de  

 eksisterende kommunalbestyrelser og amtsrådet, således at  

 samtlige medlemmer afgår den 31. december 2002, jf. § 6,  

 stk. 2, 2. pkt.
Tilsvarende afgår den 31. december 2002 medlemmer  

 af udvalg, kommissioner, bestyrelser og lignende, der er valgt af de  

 eksisterende kommunalbestyrelser og amtsrådet.
 Bornholms Kommune benævnes Bornholms Regionskommune,  

 og Bornholms Kommunalbestyrelse benævnes Bornholms  

 Regionsråd.
 Benævnelsen af Bornholms Kommune og Bornholms  

 Kommunalbestyrelse er ligeledes fastsat i den kommunale styrelseslov, jf.  

 forslaget til ændring af denne lovs § 3, stk. 2 og 3, i det  

 samtidigt fremsatte forslag til lov om ændring af forskellige love som  

 følge af sammenlægningen af de bornholmske kommuner.
Benævnelsen af Bornholms Kommune som Bornholms  

 Regionskommune medfører ikke, at der med sammenlægningen  

 etableres et nyt kommunalt niveau i Danmark.
Bornholms Regionskommune er  

 således i forhold til lovgivningen en primærkommune, og  

 lovgivningens bestemmelser for primærkommuner finder anvendelse for  

 Bornholms Regionskommune og Bornholms Regionsråd.
Der vil således  

 ikke i forbindelse med kommunesammenlægningen blive foreslået  

 ændringer i lovgivning, der beskriver primærkommunernes  

 opgavevaretagelse, idet denne lovgivning finder anvendelse på Bornholms  

 Regionskommune.
Bornholms Regionskommune skal tillige varetage de opgaver,  

 som i henhold til lovgivningen varetages af amtskommuner.
Dette følger  

 af de ændringer i lovgivningen, som foreslås i det samtidigt med  

 dette lovforslag fremsatte forslag til lov om ændring af forskellige  

 love som følge af sammenlægningen af de bornholmske  

 kommuner.
 Bestemmelserne i lov om kommunernes styrelse finder  

 anvendelse på alle forhold i styrelsen af Bornholms Regionskommune,  

 medmindre andet særligt er hjemlet i lovgivningen, jf. § 1,  

 stk. 2, i lov om kommunernes styrelse.
Til § 2 Bestemmelsen fastslår, at Bornholms  

 Regionsråd, medmindre andet er bestemt i lovgivningen, fra den 1.  

 januar 2003 varetager de beføjelser og opgaver, der i lovgivningen er  

 henlagt til kommunalbestyrelser og amtsråd.
 Bestemmelsen fastslår endvidere, at de  

 retsvirkninger, der i lovgivningen er knyttet til en kommune eller  

 amtskommune som betegnelse for et geografisk område, fra den 1. januar  

 2003 på Bornholm er knyttet til Bornholms Regionskommune, medmindre  

 andet er bestemt i lovgivningen.
 Det samtidigt med dette lovforslag fremsatte forslag til  

 lov om ændring af forskellige love som følge af  

 sammenlægningen af de bornholmske kommuner indeholder med henblik  

 på virkeliggørelsen af disse principper forslag om en  

 række ændringer i lovgivningen.
Til § 3 Det fastsættes i § 3, at Bornholms  

 Regionsråd den 1. januar 2003 indtræder i Allinge-Gudhjem, Hasle,  

 Nexø, Rønne og Aakirkeby Kommunalbestyrelsers samt Bornholms  

 Amtsråds rettigheder og pligter, og at Bornholms Regionskommune fra  

 denne dato overtager Allinge-Gudhjem, Hasle, Nexø, Rønne og  

 Aakirkeby Kommuners samt Bornholms Amtskommunes aktiver og passiver.
Bestemmelsen omfatter samtlige rettigheder og pligter, der  

 på tidspunktet for oprettelsen af Bornholms Regionskommune tilkommer  

 henholdsvis påhviler Allinge-Gudhjem, Hasle, Nexø, Rønne  

 og Aakirkeby Kommunalbestyrelser og Bornholms Amtsråd, ligesom  

 bestemmelsen omfatter samtlige de nævnte kommuners aktiver og passiver.  

 Dette gælder uanset karakter, retsgrundlag og stiftelsestidspunkt for  

 de omhandlede rettigheder og pligter samt aktiver og passiver.
Bestemmelsen  

 omfatter således rettigheder og pligter indgået på  

 såvel offentligretligt som privatretligt grundlag.
Bestemmelsen medfører bl.a., at Bornholms  

 Regionskommune indtræder som ejer af bygninger og andre aktiver, der  

 hidtil har været ejet af kommunerne på Bornholm, ligesom  

 Bornholms Regionskommune indtræder som debitor i forhold til lån  

 og andre passiver, herunder garantiforpligtelser, der er optaget af  

 kommunalbestyrelserne og amtsrådet på Bornholm.
Bestemmelsen  

 indebærer således, at kommunernes kreditorer ikke kan opsige det  

 pågældende mellemværende alene som følge af  

 debitorskiftet.
Bestemmelsen omfatter endvidere bl.a. de nævnte  

 kommuners tilgodehavender hos borgere, virksomheder og andre offentlige  

 myndigheder samt borgeres, virksomheders og andre offentlige myndigheders  

 krav mod de nævnte kommuner.
Bestemmelsen omfatter desuden eksempelvis  

 rettigheder og pligter i medfør af lov om udligning af visse kommunale  

 og amtskommunale udgifter til merværdiafgift og om den kommunale  

 momsfond, som indebærer efterreguleringer, der går henholdsvis to  

 og tre år tilbage samt eventuelle reguleringer vedrørende  

 årene forud for 2000 som følge af berigtigelser og lignende.
 Bestemmelsen medfører endvidere, at Bornholms  

 Regionsråd generelt indtræder i de eksisterende  

 kommunalbestyrelsers og amtsrådets sted i forhold til samarbejder med  

 myndigheder og private såvel på Bornholm som udenfor Bornholm.  

 Bornholms Regionsråd indtræder også i de eksisterende  

 kommunalbestyrelsers og amtsrådets sted i kommunale samarbejder, der er  

 godkendt af tilsynsmyndigheden efter den kommunale styrelseslovs  

 § 60.
Til kapitel 2 Til § 4 Med bestemmelsen fraviges reglerne i lov om kommunale valg  

 om, at valg til kommunalbestyrelser og amtsråd skal finde sted den 3.  

 tirsdag i november måned hvert 4. år, jf. § 6, stk. 2,  

 i lov om kommunale valg.
Valgdatoen er fastsat efter ønske fra de  

 bornholmske kommuner.
Til § 5 Til stk. 1 I bestemmelsen fastsættes, at valget den 29. maj  

 2002 til Bornholms Regionsråd afholdes i overensstemmelse med reglerne  

 om afholdelse af valg til amtsrådet i lov om kommunale valg og de  

 forskrifter, der er udstedt i medfør heraf, med de fravigelser, der  

 følger af tidspunktet for valgets afholdelse.
At valget afholdes i overensstemmelse med reglerne om  

 afholdelse af valg til amtsrådet, betyder, at reglerne om afholdelse af  

 valg til amtsrådet finder anvendelse, uanset at det organ, som  

 vælges ved valget til Bornholms Regionsråd, ikke er et  

 amtsråd, men en kommunalbestyrelse, og at de opgaver, som efter disse  

 regler er henlagt til amtsrådet henholdsvis kommunalbestyrelserne i  

 amtskommunen, skal varetages af det på valgets afholdelse siddende  

 amtsråd henholdsvis de på dette tidspunkt siddende  

 kommunalbestyrelser på Bornholm, uanset at ingen af disse organer skal  

 vælges ved valget til Bornholms Regionsråd.
Tilsvarende  

 gælder, at den af amtsrådet henholdsvis kommunalbestyrelsen  

 valgte valgbestyrelse og de af kommunalbestyrelsen valgte valgstyrere og  

 tilforordnede vælgere varetager de opgaver, der efter disse regler er  

 henlagt til disse organer og personer.
De fravigelser, der er en følge af tidspunktet for  

 valgets afholdelse, vedrører dels ugedagen for valgets afholdelse,  

 dels den måned, hvori valget afholdes.
Den omstændighed, at  

 valget afholdes en onsdag og ikke en tirsdag, indebærer, at  

 tidsfristerne i forbindelse med forberedelse, gennemførelse og  

 opgørelse af valget vil indtræde henholdsvis udløbe  

 på en anden ugedag end angivet i den kommunale valglov.
Den  

 omstændighed, at valget afholdes i maj måned - og ikke i november  

 måned som ved afholdelse af kommunale valg i øvrigt -  

 indebærer endvidere, at tidsfrister, hvis indtræden henholdsvis  

 udløb er knyttet til en bestemt måned, vil indtræde  

 henholdsvis udløbe i en anden måned i et tilsvarende forhold til  

 valgdagen.
Dette gælder dog ikke, såfremt der i medfør af  

 stk. 2 træffes anden bestemmelse.
 De følgende valg til Bornholms Regionsråd  

 afholdes i overensstemmelse med reglerne om afholdelse af valg til  

 kommunalbestyrelsen i lov om kommunale valg og de forskrifter, der er udstedt  

 i medfør heraf.
Til stk. 2 I bestemmelsen bemyndiges indenrigs- og sundhedsministeren  

 til at fastsætte nærmere regler om afholdelsen af valget den 29.  

 maj 2002 til Bornholms Regionsråd.
Indenrigs- og sundhedsministeren kan  

 herved fravige bestemmelsen i stk. 1, herunder reglerne i lov om  

 kommunale valg og de forskrifter, der er udstedt i medfør heraf.
Den bekendtgørelse, der kan udstedes i  

 medfør af bestemmelsen, vil i givet fald bl.a. kunne indeholde  

 nærmere regler om tidsfrister i forbindelse med forberedelse,  

 gennemførelse og opgørelse af valget til Bornholms  

 Regionsråd, der som følge af tidspunktet for valgets afholdelse  

 vil indtræde henholdsvis udløbe på et andet tidspunkt end  

 efter lov om kommunale valg.
De nævnte fristers indtræden  

 henholdsvis udløb kan fastsættes til et andet tidspunkt, end  

 hvad der følger af reglerne i lov om kommunale valg med  

 tilhørende forskrifter, ligesom de nævnte fristers  

 indtræden henholdsvis udløb kan fastsættes til et andet  

 tidspunkt, end hvad der følger af, at reglerne i lov om kommunale valg  

 med tilhørende forskrifter efter stk. 1 finder anvendelse med de  

 fravigelser, der følger af tidspunktet for valgets afholdelse.
Der  

 henvises til bemærkningerne til denne bestemmelse.
Til § 6 Til stk. 1 Antallet af medlemmer, som ved valget den 29. maj 2002  

 skal vælges til Bornholms Regionsråd, er fastsat efter  

 ønske fra de bornholmske kommuner.
 Ifølge § 5 i lov om kommunernes styrelse  

 tilkommer det kommunalbestyrelsen at fastsætte medlemstallet, idet  

 medlemstallet dog skal være ulige og mindst 9 og højst 31.
 Fastsættelsen ved lov af medlemstallet for Bornholms  

 Regionsråds første valgperiode er en nødvendig  

 følge af, at medlemstallet skal være kendt forud for afviklingen  

 af valget til Bornholms Regionsråd.
 Bestemmelsen vedrører alene hvor mange medlemmer,  

 der skal vælges til regionsrådet ved valget den 29. maj 2002.  

 Bestemmelsen er ikke til hinder for, at Bornholms Regionsråd  

 efterfølgende   inden for rammerne af § 5 i den kommunale  

 styrelseslov   vælger at fastsætte et andet medlemstal end 27  

 forud for kommunalvalget i november 2005.
Til stk. 2 Bestemmelsen er en nødvendig følge af, at  

 valgperioden for Bornholms Regionsråd   og for de eksisterende  

 kommunalbestyrelser og amtsrådet   er afkortet i forhold til den  

 almindelige valgperiode, jf. § 6, stk. 3, i den kommunale valglov.  

 Efter udløbet af Bornholms Regionsråds første valgperiode  

 gælder de almindelige regler om valgperiodens længde.
 Valgperioden regnes fra den 1. juli 2002, hvor Bornholms  

 Regionsråd fungerer som sammenlægningsudvalg, jf. § 8.
 Det fastsættes endvidere, at Bornholms  

 Regionsråds første funktionsperiode regnes fra og med den 1.  

 januar 2003 til den 31. december 2005, og at funktionsperioden for de  

 eksisterende kommunalbestyrelser og amtsrådet afkortes tilsvarende.
Til § 7 Afholdelsen af det konstituerende møde for  

 Bornholms Regionsråd skal ske senest 15. december 2002.
Der skal ikke foretages valg af formand og  

 næstformand (næstformænd) på det konstituerende  

 møde, idet valget af formand og næstformand  

 (næstformænd) for sammenlægningsudvalget, jf. § 9,  

 stk. 4, har gyldighed for kommunalbestyrelsens første  

 funktionsperiode.
Dette er fastslået i forslagets § 7,  

 stk. 2.
 Indkaldelsen til og ledelsen af det konstituerende  

 møde foretages derfor af formanden for  

 sammenlægningsudvalget.
På det konstituerende møde skal der ske valg  

 af medlemmer af økonomiudvalget og stående udvalg samt udvalg,  

 kommissioner, bestyrelser og lignende, hvori kommunalbestyrelsen skal  

 være repræsenteret, jf. § 17, stk. 1 og 2, i lov om  

 kommunernes styrelse.
Bortset fra valg til økonomiudvalget og de  

 stående udvalg kan der imidlertid ikke på det konstituerende  

 møde foretages valg af medlemmer til udvalg m.v., hvis eksistens alene  

 beror på kommunalbestyrelsens egen beslutning.
 Der kan ikke behandles andre emner på det  

 konstituerende møde.
 Det er en forudsætning for afholdelse af det  

 konstituerende møde, at der er vedtaget en styrelsesvedtægt for  

 Bornholms Regionsråd, idet styrelsesvedtægten indeholder  

 generelle bestemmelser om den overordnede styrelse af Bornholms  

 Regionskommune, herunder antallet af stående udvalg og antal medlemmer  

 i hvert udvalg.
Til kapitel 3 Til § 8 Bornholms Regionsråd fungerer fra den 1. juli til  

 den 31. december 2002 som sammenlægningsudvalg.
I denne periode vil  

 sammenlægningsudvalget ikke være omfattet af bestemmelserne i den  

 kommunale styrelseslov, medmindre det er fastsat i denne lov.
 Sammenlægningsudvalget vil være omfattet af de  

 almindelige regler, som gælder for offentlige myndigheder, herunder  

 bl.a. forvaltningsloven, offentlighedsloven og almindelige offentligretlige  

 grundsætninger.
 Sammenlægningsudvalgets opgave er begrænset  

 til at træffe beslutninger, som er nødvendige med henblik  

 på at forberede dannelsen af Bornholms Regionskommune, jf. den  

 nærmere bestemmelse herom i lovforslagets § 17.
Til § 9 På det konstituerende møde kan der alene  

 behandles de emner, som er foreskrevet i bestemmelsen.
Det indebærer,  

 at sammenlægningsudvalget på det konstituerende møde alene  

 skal vælge formand og næstformænd.
 Valget af formand for regionsrådet foretages ved  

 flertalsvalg efter § 24, stk. 1, i lov om kommunernes styrelse,  

 mens valget af første og anden næstformand foretages under  

 ét som forholdstalsvalg, jf. § 24, stk. 3, i lov om  

 kommunernes styrelse.
 Valgene af formand og næstformænd skal  

 foretages blandt medlemmerne af sammenlægningsudvalget.
Valgene af formand og næstformænd har tillige  

 gyldighed for regionsrådets første funktionsperiode.
Det  

 betyder, at sammenlægningsudvalgets formand bliver formand for  

 Bornholms Regionsråd efter sammenlægningen den 1. januar 2003.  

 Endvidere bliver sammenlægningsudvalgets første og anden  

 næstformand Bornholms Regionsråds første og anden  

 næstformand, såfremt det fastsættes i  

 styrelsesvedtægten for Bornholms Regionskommune, at der skal  

 vælges såvel en første som en anden næstformand.  

 Såfremt det ikke fastsættes i styrelsesvedtægten for  

 Bornholms Regionskommune, at der skal vælges såvel en  

 første som en anden næstformand, vil alene  

 sammenlægningsudvalgets første næstformand fortsætte  

 som næstformand for Bornholms Regionsråd.
Til § 10 Til stk. 1 Den foreslåede bestemmelse svarer med enkelte  

 afvigelser til bestemmelsen i § 8, stk. 1, i lov om kommunernes  

 styrelse.
Det forudsættes, at bekendtgørelse af  

 mødeplanen finder sted snarest efter, at sammenlægningsudvalget  

 har truffet bestemmelse om tid og sted for afholdelse af ordinære  

 møder.
Beslutningen herom forudsættes truffet snarest efter  

 afholdelse af det konstituerende møde.
 I bekendtgørelsen skal det endvidere angives,  

 på hvilke steder i de nuværende kommuner der vil være  

 fremlagt sagsfortegnelse og udskrift af beslutningsprotokollen, jf. den  

 foreslåede bestemmelse i stk. 2.
Der er ikke fastsat bestemmelser om, hvor ofte  

 ordinære møder skal afholdes.
Beslutning herom træffes af  

 sammenlægningsudvalget.
Til stk. 2 Reglen om fremlæggelse af en fortegnelse over de  

 sager, der vil komme til behandling på regionsrådets møde,  

 og en udskrift af beslutningsprotokollen, svarer med enkelte afvigelser til  

 § 8, stk. 6, i lov om kommunernes styrelse.
 Af hensyn til offentlighedens mulighed for at gøre  

 sig bekendt med, hvilke sager der kommer til behandling på  

 sammenlægningsudvalgets møder, samt hvilke beslutninger  

 sammenlægningsudvalget træffer, fastsættes det, at  

 fremlæggelse af sagsfortegnelse og udskrift af beslutningsprotokollen  

 sker i hver af de nuværende kommuner på Bornholm.
Til stk. 3 I bestemmelsen fastsættes, at reglerne i § 8,  

 stk. 2-5, i lov om kommunernes styrelse skal finde tilsvarende  

 anvendelse på sammenlægningsudvalget.
 Det medfører bl.a., at sammenlægningsudvalget  

 vil skulle afholde ekstraordinære møder, når udvalgets  

 formand finder det nødvendigt, eller mindst en tredjedel af  

 medlemmerne forlanger det, jf. henvisningen til § 8, stk. 2, i lov  

 om kommunernes styrelse.
 Reglerne om varigheden af møderne, om udsendelse af  

 dagsorden forud for møderne, om fremlæggelse af det  

 fornødne materiale til bedømmelse af de sager, der er optaget  

 på dagsordenen, og om medlemmernes ret til med de begrænsninger,  

 der følger af lovgivningens regler om tavshedspligt, at gennemse det  

 fremlagte materiale sammen med andre end medlemmer af kommunalbestyrelsen,  

 finder ligeledes tilsvarende anvendelse på  

 sammenlægningsudvalget, jf. henvisningen til § 8, stk. 3 og  

 4, i lov om kommunernes styrelse.
Endvidere følger det af henvisningen til reglerne i  

 § 8, stk. 5, i lov om kommunernes styrelse, at  

 sammenlægningsudvalget kan beslutte, at medlemmerne skal have tilsendt  

 sagsmateriale til brug for behandlingen af sagerne, herunder eventuelle  

 sagsbeskrivelser og indstillinger.
Udvalget kan endvidere beslutte, hvorvidt  

 og på hvilken måde medlemmerne kan forlange, at der til brug for  

 behandlingen af sagerne tilvejebringes oplysninger eller ydes teknisk bistand  

 fra administrationen.
Til § 11 Sammenlægningsudvalget kan tillægge et  

 underudvalg forberedende eller rådgivende funktioner eller en  

 beslutningsret inden for et bestemt, nærmere afgrænset  

 område (»varetagelse af bestemte hverv«). Derimod kan der ikke  

 tillægges et underudvalg en beslutningsret, som ikke er nærmere  

 afgrænset.
 Som medlemmer kan udpeges såvel medlemmer af  

 sammenlægningsudvalget som andre, herunder kommunalt ansatte.
 I mangel af enighed vælges underudvalgets medlemmer  

 efter forholdstal, jf. § 24, stk. 3, i den kommunale  

 styrelseslov.
 Valg af medlemmer til underudvalg kan ikke foretages  

 på sammenlægningsudvalgets konstituerende møde, jf.  

 bemærkningerne til § 9.
Til § 12 Med bestemmelsen er det præciseret, at  

 sammenlægningsudvalget har frie rammer til at etablere den  

 sekretariatsbistand, som udvalget finder nødvendig til løsning  

 af udvalgets opgaver.
Sammenlægningsudvalget vil således kunne  

 ansætte medarbejdere til at varetage sekretariatsbetjeningen af  

 sammenlægningsudvalget.
Udgifterne hertil afholdes af de  

 nuværende fem kommuner og amtskommunen efter den  

 fordelingsnøgle, der er foreslået i bestemmelsen i  

 § 23.
Til § 13 Den praktiske tilrettelæggelse af Bornholms Kommunes  

 virksomhed vil forudsætte en omfattende bistand fra de eksisterende  

 kommunalbestyrelser og amtsrådet.
 Det er derfor pålagt de eksisterende  

 kommunalbestyrelser og amtsrådet   inden for de eventuelle frister,  

 sammenlægningsudvalget måtte fastsætte   at yde  

 sammenlægningsudvalget enhver bistand i dette arbejde, herunder i  

 forbindelse med sammenlægningsudvalgets udarbejdelse af budget for  

 Bornholms Regionskommune for 2003.
 De eksisterende kommunalbestyrelser og amtsrådet  

 bestemmer selv, hvorledes de vil lade sig repræsentere på de  

 møder, sammenlægningsudvalget måtte indkalde til.
 Bestemmelsen har til formål at sikre  

 sammenlægningsudvalget det fornødne beslutningsgrundlag ved  

 varetagelsen af de opgaver, som udvalget er pålagt.
Til § 14 I forretningsordenen kan   inden for rammerne af de  

 foreslåede bestemmelser om sammenlægningsudvalgets styrelse  

 fastsættes nærmere bestemmelser om sammenlægningsudvalgets  

 møder, udsendelse af dagsorden og sagernes fremlæggelse,  

 beslutningsdygtighed, mødeledelse og sagernes forelæggelse,  

 medlemmernes deltagelse i forhandlinger og afstemning m.v.
Til § 15 Bestemmelsen fastsætter, at der ydes vederlag m.v.  

 og godtgørelse i overensstemmelse med §§ 16, 16 a og 34 i lov om  

 kommunernes styrelse, og at sammenlægningsudvalget kan beslutte at yde  

 vederlag m.v. og godtgørelse i overensstemmelse med disse  

 bestemmelser.
Der skal således ydes sammenlægningsudvalgets  

 medlemmer og stedfortrædere med de særlige funktioner, de  

 måtte varetage som formand, næstformand m.v., de vederlag m.v.,  

 der uafhængigt af kommunalbestyrelsens beslutning herom skal ydes  

 kommunalbestyrelsens medlemmer og stedfortrædere i overensstemmelse med  

 bestemmelserne i §§ 16 og 34 i lov om kommunernes styrelse om  

 vederlæggelse af kommunalbestyrelsens medlemmer og  

 stedfortrædere.
Sammenlægningsudvalget kan endvidere beslutte at  

 yde den nævnte personkreds de vederlag m.v., kommunalbestyrelsen kan  

 beslutte at yde kommunalbestyrelsens medlemmer og stedfortrædere i  

 overensstemmelse med §§ 16 og 34 i lov om kommunernes styrelse.  

 Sammenlægningsudvalget kan endvidere beslutte at yde personer, der ikke  

 er medlemmer af sammenlægningsudvalget, vederlag m.v. efter § 16 a  

 i lov om kommunernes styrelse, ligesom der skal ydes den nævnte  

 personkreds de godtgørelser, der følger af den nævnte  

 bestemmelse.
 De nærmere regler for vederlæggelsen vil af  

 indenrigs- og sundhedsministeren blive fastsat således, at det faste  

 vederlag for medlemskab af sammenlægningsudvalget svarer til det faste  

 vederlag for medlemskab af Bornholms Regionsråd beregnet  

 forholdsmæssigt henset til funktionstiden.
 I overensstemmelse med de gældende regler for  

 kommunalbestyrelsesmedlemmer og amtsrådsmedlemmer ydes medlemmerne af  

 sammenlægningsudvalget et tillægsvederlag, såfremt de har  

 et eller flere børn under 10 år boende i hjemmet.  

 Tillægsvederlaget udgør 5.000 kr. for et halvt år  

 (grundbeløb pr. 1. oktober 1997).
Medlemmerne af sammenlægningsudvalget har i lighed  

 med andre kommunalbestyrelsesmedlemmer og amtsrådsmedlemmer mulighed  

 for at vælge at modtage erstatning for dokumenteret tabt  

 arbejdsfortjeneste i perioden 1. juli 2002   31. december 2002. Reduktionen  

 af det faste vederlag vil skulle ske forholdsmæssigt.
Det vil blive  

 fastsat, at såfremt et medlem af sammenlægningsudvalget  

 vælger at modtage tabt arbejdsfortjeneste, vil valget skulle foretages  

 senest den 1. august 2002.
Formanden for sammenlægningsudvalget vil skulle  

 oppebære et vederlag svarende til formanden for Bornholms  

 Regionsråd beregnet forholdsmæssigt henset til funktionstiden.  

 Hvis formanden i forvejen er borgmester, vil borgmestervederlaget for den  

 pågældende periode dog blive modregnet i vederlaget som formand  

 for sammenlægningsudvalget.
At modregning i denne situation skal finde  

 sted, skal ses i sammenhæng med, at det følger af den  

 gældende vederlagsbekendtgørelse, at der ikke samtidig kan  

 oppebæres flere borgmestervederlag.
 I overensstemmelse med de gældende regler i  

 vederlagsbekendtgørelsen for vederlæggelse af  

 næstformænd vil det blive fastsat, at vederlaget til  

 næstformanden (første næstformand) for  

 sammenlægningsudvalget efter udvalgets beslutning kan udgøre op  

 til 10 % af et vederlag svarende til vederlaget til formanden for Bornholms  

 Regionsråd beregnet forholdsmæssigt henset til  

 funktionstiden.
Formanden for og medlemmer af underudvalg vil som  

 følge af disses begrænsede opgaver ikke modtage særskilt  

 vederlag.
Dette svarer til, hvad der efter vederlagsbekendtgørelsen  

 gælder for udvalg nedsat i henhold til § 17, stk. 4, i lov om  

 kommunernes styrelse.
 De gældende regler om godtgørelse i  

 § 16, stk. 10-12, i lov om kommunernes styrelse vil finde  

 tilsvarende anvendelse for sammenlægningsudvalget.
Til § 16 I bestemmelsen fastsættes, at en række af  

 bestemmelserne i den kommunale styrelseslov om kommunalbestyrelsens  

 virksomhed skal finde tilsvarende anvendelse på  

 sammenlægningsudvalgets virksomhed.
Bestemmelsens henvisning til den kommunale styrelseslovs  

 § 10 medfører, at sammenlægningsudvalgets møder er  

 offentlige, medmindre det på grund af en sags beskaffenhed findes  

 nødvendigt at behandle sagen for lukkede døre.
Herved sikres  

 åbenhed om udvalgets beslutninger.
 Endvidere finder en række af den kommunale  

 styrelseslovs regler om bl.a. kommunalbestyrelsens møder m.v.,  

 herunder indkaldelse af stedfortrædere, om kommunalbestyrelsens  

 formand, om bogføring, om anbringelse af midler, om kommunernes  

 låntagning, om garantistillelse, om kommunalbestyrelsens  

 oplysningspligt over for vedkommende minister, om formandens  

 funktionsvægring, om løn- og øvrige  

 ansættelsesforhold for personale i kommunal tjeneste samt om udbud af  

 fast ejendom og de forskrifter, der er udstedt i medfør heraf,  

 tilsvarende anvendelse på sammenlægningsudvalgets virksomhed.
Til § 17 Bestemmelsen fastlægger  

 sammenlægningsudvalgets opgaver.
Til nr. 1 I styrelsesvedtægten kan   inden for rammerne af lov  

 om kommunernes styrelse   fastsættes generelle bestemmelser om den  

 overordnede styrelse af Bornholms Regionskommune, herunder antallet af  

 stående udvalg, antal medlemmer i hvert udvalg samt udvalgenes  

 opgaveområder.
 Forslag til styrelsesvedtægt samt eventuelle  

 vedtægtsændringer skal undergives to behandlinger i  

 sammenlægningsudvalget med mindst 6 dages mellemrum, jf. henvisningen  

 til den kommunale styrelseslovs § 2, stk. 2.  

 Sammenlægningsudvalget skal underrette indenrigs- og sundhedsministeren  

 om den vedtagne styrelsesvedtægt og eventuelle  

 vedtægtsændringer, jf. henvisningen til § 2, stk. 3, i  

 den kommunale styrelseslov.
Til nr. 2 I forretningsordenen kan   inden for rammerne af lov om  

 kommunernes styrelse   fastsættes nærmere regler om Bornholms  

 Regionsråds møder, udsendelse af dagsorden og sagernes  

 fremlæggelse, beslutningsdygtighed, mødeledelse og sagernes  

 forelæggelse, medlemmernes deltagelse i forhandlinger og afstemning  

 m.v.
Til nr. 3 De nærmere regler for sammenlægningsudvalgets  

 udarbejdelse og vedtagelse af Bornholms Regionskommunes budget for 2003 vil  

 blive fastsat i en bekendtgørelse med hjemmel i lovens § 19.
Det er en forudsætning for en realistisk  

 budgetbehandling, at det budgettekniske arbejde med sammenlægningen af  

 de eksisterende bornholmske kommuners budgetter er tilvejebragt af de fem  

 kommuner og amtskommunen, før selve budgetlægningen for 2003  

 påbegyndes af sammenlægningsudvalget.
Det er derfor  

 nødvendigt, at de bornholmske kommuner samtidig med lovforslagets  

 behandling påbegynder arbejdet med at tilvejebringe grundlaget for  

 budgettet for 2003, herunder den tekniske sammenlægning af de  

 nuværende enheders budgetter.
Til nr. 6 Beslutningen om indretning af Bornholms Regionskommunes  

 administration vil have sammenhæng med vedtagelsen af  

 styrelsesvedtægten, hvor antallet af stående udvalg samt  

 udvalgenes opgaveområder fastsættes.
Sammenlægningsudvalget vil i forbindelse med  

 indretningen af Bornholms Regionskommunes administration bl.a. kunne  

 træffe beslutninger vedrørende erhvervelse eller leje af fast  

 ejendom samt vedrørende ansættelse og afskedigelse af personale  

 til Bornholms Regionskommunes administration.
Det forudsættes  

 således, at sammenlægningsudvalget vil skulle foranledige, at  

 hver enkelt ansat i de eksisterende kommuner og amtskommunen inden  

 sammenlægningen modtager oplysninger om den ansattes tjenestested fra  

 og med den 1. januar 2003.
Til nr. 7 Grundlaget for kommunale samarbejder mellem de fem  

 kommunalbestyrelser og amtsrådet bortfalder ved sammenlægningen  

 den 1. januar 2003. Det er derfor nødvendigt, at  

 sammenlægningsudvalget i forbindelse med forberedelsen af  

 kommunesammenlægningen for hver enkelt af de eksisterende kommunale  

 samarbejder træffer beslutning om samarbejdets ophør.
 Bestemmelsen giver mulighed for, at  

 sammenlægningsudvalget kan træffe beslutning om samarbejdets  

 ophør med virkning før den 1. januar 2003.
Til nr. 8 I forbindelse med forberedelsen af  

 kommunesammenlægningen kan der vise sig behov for, at aftaler, der er  

 indgået af kommunalbestyrelserne og amtsrådet på Bornholm,  

 opsiges eller ændres med henblik på, at opsigelsen eller  

 ændringen kan få virkning for Bornholms Regionskommune fra den 1.  

 januar 2003 eller senere.
 Bestemmelsen giver sammenlægningsudvalget mulighed  

 for på de eksisterende kommunalbestyrelsers og amtsrådets vegne  

 at træffe sådanne beslutninger, idet det forudsættes, at  

 den enkelte aftale vil kunne opsiges eller ændres til det fastsatte  

 tidspunkt.
Til nr. 9 I forbindelse med kommunesammenlægningen vil det  

 være naturligt, at sammenlægningsudvalget overvejer, om  

 eksisterende kommunale samarbejder mellem de kommunale enheder på  

 Bornholm og andre offentlige myndigheder eller private skal fortsætte  

 efter sammenlægningen.
 Sammenlægningsudvalget vil i udvalgets  

 funktionsperiode på Bornholms Regionsråds vegne kunne  

 træffe bindende beslutninger om Bornholms Regionskommunes deltagelse i  

 kommunale samarbejder, jf. forslagets § 18.
Til nr. 10 Sammenlægningsudvalget vil på Bornholms  

 Regionsråds vegne skulle træffe beslutning om, hvorvidt Bornholms  

 Regionskommune i givet fald vil skulle indtræde som medlem af  

 Kommunernes Landsforening og Amtsrådsforeningen.
Til nr. 11 Sammenlægningsudvalget vil endvidere skulle  

 træffe andre beslutninger, der er nødvendige med henblik  

 på at forberede oprettelsen af Bornholms Regionskommune.  

 Sammenlægningsudvalget vil efter bestemmelsen f.eks. kunne træffe  

 beslutning om deltagelse i internationalt arbejde m.v. samt træffe  

 beslutning om ændring af autorisationer m.v., der er meddelt af de fem  

 kommunalbestyrelser og amtsrådet.
 Sammenlægningsudvalget vil endvidere f.eks. skulle  

 træffe bestemmelser om indholdet og omfanget af Bornholms  

 Regionskommunes opgaver, i det omfang lovgivningen forpligter  

 kommunalbestyrelser og amtsråd til at træffe sådanne  

 bestemmelser i sammenlægningsudvalgets funktionsperiode, ligesom  

 sammenlægningsudvalget f.eks. vil skulle godkende en plan for Bornholms  

 Regionskommunes ligning for første halvdel af 2003.
Til § 18 Bestemmelsen indebærer, at  

 sammenlægningsudvalget i udvalgets funktionsperiode vil kunne  

 træffe beslutninger, der har bindende virkning for Bornholms  

 Regionsråd.
 Bestemmelsen indebærer endvidere, at Bornholms  

 Regionsråd med virkning fra den 1. januar 2003 indtræder i  

 aftaler, herunder vedrørende ansættelse og afskedigelse af  

 personale, der er indgået af sammenlægningsudvalget, og at  

 Bornholms Regionsråd den 1. januar 2003 overtager  

 sammenlægningsudvalgets aktiver og passiver samt rettigheder og  

 pligter.
Til § 19 De nærmere regler for udarbejdelsen af budget for  

 Bornholms Regionskommune for 2003 vil blive fastsat af indenrigs- og  

 sundhedsministeren i en bekendtgørelse.
Reglerne vil blive udformet  

 svarende til reglerne i kapitel V og § 54 i lov om kommunernes styrelse  

 og andre bestemmelser fastsat i medfør heraf med de fornødne  

 fravigelser.
Det vil således blive fastsat, at forslag til budget for  

 2003 og flerårige budgetoverslag for Bornholms Regionskommune  

 udarbejdes senest den 15. september 2002, og at sammenlægningsudvalgets  

 2. behandling af forslaget til årsbudget og flerårige  

 budgetoverslag foretages senest den 15. oktober 2002. I den forbindelse vil  

 det blive fastsat, at udarbejdelsen af forslag til årsbudgettet og de  

 flerårige budgetoverslag foretages af formanden.
Til § 20 I bestemmelsen fastsættes, at  

 sammenlægningsudvalget selv vedtager budgettet for  

 sammenlægningsudvalgets virksomhed for sammenlægningsudvalgets  

 funktionsperiode fra den 1. juli 2002 til den 31. december 2002. Reglerne for  

 udarbejdelse og vedtagelse af budgettet fastsættes af indenrigs- og  

 sundhedsministeren, jf. § 22.
Til § 21 Til stk. 1 Bestemmelsen medfører, at der aflægges  

 særskilt regnskab for sammenlægningsudvalgets virksomhed for 2.  

 halvår 2002.
 Henvisningen til § 42 om den kommunale revision i lov  

 om kommunernes styrelse indebærer bl.a., at revisionen skal omfatte  

 alle under sammenlægningsudvalget henhørende  

 regnskabsområder, og at revisionen omfatter såvel finansiel  

 revision som forvaltningsrevision.
 Valget af sammenlægningsudvalgets revision blandt  

 revisionen for én af de kommuner, der er omfattet af  

 sammenlægningen, foretages af sammenlægningsudvalget.
 Fristerne for sammenlægningsudvalgets valg af  

 revision vil med hjemmel i forslagets § 22 blive fastsat af indenrigs-  

 og sundhedsministeren.
Til stk. 2 Sammenlægningsudvalgets valg af revision angiver  

 samtidig, hvilken kommunes kasse- og regnskabsregulativ der vil skulle  

 anvendes for sammenlægningsudvalgets virksomhed.
Til § 22 De nærmere regler for udarbejdelse af budget og  

 aflæggelse af regnskab for sammenlægningsudvalgets virksomhed for  

 2. halvår 2002 samt for revisionen af sammenlægningsudvalgets  

 regnskab for denne periode vil blive fastsat af indenrigs- og  

 sundhedsministeren i en bekendtgørelse.
Reglerne vil kunne udformes  

 svarende til reglerne i kapitel V og § 54 i lov om kommunernes styrelse  

 og andre bestemmelser fastsat i medfør heraf med de fornødne  

 ændringer.
 Reglerne vil bl.a. omhandle tidsfrister og andre  

 procedurekrav i forbindelse med udarbejdelsen af  

 sammenlægningsudvalgets eget budget for 2. halvår 2002. Det vil  

 bl.a. blive fastsat, at forslag til budget udarbejdes af formanden for  

 sammenlægningsudvalget inden den 1. august 2002, og at  

 sammenlægningsudvalgets vedtagelse af budgettet skal foretages senest  

 den 1. september 2002. Endvidere vil der blive fastsat regler  

 vedrørende bl.a. frister for antagelse af revision, aflæggelse  

 af regnskabet for sammenlægningsudvalgets virksomhed i 2. halvår  

 2002 samt afgivelse af regnskabet til revisionen.
Til § 23 Det foreslås i stk. 1, at 40 procent af  

 nettoudgifterne til sammenlægningsudvalget afholdes af amtskommunen,  

 mens de resterende 60 procent afholdes af Allinge-Gudhjem, Hasle,  

 Nexø, Rønne og Aakirkeby Kommuner i fællesskab.
Denne  

 fordeling er foreslået ud fra de regler, der vil være  

 gældende ved opdelingen af den nye kommunes udgifter og skatteprocent i  

 en kommunal og en amtskommunal del i forbindelse med administrationen af det  

 kommunale tilskuds- og udligningssystem.
Det foreslås videre i stk. 2, at  

 fordelingsnøglen for den kommunale del af nettoudgifterne skal  

 være kommunernes udskrivningsgrundlag for 2002, således som det  

 er udmeldt til kommunerne af Indenrigsministeriet, nu Indenrigs- og  

 Sundhedsministeriet, ultimo juni 2001   det såkaldt statsgaranterede  

 udskrivningsgrundlag.
Fordelingsnøglen er således allerede kendt  

 på nuværende tidspunkt, det vil sige i god tid før  

 sammenlægningsudvalget starter sin virksomhed.
Til § 24 Det foreslås, at indenrigs- og sundhedsministeren  

 fører tilsyn med sammenlægningsudvalgets virksomhed, og at  

 indenrigs- og sundhedsministeren tillægges de samme  

 reaktionsmuligheder, som de kommunale tilsynsmyndigheder har over for  

 kommuner og amtskommuner.
Til § 25 Bestemmelsen svarer til bestemmelsen i § 61 c i lov  

 om kommunernes styrelse, hvorefter et kommunalbestyrelsesmedlem, der  

 gør sig skyldig i grov tilsidesættelse af de pligter, som den  

 pågældendes hverv medfører, straffes med bøde, idet  

 simpel uagtsom pligttilsidesættelse dog ikke straffes.
Til kapitel 4 Til § 26 Interne arbejdsdokumenter, der alene eller næsten  

 udelukkende indeholder eller i øvrigt afspejler en  

 forvaltningsmyndigheds interne overvejelser, er efter offentlighedsloven og  

 forvaltningsloven som udgangspunkt ikke omfattet af retten til aktindsigt.  

 Interne arbejdsdokumenter vil dog i vidt omfang miste sin interne karakter,  

 hvis det interne dokument sendes til en anden myndighed eller på anden  

 måde udleveres til udenforstående.
 Af hensyn til en smidig forberedelse af  

 sammenlægningen foreslås det, at dokumenter, der i forbindelse  

 med sammenlægningsudvalgets forberedelse af sammenlægningen  

 modtages af sammenlægningsudvalget fra Allinge-Gudhjem, Hasle,  

 Nexø, Rønne og Aakirkeby Kommuner samt Bornholms Amtskommune,  

 ikke mister deres interne karakter.
 En sagligt begrundet videregivelse af oplysninger mellem  

 Allinge-Gudhjem, Hasle, Nexø, Rønne og Aakirkeby Kommuner samt  

 Bornholms Amtskommune og sammenlægningsudvalget vil kunne ske i  

 medfør af reglerne herom i forvaltningslovens kapitel 8 og  

 persondatalovens §§ 5-8 uanset oplysningernes eventuelle fortrolige  

 karakter.
Til § 27 Med bestemmelsen bemyndiges indenrigs- og  

 sundhedsministeren til efter sammenlægningsudvalgets anmodning at  

 træffe bestemmelse om sådanne fravigelser af gældende  

 lovgivning, som sammenlægningen nødvendiggør.
 Det er efter forslaget en betingelse, at beslutning herom  

 træffes af indenrigs- og sundhedsministeren efter forudgående  

 forhandling med vedkommende minister.
 Bestemmelsen svarer til § 13 i lov om  

 fremgangsmåden ved ændring af landets inddeling i kommuner og  

 amtskommuner, hvorefter der i vilkårene for en ændret inddeling  

 kan foretages sådanne afvigelser fra gældende love og  

 bestemmelser m.v., som begrundes ved de gennem den ændrede inddeling  

 skabte særlige forhold.
Bestemmelsen forudsættes f.eks. udnyttet på  

 områder, hvor der vil være vanskeligheder forbundet med pr. 1.  

 januar 2003 i forbindelse med kommunesammenlægningen at udligne de  

 forskelle, der er i takster, gebyrer, opkrævningsterminer,  

 serviceniveau m.v. mellem de nuværende bornholmske kommuner.
I  

 sådanne situationer vil indenrigs- og sundhedsministeren kunne  

 træffe beslutning om, at sådanne forskelle i det omfang,  

 videreførelse heraf gør en fravigelse af gældende  

 lovgivning nødvendig, kan videreføres i en kortere  

 overgangsperiode.
 Bestemmelsen forudsættes i disse situationer alene  

 udnyttet, hvor sammenlægningen i en kortere overgangsperiode  

 nødvendiggør en fravigelse fra gældende lovgivning.
 Bestemmelsen vil endvidere kunne udnyttes til med virkning  

 forud for 1. januar 2003 at fravige gældende lovgivning, såfremt  

 det i forbindelse med forberedelsen af sammenlægningen viser sig  

 nødvendigt.
 Det forudsættes, at sammenlægningsudvalgets  

 eventuelle anmodninger efter bestemmelsen indgives til indenrigs- og  

 sundhedsministeren hurtigst muligt efter, at udvalget er blevet  

 opmærksomt på områder, hvor sammenlægningen  

 nødvendiggør en fravigelse af lovgivningen.
Til § 28 Fristerne for aflæggelse af regnskaberne for 2002  

 for Allinge-Gudhjem, Hasle, Nexø, Rønne og Aakirkeby Kommuner  

 samt Bornholms Amtskommune vil i bekendtgørelse blive fastsat svarende  

 til de gældende frister for regnskabsaflæggelse, idet det  

 fastsættes, at Bornholms Regionsråd indtræder i de fem  

 kommunalbestyrelsers og amtsrådets forpligtelser, herunder  

 vedrørende behandlingen af revisionsberetninger for regnskaberne.
Det  

 vil endvidere blive fastsat, at regnskaberne for 2002 for Allinge-Gudhjem,  

 Hasle, Nexø, Rønne og Aakirkeby Kommuner samt Bornholms  

 Amtskommune revideres af de seks eksisterende myndigheders respektive  

 sagkyndige revisioner.
Til § 29 Bestemmelsen fastsætter, at de tjenestemænd,  

 der er beskæftiget i de eksisterende kommuner og amtskommunen på  

 Bornholm, overgår til ansættelse under Bornholms Regionskommune i  

 forbindelse med sammenlægningen.
 Bestemmelsen indebærer, at  

 ansættelsesmyndigheden er Bornholms Regionsråd, og at  

 ansættelsesområdet er Bornholms Regionskommune.
Overgangen til ansættelse under Bornholms  

 Regionsråd vil ikke i sig selv være en forflyttelse.
De  

 pågældende tjenestemænd vil således ikke kunne  

 kræve sig afskediget med rådighedsløn/ventepenge eller  

 pension som følge af selve overgangen til ansættelse under  

 Bornholms Regionskommune.
 Endvidere indebærer bestemmelsen, at de  

 pågældende tjenestemænd fremover vil kunne være  

 forpligtede til at overtage en anden passende stilling inden for det nye  

 ansættelsesområde.
Ved vurderingen af, om en anden stilling kan anses for  

 passende, vil det blandt andet skulle indgå, at ændringen af  

 ansættelsesområdet sker som led i den generelle  

 kommunesammenlægning på Bornholm.
Det betyder, at de  

 pågældende tjenestemænd vil kunne være forpligtede  

 til at overtage en anden passende stilling inden for det nye  

 ansættelsesområde, som de ikke ville have været forpligtet  

 til at overtage inden for rammerne af deres hidtidige  

 ansættelsesområde.
 Dette gælder dog ikke, hvis forpligtelsen til inden  

 for rammerne af det nye ansættelsesområde at overtage en anden  

 stilling måtte være af særlig indgribende karakter over for  

 den enkelte.
Til § 30 Lov om lønmodtageres retsstilling ved  

 virksomhedsoverdragelse, lov nr. 111 af 21. marts 1979 som ændret ved  

 lov nr. 441 af 7. juni 2001, finder ikke anvendelse på  

 overførsel af administrative funktioner mellem offentlige  

 administrative myndigheder, jf. lovens § 1, stk. 2.
 Det indebærer bl.a., at loven ikke finder anvendelse  

 for ansatte, der er beskæftiget med myndighedsopgaver.
 Med henblik på at sikre et ensartet retsgrundlag for  

 samtlige overenskomstansatte medarbejdere fastsættes det derfor, at lov  

 om lønmodtageres retsstilling ved virksomhedsoverdragelse finder  

 tilsvarende anvendelse for de ansatte, som ikke direkte er omfattet af denne  

 lov.
 Herved sikres de overenskomstansatte ensartede rettigheder  

 efter loven, herunder bl.a. at de pågældendes  

 ansættelsesvilkår skal videreføres uændret med  

 Bornholms Regionskommune som ny part, ligesom de pågældende  

 bliver omfattet af lovens særlige bevisbyrderegler, der beskytter de  

 ansatte mod usaglige afskedigelser i forbindelse med  

 kommunesammenlægningen.
 Bestemmelsen præciserer på den anden side, at  

 de overenskomstansatte som udgangspunkt er forpligtet til efter  

 kommunesammenlægningen at opfylde arbejdsaftalen ved ansættelser  

 under Bornholms Regionskommune.
 Det er Indenrigs- og Sundhedsministeriets opfattelse efter  

 en samlet afvejning af de rettigheder og pligter, som følger af  

 virksomhedsoverdragelsesloven, at bestemmelsen samlet set vil medføre  

 en forbedret retsstilling for de overenskomstansatte, som efter de  

 gældende regler ikke er omfattet af loven.
Til § 31 Bestemmelsen indebærer, at der ved beregningen af  

 det generelle tilskud til primærkommuner og amtskommuner i henhold til  

 Det Udvidede Totalbalanceprincip (DUT) ikke foretages regulering for mer-  

 eller mindreudgifter i medfør af denne lov.
Baggrunden herfor er, at  

 der med denne lov først og fremmest sker en sammenlægning af de  

 opgaver, der i dag varetages af Allinge-Gudhjem, Hasle, Nexø,  

 Rønne og Aakirkeby Kommuner samt Bornholms Amtskommune, i en ny enhed  

   Bornholms Regionskommune.
Herudover vil Bornholms Regionskommune selv kunne  

 fastsætte niveauet for kommunens udgifter og indtægter.
Til kapitel 5 Til § 32 Lovens ikrafttræden den 1. april 2002 sikrer, at  

 indenrigs- og sundhedsministeren i tilstrækkelig tid inden afholdelsen  

 af valget den 29. maj 2002 med hjemmel i forslagets § 5, stk. 2,  

 kan udstede de nødvendige retningslinjer for valgets afholdelse.
