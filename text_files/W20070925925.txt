Landsskatteretskendelse vedr.
Fradrag for rejseudgifter Klagen vedrører  

 fradrag for rejseudgifter ved ansættelse på en  

 TV-station.
Spørgsmål om sædvanlig bopæl, herunder om bopælspligt ved  

 arbejdsstedet.
Landsskatterettens  

 afgørelse Ligningsmæssige fradrag Rejseudgifter Skatteankenævnet har ikke godkendt fradrag for rejseudgifter  

 til kost og logi, opgjort til 72.562 kr., jf. ligningslovens § 9A.
 Landsskatteretten godkender fradrag for rejseudgifter til  

 kost og logi med 77.262 kr. fratrukket bundfradrag på 4.700 kr. (2003), i  

 alt:  

 72.562 kr.
Sagens oplysninger Siden den 15. juli 2001 har klageren sammen med sin samlever  

 haft folkeregisteradresse og bopæl på adressen X.
Klageren studerede til  

 journalist på Danmarks Journalisthøjskole, og var i perioden 1. august 2002  

 til  

 31. januar 2004, i alt 18 måneder, i lønnet praktik som journalist hos B.  

 Afstanden mellem bopælen og arbejdsstedet er 286 km tur/retur og med en  

 samlet  

 transporttid i bil på 3 timer og 6 minutter.
I hele praktikperioden lejede  

 klageren et værelse i Y.
Værelset lå cirka 20 km fra B.
 Af klagerens ansættelseskontrakt fremgår blandt andet:
 1. Praktikperiode: Fra den 1. august 2002 til den 31.  

 januar 2004, på hvilket tidspunkt praktikanttjenesten udløber uden yderligere  

 varsel.
( ) 3. Bopælspligt: Det er en betingelse, at praktikanten har  

 fast bopæl med folkeregisteradresse i Amtet.
4. Lønforhold: ( ) Arbejdstidens placering, honorering for  

 arbejde på ubekvemme tider og lignende følger overenskomsten mellem B og  

 Dansk  

 Journalistforbund. ( ) Af klagerens vagtplan fremgår det, at han har arbejdet cirka  

 37 timer pr. uge i gennemsnit, herunder i visse weekends.
 For indkomståret 2003 har klageren opgjort sit fradrag på  

 baggrund af 195 rejsedage til i alt 72.562 kr., dog selvangivet med 73.115  

 kr.
Skatteankenævnets  

 afgørelse Skatteankenævnet har ikke godkendt fradrag for rejseudgifter  

 til kost og logi, jf. ligningslovens § 9A.
Nævnet har anset afstanden og  

 transporttiden mellem bopælen i X og det midlertidige arbejdssted i Z for at  

 muliggøre overnatning på den sædvanlige bopæl.
Der henvises blandt andet til  

 Landsskatterettens kendelse á 21. februar 2005, hvor en transporttid på 1  

 time  

 og 35 minutter ikke ansås for at afskære overnatning på den sædvanlige bopæl.  

 Det fremgår desuden af kendelsen, at det ikke kan tillægges afgørende vægt,  

 at  

 klageren ikke er i besiddelse af en bil.
Derudover bemærkes det, at den  

 fastsatte bopælspligt i klagerens ansættelseskontrakt ikke medfører, at der  

 kan  

 godkendes fradrag, da overnatningen således er begrundet i arbejdsmæssige  

 forhold, og ikke i afstanden mellem den sædvanlige bopæl og det midlertidige  

 arbejdssted.
Efter en samlet vurdering af afstanden og transporttiden,  

 samt klagerens arbejdstider, anses han ikke for at opfylde betingelser for,  

 at  

 kunne foretage fradrag for rejseudgifter.
Det forhold, at klageren ved  

 henvendelse  

 til skattemyndigheden har fået oplyst, at han kunne foretage fradrag for  

 udgifter til kost og logi, kan i henhold til praksis ikke medføre en anden  

 bedømmelse, jf. for eksempel Vestre Landsrets dom af 23. oktober 2001,  

 offentliggjort som SKM2001.616.VLR (www.skat.dk).
Klagerens påstand og  

 argumenter Der er nedlagt påstand om, at der godkendes fradrag for  

 rejseudgifter med 77.262 kr. fratrukket bundfradrag på 4.700 kr., i alt  

 72.562  

 kr.
Fradraget var oprindeligt selvangivet med i alt 73.115 kr.
Klageren har  

 opgjort sit fradrag således:
For perioden 1. januar til 31. juli 2003 116 dage x (387 kr. (kost) + 166 kr. (logi)):
For perioden 1. august til 31. december 2003 79 dage x 166 kr. (logi):
 Fratrukket bundfradrag på 4.700 kr. (2003):
 i alt fradrag:
 64.148 kr.
 + 13.114 kr.
 77.262 kr.
 - 4.700 kr.
 72.562 kr.
 Det fremgår, at der kun er foretaget fradrag for kost i de  

 første 12 måneder af det midlertidige ansættelsesforhold, fra den 1. august  

 2002 til og med den 31. juli 2003, og dermed kun for de første 7 måneder af  

 indkomståret 2003.
 Det fremgår i øvrigt af klagerens ansættelseskontrakt, at  

 han skal tage ophold i amtsregionen og at ansættelsen er af midlertidig  

 karakter.
Landsskatterettens  

 bemærkninger og begrundelse Hvis betingelserne for udbetaling af skattefri  

 rejsegodtgørelse er opfyldt, jf. ligningslovens § 9A, men udbetaling af  

 godtgørelse ikke er sket, kan en lønmodtager foretage fradrag for sine  

 udgifter  

 i den skattepligtige indkomst, jf. stk. 7. Fradraget kan foretages enten med  

 de  

 angivne standardsatser efter stk. 2 og stk. 3, eller med de faktiske  

 udgifter.  

 Lønmodtageres fradrag for udgifter i forbindelse med det indtægtsgivende  

 arbejde, foretages efter ligningslovens § 9, jf. statsskattelovens § 6, stk.  

 1,  

 litra a.
 Fradrag med standardsatsen for rejseudgifter til kost kan  

 kun foretages for de første 12 måneder på et midlertidigt arbejdssted, men  

 denne begrænsning finder ikke anvendelse ved fradrag for rejseudgifter til  

 logi, jf. ligningslovens § 9A, stk. 5.
Det er en betingelse for udbetaling af skattefri  

 rejsegodtgørelse, og dermed også for fradrag for rejseudgifter, at  

 lønmodtageren  

 kan anses for at være på rejse.
En lønmodtager anses for at være på rejse:
1) når lønmodtageren på grund af afstanden mellem bopæl og  

 et midlertidigt arbejdssted ikke har mulighed for at overnatte på sin  

 sædvanlige bopæl, eller 2) når arbejdsgiveren midlertidigt udsender lønmodtageren  

 til et andet arbejdssted end lønmodtagerens sædvanlige arbejdssted, og dette  

 medfører, at lønmodtageren ikke har mulighed for at overnatte på sin  

 sædvanlige  

 bopæl.
 Således som sagen foreligger oplyst, anses klageren for at  

 have været på rejse i den pågældende periode, jf. Østre Landsret dom af 23.  

 november 2005, offentliggjort som SKM2005.492.ØLR (www.skat.dk). Der er  

 herved  

 lagt vægt på afstanden mellem bopælen og arbejdsstedet på 286 km tur/retur og  

 med en samlet transporttid i bil på 3 timer og 6 minutter, samt den  

 dokumenterede rådighedsforpligtelse, som er begrundet i arbejdsmæssige  

 forhold.  

 Der er i øvrigt lagt vægt på, at det fremgår af klagerens ansættelseskontrakt  

 m.v., at der er tale om en midlertidig ansættelse.
 Der anses ikke at foreligge grundlag for at tilsidesætte  

 klagerens egen opgørelse af fradraget, og Landsskatteretten godkender derfor  

 fradrag for rejseudgifter til kost og logi i overensstemmelse hermed, således  

 at fradraget udgør 77.262 kr. fratrukket bundfradrag, ligningslovens § 9, på  

 4.700 kr. (2003), i alt 72.562 kr.
