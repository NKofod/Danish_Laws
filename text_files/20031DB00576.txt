Betænkning afgivet af Boligudvalget den 1. juni 2004 Betænkning over Forslag til  

 folketingsbeslutning om forbedrede muligheder for frakendelse m.v. af retten  

 til at administrere udlejningsejendomme [af Morten Homann (SF) m.fl.] 1. Ændringsforslag Socialistisk Folkepartis medlem af udvalget har stillet 2  

 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 27. januar 2004 og var til  

 1. behandling den 27. februar 2004. Beslutningsforslaget blev efter 1.  

 behandling  

 henvist til behandling i Boligudvalget.
Møder Udvalget har behandlet beslutningsforslaget i 8 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Danmarks Lejerforeninger og Lejernes  

 Landsorganisation.  

 Socialministeren har over for udvalget kommenteret de skriftlige henvendelser  

 fra Lejernes Landsorganisation.
Socialministeren forventes at kommentere den  

 skriftlige henvendelse fra Danmarks Lejerforeninger inden 2. behandling af  

 beslutningsforslaget.
Spørgsmål Udvalget har stillet 3 spørgsmål til socialministeren til  

 skriftlig besvarelse, som denne har besvaret med undtagelse af spm. 3, som  

 forventes besvaret inden 2. behandling af beslutningsforslaget.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF, RV og KD) indstiller beslutningsforslaget til  

  

 forkastelse.  

  

 Flertallet vil stemme hverken for eller imod de  

 stillede ændringsforslag.
 Venstres, Dansk Folkepartis og Det Konservative Folkepartis  

 medlemmer af udvalget bemærker følgende:
Det centrale element i beslutningsforslaget er en opstramning af  

 den gældende ordning med frakendelse af retten til at administrere  

 udlejningsejendomme.
Beslutningsforslaget angiver en række betingelser for,  

 hvornår en frakendelse kan ske.
Disse betingelser er for hovedpartens  

 vedkommende  

 yderst problematiske at omsætte til lovgivning af en så indgribende karakter,  

 som frakendelse af administrationsretten er.
Venstre, Dansk Folkeparti og Det Konservative Folkeparti mener  

 ikke, at beslutningsforslaget er tilstrækkeligt gennemarbejdet til at kunne  

 danne grundlag for lovgivning.
Der er flere uafklarede forhold, som bør  

 undersøges grundigt, inden der kan træffes beslutning om en eventuel  

 lovgivning  

 på området.
 Det bør bl.a. afklares, hvor længe en eventuel frakendelse skal  

 gælde.
De tre partier peger endvidere på, at ændringerne ikke får  

 virkning i relation til den såkaldte Låsby-Svendsen-problemstilling.  

 Frakendelsesordningen gælder for ejere af ejendomme med mindst 2  

 beboelseslejligheder.
Låsby-Svendsen-problemstillingen angår normalt  

 udlejning  

 af enfamilieshuse på landet.
Det er nødvendigt med et grundigt  

 udredningsarbejde med henblik på at løse denne problemstilling, da denne  

 ordning forudsætter, at initiativet kommer fra lejeren, hvilket ikke er  

 sandsynligt  

 i de pågældende sager.
Dette er bl.a. baggrunden for, at kommunerne har  

 efterlyst instrumenter, som  

  

 kommunerne  

  

 kan bringe i anvendelse.
Venstre, Dansk Folkeparti og Det Konservative  

 Folkeparti tilkendegiver, at løsning på ovennævnte problemstillinger skal  

 afklares, således at en eventuel lovgivning rummer alle aspekter og ikke bare  

 isolerede problemer.
De tre partier finder, at enkelte elementer i  

 beslutningsforslaget bør undersøges nærmere og bør indgå i det kommende  

 forenklings- og moderniseringsarbejde vedrørende lejelovgivningen.
Dog  

 således,  

 at der senest i januar 2005 fremsættes forslag som opfylder partiernes  

 intentioner.
For det første finder de tre partier, at der er gode takter i  

 forslaget om, at en udlejer, der indenfor en nærmere fastsat periode har  

 undladt at efterkomme flere endelige afgørelser fra huslejenævnet, bør kunne  

 fradømmes muligheden for at administrere udlejningsejendomme.
Det samme gør  

 sig  

 gældende, hvis Grundejernes Investeringsfond gentagne gange overtager en  

 vedligeholdelsessag  

 for en udlejer.
Frakendelse bør være mulig over for ejere af  

 udlejningsejendomme, og det bør indgå i hvilket omfang, det er muligt også at  

 frakende administratorer retten.
 Et  

  

 mindretal  

  

 i  

 udvalget (S, SF og EL) indstiller beslutningsforslaget til  

  

 vedtagelse  

  

 med de stillede ændringsforslag.
 Socialistisk Folkepartis og Enhedslistens medlemmer af udvalget  

 konstaterer med ærgelse, at Venstre, Dansk Folkeparti og Det Konservative  

 Folkeparti ikke har ønsket at støtte dette initiativ for at skabe lov og  

 orden  

 på et vigtigt samfundsområde, hvor der virkelig er brug for det.
Uefterrettelige udlejere, som gang på gang på gang overtræder  

 både lejelove og almindelig anstændighed, bliver mødt med passivitet.  

 Lovgivningen gør det ikke i praksis muligt at forskåne landets lejere fra de  

 udlejere, der groft og gentagne gange bryder loven, ved at frakende disse  

 retten til at leje boliger ud.
Det er udtryk for slaphed og mangel på  

 konsekvens.
Og det er forstemmende, at det ikke er muligt at samle et flertal  

 i  

 Folketinget for at rette op på denne himmelråbende uretfærdighed.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (SF), tiltrådt af et  

  

 mindretal  

  

 (S og EL):
Til teksten 1)  


  

 Nr.  

 1  

  

 og  

  

 3  

  

 udgår.
[To af forslagene om udvidelse af adgangen til frakendelse af  

 retten til at administrere udlejningsejendomme udgår] 2)  

  

 Efter nr. 4 udgår  

  

 1.  

  

 og  

  

 3. afsnit.
[Forslaget om, at frakendelse ikke skal kræve  

 kommunalbestyrelsens samtykke, og forslaget om, at tvungen administration kan  

 ske, når Grundejernes Investeringsfond én gang har overtaget en  

 vedligeholdelsessag  

 udgår] Bemærkninger Til nr. 1 I ændringsforslaget foreslås, at de i beslutningsforslaget  

 foreslåede nr. 1 og 3 udgår.
Konsekvensen heraf er, at det alene foreslås, at  

 frakendelse af retten til at administrere udlejningsejendomme  ud over  

 de  

 allerede i lejeloven gældende tilfælde  skal kunne ske i tilfældene  

 nævnt i  

 nr. 2 og 4. Det vil sige, når en udlejer inden for en periode på 2 år ikke  

 har efterlevet  

 fem eller flere afgørelser fra huslejenævnet, og når Grundejernes  

 Investeringsfond for tredje gang overtager en vedligeholdelsessag for en  

 udlejer.
Til nr. 2 Ændringsforslaget indebærer, at afsnit 1 og 3 efter  

 beslutningsforslagets nr. 4 udgår.
Det vil sige, at forslaget om, at  

 frakendelse ikke bør forudsætte kommunalbestyrelsens samtykke, udgår.  

 Tilsvarende  

 udgår forslaget om, at regeringen skal fremsætte lovforslag om, at beslutning  

 om tvungen administration kan træffes, når Grundejernes Investeringsfond blot  

 én gang tidligere har overtaget en vedligeholdelsessag for udlejer.
Inge‑Lene Ebdrup (V)  

    

  

 Rikke Hvilshøj (V)  

    

  

 Ulrik Kragh (V)  

  

  nfmd.  

  

    

  

 Gudrun Laub (V)  

    

  

 Freddie H.
Madsen (DF)  

    

  

 Anita Knakkergaard (DF)  

    

  

 Carina Christensen (KF)  

    

  

 Helle Sjelle (KF)  

    

  

 Tove Videbæk (KD)  

    

  

 Jørn Pedersen (S)  

    

  

 Jytte Andersen (S)  

    

  

 Lars Kramer Mikkelsen (S)  

    

  

 Lissa Mathiasen (S)  

    

  

 René Skau Björnsson (S)  

  

  fmd.  

  

    

  

 Morten Homann (SF)  

    

  

 Niels Helveg Petersen (RV)  

    

  

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 112 Bilagsnr.
