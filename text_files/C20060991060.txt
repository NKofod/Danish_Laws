Cromat  

 i cement  

  

 At-vejledning C.1.4  

  

 Maj 2006  

  

 Erstatter At-meddelelse nr. 3.01.1 af februar 1986 Denne vejledning  

 oplyser om de bestemmelser, som er fastsat for at reducere udsættelsen for  

 vandopløseligt  

 chromat i cement og ikke-hærdede cementholdige produkter.
1. Sundhedsfare Vandopløseligt chromat  

 i cement kan give cementeksem ved hudkontakt.
Cementeksem er en kombination  

 af  

 irritativt eksem og overfølsomhed (allergi) for chromat.
 Cementeksem er en  

 alvorlig, invaliderende hudsygdom.
Er man først blevet  

 overfølsom for chromat, vil man reagere, hvor det end fo-rekommer.
Derfor vil  

 en overfølsomhed, der er erhvervet ved arbejde med cement, kunne bryde ud fx  

 ved kontakt med chromgarvede læderhandsker.
 En nedsættelse af  

 indholdet af vandopløseligt chromat i cement mindsker risikoen for eksem  

 betydeligt,  

 og reduktion af chromatindholdet i cement har medført et væsentligt fald i  

 antallet af allergiske kontakteksemer som følge af arbejde med cement.
2. Forbud og mærkning Cement og produkter,  

 som indeholder cement, må ikke anvendes, hvis de i hydreret form (dvs. efter  

 tilsætning af vand) indeholder mere end 0,0002 pct. opløseligt chrom VI i  

 forhold til den samlede tørvægt af cementen (0,0002 pct. svarer til 2 mg pr.  

 kg  

 tør cement).
Er der anvendt midler  

 til at reducere chromatindholdet i cement og produkter, som indeholder  

 cement,  

 skal emballagen være mærket med klart læselige og uudslettelige oplysninger  

 om -  

 	  

 emballeringsdato, -  

 	  

 opbevaringsbetingelser  

 og -  

 	  

 opbevaringsperiode, der sikrer, at  

 reduktionsmidlet stadig er aktivt, og indholdet af opløseligt chrom VI holdes  

 under grænsen.
 Forbuddet gælder både  

 ved arbejde, der udføres af ansatte, og ved arbejde, der udføres af  

 arbejdsgiver  

 selv eller af selvstændige uden ansatte.
3. Undtagelse fra forbud og mærkning Hvis cement og  

 produkter, som indeholder cement, udelukkende behandles maskinelt og anvendes  

 i  

 kontrollerede lukkede og fuldautomatiske processer, hvor der ikke er nogen  

 mulighed for kontakt med huden, er der ikke krav om chromatreduktion af  

 cementen.
 Dette betyder, at hvis  

 der i et lukket system anvendes cement, der indeholder mere end 0,0002 pct.  

 opløseligt chrom VI i forhold til den samlede tørvægt af cementen, skal  

 materialet, inden det forlader systemet, enten være hærdet eller tilsat  

 tilstrækkeligt med chromatreducerende stoffer.
 Chromatreduktion kan  

 derfor normalt ikke foretages sundhedsmæssigt forsvarligt på en byggeplads.
 Markedsføring af cement  

 og cementholdige produkter i forbindelse med kontrollerede lukkede og  

 fuldautomatiske processer, hvor cement og cementholdige produkter udelukkende  

 behandles maskinelt uden mulighed for kontakt med huden, kan ske uden  

 chromatreduktion og uden mærkning på emballagen om opbevaringsbetingelser og  

 opbevaringsperiode.
4. Særlige cementtyper Aluminatcement, som kun  

 anvendes til helt specielle arbejder, indeholder ikke chrom VI.
 Regler:
Bekendtgørelse om arbejde med stoffer og materialer  

 (kemiske agenser) med senere ændringer Bekendtgørelse om  

 særlige pligter for fremstillere, leverandører og importører af stoffer og  

 materialer efter lov om arbejdsmiljø med senere ændringer Arbejdstilsynet, den 1. maj 2006 Jens Jensen Læs også branchearbejdsmiljørådenes vejledninger mv.:
