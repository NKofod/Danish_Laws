Landsskatteretskendelse vedr. fradrag for kautionstab Klagen vedrører ikke godkendt fradrag for kautionstab.
 Skatteankenævnet har nægtet at godkende fradrag for  

 kautionstab, selvangivet med 100.000 kr.
 Landsskatteretten godkender fradrag med 100.000 kr.
 Klageren har i forbindelse med stiftelse af selskaberne B  

 ApS og C A/S den 22. november 1994 påtaget sig en kautionsforpligtelse over  

 for  

 X banken på maksimum 100.000 kr. til sikkerhed for selskabernes mellemværende  

 med banken.
Det er oplyst, at klageren har drevet vognmandsvirksomhed  

 fra sidst i 1980erne.
Han havde udført vognmandskørsel for D A/S i 2-3  

 år  

 forud for rekonstruktionen af virksomheden i november 1994. Han havde haft to  

 lastbiler, som kørte for C A/S.
Den ene lastbil havde han selv kørt i, medens  

 den anden blev kørt af en underentreprenør, der udskrev regninger til ham.
Klageren havde haft lønansættelse i C A/S, hvori han havde  

 arbejdet 2-3 timer pr. dag.
Ansættelsesforholder var begyndt ca. 2-3 måneder  

 efter rekonstruktionen i november 1994. Han havde i en periode tillige været  

 med i bestyrelsen i selskabet.
Om C A/S er oplyst, at selskabet blev stiftet den 1. juli  

 1994 som et skuffeselskab under navnet E A/S.
I november 1994  

 blev selskabet  

 købt af F ApS med aktier for nominelt 300.000 kr. og B ApS med aktier for  

 nominelt 200.000 kr., i hvilken forbindelse selskabets navn blev ændret til C  

 A/S med formål at drive transportvirksomhed og dermed beslægtet virksomhed.
B  

 ApS havde som anpartshavere 9 personer, der tidligere havde været beskæftiget  

 som chauffører og lignende i transportvirksomhed, og man ønskede igennem  

 købet  

 af C A/S at sikre sig fortsat beskæftigelse.
 Klageren erhvervede 8.000 anparter i B ApS pr. 21. november  

 1994, hvilken dato vedtægtsændringen blev registreret.
I forbindelse med navneændringen erhvervede C A/S af G ApS  

 og F ApS driftsinventar og driftsmateriel, herunder last- og påhængsvogne for  

 et samlet beløb på 1.670.000 kr.
Købene finansieredes delvis gennem nyoptagne  

 lån og ydede kreditter.
I løbet af foråret 1995 forværredes selskabets økonomiske  

 forhold, ligesom selskabets likviditetsvanskeligheder forøgedes.
Den 26.  

 oktober 1995 blev Told- og Skattestyrelsens begæring om konkurs efterkommet.
 Om B ApS er oplyst, at skifteretten den 5. februar 1997  

 opløste selskabet i medfør af anpartsselskabslovens § 60, jf. § 61, jf.  

 princippet i konkurslovens § 143, da selskabet ikke ejede aktiver, der ville  

 kunne danne grundlag for en konkurs- eller likvidationsbehandling.
Der er aldrig indgivet regnskab for C A/S og B ApS.
I 1995  

 bliver der indgivet konkursbegæring mod C A/S, og banken gør  

 kautionsforpligtelsen gældende over for klageren og de øvrige aktionærer den  

 17. november 1995. I 1995 fratrækker klageren et tab på debitorer på 100.000  

 kr.
Klageren blev ved byretsdom af 24. september 1999 dømt til  

 at indfri kautionsforpligtelsen over for banken med 100.000 kr., hvilket  

 beløb  

 han har fratrukket som kautionstab i indkomstopgørelsen for 1999 for H.
Denne  

 virksomheds aktiviteter vedrører montering af mobiltelefoner og andet  

 kommunikationsudstyr samt salg af reservedele og handelsvarer.
 Skatteankenævnet har nægtet klageren fradrag for  

 kautionstab, idet kautionsforpligtelsen ikke er erhvervsmæssigt begrundet.
Skatteankenævnet har i forbindelse med en henvisning til TfS  

 1991, 239 bemærket, at denne afgørelse ikke er identisk med den foreliggende  

 sag, idet klageren i nærværende sag  

 påtager sig kautionsforpligtelsen for to nye skuffeselskaber.
Der er  

 derfor ikke tale om at sikre en fortsat drift af en virksomhed.
 Kautionen er ikke påtaget for at sikre selskabernes  

 hidtidige afsætningsmuligheder eller leverancer og derigennem den løbende  

 indtjening, idet der her er tale om nystiftede selskaber, som ikke tidligere  

 har haft aktivitet.
 Skatteankenævnet er af den opfattelse, at  

 kautionsforpligtelsen ikke er erhvervsmæssigt begrundet, hvorfor der ikke kan  

 godkendes fradrag for kautionstabet.
Klagerens repræsentant har anført, at klageren både før og  

 efter rekonstruktionen af virksomheden C A/S drev selvstændig  

 vognmandsvirksomhed.
På tidspunktet for rekonstruktionen ejede klageren  

 således  

 to lastbiler, og den væsentligste kunde var netop C A/S.
Baggrunden for, at  

 klageren dels erhvervede anparter i B ApS, dels påtog sig omhandlede  

 kautionsforpligtelse, var netop ønsket om at fortsætte samarbejdet med  

 virksomheden.
Efter rekonstruktionen af C A/S fortsatte klageren sin  

 personlige vognmandsvirksomhed samtidig med, at han påtog sig et lønnet job  

 hos  

 C A/S.
Klageren var ikke ansat som medarbejder hos C A/S før rekonstruktionen  

 i  

 november 1994.
Repræsentanten har herefter anført, at kautionsforpligtelsen  

 er påtaget for at sikre, erhverve og vedligeholde indkomsten, og at tabet ved  

 indfrielsen derfor er fradragsberettiget.
Der er henvist til TfS 1991, 239,  

 hvor Landsskatteretten i en tilsvarende situation anerkendte fradragsret for  

 tabet på kautionsforpligtelsen.
Afgørelsen er omtalt i Ligningsvejledningens  

 afsnit E.A.2.8.3.
 Repræsentanten har tillige bemærket, at der bør lægges vægt  

 på, at klageren drev personlig vognmandsforretning før rekonstruktionen af C  

 A/S, og at klageren i den forbindelse havde et betydeligt forretningsmæssigt  

 samarbejde med den efterfølgende rekonstruerede virksomhed.
 Det kan ikke være afgørende for den skattemæssige  

 bedømmelse, at der i forbindelse med rekonstruktionen stiftes to nye  

 selskaber,  

 som overtager den hidtidige virksomhed frem for en rekonstruktion, hvor det  

 eksisterende selskab fortsætter driften, f.eks. i forbindelse med en  

 tvangsakkord.
Der er  

 ingen tvivl  

 om, at klagerens baggrund for at deltage i rekonstruktionen og derved tegne  

 sig  

 som anpartshaver i B ApS primært har været båret af interessen i at bevare en  

 væsentlig samarbejdspartner.
Klageren fortsatte sin personlige  

 vognmandsvirksomhed også efter rekonstruktionen af C A/S.
 Repræsentanten har henvist til skatteankenævnets  

 bemærkninger om, at TfS 1991, 239 ikke er sammenlignelig med denne, idet der  

 er  

 tale om påtagelse af kautionsforpligtelse overfor to nye skuffeselskaber.  

 Repræsentanten har hertil bemærket, at de to nye skuffeselskaber i realiteten  

 blev stiftet med udgangspunkt i den konkursramte virksomhed D A/S, og at  

 driften i dette selskab således blot videreførtes i de nye selskabers regi.
Klageren deltog alene som minoritetsaktionær i B ApS for at  

 sikre fortsat kørsel og dermed indtjening i sin hidtidige personligt drevne  

 virksomhed, som havde væsentlig samhandel med D A/S.
Såfremt virksomheden  

 ikke  

 var blevet videreført  alternativt videreført uden klagerens  

 deltagelse, havde  

 han mistet en af sine væsentlige samhandelspartnere.
Klagerens primære formål  

 med at deltage i den nye ejerkreds bag virksomheden D A/S (B ApS) har således  

 netop været for at sikre afsætningen i sin personligt drevne virksomhed.
Repræsentanten har efterfølgende over for Landsskatteretten  

 fremlagt skrivelse af 14. november 1994 fra Advokatfirmaet I vedlagt en  

 opgørelse af § 94-krav i forbindelse med D A/Ss konkurs.
Af  

 denne opgørelse fremgår, at klageren har haft  

 omsætning med dette selskab før konkursen.
Tilsvarende fremgår af skrivelse  

 af  

 24. november 1994 fra K Revision, der både bekræfter, at klageren havde en  

 betydelig omsætning med selskabet, og at forventningen om en fortsat  

 omsætning  

 med C A/S er det bærende element for dennes deltagelse i rekonstruktionen.
Repræsentanten har på forespørgsel fra Landsskatteretten  

 oplyst, at klageren allerede fra begyndelse af 1990erne havde  

 hovedparten af  

 sin omsætning fra D A/S, men at selskabet i 1994 fik økonomiske problemer og  

 kom under konkursbehandling.
Klageren anmeldte et mindre tilgodehavende på  

 13.609,40 kr. vedrørende et § 94-krav.
 Klageren omsætning i 1993, 1994 og 1995 har udgjort  

 henholdsvis 554.272 kr., 705.812 kr. og 395.260 kr., hvoraf 75-80 % skønnes  

 at  

 hidrøre fra D A/S, der fra slutningen af 1994 overgår til C A/S.
Repræsentanten har anført, at klageren 2-3 måneder efter  

 rekonstruktionen i november 1994 blev ansat i C A/S.
Han fortsatte sin  

 selvstændige vognmandsvirksomhed, og ansættelsen skal ses som led i dels en  

 støtte til den fremtidige drift af C A/S, dels et ønske om løbende indsigt i  

 denne drift.
Om et tab på debitorer på 100.000 kr., som klageren har  

 foretaget fradrag for i indkomståret 1995, har repræsentanten oplyst, at  

 tabet  

 udgjorde 103.592 kr. og vedrørte et tilgodehavende i D A/S, som ikke blev  

 dækket ved konkursen.
Tabet indgik i det skattemæssige resultat af  

 virksomheden  

 for 1995 og blev ikke anfægtet af skattemyndighederne.
Selskabet sluttede  

 uden  

 egentlig konkursbehandling i 1996 som følge af, at der ikke var midler i  

 boet.
 ToldSkat har afgivet en udtalelse i sagen, hvoraf bl.a.  

 fremgår:
Klageren deltog i rekonstruktionen af virksomheden, idet  

 han sammen med 9 andre selvstændige vognmænd erhvervede B ApS, som blev ejer  

 af  

 40 % af C A/S.
De resterende 60 % af C A/S blev erhvervet af ejerkredsen bag  

 det konkursramte selskab.
 B ApS og C A/S var skuffeselskaber, der blev erhvervet til  

 brug for rekonstruktionen.
 De 10 anpartshavere i B ApS måtte hver påtage sig selvskyldnerkaution  

 på 100.000 kr. over for banken som betingelse for, at banken ville finansiere  

 C  

 A/Ss køb af lastbiler m.v. fra det konkursramte selskab.
Efter ToldSkats opfattelse må kautionen anses for påtaget i  

 bestræbelserne på at sikre det hidtidige indkomstgrundlag.
Klager har følt  

 sig  

 nødsaget til at medvirke til rekonstruktionen, jf.
K Revisions brev af 24.  

 november 1994 til klager.
 ToldSkat finder det ikke afgørende, at driften fortsættes i  

 et nyt selskab.
 For klagerens vedkommende er der ikke tale om etablering af  

 en ny virksomhed eller om udvidelse af den bestående virksomhed, men alene et  

 forsøg på sikring af den hidtidige virksomhed, hvilket efter praksis  

 berettiger  

 til fradrag.
 Der henvises tillige til Højesterets dom af 20. maj 1987  

 (SKAT 1987.7.493), hvor et indskud ved indmeldelse i en fragtmandshal blev  

 anset for en driftsomkostning, idet formålet med indmeldelsen i det  

 væsentligste var at sikre virksomhedens hidtidige konkurrencedygtighed og  

 indkomst.
Det er herefter ToldSkats opfattelse, at tabet på kautionen  

 kan fradrages i den skattepligtige indkomst efter kursgevinstlovens § 17, jf.  

 statsskattelovens § 6 a. Told- og Skattestyrelsen har henvist til ToldSkats  

 udtalelse.
Erhvervsdrivende personer kan foretage fradrag for tab på  

 kautionsforpligtelser efter reglerne i kursgevinstlovens § 17 sammenholdt med  

 statsskattelovens § 6 a, hvis tabet kan anses for et fradragsberettiget  

 driftstab, dvs. ud fra et omkostningslignende synspunkt.
Dette forudsætter,  

 at  

 kautionsforpligtelsen kan anses for påtaget som led i de aktuelle  

 bestræbelser  

 på at erhverve skattepligtig indkomst.
Det er afgørende, om der foreligger en  

 aktuel driftsmæssig begrundelse, der falder inden for de naturlige rammer af  

 den  

 hidtidige virksomhed.
 Landsskatteretten er enig i det af Told- og Skattestyrelsen  

 anførte.
Retten lægger herefter til grund, at klagerens deltagelse i  

 B ApS og C A/S var begrundet i ønsket om at bevare indtægtsmulighederne for  

 hans vognmandsforretning, efter at D A/S var gået konkurs.
Det lægges  

 endvidere  

 til grund, at den væsentligste del af klagerens omsætning har hidrørt fra  

 dette  

 selskab, og at dette også har været tilfældet efter rekonstruktionen.
På denne baggrund anses klagerens kautionsforpligtelse for  

 påtaget i vognmandsforretningens interesse for at erhverve, sikre og  

 vedligeholde indkomsten i forretningen, og tabet er herefter  

 fradragsberettiget  

 i henhold til statsskattelovens § 6 a.
Den påklagede ansættelse nedsættes  

 derfor med 100.000 kr.
