III Politiets CF-personel 3.1 Politiets CF-ordenskorps 3.1.1 Personelkategorier I CF-ordenskorpsets indgår følgende kategorier af personel: -  

 Polititjenestemænd - Værnepligtigt personel, der udgået af CF-korpsets mobiliseringsstyrke,  

 benævnt KP-værnepligtige, hvor KP står for CF-korpsværnepligtige overført til  

 politiet).
 - X-værnepligtige (ikke-fredstidsuddannede værnepligtige), benævnt  

 XP-værnepligtige.
 - Frivilligt personel.
 Værnepligtigt personel (X-værnepligtige og KP-værnepligtige), der melder  

 sig friviligt til uddannelse inden for politiets CF-ordenskorps, betragtes  

 som værnepligtige, ikke som frivillige, hvorfor der ikke skal indgås  

 kontrakt med disse.
 Nærmere regler om tilvejebringelse m.v. af personel til politiets  

 CF-ordenskorps er optaget i bilag 26.
3.1.2 Økonomi Ved fremmøde i fredstid til uddannelse ydes der de pågældende  

 befordringsgodtgørelse, en forfriskning eller gratis forplejning, hvis  

 tjenesten på den enkelte dag er på mindst 4 timer, og erstatning for tabt  

 arbejdsfortjeneste efter de regler, som er anført under henholdsvis afsnit  

 kapitel II pkt. 2.1.3.1,. 2.1.3.2 og 2.1.3.4 samt kapitel IV afsnit 4.6.1.1  

 og 4.6.1.2.
For politiets CF-ordenskorps er reglerne bindende.
Udgifterne afholdes  

 over de tildelte rådighedsbeløb til uddannelse.
Se også bilag 11.
 De til enhver tid gældende satser for de nævnte ydelser findes i bilag 11.
3.2 Politiets mobile sirenevarsling 3.2.1 Tilvejebringelse Personel til den mobile sirenevarsling tilvejebringes af politimesteren.  

 Det bør fortrinsvis udtages blandt det frivillige personel, der er tilknyttet  

 det kommunale civilforsvar i § 18, stk. 1-kommunerne.
De pågældende må til  

 enhver tid kunne frigøres fra deres andet arbejde og iøvrigt være rede til  

 omgående udrykning i en varslingssituation.
3.2.2 Uddannelse Personellet instrueres i fremføring af køretøjet på forud angivne ruter og  

 betjening af varslingsmateriellet.
Med henblik på løsning af opgaver i A-situationer instrueres personellet i  

 at rapportere om konstateret radioaktivt nedfald, eventuelt efter en  

 sporeinstruks, samt efterfølgende at foretage kontrolmålinger med  

 intensitetsmålere.
Endvidere instrueres de i at aflæse dosimetre, anlægge  

 personlig beskyttelse og foretage selvstændig personlig rensning.  

 Instruktioner bør gives i fredstid under et fremmøde af ikke over 3 timers  

 varighed.
 Iøvrigt henvises til de af Civilforsvarsstyrelsen udsendte  

 »Bestemmelser for varsling af civilbefolkningen på lokalt niveau«,  

 maj 1974, CF-form 74.46 og »Uddannelsesoversigt« CF-form 511 (kap.  

 7 og 8).
3.2.3 Økonomi Udgiften til instruktion m.v. afholdes af staten over de fastsatte  

 rådighedsbeløb.
