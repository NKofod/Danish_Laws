Vedtaget af Folketinget ved 3. behandling den 29. marts 2012 Forslag til Lov om ændring af lov om detailsalg fra butikker m.v.
(Dispensationsmulighed ved ganske særlige lejligheder) § 1 I lov nr. 606 af 24. juni 2005 om detailsalg fra butikker m.v., som ændret ved § 4 i lov nr. 391 af 25. maj 2009, lov nr. 543 af 26. maj 2010 og § 11 i lov nr. 595 af 14. juni 2011, foretages følgende ændring:
 1. I § 2 indsættes efter stk. 1 som nyt stykke:
»Stk. 2. Erhvervsstyrelsen kan efter indstilling fra kommunalbestyrelsen tillade, at stk. 1 fraviges ved ganske særlige lejligheder.
Erhvervsstyrelsens afgørelse kan ikke indbringes for anden administrativ myndighed.« Stk. 2 bliver herefter stk. 3.
§ 2 Loven træder i kraft dagen efter bekendtgørelsen i Lovtidende.
