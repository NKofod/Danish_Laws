Omlægning af administrationsselskabets  

 indkomstår Sagsfremstilling og begrundelse A ApS ejer  

 datterselskabet B ApS.
A ApS har ved beslutning på generalforsamling den 29.  

 september 2005 overtaget anpartsmajoriteten i C ApS.
A ApS og B ApS  

 har indkomstår 1. januar - 31. december.
C ApS har indkomstår 1. maj - 30.  

 april.
 Reglerne om  

 sambeskatning blev ændret i 2005. Det medfører, at selskaberne i koncernen  

 skal  

 sambeskattes, jf. selskabsskattelovens § 31, stk. 1. Det øverste  

 moderselskab,  

 der deltager i sambeskatningen, skal udpeges som administrationsselskab i  

 sambeskatningen, jf. selskabsskattelovens § 31, stk. 4.
 De nye regler om  

 sambeskatning har virkning fra og med indkomstår, der påbegyndes den 15.  

 december  

 2004 eller senere, jf. § 15, stk. 3 i lov nr. 426 af 6. juni 2005.
 For A ApS og for  

 B ApS har de nye sambeskatningsregler virkning fra og med det indkomstår, der  

 begynder den 1. januar 2005. For C ApS har de nye sambeskatningsregler  

 virkning  

 fra og med det indkomstår, der begynder 1. maj 2005.
 Fra den 1.  

 januar 2005 er A ApS administrationsselskab i sambeskatningen med B ApS, jf.  

 selskabsskattelovens  

 § 31, stk. 4, da det fra og med denne dato er det øverste moderselskab, der  

 deltager i sambeskatningen.
Den 29.  

 september 2005 overtager A ApS majoriteten i C ApS, hvorfor  

 koncernforbindelsen  

 med dette selskab anses for etableret denne dag.
C ApS skal derfor  

 sambeskattes  

 med A ApS fra den 29. september 2005.
 Hvis der ikke  

 har været koncernforbindelse med et selskab hele året, medregnes indkomsten i  

 den del af indkomståret, hvor der har været koncernforbindelse, jf. §  

 31 C, ved opgørelsen af sambeskatningsindkomsten.
 Det følger af  

 selskabsskattelovens § 10, stk. 5, at alle selskaber i en sambeskatning  

 omfattet af selskabsskattelovens § 31 skal have samme indkomstår som  

 administrationsselskabet, jf. selskabsskattelovens § 31, stk. 5.
 Hvis et selskab  

 ved etableringen af koncernforbindelsen har et indkomstår, som afviger fra  

 administrationsselskabets indkomstår, omlægges selskabets indkomstår efter  

 reglerne i stk. 1-4, så det udløber samtidig med administrationsselskabets  

 indkomstår.
 Det medfører, at  

 C ApS ved indtræden i sambeskatningen med A ApS skal omlægge sit indkomstår,  

 så  

 det udløber samtidig med A ApS' indkomstår med omlægningsperioden 1. maj 2004  

 -  

 31. december 2005.
 Ansøgeren har  

 anmodet om Skatterådets tilladelse til i stedet at omlægge  

 administrationsselskabets,  

 A ApS' og datterselskabet, B ApS' indkomstår med omlægningsperioden 1. januar  

 2006 - 30. april 2006.
Ansøgers  

 eventuelle opfattelse ifølge anmodning og bemærkninger til sagsfremstilling Ansøgeren  

 foretrækker at omlægge administrationsselskabets indkomstår, da A ApS' sæson  

 med portrætfotografering begynder ved skoleårets begyndelse i august.
Efter  

 overgang til digital fotografering er produktionstiden væsentligt forkortet,  

 og  

 udsendelsen af billedpakkerne er gennemført lige inden den 31. december.  

 Billedpakkerne bliver så udsendt til gennemsyn med mulighed for returnering  

 uden betaling, eller erhvervelse til en lav tilbudspris i en periode,  

 hvorefter  

 betaling skal ske til normalpris.
Indkomstopgørelsen  

 kan ikke udfærdiges straks efter indkomstårets udløb den 31. december med  

 mindre den baseres på forventede skøn, der involverer flere  

 usikkerhedsmomenter.
Pr. 30. april er alle tilbudsperioder udløbet, og alle  

 returnerede billedpakker er registreret.
Med et indkomstår, der udløber den  

 30.  

 april vil selskabet være i stand til straks efter indkomstårets udløb at  

 færdiggøre og udskrive årsrapporten og den skattemæssige opgørelse baseret på  

 realiserede hændelser, hvilket vil give en mere præcis indkomstopgørelse.
Sagsfremstillingen  

 er sendt til udtalelse hos ansøgeren.
Ansøgeren har oplyst, at der ikke er  

 bemærkninger  

 til sagsfremstillingen.
SKATs  

 indstilling og begrundelse Det fremgår af  

 selskabsskattelovens § 31 B, stk. 1, at Skatterådet kan tillade, at omlægning  

 af indkomstår ved etablering af koncernforbindelsen sker på anden måde end  

 foreskrevet i selskabsskattelovens § 10, stk. 5, hvis administrative hensyn  

 til  

 selskaberne taler herfor og der ikke opnås særlige skattemæssige fordele  

 herved.
 SKAT indstiller  

 derfor, at tilladelse til omlægning af administrationsselskabets indkomstår  

 gives efter selskabsskattelovens § 31 B, stk. 1. SKAT indstiller ligeledes,  

 at  

 tilladelse til omlægning af B ApS' indkomstår gives.
 Der kan dog ikke  

 gives tilladelse til den ønskede omlægningsperiode 1. januar 2006 - 30. april  

 2006. Den ønskede omlægningsperiode kan ikke imødekommes, da den ville  

 medføre,  

 at koncernforbindelsen mellem A ApS og C ApS ville blive etableret i A ApS'  

 indkomstår 2005, men i C ApS' indkomstår 2006. Sambeskatningen skal efter  

 selskabsskattelovens § 31, stk. 1 ske fra koncernforbindelsens etablering,  

 det  

 vil i denne situation sige fra den 29. september 2005. Der ses ikke at være  

 hjemmel til at sambeskatte A ApS' indkomstår 2005 med C ApS' indkomstår 2006.
SKAT indstiller,  

 at ansøgeren i stedet får omlægningsperioden 1. januar 2005 - 30. april 2005,  

 der bliver indkomståret 2005 for A ApS.
Indkomståret 2006 vil for A derefter  

 udgøre perioden 1. maj 2005 - 30. april 2006.
 Sambeskatningsindkomsten  

 for indkomståret 2005 vil derefter bestå af A ApS' og B ApS' indkomster i  

 perioden 1. januar 2005 - 30. april 2005.
 For indkomståret  

 2006 vil sambeskatningsindkomsten omfatte A ApS' og B ApS' indkomster i  

 perioden  

 1. maj 2005 - 30. april 2006 og C ApS' indkomst i perioden 29. september 2005  

 -  

 30. april  

 2006. C  

 ApS skal  

 selvangive sin indkomst i perioden 1. maj 2005 - 28. september 2005 særskilt,  

 jf. selskabsskattelovens § 31, stk. 3.
Sagsfremstillingen  

 og SKATs indstilling er sendt til udtalelse hos Skattecenter X og  

 Skattecenter  

 Y.
Skattecenter X udtaler, at skattecenteret fuldt ud kan tilslutte sig  

 SKAT's  

 indstilling og begrundelse.
Skattecenter Y udtaler, at skattecenteret ikke  

 har  

 yderligere oplysninger af faktisk karakter, der har betydning for sagens  

 afgørelse.
Skattecenter Y bemærker, at selskabet har indsendt selvangivelsen  

 for indkomståret 2005 for perioden 1. januar - 31. december 2005.
Skatterådets  

 afgørelse og begrundelse Skatterådet  

  

 tiltræder SKATs  

 indstilling og begrundelse.
