Højesteret  

 har i en dom pålagt en kommune erstatning for det tab, som en ansat i  

 fleksjob  

 havde lidt ved ikke at få tilbud på fuld tid Den  

 konkrete sag handler om en person, som var i en 50/50 stilling, da reglerne  

 om  

 fleksjob trådte i kraft den 1. januar 1998, og hvor kommunen forsømte at  

 informere om muligheden for tilbud om et fleksjob på fuld tid.
 Som  

 det fremgår af vedlagte højesteretsdom, afsagt den 10. juni 2004, har  

 Højesteret bestemt, at den pågældende var berettiget til en erstatning  

 svarende  

 til differencen mellem den udbetalte løn og lønnen ved fuldtidsansættelse i  

 stillingen i perioden fra den 1. januar 1998 til den 31. juli 2003, hvor  

 pågældende blev ansat i et job på fuld tid.
 Højesteret  

 fandt, at kommunen havde handlet ansvarspådragende ved ikke at vejlede om  

 muligheden for at tilbyde borgeren et fleksjob på fuld tid, da reglerne om  

 fleksjob trådte i kraft den 1. januar 1998.
 På  

 denne baggrund skal Arbejdsmarkedsstyrelsen henstille, at kommunen tager de  

 sager  

 op, hvor personer i 50/50 stillinger den 1. januar 1998 blev omfattet af  

 reglerne om fleksjob, med henblik på en konkret vurdering af, om kommunen,  

 jf.  

 højesteretsdommen, har handlet ansvarspådragende og dermed pådraget sig en  

 erstatningspligt.
 Er  

 det af administrative årsager ikke muligt, henstiller styrelsen, at kommunen  

 i  

 forbindelse med opfølgningen af sager om ansættelse i fleksjob på deltid - og  

 i  

 sager, hvor borgere i samme situation selv henvender sig - foretager den  

 samme  

 vurdering.
 Eventuelle  

 spørgsmål om problemstillingen kan rettes til fuldmægtig Ilse Dickmeiss på  

 tlf.: 35 28 84 41 eller på e-mail: idi@ams.dk.
