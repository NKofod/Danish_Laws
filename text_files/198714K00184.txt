Nr BTL 184 Betænkning over Forslag til lov om ændring af lov om leje (Ændring af  

 reglerne om tilbudspligt)   

 Nr L 184 1987-88, 1. samling Afgivet af Boligudvalget Afgivet: 19880325 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
 Udvalget har modtaget skriftlige henvendelser fra:
Advokat H.
J.
Beier, København, Erhvervslejernes Landsorganisation ELO, Landsforeningen for Ejere af Udlejningsejendomme og Lejernes Landsorganisation.
Der er af boligministeren og af et mindretal stillet ændringsforslag, hvorom der henvises til de ledsagende bemærkninger.
Herefter indstiller et flertal (udvalget med undtagelse af Fremskridtspartiets medlem) lovforslaget til vedtagelse med de stillede ændringsforslag.
Et mindretal (Fremskridtspartiets medlem af udvalget) indstiller lovforslaget til forkastelse ved 3. behandling og bemærker:
»Næst efter en a-bombe er det værste, som kan overgå en by, at der indføres regulering af ejendomspriser«, citat af Milton Friedmann.
Det er Fremskridtspartiets opfattelse, at det offentlige skal blande sig mindst muligt i prisdannelsen på faste ejendomme og udlejningen af disse.
Ændringsforslag Til § 1 Af boligministeren, tiltrådt af et flertal (udvalget med undtagelse af FP):
1) Før den foreslåede ændring af § 103, stk. 2, indsættes som nyt nummer:
» 01. I § 103, stk. 1, 3. pkt., og stk. 3, 2.  

 pkt., ændres »6 uger« til: »8 uger«.' Af et mindretal (RV), tiltrådt af et flertal (S, KF, SF, V,  

 CD og KRF):
 2) Det foreslåede nye punktum i § 103, stk. 2, affattes således:
 »Det samme gælder ved overdragelse mellem nærtstående, jf.
konkurslovens § 2, i det omfang overdragelsen ikke er omfattet af § 102, stk. 2, i nærværende lov.« Til § 2 3) I stk. 1 indføjes efter »overdragelser« ordene:  

 »ved slutseddel eller skøde«.
 4) Stk. 2, 1. pkt., affattes således:
»For overdragelser mellem nærtstående, jf. § 103, stk. 2, som har fundet sted tidligere end anført i stk. 1, men efter den 20.
januar 1988, har lejerne ret til at få ejendommen tilbudt til en pris, der fastsættes på samme måde som anført i § 103, stk. 2, 2.
pkt.« 5) I § 2, stk. 2, indsættes efter 1. pkt. som nyt punktum:
»Tilbudspligten indtræder på tidspunktet for lovens bekendtgørelse i Lovtidende.« Bemærkninger Til nr. 1 Da det fra flere sider er påpeget, at den i loven anførte frist på 6 uger for lejernes accept af ejerens tilbud om, at en ejendom overtages af en af beboerne dannet andelsboligforening, er for kort, foreslås fristen forlænget til 8 uger.
Til nr. 2 Ændringsforslaget er af rent lovteknisk karakter.
Til nr. 3 Der er tale om en præcisering af tidspunktet for overdragelse.
Til nr. 4 I overgangsperioden ændres den foreslåede køberet for lejerne til en egentlig tilbudspligt, der er parallel med lovens ordinære bestemmelse.
Til nr. 5 Tidspunktet for tilbudspligtens indtræden præciseres.
Svend Andersen (S) Baadsgaard (S) Pia Gjellerup (S) Torben Lund (S) fmd.
Lissa Mathiasen (S) Tastesen (S) Jørn Jespersen (SF) Pelle Voigt (SF) Engell (KF) Svend Åge Petersen (KF) Merete Aarup (KF) Pernille Sams (KF) Mejdahl (V) Bollmann (CD) nfmd.
Behnke (FP) Glønborg (KRF) Jørgen Estrup (RV) Partiet FK havde ikke medlemmer i udvalget.
