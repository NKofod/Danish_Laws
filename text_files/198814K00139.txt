Nr BTL 139 Betænkning over Forslag til lov om ændring af lov om forsikringsvirksomhed  

  

 Nr L 139 1988-89, 1. samling Afgivet af Erhvervsudvalget Afgivet: 19890427 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt og i samråd.
 Udvalget har modtaget skriftlig henvendelse fra Assurandør-Societetet, der  

 tillige har haft foretræde for udvalget.
 Industriministeren har over for udvalget i et samråd oplyst følgende:
»Uden for § 128 falder de sidste 25 pct. af  

 livsforsikringshensættelserne samt de frie midler i livsforsikring.
For disse  

 midler gælder de almindelige regler, som også gælder for midler, der omfattes  

 af § 128. Det betyder, at midlerne skal forvaltes på forsvarlig vis, bl.a.  

 under iagttagelse af et princip om risikospredning, og i overensstemmelse med  

 2 pct.-begrænsningen i § 129. Derimod ligger der ikke for disse midler nogen  

 begrænsning med hensyn til, hvilke aktiver man kan investere i.
Således kan  

 man handle med f.eks. betingede rettigheder og nye papirer, som måtte komme  

 op, f.eks de såkaldte virksomhedscertifikater, ligesom man kan foretage en  

 dækning af eventuelle risici via futures- og optionsmarkedet.
Bestemmelsen  

 muliggør derved, at selskaberne uden begrænsninger i lovteksten kan tilpasse  

 anbringelsen af disse midler til de aktiver, der til enhver tid udbydes i  

 markedet.
Reglen tager dermed også højde for den glædelige udvikling i vort  

 finansielle marked, som vi er vidne til i disse år.« Ministeren bemærkede i samme forbindelse, at loven for midler, der er  

 undtaget fra anbringelsesreglen i § 128, ikke lægger begrænsninger på, gennem  

 hvilke typer af aktiver forsikringsselskaberne vælger at investere i  

 erhvervslivet.
 Der er af industriministeren og af et mindretal stillet ændringsforslag,  

 hvorom der henvises til de ledsagende bemærkninger.
 Et af udvalgets spørgsmål til industriministeren og dennes svar herpå er  

 optrykt som bilag til betænkningen.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 af industriministeren stillede ændringsforslag.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse med de  

 af industriministeren under nr. 1, 3 og 8 og de af mindretallet stillede  

 ændringsforslag.
 Mindretallet lægger vægt på at øge de institutionelle investorers  

 muligheder for at medvirke ved finansieringen af den ønskelige  

 stukturtilpasning i erhvervslivet og på at øge gennemsigtigheden af deres  

 regnskaber.
Et tredje mindretal (Fremskridtspartiets medlem af udvalget)  

 indstiller lovforslaget til vedtagelse med de af industriministeren  

 stillede ændringsforslag.
Mindretallet bemærker dog, at mindretallet finder  

 de mange beføjelser til Finanstilsynet unødvendige.
Finanstilsynet skal  

 nedlægges hurtigst muligt, og afgørelseskompetencen skal overlades til de  

 enkelte selskaber og deres generalforsamlinger.
At afvikle Finanstilsynet vil  

 være et ægte skridt i retning af afbureaukratisering og øget frihed til dansk  

 erhvervsliv.
Ændringsforslag Til § 1 Af industriministeren, tiltrådt af udvalget:
 1) Efter nr. 4 indsætets som nyt nummer:
» 01. I § 28, stk. 2, nr. 4, udgår  

 »prokurister,».« Af industriministeren, tiltrådt af et flertal (udvalget med  

 undtagelse af S og SF):
 2) Nr. 8 udgår.
 Af industriministeren, tiltrådt af udvalget:
 3) Nr. 9 affattes således:
» 9. I § 30, stk. 2, ændres  

 »Industriministeren« til: »Finanstilsynet«.' Af et mindretal (S og SF):
 4) I det under nr. 19 foreslåede kapitel 14 indsættes efter  

 § 122 som ny paragraf:
 » § 01. I resultatopgørelsen skal som særlige poster fremgå:
 1) Størrelsen af den forventede aktuelle selskabsskat som følge af årets  

 resultat.
 2) Eventuelle reguleringer af tidligere års selskabsskat.
 3) Størrelsen af den forventede realrenteafgift som følge af årets  

 resultat, herunder størrelsen af eventuel a conto indbetalt afgift.
 4) Eventuelle reguleringer af tidligere års betalte realrenteafgift.
 Stk. 2. I balancen skal under hensættelser fremgå:
 1) Størrelsen af eventual selskabsskat som følge af afvigelser i de brugte  

 skattemæssige periodiserings- og værdiansættelsesprincipper i forhold til det  

 aflagte regnskab, herunder beregnet eventualskat af skattemæssigt fratrukne  

 henlæggelser til sikkerhedsfond.
 2) Størrelsen af eventual realrenteafgift som følge af afvigelser i de  

 brugte afvigelser i de afgiftsmæssige periodiserings- og  

 værdiansættelsesprincipper i forhold til det aflagte regnskab.
Stk. 3. Ændringer i de efter stk. 2 hensatte beløb som følge af årets  

 resultat skal føres under resultatopgørelsen.
Andre ændringer kan overføres  

 fra andre balanceposter, men skal i så fald specificeres i en note.« 5) I det under nr. 19 foreslåede kapitel 14 indsættes efter  

 § 124 som ny paragraf:
» § 02. Indgår selskabet i en koncern, skal det fremgå af en  

 note til regnskabet eller af årsberetningen, hvis selskabet er sambeskattet  

 med andre koncernselskaber efter reglerne i selskabsskattelovens § 31. Det  

 skal herunder fremgå, hvilke koncernselskaber sambeskatningen omfatter, samt  

 hvilke skattemæssige underskud for selskabet der er overført til fradrag hos  

 koncernselskaber, eller hvilke skattemæssige underskud fra koncernselskaber  

 der er fratrukket hos selskabet.« 6) I den under nr. 19 foreslåede § 128, stk. 1, ændres  

 »75 pct.« til: »60 pct.« 7) i den under nr. 19 foreslåede § 128 indsættes efter stk.  

 2 som nyt stykke:
» Stk. 3. I livsforsikringsselskaber kan midler svarende til  

 højst 3 pct. af livsforsikringshensættelserne være anbragt i aktiviteter  

 vedrørende efterforskning og udvinding i den danske undergrund samt til  

 forskning og udvikling.« Af industriministeren, tiltrådt af udvalget:
 8) I den under nr. 19 foreslåede § 129 affattes stk.  

 1 og 2 således:
 »Hvad et livsforsikringsselskab anbringer i en enkelt virksomhed i  

 form af ejerkapital og lånekapital, må ikke udgøre mere, end hvad der svarer  

 til 2 pct. af livsforsikringsselskabets samlede passiver.
Stk. 2. Tilsvarende gælder for de midler, et livsforsikringsselskab samlet  

 anbringer i virksomheder, mellem hvilke der består en sådan forbindelse, at  

 anbringelserne i de pågældende udgør en samlet risiko for  

 forsikringsselskabet.« Bemærkninger Til nr. 1 Erhvervs- og Selskabsstyrelsen ophørte pr. august 1987 med registrering af  

 prokurister i anpartsselsskaber og aktieselskaber, herunder banker.
I  

 forbindelse med overførsel af registrering af finansvirksomheder til  

 Erhvervs- og Selskabsstyrelsen er udviklet et registreringssystem baseret på  

 edb.
Dette system indeholder ikke skærmbilleder til registrering af  

 prokurister.
I lyset heraf samt af hensyn til en ensartet administration af  

 de virksomheder, der registreres i Erhvervs- og Selskabsstyrelsen, og til  

 begrænsning af styrelsens ressosurceforbrug foreslås det, at ordet  

 »prokurister« udgår af lov om forsikringsvirksomhed § 28, stk. 2,  

 nr. 4.
Til nr. 2 Regeringen har besluttet en nærmere undersøgelse af problemerne i  

 forbindelse med en begrænsning af adgangen til kontant udbetaling af  

 genkøbsværdi eller udtrædelsesgodtgørelse.
Det foreslås derfor, at forslagets  

 bestemmelser herom udgår, således at spørgsmålet kan blive drøftet i det  

 udvalg, som industriministeren vil nedsætte vedrørende pensionsoverførsler.
I  

 udvalget vil være repræsentanter for myndigheder og organisationer, herunder  

 arbejdsmarkedets parter.
Til nr. 4 Det må anses for en generel svaghed i de gældende regnskabsbestemmelser,  

 at der ikke i regnskaberne skal vises størrelsen af den aktuelle skat og  

 eventual skat (udskudt skat). Af hensyn til regnskabslæserne bør det være et  

 lovkrav, at aktuel skat og eventual skat vises klart i regnskabet, specielt  

 under hensyn til, at skattereglerne har helt andre opgørelsesmetoder end det  

 regnskabsmæssige resultat.
 Det foreslås derfor i overensstemmelse med nutidens almindelige  

 regnskabspraksis for andre typer selskaber, at årets aktuelle skat og  

 eventual skat af årets resultat skal fremgå af resultatopgørelsen, samt at  

 den samlede eventual skat skal fremgå som en hensættelse i balancen.
Til nr. 5 I en række tilfælde er et forsikringsselskab med skattemæssigt underskud  

 (typisk et livsforsikringsselskab) sambeskattet med andre selskaber  

 (skadesforsikringsselskaber, holdingselskaber, bankaktieselskaber,  

 ejendomsaktieselskaber etc.), og selskabets skattemæssige underskud overføres  

 til koncernselskaberne uden vederlag.
Dette bør fremgå af regnskabet i form  

 af en note, idet der jo her reelt er tale om en udlodning til moderselskabet  

 eller koncernen af en ikke ubetydelig økonomisk fordel.
Til nr. 6 For at imødekomme behovet for en stigende risikovillig kapitaltilførsel  

 til erhvervslivet foreslås det, at grænsen for livsforsikringsselskabernes  

 direkte investeringer i erhvervslivet hæves fra de nuværende 25 pct. til 40  

 pct. af livsforsikringshensættelserne.
Til nr. 7 Med henblik på at fremme erhvervslivets forsknings- og udviklingsindsats  

 foreslås det, at der gives livsforsikringsselskaberne adgang til at deltage i  

 finansieringen heraf med op til 3 pct. af livsforsikringshensættelserne.
Til nr. 8 Den i lovforslaget foreslåede affattelse af § 129 foreslås ændret med  

 henblik på at øge livsforsikringsselskabers og tværgående pensionskassers  

 muligheder for at deltage i den strukturudvikling, som må ske i erhvervslivet  

 i de kommende år som led i forberedelsen til EF's indre marked.
Formuleringen af bestemmelsens stk. 1 og 2 foreslås ændret således, at  

 anbringelser, der allerede er foretaget i flere enkeltvirksomheder, og som  

 hver for sig ikke overstiger 2 pct. af de samlede passiver, kan opretholdes  

 efter en fusion eller koncernetablering mellem virksomhederne, selv om den  

 samlede anbringelse derved kommer til at overstige 2 pct.-grænsen.
Det er  

 ikke rimeligt, at en lovlig investering skal delvis afvikles på grund af  

 omstændigheder, som investor kan være uden indflydelse på, og som ikke ændrer  

 anbringelsens størrelse.
 Den samlede placering efter fusionen eller koncernetableringen må dog ikke  

 være af et sådant omfang, at det strider mod bestemmelserne i lovforslagets  

 nr. 3 om affattelsen af § 6 vedrørende bestemmende indflydelse eller lovens §  

 87, stk. 4, om ansvarlig formueforvaltning, bl.a. risikospredning.
Flemming Hansen (KF) nfmd.
Jette Thomsen (KF) Kai Dige Bach (KF) Svend  

 Heiselberg (V) Jens Peter Jensen (V) Hugo Holm (FP) Larsen-Ledet (RV) Jette  

 Pors (CD) Lysholm Christensen (KRF) Svend Andersen (S) Lykketoft (S) Lissa  

 Mathiasen (S) Erling Olsen (S) Nyrup Rasmussen (S) fmd.
Bjørn Westh  

 (S) Birthe Hansen (SF) Rahbæk Møller (SF) Bilag Et af udvalgets spørgsmål til industriministeren og dennes svar herpå Spørgsmål 22:
»Vil ministeren tage skridt til at sikre, at der skabes bedre  

 mulighed for underretning af forsikringstagere om bonustilskrivning?» Svar:
Som meddelt i svar på spørgsmål 15 beror meddelelse om bonus på en  

 forretningsmæssig praksis i de enkelte livsforsikringsselskaber, og praksis  

 varierer selv inden for det enkelte selskab, afhængig af den enkelte  

 forsikringsaftales indhold.
Det fremgår endvidere af svaret, at det generelt  

 er selskabernes praksis at oplyse om bonus, i hvert fald efter begæring.
Da der kan være særlige forhold ved den enkelte forsikringsaftale, som vil  

 gøre en generel underretningspligt urimelig for livsforsikringsselskaberne,  

 finder jeg det ikke hensigtsmæssigt ved lov at påbyde en generel  

 underretningspligt.
På den anden side tilsiger hensynet til en rimelig  

 forbrugerbeskyttelse, at forsikringstagerne som altovervejende hovedregel har  

 krav på at blive underrettet om bonustilskrivning.
Det er derfor med tilfredshed, at jeg har erfaret, at  

 Assurandør-Societetet efter tilskyndelse fra min side har udsendt vedlagte  

 henstilling, hvorefter forsikringstagere skal underrettes om  

 bonustilskrivning, medmindre konkrete forhold undtagelsesvis gør dette  

 urimelig byrdefuldt for livsforsikringsselskabet.
Det er min forventning, at  

 livsforsikringsselskaberne vil efterleve henstillingen, således at en  

 lovregulering af spørgsmålet kan undgås.
Den 9. marts 1989 Henstilling Det henstilles til livsforsikringsselskaberne at udsende en  

 årlig oversigt over forsikringsdækningen, hvoraf det fremgår, hvilke  

 ændringer der er sket i dækningen som følge af bonustilskrivning og  

 præmieregulering.
 En sådan oversigt bør under alle omstændigheder tilsendes  

 forsikringstagere, som anmoder herom.
 Ovenstående kan fraviges, hvis praktiske hensyn taler imod, f.eks. i  

 tilfælde af småforsikringer.
 Vedtaget af komiteen den 8. marts 1989.
