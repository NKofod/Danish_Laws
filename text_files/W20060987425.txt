Landsskatteretskendelse vedr.
Fond - hensættelse Sagen drejer sig om ikke  

 godkendte fradrag for hensættelser for erhvervsdrivende fond, da fondens  

 formål  

 ikke er anset for almenvelgørende.
Landsskatterettens afgørelse Indkomståret 2002 Regionen har ikke godkendt  

 hensættelse efter fondsbeskatningslovens § 4, stk. 4, selvangivet med 682.046  

 kr.
 Landsskatteretten stadfæster  

 den påklagede ansættelse.
Indkomståret 2003 Regionen har ikke godkendt  

 hensættelse efter fondsbeskatningslovens § 4, stk. 4, selvangivet med 396.418  

 kr.
 Landsskatteretten stadfæster  

 den påklagede ansættelse.
Sagens oplysninger Følgende fremgår af fondens  

 vedtægter:
"Vedtægter for Fonden A ( ) § 3 Fonden, der er  

 erhvervsdrivende, har til formål at fremme succesfuld anvendelse af aluminium  

 i  

 såvel nye som eksisterende virksomheder, og derigennem fremme en god  

 erhvervsmæssig udvikling.
 Fondens formål søges bl.a.  

 opnået igennem:
 ·  

  

 	  

 at etablere, udvikle og drive et  

 kompetence- og videnscenter indenfor praktisk anvendelse af aluminium.
 ·  

  

 	  

 Samarbejde med industri,  

 uddannelsesinstitutioner, organisationer og offentlige myndigheder.
 ·  

  

 	  

 At udbyde højt kvalificeret rådgivning  

 indenfor aluminium.
 ·  

  

 	  

 At skabe netværk med henblik på innovation  

 og kompetenceudvikling.
( ) § 9 Fondens aktiver må alene  

 anvendes til fremme af fondens drift.
 Driftsmidler skal, med  

 undtagelse af nødvendig kassebeholdning, anbringes på betryggende måde i  

 godkendt pengeinstitut.
( )" Ved selvangivelsen for  

 indkomståret 2002 har fonden hensat 682.046 kr. i henhold til  

 fondsbeskatningslovens  

 § 4, stk. 4, og for indkomståret 2003 har fonden hensat 396.418 kr.
Regionens afgørelse De selvangivne fradrag for  

 hensættelser med henholdsvis 682.046 kr. for indkomståret 2002 og med 396.418  

 kr. for indkomståret 2003 er ikke godkendt i henhold til  

 fondsbeskatningslovens  

 § 4, stk. 4, idet fonden ikke anses at være almenvelgørende.
 Fradraget for hensættelser i  

 henholdt til § 4, stk. 4, forudsætter, dels at det almenvelgørende eller  

 almennyttige formål fremgår af fondens vedtægter, dels at de enkelte  

 uddelinger  

 eller hensættelser hertil efter en konkret vurdering opfylder disse formål.  

 Der  

 henvises til ligningsvejledningen for 2004, afsnit S.H.21.3. og en udtalelse  

 fra Skatteministeriets departement offentliggjort i TfS 1994.404.
Fondens vedtægter indeholder  

 ikke bestemmelser om almenvelgørende eller almennyttige formål.
Overskud skal  

 ifølge vedtægtens § 12 anvendes til fondens formål, eventuelt kan der  

 foretages  

 rimelige hensættelser til konsolidering af fonden.
Formålet med fonden er  

 efter  

 vedtægternes indhold at fremme succesfuld anvendelse af aluminium i såvel nye  

 som eksisterende virksomheder og derigennem fremme en god erhvervsmæssig  

 udvikling.
Dette formål er af økonomisk og erhvervsmæssig art.
Fondens nonprofit aktiviteter  

 er ifølge det oplyste primært rettet mod skoler, læreanstalter og  

 virksomheder  

 med det formål at skabe større kendskab og interesse for aluminium og de  

 muligheder, der ligger i materialet, blandt både virksomheder og kommende  

 ingeniører mv.
Aktiviteten er således indirekte af erhvervsmæssig karakter.
 Henlæggelserne vil isoleret  

 set ikke kunne bruges til dækning af fremtidige underskud ved fondens  

 innovative virksomhed, idet denne virksomhed ikke er almennyttig.
 For så vidt angår det overfor  

 Landsskatteretten anførte om, at den ydede offentlige støtte vil være  

 ulovlig,  

 såfremt den påklagede skatteansættelse stadfæstes, har regionen anført, at  

 offentlige myndigheders eventuelle overtrædelse af kommunalfuldmagten ikke  

 kan  

 tillægges betydning ved vurderingen af fondens formål i relation til  

 fondsbeskatningsloven.
Klagerens påstand og argumenter Repræsentanten har nedlagt  

 påstand om godkendelse af de selvangivne hensættelser, idet fonden skal anses  

 at være almennyttig i fondsbeskatningslovens § 4, stk. 4's forstand.
Repræsentanten har til støtte  

 herfor bl.a. anført, at der i Vestsønderjylland er en meget stor  

 koncentration  

 af virksomheder, der forarbejder aluminium.
Som følge heraf tog  

 Vestsønderjyllands Erhvervsknudepunkt i foråret 1999 initiativ til etablering  

 af forprojektet "A" med henblik på at undersøge mulighederne og  

 behovet for et videns- og kompetencecenter for praktisk anvendelse af  

 aluminium.  

 Forprojektet blev en succes, og der viste sig hurtigt et behov for et  

 permanent  

 videns- og kompetencecenter.
Det blev derfor besluttet at stifte Fonden A i  

 februar 2002. Fonden blev stiftet af 5 erhvervsvirksomheder: B A/S, C a.s., D  

 a.s, E A/S og F A/S.
Fonden har siden stiftelsen modtaget massiv offentlig  

 støtte fra bl.a. 1 Amt og fra 6 kommuner.
Under henvisning til  

 vedtægternes § 3 og forretningsplan 2001, s. 2, har repræsentanten anført, at  

 fonden driver non-profit virksomhed, idet fonden består af to enheder, en  

 business- og en innovationsdel.
I businessdelen er hovedformålet salg af  

 kurser  

 og rådgivning, mens det i innovationsdelen er fastholdelse, udvikling og  

 etablering af nye arbejdspladser indenfor aluminiumssektoren.
Overskud fra  

 businessdelen vil bl.a. blive brugt til medfinansiering af innovationsdelen.
Et af fondens primære  

 virkeområder er formidling af viden og information om aluminium til en lang  

 række uddannelsesinstitutioner, bl.a. gennem temadage, informationsaftener og  

 afholdelse af indlæg på ingeniørhøjskoler, gymnasier mv.
Desuden formidler  

 fonden viden via en række hjemmesider og et teknisk informationsblad.
Desuden  

 har fonden deltaget i udarbejdelse og udvikling af et stort  

 uddannelsesmateriale.
Der henvises til fremlagte notat af 11. august 2004  

 vedrørende fondens oplysende aktivitet.
Fonden må på baggrund heraf  

 efter gældende praksis anses for almennyttig.
Der henvises i denne  

 forbindelse  

 til TSS-cirkulære 2004-08.
Fondens mission er at skabe  

 kompetence indenfor aluminium med henblik på at skabe meromsætning og flere  

 arbejdspladser.
Set i lyset af, at fondens virke er non-profit, er denne  

 mission i almenhedens interesse.
Det må således formodes, at fonden vil være  

 medvirkende til at skabe økonomisk og kompetencemæssig vækst i regionen.  

 Dette  

 vil være i almenhedens interesse, idet fonden dermed vil være medvirkende til  

 at generere ressourcer i form af nyinvesteringer, nye arbejdspladser, bedre  

 uddannelsesmuligheder og i det hele taget øget velstand i regionen.
 Endvidere opfylder fonden  

 kravet om uddannelsesmæssige formål/forskning, idet et kerneområde for  

 fondens  

 virke er at opbygge et videns- og kompetencecenter.
 At fondens formål ikke kan  

 anses at være af økonomisk eller erhvervsmæssig art ses endvidere af den  

 kommunale og amtskommunale ydede offentlige støtte, som vil være ulovlig,  

 såfremt den påklagede skatteansættelse stadfæstes, idet dette vil være en  

 overtrædelse af kommunalfuldmagten.
SKATs indstilling SKAT (tidligere Told- og  

 Skattestyrelsen) har indstillet den påklagede ansættelse stadfæstet.
Landsskatterettens bemærkninger og begrundelse Ved opgørelsen af en fonds  

 skattepligtige indkomst kan der foretages fradrag for hensættelser til  

 opfyldelse af almenvelgørende eller på anden måde almennyttige formål.
Dette  

 fremgår af bestemmelsen i fondsbeskatningslovens § 4, stk. 4.
 Det fremgår af forarbejderne  

 til bestemmelsen og af praksis, at politiske, økonomiske, erhvervsmæssige og  

 familiemæssige formål ikke anses at være almennyttige.
 Det fremgår af bestemmelsen i  

 § 3 i fondens vedtægter, at fonden har til formål at "fremme succesfuld  

 anvendelse af aluminium ( ) og derigennem fremme en god erhvervsmæssig  

 udvikling".
 På grundlag af fondens  

 formål, som dette fremgår af § 3 i vedtægterne, må fondens formål anses at  

 være  

 af erhvervsmæssig karakter, hvorfor fonden ikke kan anses for almennyttig i  

 fondsbeskatningslovens § 4, stk. 4's forstand.
 Den påklagede ansættelse  

 stadfæstes derfor.
