Nr BTL 29 Betænkning over Forslag til lov om ændring af lov om Banestyrelsen og lov  

 om styrelsen af DSB m.v. samt om ophævelse af lov om DSB Rederi A/S   

 Nr L 29 1997-98. 2. samling Afgivet af Trafikudvalget Afgivet: 19980428 Udvalget har behandlet lovforslaget i nogle møder og har herunder stillet  

 spørgsmål til trafikministeren, som denne har besvaret skriftligt.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Et mindretal inden for flertallet (Dansk Folkepartis medlemmer af  

 udvalget) finder det dog usikkert, om lovforslaget er tilstrækkeligt til på  

 længere sigt at bevare de danske arbejdspladser.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
 Mindretallet opfatter lovforslaget som en integreret del af den  

 jernbaneliberalisering, som vedtages af et folketingsflertal uden om  

 Enhedslisten parallelt med dette lovforslag.
Enhedslisten opfatter således lovforslaget som en del af den store  

 samfundsmæssige udvikling, man har været vidne til her i 1990'erne: først  

 kommercialiserer man, så sætter man på aktier, og til sidst gennemføres den  

 endelige og afgørende privatisering.
Derfor siger Enhedslisten nej til  

 lovforslaget, som er en del af nedbrydningen af det fælles ansvar.
Helge Mortensen (S) Holger Graversen (S) Poul Andersen (S)  nfmd.  

Jytte Wittrock (S) Søren Hansen (S) Margrete Auken (SF) Arne Melchior  

 (CD) fmd.
Vibeke Peschardt (RV) Søren Kolstrup (EL) Svend Heiselberg  

 (V) Kristian Jensen (V) Svend Erik Hovmand (V) Erik Jacobsen (V) Kaj Ikast  

 (KF) Brian Mikkelsen (KF) Ole Donner (DF) Klaus Kjær (DF) Fremskridtspartiet og Kristeligt Folkeparti havde ikke medlemmer i  

 udvalget.
