Betænkning afgivet af Erhvervs-, Vækst- og Eksportudvalget den 3. maj 2018 Betænkning over Forslag til lov om ændring af selskabsloven, lov om visse erhvervsdrivende virksomheder og lov om erhvervsdrivende fonde (Nedsættelse af minimumskrav til aktieselskabers selskabskapital og ændrede krav til ejerregistrering m.v.) [af erhvervsministeren (Brian Mikkelsen)]:
1. Ændringsforslag Erhvervsministeren har stillet 8 ændringsforslag til lovforslaget, herunder om deling af lovforslaget.
2. Udvalgsarbejdet Lovforslaget blev fremsat den 14. marts 2018 og var til 1. behandling den 5. april 2018. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og erhvervsministeren sendte den 5. april 2018 dette udkast til udvalget.
Den 14. marts 2018 sendte erhvervsministeren de indkomne høringssvar og et notat herom til udvalget.
Spørgsmål Udvalget har stillet 1 spørgsmål til erhvervsministeren til skriftlig besvarelse, som denne har besvaret.
3. Indstillinger Udvalget vil stemme for ændringsforslag nr. 1 om deling af lovforslaget.
 Et flertal i udvalget (DF, V, LA, ALT, RV og KF) indstiller de under A og B nævnte lovforslag til vedtagelse med de stille ændringsforslag.
Et mindretal i udvalget (S, EL og SF) indstiller det under A nævnte lovforslag til forkastelse ved 3. behandling.
Mindretallet vil stemme for det under nr. 2 stillede ændringsforslag.
Mindretallet indstiller det under B nævnte lovforslag til vedtagelse med de under nr. 3-8 stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af erhvervsministeren, tiltrådt af udvalget:
 1) Lovforslaget deles i to lovforslag med følgende titler og indhold:
 A. »Forslag til lov om ændring af selskabsloven (Nedsættelse af minimumskrav til aktieselskabers selskabskapital)« omfattende fodnoten, § 1,  nr. 1, og §§ 4 og 5.
 B. »Forslag til ændring af selskabsloven, lov om visse erhvervsdrivende virksomheder og lov om erhvervsdrivende fonde (Ændrede krav til ejerregistrering m.v.)« omfattende § 1, nr. 2-24, og §§ 2-5.
[Forslag om deling af lovforslaget] b Ændringsforslag til det under A nævnte forslag Til § 1 2) Før nr. 1 indsættes som nyt nummer:
 »01. Fodnoten til lovens titel affattes således:
»1) Loven indeholder bestemmelser, der gennemfører Europa-Parlamentets og Rådets direktiv 2017/1132/EU af 14. juni 2017 om visse aspekter af selskabsretten (kodifikation), EU-Tidende 2017, nr.
L 169, side 46.«« [Lovteknisk ændring] c Ændringsforslag til det under B nævnte forslag Til § 1 3) I nr. 10 ændres »§ 334, stk. 2, 3 og 6« til: »fire steder i § 334«.
[Lovteknisk ændring] 4) I nr. 10 ændres »§ 335, stk. 1, 2 og 2 steder i 3. pkt.,« til: »tre steder i § 335, stk. 1, i«.
[Lovteknisk ændring] 5) Nr. 15 udgår.
[Lovteknisk ændring] 6) I den under nr. 19 foreslåede ændring af § 335, stk. 3, nr. 2, ændres »virksomhed« til: »den omdannede virksomhed«.
[Lovteknisk ændring] Til § 2 7) I den under nr. 1 foreslåede § 15 i ændres »en virksomhed med begrænset ansvar og interessentskab eller kommanditselskab« til: »en virksomhed med begrænset ansvar, et interessentskab eller et kommanditselskab«.
[Lovteknisk ændring] 8) Det under nr. 2 foreslåede § 21, stk. 1, nr. 4, affattes således:
 »4) virksomheden intet har registreret i henhold til § 15 g,«.
[Lovteknisk ændring] Bemærkninger Til nr. 1 Det foreslås, at forslag til lov om ændring af selskabsloven, lov om visse erhvervsdrivende virksomheder og lov om erhvervsdrivende fonde (Nedsættelse af minimumskrav til aktieselskabers selskabskapital og ændrede krav til ejerregistrering m.v.)  (L 185) deles i to lovforslag.
Den ene del (A) omfatter lovforslagets bestemmelse om nedsættelse af minimumskrav til aktieselskabers selskabskapital, mens den anden del (B) omfatter de øvrige forslag.
Til nr. 2 Med ændringsforslaget foreslås noten i den ændrede lov ændret, så kodifikationen af selskabsdirektiverne også fremgår af titelnoten til hovedloven.
Ved en fejl blev der imidlertid ikke indsat en note i lovforslaget.
Det rettes op med ændringsforslaget.
 Fodnoten affattes på ny, idet EU's selskabsdirektiver er kodificeret siden seneste ændring af selskabsloven.
Til nr. 3 Der er tale om en lovteknisk ændring. Ændringsforslaget præciserer, at ordet »andelshaverne« ændres til »deltagerne« fire steder i § 334. Det ændres i § 334, stk. 2 og 3, og to steder i § 334, stk. 6.
Til nr. 4 Der er tale om en lovteknisk ændring. Ændringsforslaget præciserer, at ordet »andelshaverne« ændres til »deltagerne« tre steder i § 335, stk. 1.
Til nr. 5 Der er tale om en lovteknisk ændring.
Det foreslås, at lovforslagets § 1, nr. 15, som vedrører en ændring af § 334, stk. 6, udgår. Ændringen af § 334, stk. 6, er i stedet en del af den foreslåede ændring af § 334, som følger af ændringsforslag nr. 3.
Til nr. 6 Der er tale om lovtekniske ændringer. Ændringsforslaget præciserer, at »det omdannede andelsselskab« ændres til »den omdannede virksomhed«, da fællesbetegnelsen virksomheden fremover anvendes for de tre virksomhedstyper: andelsselskab med begrænset ansvar (A.
M.
B.
A), forening med begrænset ansvar (F.
M.
B.
A) og selskab med begrænset ansvar (S.
M.
B.
A).
Til nr. 7 Der er tale om lovtekniske ændringer. Ændringsforslaget præciserer, at den foreslåede bestemmelse § 15 i vedrører etablering af en virksomhed med begrænset ansvar, et interessentskab eller et kommanditselskab.
Til nr. 8 Der er tale om lovtekniske ændringer. Ændringsforslaget ændrer ordlyden af det foreslåede § 21, stk. 1, nr. 4, så ordlyden passer med ordlyden i resten af § 21, stk. 1.
Hans Kristian Skibby (DF) Mette Hjermind Dencker (DF) Jan Rytkjær Callesen (DF) Per Nørhave (DF) Tilde Bork (DF) Dorthe Ullemose (DF) Torsten Schack Pedersen (V) Preben Bang Henriksen (V) Eva Kjer Hansen (V) Hans Christian Schmidt (V) Erling Bonnesen (V) Jane Heitmann (V) Villum Christensen (LA) Joachim B.
Olsen (LA) nfmd.
Anders Johansson (KF) Erik Christensen (S) Karin Gaardsted (S) Peter Hummelgaard Thomsen (S) Kaare Dybvad (S) Morten Bødskov (S) fmd.
Kasper Roug (S) Thomas Jensen (S) Henrik Sass Larsen (S) Pelle Dragsted (EL) Henning Hyllested (EL) René Gade (ALT) Ida Auken (RV) Lisbeth Bech Poulsen (SF) Karsten Hønge (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
