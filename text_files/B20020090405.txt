Bekendtgørelse om efterstillet kapital  

 i fondsmæglerselskaber I medfør af § 18, stk. 3, i lov nr. 1071 af 20. december  

 1995 om fondsmæglerselskaber, jf. lovbekendtgørelse nr. 787 af  

 19. september 2002, fastsættes:
 § 1. Denne bekendtgørelse finder anvendelse  

 på:
1)	fondsmæglerselskaber, som har opnået tilladelse til at  

 drive fondsmæglervirksomhed i henhold til § 5 i lov om  

 fondsmæglerselskaber, samt 2)	filialer af fondsmæglerselskaber med hjemsted i et land uden  

 for Den Europæiske Union eller lande, som Fællesskabet har  

 indgået aftale med.
 Stk. 2. De i stk. 1 nævnte virksomheder  

 benævnes i det følgende samlet »fondsmæglerselskaber«.
§ 2. Gældsinstrumenter skal opfylde  

 betingelserne i § 18, stk. 1, i lov om fondsmæglerselskaber,  

 og supplerende kapital i form af værdipapirer med ubestemt  

 løbetid og andre kapitalindskud skal opfylde de i § 18,  

 stk. 2, i lov om fondsmæglerselskaber nævnte betingelser for  

 at kunne medregnes ved opgørelsen af et fondsmæglerselskabs  

 ansvarlige kapital.
Disse kapitalformer benævnes herefter samlet  

 »efterstillet kapital«.
Endvidere skal de i §§ 3-5 angivne betingelser  

 være opfyldt.
 § 3. Efterstillet kapital udstedt i medfør  

 af § 18, stk. 1, i lov om fondsmæglerselskaber kan kun  

 forfalde til betaling, såfremt fondsmæglerselskabet træder  

 i likvidation eller erklæres konkurs.
 Stk. 2. Efterstillet kapital udstedt i medfør af  

 § 18, stk. 2, i lov om fondsmæglerselskaber kan kun forfalde  

 til betaling på den aftalte forfaldsdato, eller såfremt  

 instituttet træder i likvidation eller erklæres konkurs.
§ 4. Fondsmæglerselskabet skal have ret til  

 at udskyde betaling af renter på efterstillet kapital i henhold til  

 § 18, stk. 1 og 2, i lov om fondsmæglerselskaber,  

 såfremt solvenskravet i § 16, stk. 1, i lov om  

 fondsmæglerselskaber ikke er opfyldt på forfaldstidspunktet, og  

 Finanstilsynet har bestemt, at fondsmæglerselskabet skal indkalde den  

 efter vedtægterne øverste myndighed og redegøre for  

 fondsmæglerselskabets økonomiske forhold, jf. § 24,  

 stk. 2, 2. pkt., i lov om fondsmæglerselskaber.
Det samme  

 gælder, såfremt kapitalkravene i § 4, stk. 1,  

 henholdsvis § 25, stk. 2 og 3, i lov om fondsmæglerselskaber  

 ikke er opfyldt på forfaldstidspunktet.
Stk. 2. Ikke-betalte renter, der er udskudt i medfør af  

 stk. 1, forfalder til betaling, når fondsmæglerselskabet  

 på ny opfylder solvenskravet i § 16, stk. 1, og  

 kapitalkravene i § 4, stk. 1, henholdsvis § 25, stk. 2 og  

 3, i lov om fondsmæglerselskaber.
Efterstillet kapital udstedt i  

 medfør af § 18, stk. 2, i lov om fondsmæglerselskaber,  

 og hvor der ved aftalens indgåelse er aftalt en fast løbetid,  

 forfalder ikke-betalte renter ved indtræden af forfaldsdatoen,  

 såfremt dette tidspunkt indtræder før det i 1. pkt.  

 anførte tidspunkt.
§ 5. Et fondsmæglerselskabs øverste  

 myndighed skal have ret til at nedskrive den efterstillede kapital og  

 ikke-betalte renter herpå, såfremt fondsmæglerselskabets  

 egenkapital er tabt, og aktiekapitalen er nedskrevet til 0 kr.
Det er  

 endvidere en betingelse for nedskrivningen, at fondsmæglerselskabet  

 samtidig enten får tilført ny kapital, således at det  

 opfylder solvenskravet i § 16, stk. 1, og kapitalkravene i  

 § 4, stk. 1, henholdsvis § 25, stk. 2 og 3, i lov om  

 fondsmæglerselskaber, eller sammensluttes med et andet  

 fondsmæglerselskab.
Stk. 2. For de i § 1, stk. 1, nr. 2, nævnte  

 filialer gælder, at fondsmæglerselskabets øverste  

 myndighed skal have ret til at nedskrive den efterstillede kapital og  

 ikke-betalte renter herpå, såfremt filialkapitalen er tabt.
Det  

 er endvidere en betingelse for nedskrivningen, at fondsmæglerselskabet  

 samtidig tilfører filialen ny kapital, således at filialen  

 opfylder solvenskravet i § 16, stk. 1, og kapitalkravet i § 4,  

 stk. 1, i lov om fondsmæglerselskaber.
 Stk. 3. Fondsmæglerselskabets øverste myndighed  

 kan nedskrive den efterstillede kapital og ikke-betalte renter med et  

 beløb, som forud er godkendt af fondsmæglerselskabets eksterne  

 revision og Finanstilsynet.
 § 6. § 4, stk. 2, og § 5,  

 stk. 1, finder ikke anvendelse på de i § 1, stk. 1, nr.  

 2, nævnte filialer.
 § 7. Bekendtgørelsen træder i kraft  

 den 1. januar 2003.
 Stk. 2. Bekendtgørelse nr. 1140 af 8. december 1997 om  

 efterstillet kapital i fondsmæglerselskaber ophæves.
