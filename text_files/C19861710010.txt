 I januar 1986 udsendte Ministeriet for offentlige arbejder regler for de  

 ledende landinspektørers virksomhed.
 Reglerne beskriver, inden for hvilke områder den ledende landinspektør  

 bistår ekspropriations- og taksationskommissionerne, fastlægger de arbejder,  

 den ledende landinspektør skal udføre, samt redegør for samarbejdet mellem  

 anlægsmyndigheden og den ledende landinspektør om udarbejdelse af det  

 materiale, som skal forelægges for kommissionerne og anlæggenes berigtigelse  

 i tingbogen og matriklen.
Sideløbende med udarbejdelsen af de nye regler for de ledende  

 landinspektører forberedte Ministeriet for offentlige arbejder en ændring af  

 cirkulæret om fremme af ekspropriationsberigtigelse.
Dette nye cirkulære blev  

 udsendt den 28. april 1986.
 I juni 1986 udsendte Ministeriet for offentlige arbejder »Vejledning  

 vedrørende matrikulær og tingbogsmæssig berigtigelse af linieanlæg«, som  

 er gældende for anlæg, der er eksproprieret efter reglerne i  

 statsekspropriationsloven.
 Vejledningen, som er udarbejdet i samarbejde med matrikeldirektoratet,  

 gennemgår med eksempler de forskellige elementer i en berigtigelsessag og  

 beskriver, som noget nyt, hvorledes en sag kan berigtiges efter projektplaner  

 eller noteres i matriklen i henhold til projektets systemlinie eller  

 lignende.
Tidligere skete honorarudbetalingen til de ledende landinspektører direkte  

 fra Ministeriet for offentlige arbejder.
Fra juli 1986 er der imidlertid  

 indgået en arbejds- og honoraraftale mellem Vejdirektoratet og de ledende  

 landinspektører om de ledende landinspektørers bistand ved  

 hovedlandevejsanlæg, hvor arealerhvervelsen sker i henhold til reglerne i  

 statsekspropriationsloven.
Denne aftale samt reglerne for de ledende landinspektørers virksomhed  

 forudsætter, at en konkret sag indledes med en fastlæggelse af samarbejdet  

 m.v. mellem anlægsmyndigheden og den ledende landinspektør.
Af hensyn til  

 sagens afregning m.v. deltager Vejdirektoratet i denne fase.
 Samarbejdspartnerne bedes derfor inden en sag påbegyndes forud for  

 besigtigelsesforretningen - rette henvendelse til landinspektør Henrik  

 Jespersen, Vejdirektoratet, Motorvejskontoret, Thomas Helstedsvej 22, 8660  

 Skanderborg, tlf. (06) 52 20 11.
Med venlig hilsen Aage Andersen Overingeniør Bilag: Vejledning vedrørende matrikulær og tingbogsmæssig berigtigelse af  

 linieanlæg.
VEJLEDNING VEDRØRENDE MATRIKULÆR OG TINGLYSNINGSMÆSSIG BERIGTIGELSE AF  

 LINIEANLÆG MINISTERIET FOR OFFENTLIGE ARBEJDER, JUNI 1986 INDHOLDSFORTEGNELSE 1. INDLEDNING 1 2. FREMGANGSMÅDER VED MATRIKULÆR OG TINGLYSNINGSMÆSSIG  

 BERIGTIGELSE 2.1. Berigtigelse efter jordarbejdernes afslutning 2.1.1. Skelafmærkning 3 2.1.2. Udarbejdelse af matrikulær berigtigelsessag 4 2.1.3. Notering i marken 4 2.1.4. Notering i tingbogen 5 2.1.5. Notering i kommunens ejendomsregister og 5 vurderingsregistret 2.2.  

 Berigtigelse før jordarbejdernes afslutning på grundlag af projektplaner 6 2.2.1. Skelafmærkning 6 2.2.2. Udarbejdelse af matrikulær berigtigelsessag 7 2.2.3. Notering i matriklen 7 2.2.4. Notering i tingbogen 7 2.2.5. Notering i kommunens ejendomsregister og 8 vurderingsregistret 2.2.6. Efterfølgende aktiviteter 8 3. FREMGANGSMÅDE TIL AFHJÆLPNING AF GENER FOR BERØRTE  

 LODSEJERE 3.1. Notering vedrørende linieanlægget og foreløbig berigtigelse af  

 arealoverdragelser til systemlinie e.l. 10 3.1.1. Skelafmærkning 11 3.1.2. Udarbejdelse af matrikulær berigtigelsessag 11 3.1.3. Notering i matriklen 12 3.1.4. Notering i tingbogen 13 3.1.5. Notering i kommunens ejendomsregister og 13 vurderingsregistret 3.1.6. Efterfølgende aktiviteter 13 4. BEMÆRKNINGER TIL BILAG 2 - 12 14 Indledning .
I ministeriet for offentlige arbejders cirkulære af 28. april 1986 om  

 fremme af ekspropriationers berigtigelse (bilag 1) er der fastsat  

 bestemmelser om matrikulær og tinglysningsmæssig berigtigelse af  

 ekspropriationer foretaget efter reglerne i lov om fremgangsmåden ved  

 ekspropriation vedrørende fast ejendom.
Denne berigtigelse foretages af de  

 ledende landinspektører, for hvis virksomhed de af ministeriet for offentlige  

 arbejder den 16. januar 1986 fastsatte regler er gældende, jf. bilag 12.
 De ovennævnte ekspropriationer kan opdeles i to hovedtyper:
 1. Ekspropriation af et samlet område (f.eks. et  

 militært øvelsesområde eller en lufthavn).
 2. Ekspropriation af areal til et linieanlæg (f.eks.  

 en vej eller en jernbane).
 Denne vejledning er primært tænkt anvendt, hvor der er tale om linieanlæg.
 Ved linieanlæg vil der på grund af anlægsarbejdernes omfang og det store  

 antal ejendomme, der berøres, normalt hengå en årrække fra den sidste  

 ordinære ekspropriationsforretning, til den matrikulære og  

 tinglysningsmæssige berigtigelse af det færdige anlæg er afsluttet.
 Normalt påbegyndes anlægsarbejderne kort tid efter  

 ekspropriationsforretningen, men perioden kan blive forlænget som følge af  

 anlægsstop e.l.
 Hvis det på ekspropriationstidspunktet eller inden 6 år efter den sidste  

 ordinære ekspropriationsforretning kan forudses, at anlægsarbejderne ikke vil  

 blive påbegyndt inden udløbet af de 6 år, skal den matrikulære og  

 tinglysningsmæssige berigtigelse straks sættes igang ifølge bestemmelserne i  

 cirkulærets § 2. Det samme gælder, hvis jordarbejdet ikke er afsluttet 6 år  

 efter den sidste ordinære ekspropriationsforretning til et anlæg.  

 Berigtigelsen må i sådanne tilfælde ske på grundlag af ekspropriations- og  

 projektplanerne.
Linieanlæg er imidlertid karakteriseret ved, at den endelige fastlæggelse  

 af ekspropriationsgrænserne normalt først kan ske, når anlægget er udført,  

 idet anlæggene vanskeligt kan udføres så præcist i marken, at grænserne efter  

 projektplanerne m.v. kan overholdes.
Hvis der er sket berigtigelse efter  

 projektplaner m.v., vil der derfor ofte skulle ske en efterfølgende  

 korrektion af berigtigelsen.
Bestemmelserne i cirkulærets § 2 er begrundet i hensynet til de berørte  

 lodsejere.
I perioden forud for den matrikulære og tinglysningsmæssige  

 berigtigelse kan der nemlig opstå gener for lodsejerne i forbindelse med  

 omprioritering, salg og bebyggelse af ejendommene m.v.
 For at afbøde disse gener kan der iværksættes visse foranstaltninger, som  

 er beskrevet i vejledningens afsnit 3. Hvis den anviste fremgangsmåde følges,  

 vil der normalt kunne opnås dispensation fra bestemmelserne i cirkulærets §  

 2.
 De omtalte problemer forekommer normalt ikke ved ekspropriation af samlede  

 områder, men vejledningen vil i givet fald også kunne anvendes på denne type  

 ekspropriationer.
 2. Fremgangsmåder ved matrikulær og tinglysningsmæssig  

 berigtigelse.
Umiddelbart efter afholdelsen af en ekspropriationsforretning sørger  

 kommissarius for en foreløbig tinglysning af ekspropriationsindgrebet på de  

 berørte ejendomme (førnotat). Det sker ved fremsendelse til  

 tinglysningsdommeren af en fortegnelse, der er udfærdiget af den ledende  

 landinspektør.
Fortegnelsen kan evt. vedlægges et tinglysningsrids, der viser  

 beliggenheden af anlægget m.v. på de berørte ejendomme.
Når ekspropriationens omfang er fastlagt, underretter kommissarius tillige  

 kommunen (herunder vurderingsmyndigheden). Det sker i form af fortegnelser,  

 der udarbejdes af den ledende landinspektør.
Fortegnelserne omfatter dels  

 ejendomme, der skal omvurderes ved den førstkommende årsomvurdering, dels  

 ejendomme der er erhvervet i deres helhed og som skal udgå af vurderingen.  

 Kommissarius indberetter normalt ikke eventuelle senere ændringer af  

 ekspropriationens omfang eller salg af afskårne, eksproprierede arealer.  

 Indberetning af sådanne ændringer m.v. må om fornødent foretages af  

 anlægsmyndigheden.
 Eksempel på en lodsejerfortegnelse med tilhørende oversigtsplan er vist på  

 henholdsvis bilag 2 og 3. Eksempel på dokument vedrørende foreløbig  

 tinglysning og indberetningsskemaer til kommunen er vist på henholdsvis bilag  

 4 og 5.
 2.1. Berigtigelse efter jordarbejdernes afslutning .
 (Der er henvist til de berørte paragraffer i cirkulæret om fremme af  

 ekspropriationers berigtigelse).
 2.1.1. Skelafmærkning.
 Straks efter at jordarbejdet - herunder muldpålæg - er afsluttet,  

 foranlediger anlægsmyndigheden, at ekspropriations- og servitutgrænser  

 afmærkes.
Når afmærkningen er foretaget, angives den skitsemæssigt på  

 skelafmærkningsplaner (ekspropriationsplanerne i 1:1000 med løbenumre).  

 Planerne sendes til den ledende landinspektør.
Såfremt der i denne  

 forbindelse skal ske bestemmelse (afmærkning) af skæring med eksisterende  

 skel, der bevares, udføres dette arbejde af en praktiserende landinspektør.  

 (§ 1). Samtidig underretter anlægsmyndigheden kommissarius om sagens stade.  

 (§ 3).
 2.1.2. Udarbejdelse af matrikulær berigtigelsessag.
Berigtigelsen af store linieanlæg kan opdeles i afsnit.
I tilfælde af  

 opdeling må opmålingens tilknytning til det overordnede fikspunktsystem ikke  

 være af ringere kvalitet end den, der kan opnås ved en samlet berigtigelse af  

 anlægget. (§ 4).
Den ledende landinspektør foretager - evt. med bistand af en lokal  

 praktiserende landinspektør - opmåling og udarbejder de kort og dokumenter,  

 som er nødvendige for den matrikulære berigtigelse.
Med hensyn til de  

 matrikulære arbejders udførelse henvises til bestemmelserne i  

 landbrugsministeriets bekendtgørelse om udstykningsarbejder m.v.
Når sagen er  

 udarbejdet sendes den til matrikeldirektoratet gennem kommissarius. (§ 5 og  

 6, stk. 1).
Kommissarius kan bestemme, at matrikulær og tinglysningsmæssig  

 berigtigelse for enkelte ejendomme skal fremmes særskilt.
Det er normalt en  

 forudsætning, at de berørte lodsejere enten kan påvise en særlig interesse i  

 forlods berigtigelse eller erklærer selv at ville afholde de merudgifter, der  

 er forbundet med særskilt berigtigelse. (§ 7).
 2.1.3. Notering i matriklen.
I matrikeldirektoratet foretages en kontrol af de formelle og tekniske  

 oplysninger i sagen, hvorefter der sker registrering i matriklen og på  

 matrikelkortet.
Hvis der skal ske tinglysning af adkomst på eksproprierede  

 arealer, herunder på afskårne eksproprierede arealer der ikke inddrages under  

 tilgrænsende matr.nre., udarbejder matrikeldirektoratet normalt den  

 nødvendige adkomstfortegnelse med tilhørende genparter.
Matrikeldirektoratet sender herefter meddelelse til kommissarius om, at  

 sagen er noteret.
Samtidig sendes meddelelse om de matrikulære ændringer til  

 tinglysningsdommeren, kommunen (herunder vurderingsmyndigheden) og den  

 ledende landinspektør.
 2.1.4. Notering i tingbogen.
Når notering i matriklen er sket, sørger kommissarius for - med bistand af  

 den ledende landinspektør - at der sker de nødvendige berigtigelser i  

 tingbogen. (§ 6, stk. 2) Adkomst til afhændede, eksproprierede arealer, der ikke er inddraget under  

 et matrikelnummer, der tilhører køberen, og til tiloversblevne,  

 eksproprierede arealer, der ikke er inddraget under anlægget, tinglyses på  

 grundlag af den fortegnelse, der er udfærdiget af matrikeldirektoratet (evt.  

 af den ledende landinspektør).
Kommissarius drager omsorg for, at der sker tinglysning af de servitutter,  

 der er pålagt ved ekspropriationen, og aflysning af såvel den foreløbige  

 tinglysningsfortegnelse som af servitutter, der er bortfaldet ved  

 ekspropriationen.
Kommissarius udarbejder endvidere en fortegnelse over de  

 servitutter på eksproprierede arealer, der skal opretholdes uanset den skete  

 ekspropriation, jf. herved § 25, stk. 1, i statsekspropriationsloven.
Endelig  

 redegør kommissarius over for tinglysningsdommeren for fordeling af de  

 servitutter, der er berørt af ekspropriationen i de tilfælde, hvor et  

 matrikelnummer er blevet delt ved ekspropriationen.
 Når tinglysning er sket, og kommissariatet har modtaget sagens dokumenter  

 tilbage fra tinglysningskontoret, bliver adkomstfortegnelsen tilsendt de nye  

 ejere, og de forskellige servitutdokumenter tilsendt vedkommende  

 påtaleberettigede (ligesom planmaterialet, erstatningsberegningen m.m. bliver  

 tilsendt anlægsmyndigheden).
2.1.5. Notering i kommunens ejendomsregister og vurderingsregistret.  

 Ejendomsregistret ajourføres på grundlag af meddelelsen fra  

 matrikeldirektoratet om de matrikulære ændringer.
Samtidig slettes de  

 oplysninger om ekspropriationen, som er anført i ejendomsregistret.
 Med meddelelsen fra matrikeldirektoratet følger en kopi af sagens  

 hovedkort til brug for vurderingsmyndigheden.
 2.2. Berigtigelse før jordarbejdernes afslutning på grundlag af  

 projektplaner.
 Hvis det på ekspropriationstidspunktet eller inden 6 år efter den sidste  

 ordinære ekspropriationsforretning kan forudses, at anlægsarbejderne ikke vil  

 blive påbegyndt inden udløbet af de 6 år, skal anlægsmyndigheden fastlægge  

 grænserne for det eksproprierede areal på grundlag af  

 ekspropriationsmaterialet (planer, fortegnelser og protokoller). Det samme  

 gælder, hvis jordarbejdet ikke er afsluttet 6 år efter den sidste ordinære  

 ekspropriationsforretning. (§ 2) Herefter foretages den matrikulære og  

 tinglysningsmæssige berigtigelse.
Som nævnt i indledningen kan linieanlæg vanskeligt udføres så præcist i  

 marken, at grænserne efter projektplanerne kan overholdes.
Da den fremrykkede  

 matrikulære og tinglysningsmæssige berigtigelse umuliggør den ellers  

 tilladelige efterregulering af de eksproprierede arealers størrelse, må  

 berigtigelsesgrundlaget nøje gennemgås og vurderes med henblik på, at det  

 senere anlæg med størst mulig sikkerhed kan udføres inden for de fastlagte  

 grænser.
Anlægsmyndigheden må således foretage en vurdering af nøjagtigheden  

 i projektet samt det foreliggende kort- og opmålingsmateriale, og  

 ekspropriationsgrænsen må fastlægges under hensyn hertil.
Anlægsmyndigheden  

 bør påse, at projektets detaljer er tilstrækkelig gennemarbejdet for så vidt  

 angår forhold, der påvirker den matrikulære og tingbogsmæssige berigtigelse.  

 Som et minimum må anlæggets systemlinier være beregnet og såvel tværprofiler  

 som længdeprofil foreligge.
 2.2.1. Skelafmærkning.
Når jordarbejderne ikke er udført, vil brugsgrænserne i stort omfang  

 afvige fra grænserne for det eksproprierede areal.
Matrikeldirektoratet kan  

 derfor give dispensation til, at skelafmærkning i dyrkede arealer udskydes,  

 indtil anlægget er udført, dog normalt højst i 5 år.
Herefter vil  

 direktoratet, hvis ikke særlige forhold gør sig gældende, kræve skellene  

 afmærket fuldt ud.
I henhold til bestemmelserne i bekendtgørelsen om udstykningsarbejder m.v.  

 skal skellene fastlægges i forhold til varigt afmærkede fikspunkter, ligesom  

 bygninger og andre faste terrængenstande nær ved anlægget skal indmåles.
Det  

 er en forudsætning for en eventuel dispensation, at treskelspunkterne  

 afmærkes og evt. sikres.
Hvis der ikke findes treskelspunkter, bygninger  

 eller andre faste terrængenstande i tilstrækkeligt omfang, vil der desuden  

 blive forlangt afmærkning (evt. under terræn) af skelpunkter med højst 200  

 m's afstand.
Når den fornødne afmærkning er foretaget, sender anlægsmyndigheden  

 skelafmærkningsplanerne til den ledende landinspektør og underretter samtidig  

 kommissarius om sagens stade. (§ 3) Efter anlæggets udførelse (evt. efter udløbet af matrikeldirektoratets  

 dispensation) skal anlægsmyndigheden foranledige, at skellene afmærkes fuldt  

 ud.
Afmærkningen skal etableres eller kontrolleres af en praktiserende  

 landinspektør.
 2.2.2. Udarbejdelse af matrikulær berigtigelsessag.
Med hensyn til de generelle forhold henvises til afsnit 2.1.2. Når der  

 sker matrikulær berigtigelse, inden anlægget er udført i marken, kan der  

 opstå problemer vedrørende vejadgang.
Der kan dels være tale om, at veje, som  

 endnu anvendes i marken, bliver slettet på matrikelkortet, dels at veje, som  

 skal anvendes som adgangsveje, endnu ikke er anlagt.
I begge tilfælde kan det  

 vise sig nødvendigt at sikre vejadgange ved tinglysning, se afsnit 2.2.4.
 2.2.3. Notering i matriklen.
 Notering i matriklen m.v. sker som omtalt i afsnit 2.1.3.
 2.2.4. Notering i tingbogen.
 Med hensyn til de generelle forhold henvises til afsnit 2.1.4.
Ved berigtigelse inden anlægget er udført, må kommissarius foranledige, at  

 der tinglyses servitut om anlægsmyndighedens ret til midlertidig brug af  

 arealer, samt servitut på arealer der - uanset at de matrikulært er inddraget  

 under tilgrænsende ejendomme - først overgår til ejerens rådighed, når  

 anlægget er udført (f.eks. veje der først nedlægges i marken, når anlægget er  

 udført, og arealer hvor den tidligere ejer ved ekspropriationsforretningen  

 har fået tillagt brugsret, indtil anlægget er udført). Det kan endvidere være  

 nødvendigt ved tinglysning af servitut at sikre vejadgange, der senere  

 overflødiggøres af anlægget, ligesom der ved tinglysning må sikres vejadgang  

 ad veje, der er slettet på matrikelkortet, men som skal anvendes i marken,  

 indtil anlægget er udført.
Påtaleretten m.h.t. sådanne servitutter tillægges  

 anlægsmyndigheden.
2.2.5. Notering i kommunens ejendomsregister og vurderingsregistret.
Med  

 hensyn til de generelle forhold henvises til afsnit 2.1.5. Kommissarius skal  

 sørge for ny indberetning til vurderingsmyndighederne i de tilfælde, hvor der  

 under en ejendom ved noteringen i matriklen er inddraget arealer, som først  

 overgår til ejerens rådighed ved anlæggets udførelse, eller hvor en vej over  

 en ejendom er slettet på matrikelkortet, uanset at vejarealet i marken skal  

 henligge som offentlig vej eller privat fællesvej, indtil anlæggets  

 udførelse.
 2.2.6. Efterfølgende aktiviteter.
Når anlægget er udført, skal anlægsmyndigheden foranledige, at skellene  

 afmærkes, jf. afsnit 2.2.1., og at det kontrolleres, om anlæggets endelige  

 grænser i marken stemmer med de grænser, som er registreret i  

 matrikeldirektoratet. (§ 2, stk. 3) Såfremt der er uoverensstemmelse, skal der ske berigtigelse af matrikel og  

 tingbog.
En sådan berigtigelse forudsætter, at ministeriet bemyndiger  

 kommissarius til at genoptage ekspropriationen.
 Herudover sammenholder anlægsmyndigheden de tinglyste servitutter med  

 forholdene i marken, hvorefter eventuelle uoverensstemmelser berigtiges.  

 Samtidig hermed foranlediges, at pålagte servitutter om midlertidig brug m.v.  

 aflyses, jf. afsnit 2.2.4.
 Anlægsmyndigheden underretter endvidere vurderingsmyndighederne om, at de  

 ændringer, som er sket ved kommissari fornyede indberetning, jf. afsnit  

 2.2.5., nu skal bortfalde.
 3. Fremgangsmåde til afhjælpning af gener for berørte  

 lodsejere.
I den periode, der forløber fra den sidste ordinære  

 ekspropriationsforretning, til der er sket matrikulær og tinglysningsmæssig  

 berigtigelse, kan der - uanset hvor detaljeret førnotatet er udformet - opstå  

 gener for berørte grundejere.
Til afhjælpning af mange af disse gener kan der  

 ske registrering i matriklens dokumenter efter nedennævnte fremgangsmåde.
 3.1. Notering vedrørende linieanlægget og foreløbig berigtigelse af  

 arealoverdragelser til systemlinie e.l.
Ved denne fremgangsmåde sker der registrering i matriklens dokumenter af  

 de arealer, som er afstået til linieanlægget.
Der sker desuden berigtigelse  

 af de arealoverdragelser, som er besluttet i henhold til ekspropriationen.  

 Det bemærkes dog, at der ikke bør ske berigtigelse af arealoverdragelser, der  

 først effektueres, når anlægget er udført.
Sådanne arealer registreres i  

 matriklens dokumenter på samme måde som arealer, der er afstået til  

 linieanlægget.
I perioden indtil anlægsarbejderne er udført, svarer  

 registreringen i matriklen og på matrikelkortet herefter til forholdene i  

 marken.
Fremgangsmåden er særlig velegnet, hvor der er tale om større  

 jordomlægninger i forbindelse med gennemførelsen af linieanlægget.
Fordelene ved fremgangsmåden er, at sagsudarbejdelsen kan påbegyndes  

 straks efter, at ekspropriationen har fundet sted, og at ressourceforbruget  

 ved sagsudarbejdelsen og ved ekspeditionen i matrikeldirektoratet er  

 væsentlig mindre end ved berigtigelse efter projektplaner.
Samtidig undgår  

 man den risiko for ny ekspropriation og korrektion af den matrikulære og  

 tinglysningsmæssige berigtigelse, som følger af berigtigelse efter  

 projektplaner.
 Hvis der træffes de omtalte foranstaltninger, vil der normalt kunne opnås  

 dispensation fra de tidsfrister, som er fastsat i cirkulærets § 2.
 3.1.1. Skelafmærkning.
Når der er foretaget fornøden afmærkning af skel og fikspunkter og truffet  

 aftale om beliggenheden af midlertidige skel, jf. afsnit 3.1.2., fremsender  

 anlægsmyndigheden oplysning herom til den ledende landinspektør.
Kommissarius  

 underrettes samtidig om sagens stade.
 3.1.2. Udarbejdelse af matrikulær berigtigelsessag.
 Den ledende landinspektør foretager - evt. med bistand af en lokal  

 praktiserende landinspektør - opmåling og udarbejder kort og dokumenter efter  

 følgende retningslinier:
Grænserne for linieanlægget (samt eventuelle eksproprierede arealer, der  

 først overdrages efter anlæggets udførelse), indtegnes på en kopi af  

 matrikelkortet (hovedkortet) som signaturgrænser (tynde punkterede linier),  

 og arealet farvelægges med rødt.
Indlægningen foretages på grundlag af  

 projektplanerne og fornødne indlægningsmål (eventuelt i forhold til et varigt  

 afmærket fikspunktsystem). Da grænserne ikke fastlægges som skel, skal de  

 hverken afmærkes med skelmærker eller fastlægges ved mål.
For de berørte  

 ejendomme angives det eksproprierede areal på grundlag af  

 ekspropriationsmaterialet, således at arealet svarer til det areal, som er  

 angivet i førnotatet og indberetningen til kommunen.
Hvis der ifølge ekspropriationen sker arealoverdragelse, foretages en  

 foreløbig berigtigelse af arealoverdragelsen til et midlertidigt skel i de  

 tilfælde, hvor arealoverdragelsen effektueres inden anlæggets udførelse.
Hvis  

 der er aftalt en brugsgrænse, benyttes denne som midlertidigt skel.  

 Brugsgrænsen bør såvidt muligt lægges således, at den falder sammen med  

 anlæggets systemlinie.
Den kan dog f.eks. igennem kurver afvige fra  

 systemlinien, for at der kan opnås en hensigtsmæssig dyrkningsgrænse.
Hvis  

 der ikke er aftalt en brugsgrænse, benyttes anlæggets systemlinie som  

 midlertidigt skel.
Det midlertidige skel skal fastlægges i forhold til et  

 varigt afmærket fikspunktsystem.
Fikspunkterne må så vidt muligt placeres  

 således, at de kan bevares under anlægsarbejdet og benyttes ved indmåling af  

 linieanlæggets endelige grænser i marken.
Da der er tale om et midlertidigt  

 skel, frafalder matrikeldirektoratet udstykningsbekendtgørelsens krav om  

 skelafmærkning.
Det kan dog af hensyn til lodsejerne være hensigtsmæssigt af  

 foretage en midlertidig afmærkning af en brugsgrænse.
 Hvis der ved ekspropriationen også sker overdragelse af arealer, som ikke  

 grænser til linieanlægget, og hvor der derfor kan ske endelig fastlæggelse af  

 ejendomsgrænserne, foretages der samtidig med systemlinieberigtigelsen  

 matrikulær og tinglysningsmæssig berigtigelse af disse arealoverdragelser  

 efter fremgangsmåden, som er omtalt i afsnit 2.1.
Private fællesveje, der udlægges i henhold til ekspropriationen, vises på  

 hovedkortet som vej, hvis de er anlagt.
Hvis de ikke er anlagt, vises de på  

 samme måde som linieanlægget.
Private fællesveje, der er nedlagt ved  

 ekspropriationen, slettes på hovedkortet, hvis vejene kan nedlægges i marken.
Sagen udarbejdes i øvrigt i henhold til bestemmelserne i  

 udstykningsbekendtgørelsen.
Eksempel på hovedkort og fortegnelse over  

 arealændringer er vist på henholdsvis bilag 6 og 7.
 Sagen indsendes til matrikeldirektoratet gennem kommissarius.
3.1.3. Notering i matriklen Med hensyn til generelle forhold henvises til afsnit 2.1.3.
Grænserne for linieanlægget indtegnes på matrikelkortet med tynde  

 punkterede linier, og arealet forsynes med påskriften:  

 »Eksproprieret«.
I matriklen noteres ved de berørte ejendomme:  

 »Ekspr....(f.eks. hovedlandevej nr. 433), ca. y kvadratmeter, U  

 19../.....«.
Denne notering fremgår ikke af approbationsskrivelsen og  

 meddelelsen til tinglysningsdommer og kommunalbestyrelse m.fl., men den er  

 anført på matrikeludskrifter vedrørende de berørte ejendomme.
De midlertidige skel registreres på matrikelkortet, og  

 arealoverdragelserne berigtiges til disse skel.
Indtil der sker matrikulær  

 berigtigelse af linieanlægget, kan de overdragne arealer indeholde areal, som  

 er eksproprieret til anlægget.
Sådanne eksproprierede arealer registreres i  

 matriklen og på matrikelkortet efter ovennævnte regler.
 Eksempel på approbationsskrivelse og matrikeludskrift er vist på  

 henholdsvis bilag 8 og 9.
3.1.4. Notering i tingbogen, Med hensyn til de generelle forhold henvises til afsnit 2.1.4.
 Når sagen er ekspederet i matrikeldirektoratet, og der er udsendt  

 meddelelse herom, fremsender kommissarius i fornødent omfang  

 tinglysningsdokumenter om lodsejernes pligt til vederlagsfrit at afstå  

 eksproprierede arealer, samt om hvilke servitutter og brugsrettigheder der er  

 pålagt de berørte ejendomme, se eksemplet på bilag 10.
 3.1.5. Notering i kommunernes ejendomsregister og vurderingsregistret.
 Kommissarius foretager ny indberetning vedrørende de ejendomme, hvor der  

 som følge af systemlinieberigtigelsen er sket matrikulære ændringer.  

 Indberetningen sker i form af fortegnelser, der udarbejdes af den ledende  

 landinspektør eller ved fremsendelse af matrikeludskrifter.
 3.1.6. Efterfølgende aktiviteter.
Straks efter at jordarbejdet er afsluttet, påhviler det anlægsmyndigheden  

 at foranledige, at ekspropriations- og servitutgrænser afmærkes.
Herefter  

 gennemføres den matrikulære og tingbogsmæssige berigtigelse som omtalt i  

 afsnit 2.1. Eksempel på hovedkort til den matrikulære berigtigelsessag er  

 vist på bilag 11.
Hvis ministeriet for offentlige arbejder ikke har givet dispensation fra  

 de fastsatte tidsfrister, skal anlægsmyndigheden afsætte grænserne for  

 anlægget på grundlag af ekspropriationsmaterialet, når jordarbejdet ikke er  

 afsluttet 6 år efter den sidste ordinære ekspropriationsforretning.
Den  

 matrikulære og tingbogsmæssige berigtigelse gennemføres i sådanne tilfælde  

 som omtalt i afsnit 2.2.
 4. Bemærkninger til bilag 2 - 11 .
For at belyse de omtalte bestemmelser i vejledningen er der udarbejdet  

 eksempler vedrørende berigtigelse af ekspropriation til en del af en fiktiv  

 hovedlandevej.
Eksemplerne medtager kun forhold, der har betydning i  

 matrikulær og tinglysningsmæssig sammenhæng.
 I nogle af eksemplerne er anført oplysninger, som normalt ikke anføres,  

 men som her er nødvendige for forståelsen af sagens omfang.
Bilag BILAGSFORTEGNELSE BILAG Cirkulære om fremme af ekspropriationers berigtigelse. 1 Lodsejerfortegnelse. 2 Oversigtsplan. 3 Dokument vedr. foreløbig tinglysning. 4 Indberetningsskema til kommunen. 5 Hovedkort, systemlinieberigtigelse. 6 Fortegnelse over arealændringer, systemlinieberigtigelse. 7 Approbationsskrivelse, systemlinieberigtigelse. 8 Matrikeludskrift, systemlinieberigtigelse. 9 Deklaration, systemlinieberigtigelse. 10 Hovedkort, berigtigelse efter anlæggets udførelse 11 Regler for de ledende landinspektørers virksomhed. 12 Bilag 1 Ministeriet for offentlige arbejders cirkulære af 28. april 1986 Cirkulære om fremme af ekspropriationers berigtigelse (Til kommissarier, ledende landinspektører og anlægsmyndigheder) Til fremme af den matrikulære og tinglysningsmæssige berigtigelse af  

 ekspropriationer, foretaget efter reglerne i lov om fremgangsmåden ved  

 ekspropriation vedrørende fast ejendom, fastsættes herved følgende  

 bestemmelser:
 § 1.  Straks efter at jordarbejdet - herunder  

 muldpålæg - er afsluttet, skal anlægsmyndigheden afsætte grænserne for  

 anlægget.
 § 2.  Hvis det på ekspropriationstidspunktet eller  

 inden 6 år efter den sidste ordinære ekspropriationsforretning til et anlæg  

 kan forudses, at anlægsarbejderne ikke vil blive påbegyndt inden udløbet af  

 de 6 år, skal anlægsmyndigheden straks afsætte grænserne for eksproprierede  

 arealer i overensstemmelse med ekspropriationsplaner og projektplaner.
 Stk. 2.  Er jordarbejdet ikke afsluttet 6 år efter den  

 sidste ordinære ekspropriationsforretning til et anlæg, skal  

 anlægsmyndigheden desuagtet afsætte grænserne for eksproprierede arealer.
Stk. 3.  Vedkommende anlægsmyndighed bærer ansvaret for  

 at kontrollere, om anlæggets endelige grænser i marken stemmer med de  

 grænser, som er afsat på grundlag af ekspropriationsplaner og projektplaner  

 og registreret i matriklen.
Anlægsmyndigheden bærer desuden ansvaret for, at  

 eventuelle uoverensstemmelser berigtiges.
 § 3.  Når afsætning af grænser for et anlæg har fundet  

 sted, underretter anlægsmyndigheden kommissarius og den ledende landinspektør  

 herom og fremsender samtidigt fornødne afmærkningsplaner.
 Stk. 2.  Det påhviler kommissarius og den ledende  

 landinspektor hver for sig at påse, at meddelelse om grænseafsætning  

 fremkommer en rimelig tid efter udløbet af de fastsatte frister.
§ 4.  Store anlægsarbejder, navnlig linieanlæg som  

 veje og jernbaner, opdeles i afsnit.
Disse fastsættes af kommissarius efter  

 forhandling med anlægsmyndigheden.
Hvad der foran i §§ 1-3 er bestemt om et  

 anlæg, gælder tilsvarende for et afsnit af et anlæg.
 § 5.  Straks efter at meddelelse om grænseafsætning er  

 modtaget, iværksætter den ledende landinspektor forberedelse til og  

 foretagelse af opmåling.
 Stk. 2.  Anvendes lokal praktiserende landinspektor ved  

 opmålingen, skal den ledende landinspektor fastsætte en frist for  

 færdiggørelse af den lokale landinspektørs arbejde og påse, at denne  

 overholdes.
 Stk. 3.  Den ledende landinspektør underretter  

 kommissarius om sagens overgivelse til lokal praktiserende landinspektør og  

 om den fastsatte frist.
§ 6.  Den ledende landinspektør skal fremme  

 udarbejdelse af de fornødne dokumenter til berigtigelse af matriklen mest  

 muligt.
En sag skal være færdig til indsendelse til matrikeldirektoratet  

 senest 3 år efter, at meddelelse om grænseafsætning er modtaget.
Sagen  

 fremsendes fra den ledende landinspektør til landbrugsministeriet gennem  

 kommissarius.
 Stk. 2.  Når matrikulær berigtigelse er sket, skal den  

 ledende landinspektør efter nærmere bestemmelse af vedkommende kommissarius  

 foretage de nødvendige efterfølgende arbejder snarest muligt med henblik på  

 sagens endelige afslutning og tinglysningsmæssige berigtigelse.
 § 7.  Kommissarius kan på ethvert tidspunkt bestemme,  

 at matrikulær berigtigelse for en enkelt eller enkelte ejendomme eller for en  

 bestemt angiven kortere strækning skal fremmes særskilt.
 § 8.  Ministeriet for offentlige arbejder kan i de  

 enkelte tilfælde efter begrundet indstilling derom fravige de i det  

 foregående fastsatte frister.
 § 9.  Dette cirkulære træder i stedet for ministeriet  

 for offentlige arbejders cirkulære nr. 208 af 10. oktober 1977 om fremme af  

 ekspropriationers berigtigelse.
 Stk. 2.  Matrikulær og tinglysningsmæssig berigtigelse  

 af ekspropriationer kan dog ske efter de hidtidige bestemmelser, hvis den  

 sidste ordinære ekspropriationsforretning er afholdt inden den 1. juni 1980.
Ministeriet for offentlige arbejder, den  

 28. april 1986 ARNE MELCHIOR /F.
Reidar Jørgensen Bilag 2 Fortegnelse nr. 3 over ejere og brugere af jordarealer m.v. om hvis  

 afståelse eller benyttelse, der vil blive spørgsmål i anledning af  

 ekspropriation af arealer til anlæg af hovedlandevej nr. 433 syd om Rebild.  

 (lb.nr. 85 0 96).
 Anmærkning til fortegnelsen:
 Anmærkning a: Ejendommen pålægges servitut om adgangsbegrænsning  

 således, at der ikke uden vejbestyrelsens tilladelse må oprettes adgang til  

 vejen hverken for gående eller kørende færdsel, og at de ved anlægget  

 etablerede adgange ikke uden dennes samtykke må anvendes på anden måde end af  

 ekspropriationskommissionen bestemt for hver enkelt overkørsel, overgang,  

 vej- eller stitilslutning.
 Anmærkning b: Ejendommen pålægges servitut om byggelinier:
 og iøvrigt i overensstemmelse med bestemmelserne i »Lov om offentlige  

 veje«.
 De under anm. a og b nævnte servitutter omfatter tillige de til vejene  

 grænsende afskårne og eksproprierede areal er m.v., der måtte blive tillagt  

 tilstødende ejendomme.
Anmærkning c: Ejendommen pålægges servitut om oversigt.  

 Eksisterende bebyggelse inden for et oversigtsareal vil normalt kunne  

 bibeholdes.
I dette tilfælde vil også eksisterende beplantning efter  

 indhentet tilladelse fra anlægsmyndigheden kunne bibeholdes, såfremt  

 beplantningen ikke yderligere forringer oversigtsforholdene.
Når  

 servitutbelagte areal er frigøres for en sådan eksisterende bebyggelse, skal  

 også den eksisterende beplantning i fuldt omfang fjernes eller bringes i  

 overensstemmelse med servituttens bestemmelser.
 Anmærkning d: Ejendommen pålægges servitut om, at arealet over den  

 nedlagte ledning i en bredde af 10 m ikke må beplantes med træer og buske,  

 ligesom der ikke må opføres bygninger eller udføres anlæg af blivende art.  

 Vejbestyrelsen er berettiget til at foretage fornødent eftersyn og  

 vedligeholdelse af ledningen og således, at erstatningen for eventuel derved  

 forvoldt skade i mangel af mindelig overenskomst vil være at fastsætte efter  

 to af retten udmeldte, uvildige mænds skøn.
 Anmærkning e: De til midlertidig brug (kørsel, muldoplæg, flade  

 skråninger m.v.) eksproprierede arealer tilbageleveres ejeren efter anlæggets  

 udførelse i ryddeliggjort stand.
 Det bemærkes udtrykkeligt, at de forannævnte arealer kun er at betragte  

 som tilnærmelsesvis rigtige, og at ændringer heri vil kunne forventes ved den  

 endelige afsætning af grænserne i marken.
 Anlægsmyndigheden kan ikke udtale sig om, hvorvidt der findes flyvehavre i  

 overdragne, eksproprierede arealer og overdragne, aflagte vejarealer.
 Modtagere af aflagte vejarealer skal respektere eventuelle ledningsanlæg i  

 sådanne arealer.
Anlægsmyndigheden, den 15. juli 1983 Sign.
Bilag 6 Bilag 11 Bilag 12. Ministeriet for offentlige arbejder.
 REGLER FOR DE LEDENDE LANDINSPEKTØRERS VIRKSOMHED. 1. INDLEDNING.
1.1 I henhold til § 8 i statsekspropriationsloven er den ledende  

 landinspektør bistand for ekspropriations- og taksationskommissionerne.
Han  

 foretager og har ansvaret for de matrikulære berigtigelser m.v., der er  

 foranlediget af ekspropriationerne.
 1.2 Den ledende landinspektør er i sin virksomhed som sådan underlagt  

 kommissarius, der har fuld instruktionsret i forhold til landinspektøren.
 1.3 Kommissarius giver meddelelse til den ledende landinspektør om dennes  

 deltagelse i et konkret anlæg.
 1.4 Den ledende landinspektør tager kontakt med anlægsmyndigheden  

 vedrørende fremstilling af besigtigelsesmateriale, herunder materiale til  

 belysning af mulighederne for jordfordeling.
 1.5 Den ledende landinspektør giver møde ved besigtigelses-,  

 ekspropriations- og taksationsforretningerne og andre af kommissarius  

 fastsatte møder.
 1.6 Ved forretningerne bistår han med alle oplysninger af ejendomsretlig  

 karakter og i øvrigt med oplysninger, der kan være af betydning for  

 projektprøvelsen eller erstatningsfastsættelsen, herunder om ejendommenes  

 matrikulære forhold, ejendomsværdi, zonestatus, adgangsforhold,  

 servitutrettigheder og offentligretlige begrænsninger.
 1.7 I alle spørgsmål inden for ekspropriationskommissionens arbejdsområde  

 afgiver den ledende landinspektør erklæring i sager, der forelægges ham til  

 udtalelse af kommissarius.
1.8 Den ledende landinspektør deltager efter aftale med den pågældende  

 anlægsmyndighed i udarbejdelsen af det fornødne materiale og øvrige  

 oplysninger som det påhviler anlægsmyndigheden at udarbejde forud for  

 besigtigelses- og ekspropriationsforretningerne.
Den ledende landinspektør  

 skal i denne forbindelse især påse, at materialet m.v. udarbejdes i  

 overensstemmelse med de til enhver tid gældende regler og med de  

 retningslinier, ministeriet for offentlige arbejder eller kommissarius måtte  

 fastlægge.
 1.9 Opmærksomheden henledes herved navnlig på ministeriet for offentlige  

 arbejders cirkulære om fremme af ekspropriationers berigtigelse og vejledning  

 vedrørende matrikulær og tinglysningsmæssig berigtigelse af linieanlæg.
 1.10 De i forbindelse med ekspropriationssagers gennemførelse udfærdigede  

 sagsakter er statens ejendom. 2. BESIGTIGELSESFORRETNING.
 2.1 Den ledende landinspektør gennemgår før besigtigelsesforretningen  

 besigtigelsesmaterialet og indhenter om fornødent supplerende oplysninger til  

 brug for kommissionens behandling af sagen.
 2.2 I de tilfælde, hvor kommissionen vedtager, at der i forbindelse med et  

 anlæg skal søges gennemført en jordfordeling, bistar den ledende  

 landinspektør, i det omfang kommissarius fastlægger, jordbrugsdirektoratet og  

 anlægsmyndigheden ved udarbejdelsen af jordfordelingsplan. 3.  

 EKSPROPIATIONSFORRETNING.
 3.1 Den ledende landinspektør skal påse, at det materiale, som udarbejdes  

 af anlægsmyndigheden, og som skal ligge til grund for  

 ekspropriationsforretningen, er i overensstemmelse med det ved  

 besigtigelsesforretningen vedtagne, og at det er udarbejdet efter de til  

 enhver tid gældende regler og forskrifter.
 3.2 I det omfang, kommissarius stiller krav om det, udarbejder den ledende  

 landinspektør inden ekspropriationsforretningen skematisk oversigt over  

 indgrebenes betydning og ejendomsspecifikation for de berørte ejendomme.
 3.3 Umiddelbart efter ekspropriationsforretningen udarbejder den ledende  

 landinspektør en fortegnelse til brug for foreløbig tinglysning af  

 ekspropriationsindgrebet i de berørte ejendomme. (Førnotat).
 3.4 Fortegnelsen sendes til kommissarius til videre foranstaltning.
3.5 Når ekspropriationens omfang er fastlagt, udarbejder den ledende  

 landinspektør endvidere en fortegnelse over de ejendomme, der skal omvurderes  

 ved den førstkommende årsomvurdering, samt de ejendomme, der er erhvervet i  

 deres helhed.
Fortegnelsen sendes til kommissarius, som på grundlag heraf  

 underretter kommunen (vurderingsmyndigheden). 4. ERSTATNINGSUDBETALING.
 4.1 Det påhviler den ledende landinspektør at opgøre de erstatninger, som  

 udbetales i henhold til statsekspropriationslovens § 23 (foreløbige og  

 endelige).
4.2 Såfremt en erstatning ikke udbetales på den i henhold til lovens § 22  

 bestemte rentedag, skal landinspektøren opgøre erstatningen til udbetaling på  

 den dato, kommissarius fastsætter.
Ved beregningen af den rentegodtgørelse,  

 der i dette tilfælde tilkommer den erstatningsberettigede for tidsrummet fra  

 rentedagen til udbetalingen, medregnes selve udbetalingsdagen.
Alle måneder  

 regnes til 30 dage.
Der beregnes ikke rentes rente.
Ved udbetaling forud for  

 rentedagen reduceres erstatningen til det beløb, der forrentet med  

 ekspropriationsrenten i tidsrummet fra udbetalingen til rentedagen giver den  

 fastsatte ekspropriationserstatning, medmindre andet er bestemt.
 4.3 Når alle erstatninger vedrørende et anlæg eller en etape heraf er  

 fastsat, udfærdiger den ledende landinspektør en fortegnelse over disse  

 (erstatningsberegningen). Heri anføres erstatningernes enkelte poster,  

 herunder renter, i overensstemmelse med forlig, accepterede  

 erstatningsforslag eller endelig kendelse.
 4.4 Indbetalte købesummer for overdragne, eksproprierede arealer m.v.  

 optages i erstatningsberegningen med angivelse af datoen for indbetaling fra  

 kommissarius til vedkommende anlægsmyndighed.
4.5 Såfremt erstatningsudbetalingen sker i et regnskabsmøde, fremlægges  

 erstatningsberegningen ved mødet.
Det påhviler den ledende landinspektør  

 inden regnskabsmødet at udarbejde udbetalingslister, dels til brug ved  

 indkaldelse af rettighedshavere og kommuner i henhold til  

 statsekspropriationslovens § 24, dels til brug ved erstatningsudbetalingen i  

 regnskabsmødet. 5. MATRIKULÆR OG TINGLYSNINGSMÆSSIG BERIGTIGELSE.
 5.1 Når anlægsmyndigheden har meldt anlægsarbejdet færdigt og har  

 fremsendt afmærkningsplaner til den ledende landinspektør, iværksætter denne  

 straks den matrikulære berigtigelse.
5.2 Såfremt der skal ske afmærkning af skæring mellem anlægget og  

 eksisterende skel, skal han sørge for dette.
Han skal påse, at den modtagne  

 afmærkningsplan er i overensstemmelse med trufne beslutninger.
Han skal  

 angive eksproprierede, afskårne arealer og disses fremtidige tilhørsforhold.
 5.3 Herefter foretager den ledende landinspektør opmåling af de afgivne,  

 herunder afskårne og servitutbelagte arealer og udarbejder de til den  

 matrikulære og tinglysningsmæssige berigtigelse nødvendige dokumenter.
 5.4 Efter sket ejendomsmåling supplerer den ledende landinspektør  

 erstatningsberegningen på grundlag af de endelige, fastslåede arealer.  

 Erstatningsberegningen skal udvise den efterbetaling, der i henhold til  

 statsekspropriationslovens § 23 og de af kommissarius fastsatte regler  

 tilkommer ejere af ejendomme, som må afgive større arealer end forudsat ved  

 erstatningsudbetalingen.
 5.5 Erstatningsberegningen og de til den matrikulære berigtigelse  

 nødvendige dokumenter sendes til matrikeldirektoratet gennem kommissarius.
 5.6 Efter sagens notering i matriklen påfører den ledende landinspektør  

 erstatningsberegning, afgangsberegning og eventuelle kort de af  

 matrikeldirektoratet givne nye matrikelnumre og sender sagen til  

 kommissarius.
 5.7 Hvis tinglysningsfortegnelse ikke er udarbejdet af  

 matrikeldirektoratet, udarbejdes den af den ledende landinspektør.
5.8 Til brug ved tinglysning af servitutter, stiftet ved ekspropriationen,  

 medsendes i fornødent omfang servitutrids, udarbejdet af anlægsmyndigheden og  

 attesteret af den ledende landinspektør.
Denne skal angive, hvilke  

 servitutter der er opretholdt på eksproprierede arealer, jfr.  

 statsekspropriationslovens § 25, og i øvrigt bistå kommissarius ved den  

 tinglysningsmæssige berigtigelse.
 5.9 Hvis der er fremkommet nye selvstændige matrikelnumre, skal der  

 udfærdiges matrikelkopikort for disse.
 5.10 Når kommissarius bestemmer det, skal den ledende landinspektør rette  

 og påtegne berørte lodsejeres matrikelkopikort om de arealændringer, som er  

 en følge af ekspropriationen, eller, såfremt han anser det for mere  

 hensigtsmæssigt, udfærdige en kopi af matrikelkortet, der viser forholdene  

 efter den foretagne ekspropriation.
5.11 Den ledende landinspektør kan lade en lokal, praktiserende  

 landinspektør foretage opmåling og arealberegning.
Den ledende landinspektør  

 har imidlertid det fulde ansvar for sagens korrekte berigtigelse i behørig  

 tid.
5.12 Spørgsmålet om anvendelse og valg af lokal, praktiserende  

 landinspektør sker efter aftale med anlægsmyndigheden.
Uenighed afgøres af  

 kommissarius. 6. INSTRUKSENS OMRÅDE OG IKRAFTTRÆDEN.
 6.1 I Københavns og Frederiksberg kommuner samt i Sønderjylland gælder  

 instruksen med de ændringer, der følger af den for disse områder gældende,  

 særlige matrikulære administration.
 6.2 Disse regler træder i stedet for indenrigsministeriets instruks af 8.  

 august 1890.
 Ministeriet for offentlige arbejder, den  

 18. januar 1986.
 P.M.V.
