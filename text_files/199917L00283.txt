Ændringsforslag stillet den 14. december  

 1999 uden for betænkningen Ændringsforslag til 2. behandling af Forslag til lov om ændring af lov om social pension  

 og lov om skifte af dødsboer (Ophør af pensionsudbetaling på  

 dødsfaldstidspunktet) Af	socialministeren:
Til § 1 2) I nr. 1 ændres »nr. 6:« til: »nr. 7:«  

og »6)« til: »7)«.
 3) Nr. 2 affattes således:
» »Stk. 3. Retten til pension ophører med virkning fra dagen  

 efter pensionistens dødsfald, jf. dog stk. 7.
Stk. 4. Er pensionen for den måned, hvori  

 dødsfaldet fandt sted, ikke udbetalt, udbetales beløbet, jf.  

 stk. 3, til pensionistens ægtefælle, hvis  

 ægtefællerne samlevede ved dødsfaldet.
For andre  

 pensionister udbetales beløbet, jf. stk. 3, til pensionistens  

 dødsbo.
 Stk. 5. Er pensionen for den måned, hvori  

 dødsfaldet fandt sted, udbetalt, og samlevede pensionisten ved sin  

 død med sin ægtefælle, har ægtefællen krav  

 på fra dødsboet at få udbetalt et beløb svarende  

 til det beløb, der er udbetalt i pension den måned, hvori  

 dødsfaldet fandt sted, og senere.
 Stk. 6. Er der udbetalt pension for tiden efter, at  

 retten til pension er ophørt efter stk. 3, skal det for meget  

 udbetalte tilbagebetales af pensionistens ægtefælle, jf. dog stk.  

 7. Samlevede pensionisten ved sin død ikke med sin  

 ægtefælle, skal det for meget udbetalte tilbagebetales af  

 pensionistens dødsbo eller fra den ægtefælle, til hvem  

 boet er udleveret til uskiftet bo eller udlagt uden skiftebehandling,  

 medmindre udlægget er sket i medfør af § 18 i lov om skifte af  

 dødsboer.
Stk. 7. Hvis den pensionist, der dør, havde  

 opnået ret til pension før den 1. februar 1999 og dermed fik  

 udbetalt sin pension forud og pensionistens ægtefælle, med hvem  

 afdøde pensionist samlevede umiddelbart før dødsfaldet,  

 ligeledes modtager social pension, skal det for meget udbetalte for den  

 måned, hvori pensionisten er død, ikke tilbagebetales.«« Til § 2 4) Nr. 1 affattes således:
»1. I § 71 indsættes efter ordet »begravelsesudgifter«: »og herefter krav på tilbagebetaling af for meget  

 udbetalt pension, jf. lov om social pension § 33, stk. 6, 2. pkt., eller  

 ægtefællens krav efter lov om social pension § 33, stk. 5.«« Bemærkninger Til nr. 2 Forslaget er en redaktionel ændring.
Til nr. 3 Det er foreslået i L 138, at retten til pension  

 ophører med virkning fra dagen efter pensionistens  

 dødsfald.
For at styrke en eventuel efterlevende  

 ægtefælles stilling i forbindelse med dødsfaldet  

 foreslås det, at ægtefællen skal have udbetalt  

 afdødes pension for den måned, hvori dødsfaldet sker,  

 dvs. den pension, som pensionisten ville have haft ret til fra den 1. i  

 dødsfaldsmåneden og indtil dødsfaldstidspunktet.
Det er  

 en betingelse, at afdøde pensionist var samlevende med sin  

 ægtefælle umiddelbart før dødsfaldet, jf. lovens §  

 49, stk. 2.
Hvis pensionen udbetales bagud, indebærer det efter  

 den foreslåede bestemmelse i stk. 4, at pensionen for tiden fra den 1.  

 i måneden og indtil dødsdagen skal udbetales til den  

 efterlevende ægtefælle.
Samlevede pensionisten ikke med sin  

 ægtefælle, skal pensionen som hidtil udbetales til  

 dødsboet.
 I de tilfælde, hvor pensionen er udbetalt forud, og  

 hvor den således er udbetalt, før dødsfaldet  

 indtræder, indgår beløbet efter de gældende regler i  

 dødsboet, hvis beløbet endnu ikke er forbrugt.
Med henblik på at stille ægtefæller ens  

 uafhængigt af, om afdødes pension er forud- eller bagudbetalt,  

 foreslås det i stk. 5, at en eventuel ægtefælle til en  

 pensionist, hvis pension var forudbetalt, skal have krav på at få  

 et beløb af dødsboet svarende til det, der er udbetalt.
Den for  

 meget udbetalte del af pensionen skal ægtefællen herefter  

 tilbagebetale til kommunen.
For at sikre ægtefællens krav i  

 dødsboet foreslås det at gøre kravet fortrinsberettiget i  

 tilfælde, hvor dødsboet er insolvent.
Hvis den pensionist, der dør, har opnået ret til pension  

 før den 1. februar 1999 og dermed fik udbetalt sin pension forud og  

 pensionistens ægtefælle, med hvem afdøde pensionist  

 samlevede umiddelbart før dødsfaldet, ligeledes modtager social  

 pension, skal det for meget udbetalte for den måned, hvori pensionisten  

 er død, ikke tilbagebetales.
Den efterlevende af to samgifte  

 pensionister skal således have udbetalt afdødes pension  

 måneden ud.
Til nr. 4 Det foreslås, at ægtefællens krav  

 på at få udbetalt et beløb svarende til, hvad der er  

 udbetalt i pension for tiden efter den 1. i dødsfaldsmåneden,  

 skal være fortrinsberettiget i dødsboet.
Det indebærer, at  

 hvis dødsboet behandles efter reglerne om insolvente dødsboer,  

 skal ægtefællens krav betales forud for al anden gæld  

 bortset fra rimelige begravelsesudgifter.
Opfyldelse af  

 ægtefællernes krav forudsætter således, at der er  

 tilstrækkelige midler i boet.
Samlevede pensionisten ved sin død ikke med en  

 ægtefælle (det vil sige, at pensionisten var enlig eller  

 samlevende), er det efter den foreslåede bestemmelse i § 33, stk. 6,  

 dødsboet, der skal tilbagebetale den for meget udbetalte pension til  

 kommunen.
I så fald vil kommunens tilbagebetalingskrav som efter det  

 oprindelige lovforslag være fortrinsberettiget i dødsboet.
 Ændringsforslaget skønnes at medføre  

 en samlet offentlig merudgift i 2000 i forhold til det fremsatte lovforslag  

 på 30,0 mio. kr. i 2000 og 40,0 mio. kr. i hvert af BO-årene.
 Herefter skønnes det samlede forslag at  

 medføre en samlet offentlig mindreudgift på 123,0 mio. kr. i  

 2000 og 164,0 mio. kr. i hvert af BO-årene.
 De statslige mindreudgifter skønnes til 118,3 mio.  

 kr. i 2000 og 157,7 mio. kr. i hvert af BO-årene, medens  

 primærkommunernes mindreudgift skønnes til 4,7 mio. kr. i 2000  

 og 6,3 mio. kr. i hvert af de efterfølgende BO-år.
 De økonomiske konsekvenser skal forhandles med de  

 kommunale parter.
