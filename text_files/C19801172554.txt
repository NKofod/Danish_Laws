 På given foranledning skal direktoratet herved meddele, at  

 tjenestestederne i forbindelse med personalets udstationeringer og andre  

 tjenesterejser først må foretage endelig afregning for udstationeringen eller  

 rejsen, når den pågældende har afleveret et tjenesterejsebilag, der viser,  

 hvilke udgifter pågældende skal have dækket.
Direktoratets skrivelse af 19. juni 1980 (j.nr. 1. afd. 2-8-80) ændres  

 ikke ved nærværende skrivelse, idet der ved længerevarende udstationeringer  

 skal foretages afregning månedsvis bagud.
I forbindelse med udstationering og  

 tjenesterejse kan der fortsat udbetales forskudsbeløb.
Forskudsbeløbet skal  

 være et afrundet beløb, ligesom det klart skal fremgå af regnskabsbilaget, at  

 det er et forskudsbeløb, som senere skal afregnes.
Direktoratet skal endvidere anmode tjestestederne om at være opmærksomme  

 på bestemmelsen i § 2 i aftale af 22. april 1976, hvorefter der ikke ydes  

 time- og dagpenge, såfremt det er åbenbart, at tjenestemanden ikke påføres  

 merudgifter, jfr. ligeledes direktoratets skrivelse af 15. juli 1976 (j.nr.  

 l.k. 62-17-74). Denne bestemmelse vil eksempelvis kunne anvendes, hvis  

 tjenestemandens private bopæl ligger nærmere ved udstationeringsstedet end  

 tjenestestedet.
I forbindelse med udstationering skal tjenestestederne  

 således være opmærksomme på pågældendes bopælsforhold.
 E.B.
 Jon Johnsen.
 Kriminalforsorgens anstalter, afdelinger og pensioner samt  

 arrestinspektørerne.
