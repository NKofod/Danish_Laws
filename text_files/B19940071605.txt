 I medfør af § 10, stk. 5, i lov om dyreforsøg, jf. lovbekendtgørelse nr.  

 726 af 9. september 1993, fastsættes:
§ 1.  Dyreforsøgstilsynet ledes af Rådet for  

 Dyreforsøg.
Formanden for Rådet leder Dyreforsøgstilsynets sekretariat, der  

 omfatter en veterinær sekretær.
 Stk. 2.  Justitsministeren udpeger Rådets formand og de  

 øvrige 10 medlemmer.
Stk. 3.  Rådet for Dyreforsøg består af en formand, der  

 skal opfylde betingelserne for at kunne beskikkes som dommer, og 10 andre  

 medlemmer.
Der kan beskikkes en stedfortræder for et medlem.
Medlemmerne  

 udnævnes for 4 år.
Stedfortrædernes beskikkelsesperiode fastsættes til udløb  

 samtidig med medlemmets periode.
 § 2.  Dyreforsøgstilsynet afgør ansøgninger om  

 tilladelse til udførelse af dyreforsøg og træffer andre afgørelser, som efter  

 lov om dyreforsøg og efter bekendtgørelser udfærdiget i medfør af loven er  

 henlagt til Dyreforsøgstilsynet.
 Stk. 2.  Dyreforsøgstilsynet fører tilsyn med udøvelsen  

 af dyreforsøg og med opstaldning af dyr i forsøg, jf. lovens § 1, stk. 1.  

 Dyreforsøgstilsynet kan herunder inspicere forsøgslokaler og andre lokaler,  

 hvor forsøgsdyr anbringes.
Stk. 3.  Dyreforsøgstilsynet fører endvidere tilsyn med  

 opdræt af forsøgsdyr hos godkendte opdrættere og med godkendte leverandører  

 af forsøgsdyr, jf.
Justitsministeriets bekendtgørelse om fremskaffelse af dyr  

 til forsøg.
 Stk. 4.  Dyreforsøgstilsynet afgiver en årlig beretning  

 om sin virksomhed.
 § 3.  Formanden kan træffe afgørelse i følgende sager:
 Stk. 2.  Hvis formandens afgørelse ikke kan fås, kan den  

 veterinære sekretær træffe afgørelse i de i stk. 1, nr. 1-7, nævnte tilfælde.
Inspektionsvirksomhed § 4.  Inspektion kan foretages af hele Rådet eller af  

 et eller flere medlemmer af dette eller af den veterinære medarbejder i  

 sekretariatet.
Stk. 2.  Inspektion, jf. lovens § 11, kan foretages  

 anmeldt eller uanmeldt.
Der skal ved afgørelsen af, hvilken form der skal  

 vælges, lægges vægt på, hvad der bedst tjener formålet med inspektionen.
 Stk. 3.  Beslutning om, hvorvidt inspektion skal  

 foretages, og om hvorledes den skal afvikles, tages af Rådet eller formanden.  

 I tilfælde, hvor Rådet har truffet en beslutning om spørgsmålet, kan  

 formanden kun bestemme, at inspektion trods Rådets afvisning heraf alligevel  

 skal foregå, eller at flere personer end bestemt af Rådet skal deltage.
 Stk. 4.  Når Rådet eller formanden ingen afgørelse har  

 truffet om inspektion, kan den veterinære sekretær selv tage bestemmelse  

 herom.
 § 5.  Der udfærdiges referat om hver inspektion.
 Stk. 2.  Den eller de inpicerende kan indgå aftaler med  

 forsøgsudøvere eller give foreløbige påbud efter lovens § 12.
 Stk. 3.  Rådet underrettes gennem formanden om skete  

 inspektioner og det herunder passerede og afgør, hvad resultatet af  

 inspektionen medfører, herunder om indgåede aftaler og foreløbige påbud kan  

 tiltrædes.
 Rådsmøder m.v.
§ 6.  Rådets formand tilrettelægger rådets arbejde og  

 fastlægger mødedagene.
Formanden leder Rådets møder.
 Stk. 2.  Rådets møder er ikke offentlige.
 § 7.  Formanden udsender med et af denne bestemt,  

 rimeligt varsel ved almindeligt brev mødeindkaldelse med dagsorden og bilag.
 Stk. 2.  Sager, som indkommer til Dyreforsøgstilsynet  

 efter udsendelse af dagsordenen eller en supplerende dagsorden, eller hvis  

 forberedelse i øvrigt først afsluttes af formanden eller sekretariatet efter  

 dette tidspunkt, kan behandles og afgøres straks på rådsmødet, medmindre mere  

 end 2 rådsmedlemmer modsætter sig dette.
Stk. 3.  I påtrængende tilfælde eller når formanden  

 forventer, at en sag ikke vil give anledning til uenighed i Rådet, kan denne  

 ved almindeligt brev til rådsmedlemmerne foreslå sagen afgjort skriftligt i  

 overensstemmelse med et medsendt oplæg.
Dog skal sagen udsættes til et  

 rådsmøde, hvis 3 medlemmer inden 3 hverdage ved henvendelse til formanden  

 forlanger dette.
Fristen på 3 hverdage regnes fra brevets afsendelse.
§ 8.  Rådet er beslutningsdygtigt, når mindst 6  

 medlemmer er tilstede.
Afgørelser træffes efter stemmeflerhed.
I tilfælde af  

 stemmelighed er formandens stemme udslagsgivende.
 Stk. 2.  Reglen finder tilsvarende anvendelse ved  

 skriftlig behandling efter § 7, stk. 3.
 Stk. 3.  Såfremt der under en drøftelse i Rådet om det  

 samme spørgsmål danner sig flere end to forskellige meninger, hvoraf ingen  

 tilsyneladende er i flertal, bestemmer formanden, imellem hvilke to forslag  

 afstemning skal foretages.
 § 9.  Formanden drager omsorg for, at Rådets  

 beslutninger udføres, medmindre der træffes bestemmelse om en anden  

 udførelsesmåde.
Stk. 2.  Formanden kan i tilfælde af sit forfald udpege  

 en fungerende formand blandt Rådets medlemmer.
Ved længerevarende forfald  

 beskikkes en fungerende formand af Justitsministeriet.
Inhabilitet § 10.  Et rådsmedlem kan ikke deltage i behandlingen  

 og afgørelsen af en sag, såfremt medlemmet er inhabilt, jf.  

 forvaltningslovens kapitel 2.
Tavshedspligt § 11.  Der påhviler Rådets medlemmer tavshedspligt,  

 jf. forvaltningslovens § 27.
Ikrafttrædelse § 12.  Bekendtgørelsen træder i kraft den 1. september  

 1994.
