 Lov om lægemidler indeholder bl.a. bestemmelser om klinisk afprøvning af  

 lægemidler og om salg og udlevering af lægemidler, der ikke er markedsført  

 her i landet.
 Disse bestemmelser er med ikraftræden d. 1. juli 1984 ændret og samlet i  

 lovens §§ 24 og 25, med følgende ordlyd:
 »§ 24.  Kliniske afprøvninger af lægemidler må  

 først påbegyndes, når de er anmeldt til sundhedsstyrelsen, og når  

 sundhedsstyrelsen har udstedt kvittering for anmeldelsens modtagelse.  

 Anmeldelse foretages både af den læge, tandlæge eller dyrlæge, der forestår  

 afprøvningen, og af lægemidlets fremstiller eller dennes repræsentant.  

 Sundhedsstyrelsen kan i særlige tilfælde tillade, at anmeldelse fra  

 lægemidlets fremstiller eller dennes repræsentant undlades.
 Stk. 2.  Sundhedsstyrelsen kan stille vilkår for  

 afprøvningen og kan på ethvert tidspunkt kræve den standset eller ændret.
 Stk. 3.  Den læge, tandlæge eller dyrlæge, der forestår  

 afprøvningen, skal omgående underrette sundhedsstyrelsen, hvis der optræder  

 alvorlige bivirkninger, og skal ved afslutningen indsende resultaterne af  

 afprøvningen til sundhedsstyrelsen.
 § 25.  Lægemidler kan sælges eller udleveres til  

 klinisk afprøvning, der er anmeldt i henhold til § 24. Sundhedsstyrelsen kan  

 forbyde, at afprøvninger af lægemidler, der ikke er optaget i  

 sundhedsstyrelsens specialitetsregister, finder sted inden et nærmere angivet  

 tidspunkt.
 Stk. 2.  Sundhedsstyrelsen kan i særlige tilfælde  

 tillade salg eller udlevering i begrænset mængde af lægemidler, som ikke er  

 markedsført i Danmark, til andre formål end kliniske afprøvninger.
 Stk. 3.  Sundhedsstyrelsen kan tillade vederlagsfri  

 udlevering af markedsførte, apoteksforbeholdte lægemidler.
Stk. 4.  Sundhedsstyrelsen kan fastsætte regler om salg  

 eller udlevering i henhold til stk. 1-3 og kan stille særlige vilkår for  

 tilladelser i henhold til stk. 2 og 3.« KLINISK AFPRØVNING AF LÆGEMIDLER.
Der er ikke sket ændring af hvilke undersøglser, der skal anmeldes til  

 sundhedsstyrelsen, og anmeldelse skal fortsat ske af både den læge, tandlæge  

 eller dyrlæge, der forestår afprøvningen, og af lægemidlets fremstiller eller  

 dennes repræsentant.
Dog er der åbnet mulighed for, at sundhedsstyrelsen i  

 ganske særlige tilfælde kan dispensere fra kravet om medanmeldelse fra  

 fremstilleren/repræsentanten efter begrundet ansøgning herom.
 Der er fortsat tale om en anmeldelsesordning; men afprøvninger, der er  

 anmeldt efter 30. juni 1984, må først påbegyndes, når sundhedsstyrelsen har  

 kvitteret for anmeldelsens modtagelse.
 Salg og udlevering af lægemidler til kliniske afprøvninger kan nu i alle  

 tilfælde ske uden tilladelse fra sundhedsstyrelsen; men sundhedsstyrelsen kan  

 forbyde, at afprøvninger af nye lægemidler påbegyndes inden et nærmere  

 angivet tidspunkt.
 SALG ELLER UDLEVERING AF IKKE MARKEDSFØRTE LÆGEMIDLER TIL ANDRE FORMÅL END  

 KLINISK AFPRØVNING.
 Lægemidler må i henhold til lægemiddellovens bestemmelser kun sælges eller  

 udleveres, når de er optaget i sundhedsstyrelsens specialitetsregister.
 Ifølge lovændringens § 25, stk. 2 kan sundhedsstyrelsen dog efter  

 ansøgning herom i særlige tilfælde tillade salg eller udlevering i begrænset  

 mængde af lægemidler, som ikke er markedsført i Danmark, til andre formål end  

 kliniske afprøvninger.
 Denne bestemmelse svarer med en mindre omformulering til den tidligere §  

 13, stk. 2, og indebærer ingen ændring i sundhedsstyrelsens administration af  

 dette sagsområde.
 SKEMAER.
 Sundhedsstyrelsen vil udarbejde nye anmeldelsesskemaer til kliniske  

 afprøvninger og ansøgningsskemaer til salg eller udlevering af lægemidler til  

 særlige formål.
 Disse skemaer vil kunne rekvireres fra sundhedsstyrelsens farmaceutiske  

 laboratorium, Frederikssundsvej 378, 2700 Brønshøj, (telefon 02-94 37 73),  

 hvortil anmeldelser og ansøgninger ligeledes indsendes.
 Denne meddelelse erstatter sundhedsstyrelsens meddelelse af 9. november  

 1979 om nye bestemmelser for anmeldelse af kliniske afprøvninger af  

 lægemidler og sundhedsstyrelsens meddelelse af 20. april 1982 vedrørende  

 ansøgning om tilladelse til salg af ikke-registrerede farmaceutiske  

 specialiteter.
 SUNDHEDSSTYRELSEN, DEN 27. JUNI 1984.
 P.D.V.
