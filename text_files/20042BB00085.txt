Fremsat den 28. april 2005 af Jeppe Kofod (S), Kirsten  

 Brosbøl (S), Mogens Lykketoft (S), Kim Mortensen (S),  

 Jan Petersen (S), Troels Ravn (S) og Lise von Seelen (S) Forslag til folketingsbeslutning om en målrettet og fokuseret  

 indsats for bekæmpelse af hiv/aids blandt  

  

 verdens fattigste Folketinget opfordrer regeringen til at gennemføre en målrettet  

 og fokuseret indsats for at bekæmpe hiv/aids blandt verdens fattigste med en  

 ekstrabevilling på i alt 1 mia. kr. i årene 2006-2009.
Bemærkninger til forslaget Beslutningsforslaget er stort set en uændret genfremsættelse af  

 beslutningsforslag nr.
B 65, folketingsåret 2004-05, 1. samling (se  

 Folketingstidende 2004-05, tillæg A, side 4974 og 4980).
Baggrund Den danske indsats og strategi for bekæmpelse af hiv/aids  

 trænger til en kraftig oprustning.
Som det fremgår af Danidas egne  

 beregninger,  

 bliver kun ca. 3,6 pct. pct. af udviklingsbistanden brugt aktivt i kampen mod  

 hiv/aids.
Denne epidemi er en af verdens største udfordringer og en  

 katastrofe,  

 der direkte eller indirekte har ramt store dele af befolkningerne i verdens  

 fattigste områder og lande.
I 2003 indgik regeringen sammen med bl.a.  

 Socialdemokraterne en aftale om en ekstrabevilling til en pulje på 25 mio.  

 kr.  

 til en innovativ behandlingsindsats.
De 25 mio. kr. var et godt og nødvendigt  

 afsæt til en stærkere og mere helhjertet indsats i bekæmpelsen af hiv/aids.  

 Til  

 trods for det gode initiativ mener Socialdemokraterne dog stadig, at den  

 danske  

 indsats skal være mere visionær og ambitiøs.
Derfor vil Socialdemokraterne  

 opfordre til en målrettet og fokuseret indsats for at bekæmpe hiv/aids blandt  

 verdens fattigste med en ekstrabevilling på i alt 1 mia. kr. i årene  

 2006-2009.  

 Dette løft skal ses i sammenhæng med den politiske vision om at hæve den  

 internationale indsats, herunder udviklingsbistanden, med 1,5 mia. kr.  

 årligt,  

 som det også fremgår af Socialdemokraternes finanslovudspil for 2005.
Aids-epidemien bremser udviklingen Epidemiens enorme omfang i udviklingslandene er ikke blot en  

 menneskelig tragedie, men også et socialt og økonomisk problem, da hiv/aids  

 blokerer vejen væk fra den dybe fattigdom.
Epidemien er blevet en selvstændig  

 faktor i skabelsen af global ulighed.
Det er de unge mennesker i verdens  

 fattigste lande, der hyppigst rammes af hiv/aids, og det er med til at  

 begrænse  

 den eksisterende og den fremtidige arbejdsstyrke.
Det betyder drastiske  

 demografiske ændringer i disse lande.
Derfor vil væksten og  

 udviklingsmulighederne i verdens fattigste lande blive yderligere forringet,  

 hvis vi ikke viser handlekraft.
Hiv/aids rammer alle sektorer og befolkningsgrupper og  

 undergraver den generelle fattigdomsbekæmpelse.
Hvis det ikke lykkes at  

 standse  

 og vende udviklingen, vil alle andre fattigdoms- og udviklingsreducerende  

 initiativer forekomme nytteløse i de værst ramte områder.
Samtidig er  

 hiv/aids-epidemien med til at skævvride udviklingen internt i lande, der i  

 forvejen er hårdt ramt.
Et sammendrag af de økonomiske konsekvenser fra  

 Copenhagen Consensus viser bl.a., at 41 pct. af alle familier i Thailand, som  

 har oplevet et dødsfald på grund af aids, har solgt jordbesiddelser, mens 60  

 pct. af alle Ugandas indbyggere har solgt ud af deres ejendom for at betale  

 udgifterne til pleje af syge familiemedlemmer.
Under Copenhagen Consensus kom  

 det bl.a. frem, at flere økonomer peger på, at hiv/aids har direkte negativ  

 indflydelse på visse landes BNP.
Foruden at der sker en reduktion af  

 arbejdsstyrken, er de raske personer mindre produktive, da mange er nødt til  

 at  

 tage sig af deres syge slægtninge.
I Zambia dør der flere lærere, end man kan  

 nå at uddanne.
Det betyder et stort svind i den allerede eksisterende knowhow  

 i  

 udviklingslandene.
På den baggrund er det oplagt at sikre en stærkere integration  

 mellem den almindelige udviklingsindsats og bekæmpelsen af hiv/aids.  

 Eksempelvis  

 bør bekæmpelse af hiv/aids være en obligatorisk komponent i de udbudsforslag  

 vedrørende infrastrukturprojekter, som Danida opstiller.
Dette skal hindre,  

 at  

 virksomheder giver tilbud på f.eks. et projekt, der har til formål at  

 etablere  

 veje, uden at tilbuddet indeholder en komponent, der aktivt bekæmper  

 hiv/aids.  

 Muligheden for at undlade den fordyrende komponent, der er en integreret del  

 af  

 problemstillingen med hensyn til udbredelsen af hiv/aids, vil derfor blive  

 minimeret, og indsatsen mod hiv/aids forstærket.
2015-målene Hiv/aids underminerer ganske enkelt muligheden for udvikling.  

 Der opstår store sociale skævvridninger internt i udviklingslandene, og i  

 forvejen svage social- og sundhedssystemer sættes under et enormt pres.
Aktiv  

 bekæmpelse af hiv/aids er en kamp, som Danmark har forpligtet sig til via  

 tilslutningen til FNs såkaldte Millenium Development Goals, også kaldet  

 2015-målene.
Der er otte grundlæggende målsætninger for det nye årtusind.
Den  

 sjette målsætning på listen skal bremse og nedbringe udbredelsen af hiv/aids  

 inden 2015.
Desværre tyder intet på, at der er politisk vilje til at opfylde  

 denne målsætning.
Tilmed er det svært at få øje på blot tilnærmelsesvis  

 tilstrækkelige fremskridt.
Og problemet er desværre ikke manglende viden, men  

 svigtende vilje til at rejse penge til aids-bekæmpende initiativer.
FNs  

 generalsekretær har tidligere understreget situationens alvor i usædvanlig  

 skarpe vendinger: »I nogle lande virker aids som et reelt  

 masseødelæggelsesvåben over for befolkningen.
Og hvad gør vi ved det? Jeg  

 fornemmer en vis hjerteløshed, som man ikke skulle vente at se i det 21.  

 århundrede.« Han har derfor erklæret sig både »vred« og »bedrøvet« over det  

 manglende engagement fra verdens ledere (Politiken den 29. november 2003).  

 Senest  

 har Kofi Annan i sin rapport til verdenssamfundet om perspektiverne for  

 indfrielse af 2015-målene (In Larger Freedom: Towards Development, Security  

 and  

 Human Rights for All) igen understreget behovet for en kraftig acceleration  

 af  

 initiativer til indfrielse af målsætningerne.
Foruden 2015-målene er det vigtigt, at Danmark støtter andre  

 vigtige initiativer i kampen mod hiv/aids.
Som eksempel kan nævnes WHOs  

 3 by  

 5-strategi, der har som mål at skaffe 3 millioner mennesker i udviklings- og  

 overgangslande i medicinsk behandling inden udgangen af 2005. Dette skal  

 bl.a.  

 ske ved teknisk bistand til indkøb og kvalitetssikring af medicin. 3 by  

 5-initiativet har givet millioner af mennesker tro på og håb om, at  

 aids-behandling for fattige er inden for rækkevidde.
Man må ikke underkende,  

 at  

 håb om behandling ofte er den vigtigste årsag til at gøre  

 forebyggelsesindsatsen effektiv.
Initiativet støttes særlig af Sverige,  

 Storbritannien og Canada.
Et andet vigtigt initiativ er UNGASS-erklæringen fra 2001, som  

 er de overordnede internationale mål for hiv/aids-bekæmpelse.
Den danske  

 hiv/aids-indsats må derfor kobles direkte til UNGASS, hvilket kan få visse  

 konsekvenser for fokusset i den danske indsats.
I erklæringen er der bl.a. en  

 lang række mål for 2005, heriblandt en reducering af hiv blandt 15-24-årige  

 med 25 pct. i de hårdest ramte lande.
Desværre er smitteraten steget voldsomt  

 i  

 netop denne aldersgruppe siden 2001. Dette må derfor få Danmark til at øge  

 indsatsen over for de 15-24-årige og i øvrigt arbejde for en stærkere kobling  

 mellem hiv/aids og uddannelse.
 Desuden er det i den forbindelse vigtigt at sætte fokus på den  

 del af FNs Befolkningsfond, der har til opgave at gennemføre og  

 koordinere det  

 20-årige internationale handlingsprogram fra FNs Konference om  

 Befolkning og  

 Udvikling i Kairo i 1994 (ICPD). Dette indebærer opbygning af viden og  

 kapacitet på befolkningsområdet, herunder fremme af forståelsen for sociale,  

 økonomiske, miljømæssige og menneskeretlige aspekter af befolkningsudvikling.  

 Befolkningsfonden arbejder sammen med nationale regeringer, ngoer og  

 andre om  

 fremme af især seksuel og reproduktiv sundhed, dvs. mulighederne for, at det  

 enkelte menneske er i stand til at have et tilfredsstillende og sikkert  

 sexliv  

 og frit have mulighed for at bestemme, hvorvidt der ønskes børn, samt hvornår  

 og hvor mange.
Aids øger den globale ulighed Hiv/aids-epidemien er blevet en selvstændig faktor i skabelsen  

 af global ulighed.
Godt 95 pct. af verdens hiv/aids-smittede bor i lav- eller  

 mellemindkomstlande.
Afrika syd for Sahara er i særklasse det område, der er  

 hårdest ramt med 26,6 millioner smittede.
I 2003 døde 2,3 millioner mennesker  

 i  

 regionen.
Hver femte voksen i regionen er smittet med hiv/aids, og i lande  

 som  

 Zimbabwe og Botswana har epidemien reduceret den gennemsnitlige forventede  

 levealder med godt 30 år.
Det er kendetegnende for epidemien, at den rammer  

 de  

 områder i verden, der i forvejen kæmper med alvorlige sociale og økonomiske  

 problemer, og hvor naturressourcerne er hårdt trængte.
Hiv er ikke en dødsdom Viden om, at en positiv hiv-test ikke nødvendigvis er en  

 dødsdom, kan i mange udviklingslande være en medvirkende årsag til, at flere  

 mennesker lader sig teste.
Det er med til at begrænse spredningen af  

 sygdommen  

 og kontrollere det reelle omfang af katastrofen.
Når de hiv-smittede ved, at  

 de  

 via behandling har mulighed for at forlænge deres liv med op til 15 år, er  

 folk  

 mere tilbøjelige til at lade sig teste.
Desuden er aids-patienter i  

 behandling  

 de bedste til at oplyse om og advokere for smitterisici og vigtigheden af at  

 bruge kondom.
En del patienter opsøger arbejdspladser, skoler, fagforeninger  

 og  

 menigheder, hvor de på baggrund af egne erfaringer udbreder kendskabet til  

 den  

 livsfarlige sygdom.
Dette er nogle af de erfaringer, som Læger Uden Grænser  

 har  

 opnået gennem deres projekter.
Forebyggelse og behandling er uhyre vigtige komponenter i kampen  

 mod hiv/aids.
Projekter fra bl.a.
Læger uden Grænser viser, at behandling  

 faktisk er en af de mest effektive måder at forebygge på.
Erfaringerne fra  

 Læger Uden Grænser viser, at behandlingstilbud får flere mennesker til at  

 lade  

 sig hiv-teste, og de, der er i behandling, er mere tilbøjelige til at bruge  

 kondom end de hiv-ramte, der ikke er i behandling.
Samtidig er der ingen  

 entydige beviser på, at forebyggelse alene kan bremse den hastige stigning i  

 antallet af hiv-smittede og aids-syge.
For mange mennesker i udviklingslande kan seksualitet og seksuel  

 praksis være yderst tabu-belagt.
Disse tabuer og den medfølgende  

 stigmatisering  

 kan behandlingstilbud og en øget testning for hiv være med til at nedbryde,  

 hvilket gør det langt nemmere at tale om prævention, der er et af  

 grundelementerne i forebyggelse af hiv/aids.
Samtidig er der fra  

 arbejdsgiveres  

 side sket en stigmatisering af de arbejdere, der er hiv-positive, hvilket  

 betyder, at de bliver fyret fra deres arbejde.
For disse mennesker er  

 behandling vital, og når store dele af arbejdsstyrken er hiv-positive i visse  

 lande syd for Sahara, fører det til endnu større socioøkonomisk skævvridning.
Forskning Desuden er det overordentlig vigtigt at styrke og støtte den  

 innovative del af forskningen, der arbejder med tilvejebringelse af nye og  

 effektive midler, der kan forhindre smittespredning, f.eks. udvikling af  

 aids-vaccine og af beskyttende creme, der forhindrer overførelse af smitte  

 ved  

 samleje (mikrobiocider), og som har til hensigt at lette behandlingen.
Markedet frembringer af sig selv ikke sådanne »offentlige  

 goder«, som alle bør have lige adgang til.
Hoveddelen eller godt 90 pct. af  

 den  

 globale forsknings- og udviklingsindsats kommer kun de 10 pct. af verdens  

 befolkning til gode.
Forskning, der kunne være til gavn for mennesker over  

 hele  

 kloden, kommer først med 15-30 års forsinkelse udviklingslandene til gode.  

 Man  

 bør både stimulere til større investeringer og udveksling af resultater og  

 erfaringer samt forberede en prispolitik og samtidig sikre både produktion af  

 og adgang til lægemidlerne.
Oven i det hele kommer kvinders mulighed for at bestemme over  

 sig selv.
I dag smittes der i de hårdest ramte dele af verden flere kvinder  

 end  

 mænd, og kvinderne smittes hovedsagelig i ægteskabet, hvor de færreste bruger  

 kondom.
Derfor skal Danmark øge støtten til udvikling af ny og mere relevant  

 prævention, som alle skal have adgang til, og som kvinder kan have mere  

 indflydelse på anvendelsen af.
Kampen mod hiv/aids er en af vor tids største  

 udfordringer På baggrund af erfaringerne om vigtigheden af behandling som et  

 essentielt element i bekæmpelsen af hiv og aids opfordrer Socialdemokraterne  

 til en balanceret udviklingsstrategi, der går på to ben.
Både forebyggelse og  

 behandling er af fundamental betydning i den vigtige kamp mod hiv/aids.
Selv  

 om  

 forebyggende tiltag er vigtige, kan vi ikke bare lade stå til i denne  

 situation, som virkeligheden ser ud på nuværende tidspunkt.
Kampen mod hiv/aids er en af vor tids største udfordringer.  

 Omfanget af hiv/aids-epidemien er i dag mere foruroligende, end de fleste gør  

 sig klart.
Epidemien har til dato på verdensplan ramt mere end 60 millioner  

 mennesker.
I dag lever ca. 45 millioner mennesker med hiv, og dette tal  

 forøges  

 med 14.000 nye ofre hver dag.
Mere end 20 millioner mennesker er allerede  

 døde  

 som følge af sygdommen, og 13 millioner børn har allerede mistet en eller  

 begge  

 af deres forældre på grund af aids.
De menneskelige omkostninger Den dystre virkelighed er, at mindst 10.000 mennesker dør hver  

 eneste dag som følge af aids.
Omkring 3,1 million mennesker døde som følge af  

 aids i 2002, og næsten 5 millioner mennesker fik på verdensplan konstateret  

 hiv  

 i 2003. Det er det største antal siden epidemiens start.
Hvis vi blot lader stå til med hensyn til denne tendens og ikke  

 giver en økonomisk saltvandsindsprøjtning, der kan sikre en finansiering af  

 behandlingstilbud i udviklingslandene, betyder det   

 	  

 at der i 2014 er 30  

 millioner mennesker, der er døde som følge af aids,   

 	  

 at der i 2010 ifølge  

 UNICEF vil være 20 millioner børn, der har mistet en eller begge af deres  

 forældre som følge af aids, og   

 	  

 at der i 2010 ifølge  

 prognoser fra organisationer som UNAIDS og Den Globale Aids-fond vil være  

 kommet yderligere 45 millioner hiv-smittede til på verdensplan.
Det koster kun 2,30 kr. at redde et  

 menneskeliv Tallene taler for sig selv.
Den katastrofale udvikling kræver,  

 at vi handler her og nu, så epidemiens omfang ikke vil nå nye højder.
Det er  

 ikke en umulig kamp.
Lykkeligvis viser erfaringerne, at kampen mod hiv/aids  

 ikke er håbløs.
Lande som Thailand, Uganda og Brasilien har været i stand til  

 at bremse udbredelsen af hiv/aids som følge af en bevidst og målrettet  

 indsats.  

 Og med de drastiske prisfald på hiv/aids-behandling, den såkaldte behandling  

 med antiretroviral medicin, kan man i dag behandle en hiv/aids-patient for  

 2,30  

 kr. om dagen.
Alligevel har kun 5 pct. eller hver tyvende af de hiv-ramte i  

 udviklingslandene mulighed for behandling.
Manglende økonomisk vilje De internationale organisationer, der kæmper den hårde kamp mod  

 hiv/aids, mangler desperat økonomiske midler til at nå deres mål.
Det  

 vurderes,  

 at prisen for at bremse epidemiens udbredelse beløber sig til 10 mia.
USD om  

 året på verdensplan.
I dag anvendes der mindre end halvdelen af beløbet.
Det  

 vil sige, at med godt 5 mia.
USD om året kunne verden bremse og begrænse  

 aids-epidemien.
I et større perspektiv svarer dette beløb til, hvad den  

 amerikanske administration bruger i løbet af 5 uger på militære udgifter i  

 Irak.
Politisk modstand Kampen mod hiv/aids bremses ikke alene af manglende generøsitet,  

 men også af politisk modstand.
Bushadministrationen har genoplivet USAs  

 bekæmpelse af organisationer, der i deres arbejde i udviklingslandene bl.a.  

 beskæftiger sig med forskellige aspekter af abort.
Ligesom under præsident  

 Ronald Reagan lukker amerikanerne ikke alene for støtten til organisationer,  

 der udfører abort, men også til organisationer, der blandt deres øvrige  

 aktiviteter oplyser eller rådgiver om abort og henviser til steder, hvor der  

 gennemføres aborter, og til organisationer, der fører kampagner til fordel  

 for  

 fri abort, selv om aktiviteterne er lovlige og selvfinansierende.
I en situation, hvor USA leverer 43 pct. af den globale  

 udviklingsbistand til familieplanlægning, mor-barn-sundhedsprogrammer og  

 seksuelt overførte sygdomme, har dette fremstød fra den yderste højrefløj i  

 USA  

 dybt alvorlige konsekvenser for kampen mod hiv/aids.
Ikke alene rammes nogle  

 af  

 verdens fattigste kvinder helt konkret på liv og sundhed, men det  

 principielle  

 grundlag for verdenssamfundets kamp mod hiv/aids, som bygger på, at adgangen  

 til seksuel og reproduktiv sundhed er en menneskeret og skal beskyttes som  

 sådan, bliver hermed også undergravet.
Behovet for handling fra dansk og europæisk side er derfor  

 selvindlysende.
Vi må afbøde konsekvenserne af Bushadministrationen  

 handlinger  

 og gå foran i arbejdet for at sætte handling bag FN-målsætningen om et  

 endeligt  

 opgør med hiv/aids-epidemien.
Danmark må som et af verdens rigeste lande være  

 klar til at påtage sig et særligt ansvar.
Ved udarbejdelsen af  

 udviklingsstrategien »Partnerskab 2000« var der bl.a. bred enighed om at  

 fokusere på bekæmpelsen af hiv/aids.
De såkaldte tematiserede multilaterale  

 bidrag på finansloven havde til formål at bidrage til indfrielse af  

 målsætningerne i »Partnerskab 2000« og rettede sig i udgangspunktet netop mod  

 bekæmpelsen af hiv/aids.
Konsekvenserne af nedskæringerne Med store menneskelige omkostninger til følge er der efter  

 regeringsskiftet i 2001 gennemført drastiske nedskæringer på  

 udviklingsbistanden.
Den tidligere regerings planlagte stigninger i de  

 tematiserede multilaterale bidrag er ikke gennemført.
Konsekvensen er en  

 begrænsning af mulighederne for at forfølge en helt central  

 udviklingspolitisk  

 målsætning.
Dertil kommer, at regeringens politik med hensyn til bekæmpelsen  

 af hiv/aids også har haft stærkt beklagelige politiske konsekvenser.  

 SR-regeringen reagerede i 2001 konsekvent på USAs kursskifte og sikrede  

 ekstra  

 bevillinger til organisationer, der arbejder med seksuel og reproduktiv  

 sundhed.
Efterfølgende har VK-regeringen dog beskåret bl.a. bevillingen til  

 Den  

 Internationale Sammenslutning af Familieplanlægningsorganisationer (IPPF),  

 der  

 er en paraplyorganisation for 156 nationale  

 familieplanlægningsorganisationer.
Også regeringens bud på udviklingspolitiske prioriteter for  

 2004-2008, »En verden til forskel«, og for 2005-2009, »Sikkerhed, vækst og  

 udvikling«, peger på indsatsen mod hiv/aids som et helt centralt  

 indsatsområde.  

 Og der kan ikke være den ringeste tvivl om nytten ved den foreslåede  

 styrkelse  

 af indsatsen.
Hver en krone vil være direkte medvirkende til at forhindre nye  

 menneskelige tragedier og forbedre vilkårene for en lang række øvrige  

 udviklingsinitiativer.
Debat om dansk udviklingsbistand Derfor håber forslagsstillerne på en velvillig behandling af det  

 stillede forslag.
Tiden er inde til en reel debat om dansk udviklingsbistand.  

 Før folketingsvalget i 2001 fik man det indtryk, at uenigheden alene gjaldt  

 bistandens mål og effektivitet.
De nuværende regeringspartier foreslog en  

 »midlertidig« begrænsning af bistanden med 1,5 mia. kr., som angiveligt  

 udelukkende havde til formål at fremme effektivitetsforbedringer i bistanden.  

 Den nuværende udenrigsminister udtalte tilmed: »I forhold til de fattigste  

 kan  

 jeg garantere, at de ikke kommer til at undgælde for nedskæringerne« (Ritzau  

 den 5. december 2001).
Virkeligheden tegner sig desværre anderledes.
Besparelserne på  

 udviklingsbistanden antager i dag permanent karakter og er tilmed hastigt  

 voksende set i forhold til Danmarks generelle velstand.
Konsekvenserne for  

 verdens fattigste er åbenlyse.
Og intet tyder på, at nedskæringerne har  

 virket  

 fremmende for kvaliteten af den danske bistand.
Tværtimod er der flere  

 indikationer af, at faglige hensyn blev fortrængt under det politiske  

 hastværk,  

 der gjorde sig gældende efter regeringsskiftet.
Statsministeren lovede i sin åbningstale den 5. oktober 2004, at  

 regeringen vil arbejde for øget fokus på det afrikanske kontinents problemer:  

 »Afrika må ikke blive det tabte kontinent.
Verdens rige lande må stå sammen  

 om  

 at løfte det afrikanske kontinent ud af den nuværende elendighed.
Vi må  

 hjælpe  

 Afrika, så forfald og fortvivlelse bliver afløst af fremskridt og forhåbning.  

 Der er brug for en bred indsats.
Løse militære konflikter.
Håndtere  

 flygtningeproblemer.
Sikre demokrati og god regeringsførelse.
Skabe bedre  

 handelsvilkår.
Stimulere økonomisk udvikling.
Bekæmpe aids.« I praksis er der imidlertid sammenlagt i årene 2002-2005, målt i  

 forhold til det finanslovsforslag som SR-regeringen fremlagde i 2001, sket en  

 besparelse på 1,3 mia. kr. alene på den direkte bilaterale bistand til  

 Afrika.
Derfor er der ved indgangen til en ny valgperiode grund til at  

 få skabt klarhed om de politiske holdningsforskelle, når det gælder bistanden  

 til verdens fattigste.
Den løbende kvalitetssikring af bistanden skal foregå  

 i  

 et bredt samarbejde.
Derfor hilser forslagsstillerne også regeringens nye  

 strategi til bekæmpelse af hiv/aids i udviklingslandene velkommen.
Strategien  

 rummer en række nyttige tiltag, som forhåbentlig vil føre i retning af en  

 mere  

 effektiv dansk indsats.
Selv i så fald vil det danske bidrag til løsning af  

 den  

 tredje verdens problemer med hiv/aids imidlertid ikke stå i et rimeligt  

 forhold  

 til problemets karakter og omfang.
Som påpeget af de humanitære organisationer bag initiativet  

 »Humor mod AIDS« er regeringens ambitionsniveau simpelt hen for lavt, og i  

 det  

 lys vil selv initiativer, der på papiret forekommer lovende, ikke  

 nødvendigvis  

 have tilstrækkelig effekt i praksis.
Som det ganske skarpt blev fremhævet af  

 IBIS i forbindelse med offentliggørelsen af høringssvaret til regeringens  

 strategi:
»Det er desværre ikke muligt at vurdere,  

  

 hvordan  

  

 Danmark konkret vil styrke indsatsen til bekæmpelse af  

 hiv/aids.
Det er kun rimeligt at forlange, at en strategi bakkes op af  

 konkrete, økonomiske mål.
Det nuværende niveau, hvor kun 3,6 % af den samlede  

 danske bistand går til hiv/aids, er helt utilstrækkeligt«  

 (www.noedhjaelp.dk).
Udmøntning Derfor foreslår Socialdemokraterne for tredje år i træk at øge  

 midlerne til bekæmpelse af hiv/aids.
Derfor fremsætter Socialdemokraterne  

 endnu  

 en gang et ønske om, at Folketinget øger indsatsen imod hiv/aids.  

 Socialdemokraterne ønsker en ekstrabevilling til bekæmpelse af hiv/aids  

 blandt  

 verdens fattigste på 250 mio. kr. årligt, hvor de 100 mio. kr. skal øremærkes  

 til Den Globale Fond.
De resterende 150 mio. kr. skal anvendes til en  

 bredspektret indsats i kampen mod hiv/aids.
Desuden skal indsatsen også gælde  

 kapacitetsopbygning af udviklingslandenes sundhedssystemer og direkte  

 medvirke  

 til at finansiere initiativer, der kan sikre en større grad af effektiv  

 implementering af især behandlingstiltag vedrørende hiv/aids, så der ikke  

 opstår problemer med at få kanaliseret og anvendt de bevilligede midler på  

 effektiv vis.
Hvis regeringspartierne ønsker en permanent og løbende  

 nedprioritering af indsatsen, skal det siges åbent, og konsekvenserne heraf  

 skal frem i lyset.
Hvis man derimod ønsker at arbejde sig tilbage til bred  

 enighed om et stærkt dansk bidrag til kampen for global udvikling, er  

 tilslutning til det foreliggende forslag et godt sted at starte.
Skriftlig fremsættelse Jeppe Kofod  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en målrettet og fokuseret indsats til bekæmpelse af  

 hiv/aids blandt verdens fattigste.
(Beslutningsforslag nr.
B 85).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
