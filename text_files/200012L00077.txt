Fremsat den 1. november 2000 af  

 økonomiministeren (Marianne Jelved) Forslag til Lov om ændring af lov om  

 forsikringsvirksomhed1) , lov om  

 Arbejdsmarkedets Tillægspension, lov om Lønmodtagernes  

 Dyrtidsfond og lov om sikring mod følger af arbejdsskade (Administration af forsikringsbestande, fleksibelt  

 aktieloft og arbejdsmarkedsrelaterede livsforsikringsaktieselskaber m.v.) § 1 I lov om forsikringsvirksomhed, jf. lovbekendtgørelse nr. 778 af  

 17. august 2000, foretages følgende ændringer:
 1. § 30, stk. 1, nr. 3, affattes  

 således:
 »3)	regler for beregning og fordeling af realiseret resultat til  

 forsikringstagerne og andre berettigede efter  

 forsikringsaftalerne,«.
 2. I § 31, stk. 2, ændres »overskud« til:  

 »realiseret resultat«.
 3. § 87 affattes således:
 »§ 87. Bestyrelsen og direktionen er forpligtet til at  

 anbringe selskabets kapital på en hensigtsmæssig og for  

 forsikringstagerne tjenlig måde, således at der er betryggende  

 sikkerhed for, at selskabet til enhver tid kan opfylde sine  

 forpligtelser.«.
 4. I § 128, stk. 5, ændres »50 pct.« til:  

 »70 pct.«.
 5. Kapitel 15 affattes således:
»Kapitel 15 Administration af et livsforsikringsselskabs  

 forsikringsbestand § 151. Træffer Finanstilsynet beslutning om, at et  

 livsforsikringsselskabs forsikringsbestand tages under administration i  

 henhold til § 176, stk. 5, § 250 eller § 253,  

 udnævner Finanstilsynet samtidig en administrator til i  

 fællesskab med eventuelle medadministratorer at forestå  

 forsikringsbestandens administration.
 Stk. 2. Når en forsikringsbestand tages under  

 administration, skal Finanstilsynet tilbagekalde livsforsikringsselskabets  

 koncession samt foranledige beslutningerne om administrationens  

 iværksættelse, administrators udnævnelse samt koncessionens  

 tilbagekaldelse registreret i Erhvervs- og Selskabsstyrelsen.
 Stk. 3. For at sikre administrationens forsvarlige varetagelse  

 kan administrator udpege en eller flere medadministratorer med indsigt i for  

 administrationen relevante forhold. § 89 finder tilsvarende anvendelse i  

 forbindelse med administrationsboer.
Stk. 4. Honorarer til administratorerne og andre udgifter i  

 forbindelse med administrationen udredes af administrationsboet.
Honorarernes  

 størrelse fastsættes efter forhandling med Finanstilsynet.
 Stk. 5. Administrationsboet er underlagt Finanstilsynets  

 tilsyn.
§ 152. Ved administrationens begyndelse skal de i § 131,  

 stk. 1, nævnte registrerede aktiver straks overlades til  

 administrationsboet.
Administrationsboet ved administrator skal være  

 berettiget til at råde over disse aktiver.
For så vidt  

 angår fondsaktiver skal dette registreres i en værdipapircentral  

 og for så vidt angår fast ejendom i tingbogen.
 Stk. 2. Erklæres et livsforsikringsselskab konkurs,  

 oversender skifteretten straks de i stk. 1 nævnte aktiver til  

 administrator.
 Stk. 3. Administrator skal lade de registrerede aktiver  

 vurdere i overensstemmelse med de gældende  

 værdiansættelsesregler.
Stk. 4. De enkelte forsikrede kan ikke gøre krav  

 gældende mod selskabet.
Derimod kan administrator på  

 administrationsboets vegne fordre, hvad der efter vurderingen af de overtagne  

 aktiver, jf. stk. 3, mangler, for at de forsikringsmæssige  

 hensættelser og anmeldte og forfaldne forsikringskrav efter beregningen  

 nævnt i § 154 er dækket.
Endvidere kan administrator  

 på administrationsboets vegne kræve et beløb, der svarer  

 til selskabets solvensmargen opgjort ved administrationsboets begyndelse, jf.  

 §§ 34 og 73.
 Stk. 5. Erklæres et livsforsikringsselskab konkurs,  

 efter administrationen er begyndt, får konkursen ingen virkning for  

 administrationsboet.
 Stk. 6. Administrator skal forvalte de fra selskabet modtagne  

 aktiver og kan hos selskabet, eventuelt ved fogedens hjælp, kræve  

 alt til administrationen nødvendigt materiale udleveret.
§ 153. Når forsikringsbestanden er taget under  

 administration, kan genkøb af forsikringer ikke finde sted.
Dog kan  

 genkøbsværdien helt eller delvis anvendes til dækning af  

 de i § 128, stk. 1, nr. 7, nævnte policelån.
 § 154. Administrator skal beregne de forsikringsmæssige  

 hensættelser og opgøre størrelsen af anmeldte og  

 forfaldne krav efter forsikringsaftalerne ved administrationens  

 begyndelse.
Stk. 2. Forsikringskrav, som før administrationens  

 begyndelse var forfaldne eller anmeldt, skal afgøres efter de  

 før dette tidspunkt gældende regler.
Forsikringer, som forfalder  

 senere, skal foreløbig kun udbetales med et så stort et  

 beløb, som administrator efter omstændighederne finder  

 forsvarligt.
Viser den endelige fastsættelse af  

 forsikringsbeløbene, jf. stk. 4, at der på denne måde  

 er udbetalt for meget, kan tilbagebetaling ikke kræves.
 Stk. 3. De forsikringsmæssige hensættelser  

 beregnes under anvendelse af det for selskabet anmeldte beregningsgrundlag,  

 jf. § 30, medmindre administrator finder det nødvendigt at  

 fastsætte et andet beregningsgrundlag, der anmeldes til  

 Finanstilsynet.
 Stk. 4. Fastsættelse af forsikringsbeløbene,  

 herunder en eventuel nedsættelse heraf, jf. § 155, stk. 1,  

 sidste pkt., eller § 156, stk. 1, 1. pkt., foretages i  

 overensstemmelse med det efter stk. 3 gældende beregningsgrundlag  

 og efter en fordeling af selskabets aktiver, der i det enkelte tilfælde  

 må anses for rimelig under hensyn til forholdene i  

 forsikringsbestanden, herunder indholdet af forsikringsaftalerne.
§ 155. Administrator skal snarest muligt, efter at vurdering  

 og beregning i henhold til § 152, stk. 3 og § 154 har fundet  

 sted, søge hele forsikringsbestanden overtaget af et eller flere  

 forsikringsselskaber, der driver virksomhed her i landet.
Indkommer der  

 tilbud om en sådan overtagelse, skal administrator ansøge om  

 Finanstilsynets tilladelse til overdragelsen.
Ansøgningen om  

 overdragelsen skal ledsages af den overenskomst, der er afsluttet mellem  

 administrationsboet og det overtagende selskab og af sådanne  

 oplysninger om dette selskab, som Finanstilsynet finder nødvendige for  

 at kunne bedømme, om overdragelsen er forsvarlig over for  

 forsikringstagerne.
Medfører overenskomsten nedsættelse af  

 forsikringsbeløbene eller ændring af forsikringsvilkårene,  

 herunder af bonusreglerne, skal dette angives.
Stk. 2. Medmindre Finanstilsynet på det foreliggende  

 grundlag finder, at tilladelse til overdragelsen bør nægtes,  

 skal Finanstilsynet offentliggøre en redegørelse for den  

 påtænkte overdragelse i Statstidende og i dagblade.  

 Redegørelsen skal indeholde en opfordring til forsikringstagerne til  

 inden en af Finanstilsynet fastsat frist, der ikke må være  

 kortere end en måned, skriftligt at meddele Finanstilsynet,  

 såfremt de har indsigelser mod overdragelsen.
Selskabet skal samtidig  

 til de forsikringstagere, hvis adresse er selskabet bekendt, udsende  

 redegørelsen og forslaget.
Stk. 3. Efter udløbet af den i stk. 2,  

 nævnte frist træffer Finanstilsynet under hensyntagen til de  

 fremsatte indsigelser beslutning om, hvorvidt forsikringsbestanden kan  

 overdrages i overensstemmelse med det fremsatte forslag.
Overdragelsen kan  

 ikke påberåbes som grundlag for at hæve  

 forsikringsaftalen.
 Stk. 4. Er overdragelse sket på sådan måde,  

 at ikke alle administrationsboets aktiver er medgået, skal  

 administrator afgive det overskydende beløb til selskabet eller dets  

 bo.
§ 156. Kan forsikringsbestanden ikke overdrages i henhold til  

 § 155, skal administrator foretage den endelige fastsættelse af  

 forsikringsbeløbene i henhold til den foretagne opgørelse samt  

 eventuelle ændringer af forsikringsvilkårene, herunder af  

 bonusreglerne og sammenkalde en generalforsamling af forsikringstagerne til  

 stiftelse af et gensidigt selskab med administrationsboet som stifter, jf.  

 § 72 og aktieselskabslovens § 3. Til denne generalforsamling gives  

 2 måneders varsel.
Indkaldelsen samt en redegørelse for  

 stiftelsesdokumentets indhold, jf. § 14, og den af administrator  

 beregnede fastsættelse af forsikringsbeløbene  

 bekendtgøres på den i § 155, stk. 2 angivne  

 måde.
 Stk. 2. Ved registreringen indtræder det gensidige  

 selskab i den i § 152, stk. 4 nævnte ret over for det  

 tidligere selskab.
 Stk. 3. Kan der ikke stiftes et nyt selskab, fortsættes  

 administrationen, og administrator tager stilling til, om yderligere  

 forsøg på at overføre forsikringerne til et nyt eller til  

 et andet selskab skal foretages.«.
 6. Efter § 206 indsættes som nyt kapitel 22 a  

 følgende:
»Kapitel 22 a Særlige regler om arbejdsmarkedsrelaterede  

 livsforsikringsaktieselskaber § 206 a.
Ved et arbejdsmarkedsrelateret  

 livsforsikringsaktieselskab forstås et livsforsikringsaktieselskab,  

 der 1)	direkte eller indirekte fuldt ud ejes af forsikringstagernes faglige  

 organisationer eventuelt i fællesskab med de relevante branchers  

 arbejdsgiverorganisationer, 2)	er etableret som følge af en overenskomstmæssig aftale  

 og 3)	ifølge vedtægterne ikke udbetaler udbytte til  

 ejerne.
 Stk. 2. Af selskabets vedtægter skal, udover det i  

 stk. 1, nr. 3 nævnte, fremgå, at selskabet er et  

 »arbejdsmarkedsrelateret livsforsikringsaktieselskab«.
Stk. 3. Afståelse af aktier i selskabet til andre end  

 den i stk. 1, nr. 1, nævnte kreds, eller ændring af  

 selskabets vedtægter vedrørende de i stk. 1, nr. 3, og  

 stk. 2, nævnte forhold, kan ikke ske uden Finanstilsynets  

 godkendelse.
Finanstilsynets godkendelse kan alene meddeles, såfremt  

 afståelsen eller vedtægtsændringen skønnes at  

 være i de forsikredes interesse.
Stk. 4. Af selskabets vedtægter skal tillige  

 fremgå, hvorledes der skal forholdes med selskabets formue, når  

 der ikke længere er forsikringsmæssige krav mod selskabet.
Af  

 vedtægtsbestemmelsen skal fremgå, at den skattefrit opsparede del  

 af egenkapitalen skal anvendes til almennyttige eller velgørende  

 formål.
Stk. 5. Vil selskabet overdrage sin forsikringsbestand, skal  

 selskabet, udover det i § 157 anførte, tillige anvende den skattefrit  

 opsparede del af egenkapitalen til fordel for de forsikrede.
I tilfælde  

 af overdragelse af en bestemt del af forsikringsbestanden er det alene den  

 forholdsmæssige andel af den skattefrit opsparede del af egenkapitalen,  

 der skal anvendes til fordel for de forsikrede.«.
§ 2 I lov om Arbejdsmarkedets Tillægspension, jf.  

 lovbekendtgørelse nr. 914 af 4. oktober 2000, foretages  

 følgende ændring:
 1. I § 26, stk. 8, ændres »50 pct.« til: »70  

 pct.«.
§ 3 I lov om Lønmodtagerens Dyrtidsfond, jf. lovbekendtgørelse  

 nr. 281 af 1. maj 1995, som senest ændret ved § 2 i lov nr. 288 af  

 12. maj 1999, foretages følgende ændring:
 1. I § 6, stk. 6, ændres »50 pct.« til: »70  

 pct.«.
§ 4 I lov om sikring mod følger af arbejdsskade, jf.  

 lovbekendtgørelse nr. 943 af 16. oktober 2000, foretages  

 følgende ændring:
 1. I § 57 I, stk. 4, ændres »50 pct.« til:  

 »70 pct.«.
§ 5 Loven træder i kraft den 1. januar 2001.
§ 6 Loven gælder ikke for Færøerne og Grønland, men  

 § 1 og § 4 kan ved kongelig anordning sættes i kraft for  

 Grønland med de afvigelser, som de særlige grønlandske  

 forhold tilsiger.
Bemærkninger til lovforslaget Almindelige bemærkninger Indledning Lovforslaget indgår i regeringens initiativer med  

 henblik på en mere neutral beskatning af pensionsopsparing,  

 løsning af rentegarantiproblemet, forbedrede muligheder for at placere  

 pensionsopsparing i aktier, en styrkelse af risikovillig kapital til nye og  

 mindre virksomheder samt en løsning af arbejdsmarkedsrelaterede  

 livsforsikringsaktieselskabers frembringelse af et tilstrækkeligt  

 kapitalgrundlag.
Herudover indeholder lovforslaget ændringer af  

 redaktionel karakter.
Mere fleksibelt aktieloft I lovforslaget foreslås for det første en  

 ændring af det nuværende 50 pct. loft for pensionsinstitutternes,  

 Arbejdsmarkedets Tillægspensions (ATP), Lønmodtagernes  

 Dyrtidsfonds (LD) samt Arbejdsmarkedets Erhvervssygdomssikrings (AES)  

 investeringer i bl.a. aktier og andre »ikke-guldrandede aktiver« med henblik  

 på at styrke udbuddet af risikovillig kapital.
Dette sker ved at gøre placeringsreglerne mere  

 fleksible, således at det bliver muligt for pensionsinstitutter, som er  

 velkonsoliderede, at have op til 70 pct. i aktier.
Hvor højt  

 institutterne må gå i forhold til de 70 pct. baseres på en  

 vurdering - efter objektive kriterier - af selskabernes faktiske  

 kapitalstyrke i forhold til risikoen på investeringer og forpligtelser.  

 Hermed tilgodeses også hensynet til en fortsat sikkerhed for  

 pensionsopsparingen.
Anmeldelse af regler for beregning og fordeling af overskud Efter de gældende regler skal  

 livsforsikringsselskaber anmelde deres tekniske grundlag til Finanstilsynet,  

 der skal undersøge, om anmeldelsen har den fornødne klarhed og  

 rimelighed.
Dette anmeldelsessystem, som erstattede et godkendelsessystem,  

 blev indført i 1993 i forbindelse med en liberalisering af det  

 aktuarmæssige tilsyn med livsforsikringsselskaber.
 Finanstilsynet påser, at livforsikringsselskabernes  

 anmeldelser og de dertil hørende bilag har en så klar og  

 præcis form, at de uden videre kan danne basis for en aktuars  

 kontrolberegninger og i deres helhed er egnede til at give et  

 fyldestgørende billede af selskabets aktiviteter.
 Det anmeldte tekniske grundlag skal blandt andet indeholde  

 regler for beregning og fordeling af overskud til forsikringstagerne og andre  

 berettigede efter forsikringsaftalerne.
Betydningen af begrebet »overskud«, som det anvendes i de  

 gældende regler, er ikke tidssvarende i forhold til de nugældende  

 regnskabsregler.
Med lovforslaget er det derfor hensigten at præcisere,  

 at det er »det realiserede resultat«, der skal fordeles mellem  

 forsikringstagerne og andre berettigede ifølge forsikringsaftalerne.  

 Det påses af Finanstilsynet, at de anmeldte regler fører til en  

 rimelig fordeling.
 Finanstilsynet vil fastsætte nærmere regler om  

 beregningen og fordelingen af det realiserede resultat i en  

 bekendtgørelse om kontributionsprincippet.
Administration af livsforsikringsselskabers forsikringsbestande Ved lov nr. 391 af 30. maj 2000 blev reglerne om  

 administration af livsforsikringsbestande ændret således, at det  

 er en af Finanstilsynet udpeget administrator, der skal varetage  

 administrationen.
Samtidig oplystes i lovbemærkningerne, at muligheden  

 for en præcisering af indholdet af bestemmelserne ville blive  

 overvejet.
Der kan være flere forskellige grunde til, at et  

 selskab tages under administration.
Som eksempel kan nævnes, at der  

 ikke er tilstrækkelige midler i selskabet til, at det kan leve op til  

 sine forpligtelser over for forsikringstagerne.
Når et livsforsikringsselskab tages under  

 administration, påhviler det administrator at beregne de  

 forsikringsmæssige hensættelser.
Med lovforslaget  

 præciseres, at beregningen af de forsikringsmæssige  

 hensættelser som udgangspunkt sker under anvendelse af det tekniske  

 grundlag, som livsforsikringsselskabet har anmeldt over for  

 Finanstilsynet.
Administrator skal desuden opgøre størrelsen  

 af anmeldte og forfaldne krav efter forsikringsaftalerne.
Det fastslås  

 med lovforslaget, at administrator skal fastsætte  

 forsikringsbeløbene i overensstemmelse med det anmeldte  

 beregningsgrundlag og efter en fordeling af selskabets aktiver, der i det  

 enkelte tilfælde må anses for rimelig.
Dette har hidtil  

 været anset som en følge af almindelige principper, men  

 foreslås nu præciseret i loven.
En rimelig fordeling i forhold til bonusberettigede  

 forsikringstagere kan ofte tage sit udgangspunkt i det såkaldte  

 kontributionsprincip.
Kontributionsprincippet betyder, at der  

 tilstræbes en fordeling i forhold til, hvorledes midlerne er  

 tilvejebragt.
Ved vurderingen heraf tages der i fornødent omfang  

 hensyn til de indbetalte præmier og forrentningen heraf, udbetalte  

 ydelser samt omkostninger og risikodækning.
Med henblik på at varetage de forsikredes interesser  

 foreslås desuden, at muligheden for individuel overdragelse af  

 forsikringsbestande ved indhentelse af de enkelte forsikringstageres accept  

 udgår.
Administrator kan således kun foretage en kollektiv  

 overdragelse af en forsikringsbestand.
Dette indebærer, at  

 Finanstilsynet skal godkende overdragelsen, hvilket ikke er tilfældet  

 ved en individuel overdragelse.
Dermed tilstræbes, at den planlagte  

 overdragelse er i overensstemmelse med de forsikredes tarv.
 Endelig præciseres med lovforslaget, at  

 administrationsboer er underlagt tilsyn af Finanstilsynet.
Arbejdsmarkedsrelaterede livsforsikringsaktieselskaber Der foreslås en ændret status for selskaber,  

 som ikke drives med henblik på at skabe indtjening til ejerne, men som  

 er oprettet i relation til overenskomstaftalte pensionsordninger af  

 arbejdsgiver- og lønmodtagersiden.
Der er i overenskomsterne fra foråret 2000 aftalt en  

 væsentlig udbygning af arbejdsmarkedspensionsordningerne på store  

 dele af arbejdsmarkedet.
Dette medfører et stærkt øget  

 kapitalkrav til de berørte pensionsinstitutter.
Opbygning af det  

 nødvendige ejerkapitalgrundlag er imidlertid vanskeligt at  

 imødekomme for de arbejdsmarkedsrelaterede pensionsselskaber, der  

 vedtægtsmæssigt ikke må udbetale udbytter og derfor har  

 svært ved at skaffe egenkapital udefra.
Regeringen lægger stor vægt på, at der  

 ikke skabes usikkerhed om udbygning af pensionsopsparing.
Derfor  

 foreslås det i lov om forsikringsvirksomhed at indsætte en  

 definition af arbejdsmarkedsrelaterede livsforsikringsaktieselskaber, som  

 ligner tværgående pensionskasser mere end kommercielle selskaber.  

 Samtidig hermed fremsætter skatteministeren forslag om ændring af  

 beskatningen af de arbejdsmarkedsrelaterede livsforsikringsaktieselskaber (L  

 71). Disse kan i dag ikke skattefrit opspare egenkapital i modsætning  

 til de tværgående pensionskasser, hvilket foreslås  

 ændret.
Ændringerne vil betyde, at de  

 arbejdsmarkedsrelaterede selskaber bliver skattemæssigt ligestillet med  

 pensionskasser, også når det gælder opbygning af kapital  

 til at imødekomme solvenskrav.
Det forudsættes, at ejerne  

 fraskriver sig alle muligheder for kommerciel fortjeneste fra selskabet,  

 således at alle midler - ligesom i pensionskasser - tilfalder  

 opsparerne.
Det foreslås, at de arbejdsmarkedsrelaterede  

 livsforsikringsaktieselskaber udskilles som en særlig kategori i lov om  

 forsikringsvirksomhed på samme måde, som det er tilfældet  

 med tværgående pensionskasser.
Udover tværgående  

 pensionskasser er der tillige særregler for gensidige  

 forsikringsselskaber.
Med den foreslåede ændring vil der  

 således i lov om forsikringsvirksomhed være fire forskellige  

 kategorier af livsforsikringsselskaber: tværgående  

 pensionskasser, gensidige livsforsikringsselskaber, arbejdsmarkedsrelaterede  

 livsforsikringsaktieselskaber samt øvrige  

 livsforsikringsaktieselskaber.
 Som det er tilfældet for de tværgående  

 pensionskasser og de gensidige selskaber betyder forslaget, at reglerne i lov  

 om forsikringsvirksomhed gælder for de arbejdsmarkedsrelaterede  

 livsforsikringsaktieselskaber som hidtil, medmindre andet er fastsat i  

 bestemmelserne i det nu foreslåede kapitel 22 a.
De arbejdsmarkedsrelaterede livsforsikringsselskaber har  

 mange træk til fælles med de tværgående  

 pensionskasser.
Således er det i en tværgående  

 pensionskasse medlemmerne, dvs. forsikringstagerne, der kollektivt ejer  

 pensionskassen.
I et arbejdsmarkedsrelateret livsforsikringsaktieselskab er  

 det aktionærerne, der ejer selskabet; men disse aktionærer er  

 forsikringstagernes faglige organisationer eventuelt i fællesskab med  

 de relevante arbejdsgiverorganisationer.
Da forsikringstagerne i vidt omfang  

 er medlem af de faglige organisationer, er der således til en vis grad  

 identitet mellem dele af ejerkredsen og forsikringstagerne, Endvidere stilles der typisk ikke krav fra ejerne om  

 udbyttebetaling i de arbejdsmarkedsrelaterede livsforsikringsaktieselskaber,  

 idet formuen i disse selskaber skal komme de forsikrede til gode.
Dette  

 svarer til forholdet i en tværgående pensionskasse, hvor  

 formueafkastet også alene kommer forsikringstagerne, som er den  

 kollektive ejerkreds, til gode.
Endelig vil et arbejdsmarkedsrelateret  

 livsforsikringsaktieselskab alene kunne have kollektive ordninger på  

 samme måde som en tværgående pensionskasse.
Der vil  

 således ikke være tale om, at de arbejdsmarkedsrelaterede  

 livsforsikringsaktieselskaber får en konkurrencemæssig fordel i  

 forhold til øvrige livsforsikringsaktieselskaber for så vidt  

 angår udbud af individuelle forsikringer til offentligheden.
Økonomiske og administrative konsekvenser for det  

 offentlige Lovforslaget skønnes at medføre behov for 2  

 AC-årsværk og 1 HK-årsværk i Finanstilsynet.  

 Udgifterne hertil skønnes at være 1,1 mio. kr.
Hertil kommer  

 driftsudgifter på 0,3 mio. kr. årligt.
Udgifterne dækkes af  

 sektorens bidrag til Finanstilsynet.
Et mere fleksibelt aktieloft vil med de nye satser for  

 pensionsafkastsbeskatning ikke have provenuvirkning, jf. dog også  

 erhvervsøkonomiske og administrative konsekvenser for erhvervslivet.  

 Fritagelse fra selskabsbeskatning af arbejdsmarkedsrelaterede  

 livsforsikringsaktieselskaber indebærer ikke egentligt provenutab, idet  

 den er et alternativ til den gældende mulighed for omdannelse til  

 tværgående pensionskasse.
Lovforslaget skal ses som en del af den  

 samlede provenuneutrale omlægning af Pensionsafkastsbeskatningsloven,  

 jf. det af skatteministeren samtidig fremsatte lovforslag (L 71).
Erhvervsøkonomiske og administrative konsekvenser  

 for erhvervslivet Pensionsinstitutterne får bedre mulighed for at  

 optimere deres porteføljesammensætning.
Det skyldes, at  

 begrænsningen for selskabernes aktieinvesteringer på 50 pct. af  

 de forsikringsmæssige hensættelser gøres mere fleksibel  

 ved at give bedre mulighed for investering i »ikke-guldrandede aktiver«,  

 herunder aktier, på op til 70 pct. for pensionsinstitutter som er  

 velkonsoliderede.
Flere af de velkonsoliderede institutter er på eller  

 tæt på det eksisterende aktieloft.
De ville derfor med de  

 hidtidige regler være henvist til i højere grad at investere i  

 obligationer eller ejendomme mv., hvor afkast i øvrigt hidtil er  

 beskattet med 26 pct.
Da afkast af aktier historisk har givet et  

 højere afkast end obligationer, vil en øget aktieandel kunne  

 give en højere gennemsnitlig forrentning af den enkelte  

 pensionsopsparers langsigtede opsparing, ligesom det kan øge den  

 langsigtede opsparing i samfundet.
Dette vil i givet fald indebære et  

 højere provenu af pensionsafkastbeskatningen.
I forslaget defineres en ny type  

 livsforsikringsaktieselskaber, som har afgørende  

 fællestræk med tværgående pensionskasser.
I et  

 lovforslag, som fremsættes af skatteministeren som del i den samlede  

 omlægning, gives denne type selskaber mulighed for at blive fritaget  

 for selskabsbeskatning.
Den foreslåede selskabsskattefritagelse  

 indebærer, at beskatningen af formueafkast til solvensopbygning mv.  

 effektivt nedsættes fra 32 pct. til den foreslåede fælles  

 pensionsafkastsats på 15 pct. og dermed til et samlet beskatningsniveau  

 svarende til de tværgående pensionskasser.
Muligheden for  

 selskabsskattefritagelse er valgfri.
Den skal ses som et alternativ til den  

 allerede gældende adgang til at omdanne sig til tværgående  

 pensionskasse, hvorved den samme skattebesparelse ville kunne opnås.  

 Omdannelse til tværgående pensionskasse vil indebære, at  

 selskaberne lukkes og oprettes som et nyt selskab, hvilket vil medføre  

 visse administrative og omkostningsmæssige ressourcer for de selskaber,  

 der vælger at omdanne sig.
Det vides ikke, hvor mange selskaber der  

 umiddelbart vil vælge at benytte ordningen, og hvornår disse vil  

 vælge ordningen.
På sigt skønnes ordningen imidlertid at  

 få en betydelig udbredelse blandt de selskaber, der opfylder  

 betingelserne.
Miljømæssige konsekvenser Lovforslaget har ingen miljømæssige  

 konsekvenser.
Lovovervågning For at sikre en forbedring af lovkvaliteten har regeringen  

 taget initiativ til en mere systematisk overvågning af lovgivningen.  

 Der skal foretages en vurdering af, om de mål og forudsætninger,  

 der bliver antaget i forbindelse med lovenes tilblivelse også holder  

 efterfølgende.
 Indenfor Økonomiministeriets ressortområde  

 har Økonomiministeren bestemt, at lovforslag om ændring af  

 følgende love skal deltage i lovovervågningen:
· · · · · · · Nærværende lovforslag er således  

 omfattet af lovovervågning.
På Økonomiministeriets ressortområde  

 vil lovovervågningen ske i tæt samarbejde med den finansielle  

 sektor.
En gang om året vil økonomiministeren afgive en  

 redegørelse til Folketingets Erhvervsudvalg som bl.a. vil indeholde en  

 beskrivelse af de indhøstede erfaringer med de love, der deltager i  

 lovovervågningen.
Endvidere vil Finanstilsynet på baggrund af  

 indhøstede erfaringer med administration af lovgivningen en gang  

 årligt foretage en evaluering af, i hvilket omfang forudsatte mål  

 og effekter af vedtagne lovforslag rent faktisk realiseres.
Forholdet til EU-retten Lovforslaget indeholder ændringer af bestemmelser,  

 der tidligere har gennemført bestemmelser i Rådets direktiv  

 92/96/EØF af 10. november 1992 om samordning af love og administrative  

 bestemmelser vedrørende direkte livsforsikringsvirksomhed og om  

 ændring af direktiv 79/267/EØF og 90/619/EØF (tredje  

 livsforsikringsdirektiv).
Høring Advokatrådet, Amtsrådsforeningen,  

 Arbejderbevægelsens Erhvervsråd, ATP, Arbejdsministeriet, Den  

 Danske Børsmæglerforening, Centralforeningen for Danske  

 Assurandører, Danmarks Nationalbank, Danmarks Rederiforening, Dansk  

 Arbejdsgiverforening, Dansk Aktionærforening, Dansk Handel &  

 Service, Dansk Industri, Den Danske Aktuarforening, Den Danske  

 Finansanalytikerforening, Den Danske Fondsmæglerforening, Det Danske  

 Handelskammer, Erhvervenes Skattesekretariat, Erhvervsankenævnet,  

 Erhvervsministeriet, Erhvervs- og Selskabsstyrel-sen, Finansforbundet,  

 Finansieringsinstituttet for Industri og Håndværk A/S,  

 Finansministeriet, Finansrådet, Finansstyrelsen, Finanssektorens  

 Arbejdsgiver-forening, Fondsrådet, Forbrugerrådet, Foreningen af  

 Firmapensionskasser, Foreningen af Statsautoriserede Revisorer, Foreningen  

 Registrerede Revisorer, Forsikring & Pension, FTF, Grønlands  

 Hjemmestyre, Håndværksrådet,  

 InvesteringsForeningsRådet, Justitsministeriet, Københavns  

 Fondsbørs A/S, Landsorganisationen i Danmark, LD,  

 Realkreditrådet, Regionale Bankers Forening, Rigsombudsmanden på  

 Færøerne, Skatteministeriet, Socialministeriet og  

 Værdipapircentralen.
 Vurdering af konsekvenser af  

 lovforslaget:
Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen.
Ja.
Udgifterne anslås til 1,4 mio. kr. pr. år for  

 Finanstilsynet, som dækkes af bidrag fra den finansielle sektor.
Administrative konsekvenser for stat, kommuner og  

 amtskommuner Ingen.
 Ingen.
Økonomiske konsekvenser for erhvervslivet Ingen.
 Ingen.
Administrative konsekvenser for erhvervslivet Ingen.
 Ingen.
Miljømæssige konsekvenser Ingen.
 Ingen.
Administrative konsekvenser for borgerne Ingen.
 Ingen.
Forholdet til EU-retten Lovforslaget indeholder visse administrative ændringer  

 af bestemmelser, der i den gældende lov gennemfører bestemmelser  

 i Rådets direktiv 92/96/EØF af 10. november 1992 om samordning  

 af love og administrative bestemmelser vedrørende direkte  

 livsforsikringsvirksomhed og om ændring af direktiv 79/67/EØF og  

 90/619/EØF (tredje livsforsikringsdirektiv).
Bemærkninger til lovforslagets  

 enkelte bestemmelser Til § 1 Til nr. 1 Forslaget erstatter det tidligere anvendte ord »overskud«  

 med »realiseret resultat«, da ordet »overskud« kan forveksles med andre  

 overskudsbegreber, hvorved betydningen af bestemmelsen kan misforstås.  

 Der tilsigtes herved ingen realitetsændringer af bestemmelsen.
 Efter § 30, stk. 1, nr. 3, i lov om  

 forsikringsvirksomhed skal livsforsikringsselskabernes tekniske grundlag  

 indeholde »regler for beregning og fordeling af overskud til  

 forsikringstagerne og andre berettigede efter forsikringsaftalerne«.  

 Formålet med den foreslåede affattelse af bestemmelsen er at  

 præcisere hvilket overskud, der skal fordeles.
Behovet for at indføre begrebet »realiseret  

 resultat« skal ses i forholdet mellem begrebet »overskud« og  

 regnskabsreglernes definition af selskabernes resultat, idet betydningen af  

 begrebet »overskud«, som det anvendes i §§ 30 og 31, er forældet i  

 forhold til de nugældende regnskabsregler.
Bestemmelsen om  

 overskudsfordeling har i sit indhold været stort set uændret  

 siden Lov om Livsforsikringsvirksomhed af 29. marts 1904, hvori det i  

 § 11 anførtes, at andragende om tilladelse til  

 livsforsikringsvirksomhed bl.a. skulle indeholde »Angivelse af Reglerne for  

 Beregning og Fordeling af Overskud til Forsikringstagerne«.
Oprindeligt  

 beregnedes i regnskaberne et driftsresultat før beslutning om  

 bonustildeling og egenkapitalforrentning, og generalforsamlingen tog stilling  

 hertil samt til anvendelsen af dette driftsresultat.
Efter de  

 nugældende regnskabsregler er bonustildelingen imidlertid allerede  

 indregnet som driftsudgift i årsregnskabet, hvorfor det  

 »forsikringstekniske resultat«, der fremstår heri, er et resultat efter  

 bonustildeling, og det må således ikke forveksles med det  

 »overskud«, der skal fordeles i form af bonus efter  

 kontributionsprincippet.
Det ovenfor omtalte driftsresultat, der beregnedes efter  

 de tidligere regnskabsregler, kan ikke direkte udledes af de nugældende  

 regnskaber.
Det er dette driftsresultat, der, som »realiseret resultat« efter  

 regler anmeldt til Finanstilsynet, jf. § 30, stk. 1, nr. 3, skal  

 beregnes og fordeles til egenkapitalen,  

 bonusudjævningshensættelserne og til de enkelte forsikringstagere  

 i form af bonus.
 Der er således tale om den del af driftsresultatet,  

 som de anmeldte rente-, risiko- og omkostningsforudsætninger, jf.  

 § 31, stk. 4 og 5, har givet anledning til.
Til nr. 2 Ændringen er en konsekvens af forslagets § 1,  

 nr. 1.
Beregningen og fordelingen af det pågældende  

 overskud, der nu foreslås benævnt »realiseret resultat«, skal  

 fortsat efter § 31, stk. 2, i lov om forsikringsvirksomhed  

 være rimelig.
Udgangspunktet for fordelingen af overskuddet vil  

 være det såkaldte kontributionsprincip.
At  

 kontributionsprincippet er udgangspunktet indebærer, at den beregnede  

 og fordelte bonus ikke varigt må afvige væsentligt herfra,  

 medmindre andet følger af forsikringsaftalernes indhold, herunder at  

 der ikke er ret til bonus.
For så vidt angår den del af overskuddet, der  

 fordeles mellem de efter aftalerne bonusberettigede forsikringer, vil en  

 rimelig fordeling af det realiserede resultat efter kontributionsprincippet  

 være, at der tilstræbes en fordeling i forhold til, hvorledes  

 resultatet er opstået.
Fordelingen skal således afspejle det  

 forhold, hvorefter der er bidraget til overskudsdannelsen.
Ved vurderingen  

 heraf tages der i fornødent omfang hensyn til forsikringernes  

 forskellige karakteristika med hensyn til risiko, omkostninger og  

 forrentning.
 For øvrige forsikringer vil en rimelig fordeling af  

 det realiserede resultat afhænge af de konkrete forhold i  

 forsikringsbestanden, herunder de kontraktsmæssige forpligtelser over  

 for de forsikrede.
 Finanstilsynet vil i efteråret 2000 i medfør  

 af § 31, stk. 6, i lov om forsikringsvirksomhed fastsætte  

 nærmere regler om denne beregning og fordeling af det realiserede  

 resultat (Bekendtgørelse om kontributionsprincippet).
Til nr. 3 Med ændringen præciseres, at selskabets  

 ledelse til enhver tid skal anbringe selskabets kapital, således at der  

 er betryggende sikkerhed for, at selskabet kan opfylde sine forpligtelser, i  

 særdeleshed over for de forsikrede.
Når det præciseres, at  

 der skal være »betryggende sikkerhed« fremhæves det, at reglen i  

 § 87 ikke indebærer, at ledelsen overvejende skal fokusere  

 på passivsiden, men at der tillige er krav om, at selskabets  

 investeringer skal være betryggende set i forhold til selskabets  

 kapitalgrundlag.
Dette har ikke hidtil fremgået direkte af  

 bestemmelsers ordlyd, men har ligget implicit i bestemmelsen.
Der tilsigtes  

 således ikke en realitetsændring af bestemmelsen, men alene en  

 præcisering af indholdet.
Et forsikringsselskabs kapitalgrundlag  

 består af selskabets ansvarlige kapital.
Forslaget skal ses i sammenhæng med den under  

 § 1, nr. 4 foreslåede ændring af grænsen for  

 ikke-guldrandede aktiver i § 128, stk. 5 i lov om  

 forsikringsvirksomhed, idet denne grænse foreslås hævet,  

 således at forsikringsselskabet blandt de aktiver, der udvælges  

 til at dække de forsikringsmæssige hensættelser, kan have  

 op til 70 % ikke-guldrandede aktiver.
Se i øvrigt bemærkningerne  

 til § 1, nr. 4.
At der skal være betryggende sikkerhed for, at  

 selskabet til enhver tid kan leve op til sine forpligtelser indebærer,  

 at selskabets ledelse løbende skal sikre sig, at dette er  

 tilfældet.
Dette kræver ikke alene at selskabet har et  

 tilstrækkeligt kapitalgrundlag til at kunne modstå de tab  

 på selskabets investeringer, der vil kunne opstå som følge  

 af en meget negativ, men dog plausibel, udvikling på de finansielle  

 markeder, Der stilles også krav om, at selskabet har  

 tilstrækkelige forretningsgange og systemer til at overvåge,  

 vurdere og imødegå de risici, som selskabets investeringer  

 indebærer.
Kravet om forretningsgange fremgår også af  

 § 94 i lov om forsikringsvirksomhed, hvor der stilles et generelt krav  

 om forretningsgange for forsikringsselskabets væsentligste  

 aktivitetsområder, hvorunder investeringspolitikken hører.  

 Kravet i § 87 indebærer dog, som beskrevet, tillige, at selskabet  

 skal være i besiddelse af tilstrækkelige systemer til at vurdere  

 de risici, der er forbundet med selskabets investeringer.
Hvis selskabets investeringer set i forhold til  

 kapitalgrundlaget medfører, at der ikke er betryggende sikkerhed for,  

 at selskabet kan leve op til sine forpligtelser, skal Finanstilsynet i  

 medfør af reglerne i lov om forsikringsvirksomhed §§ 250-251,  

 pålægge selskabet at foretage de i den anledning  

 nødvendige foranstaltninger.
I et tilfælde hvor selskabets  

 følsomhed overfor eksempelvis et aktiekursfald af en vis sandsynlig  

 størrelse målt i forhold til kapitalgrundlaget ikke er  

 betryggende, kan dette i medfør af §§ 250 - 251 i lov om  

 forsikringsvirksomhed indebære, at Finanstilsynet meddeler påbud  

 om nedbringelse af andelen af de ikke-guldrandede aktiver, en ændret  

 sammensætning af disse aktiver eller tilførelse af yderligere  

 kapital.
Det kan også være ubetryggende, såfremt selskabet  

 i det pågældende tilfælde ikke har tilstrækkelige  

 forretningsgange og systemer til at overvåge og imødegå  

 risikoen på aktieinvesteringerne.
I sådanne tilfælde kan  

 Finanstilsynet meddele påbud om indførelse af sådanne  

 forretningsgange og systemer.
Det er selskabernes ledelse, der skal sikre, at  

 investeringerne, herunder den valgte fordeling mellem guldrandede og  

 ikke-guldrandede aktiver til dækning af de forsikringsmæssige  

 hensættelser, er betryggende Finanstilsynet skal som led i sin tilsynsvirksomhed  

 påse, at lov om forsikringsvirksomhed § 87, herunder  

 præciseringen af kravet om »betryggende sikkerhed« overholdes.
I  

 forbindelse med den samtidig hermed foreslåede forøgelse af  

 grænsen for de ikke-guldrandede aktiver (§ 1, nr. 4) må det  

 påregnes, at Finanstilsynet vil øge sin tilsynsindsats på  

 dette område.
Til nr. 4 Forsikringsselskaber skal i henhold til lov om  

 forsikringsvirksomhed § 127 a, stk. 1 til enhver tid have aktiver  

 til en samlet værdi, der mindst modsvarer størrelsen af  

 forsikringsselskabets samlede forsikringsmæssige hensættelser.  

 Derudover skal forsikringsselskabet have tilstrækkeligt med aktiver til  

 at dække sit kapitalkrav.
Lov om forsikringsvirksomhed § 128 giver regler for  

 hvilke aktivtyper, der kan anvendes, når de aktiver, der skal  

 dække de forsikringsmæssige hensættelser, skal  

 udvælges.
I § 128, stk. 1 er der således opremset de i  

 alt 13 aktivkategorier, som kan anvendes til at dække  

 hensættelser.
Disse aktivkategorier opdeles i »guldrandede« aktiver  

 (§ 128, stk. 1, nr. 1 - 7), dvs. aktiver med en traditionel lille  

 investeringsrisiko, og i »ikke-guldrandede« aktiver (§ 128, stk. 1,  

 nr. 8 - 13), dvs. aktiver, hvor risikoen ved en investering i det  

 pågældende aktiv traditionelt anses for noget større.
I § 128, stk. 5 bestemmes, hvorledes fordelingen  

 mellem de guldrandede og de ikke-guldrandede aktiver skal være.
Med den  

 foreslåede ændring af § 128, stk. 5, ændres  

 bestemmelsen således, at andelen af ikke-guldrandede kan være op  

 til 70 pct. af størrelsen af de forsikringsmæssige  

 hensættelser mod de nuværende 50 pct.
 De ikke-guldrandede aktiver er primært aktier.  

 Derudover er der blandt andet tale om andele/beviser i  

 investeringsforeninger, visse obligationer, herunder erhvervsobligationer,  

 grunde og bygninger, der er afhængige af en bestemt erhvervsudnyttelse  

 samt tilgodehavender.
 Grænsen for de ikke-guldrandede aktiver  

 foreslås forhøjet, idet der har vist sig behov for, at  

 forsikringsselskaberne blandt andet får mulighed for øgede  

 aktieinvesteringer, som på langt sigt kan give et større afkast,  

 forudsat dette er økonomisk forsvarligt og ikke indebærer en  

 uacceptabel risiko.
Det er op til forsikringsselskabets ledelse at vurdere,  

 hvor stor en andel af de aktiver, der udvælges til at dække de  

 forsikringsmæssige hensættelser, der skal være  

 ikke-guldrandede.
Den aktuelle afgørelse af, hvor stor en andel af  

 aktiverne, der i det enkelte tilfælde kan være ikke-guldrandede,  

 må forsikringsselskabet træffe ud fra en vurdering af selskabets  

 konkrete forhold, herunder selskabets forpligtelser og kapitalgrundlag samt  

 under iagttagelse af § 87 i lov om forsikringsvirksomhed og lovens  

 øvrige investeringsregler i kap. 14 a, herunder den generelle regel i  

 § 127 a, stk. 1. Den foreslåede forøgelse af  

 grænsen for ikke-guldrandede aktiver til 70 pct. indebærer  

 således ikke, at forsikringsselskabet automatisk kan udnytte  

 grænsen fuldt ud.
Ligesom tilfældet er i dag med den  

 nuværende 50 pct. s grænse, vil den aktuelle udnyttelsesgrad  

 afhænge af selskabets konkrete forhold som beskrevet ovenfor.
Særligt med hensyn til forholdet til  

 kapitalgrundlaget bemærkes, at en øget risiko på  

 aktivsiden ikke i sig selv vil øge kravet til selskabets basiskapital,  

 idet minimumskravet til forsikringsselskabers basiskapital først og  

 fremmest fastsættes som en procentdel af de forsikringsmæssige  

 hensættelser.
En øget investering i ikke-guldrandede aktiver,  

 såsom aktier, indebærer imidlertid, at selskabernes  

 kapitalgrundlag skal være tilstrækkeligt til at dække  

 plausible udsving i aktiekurserne.
I modsat fald vil den øgede  

 investering ikke være betryggende i henhold til § 87.
Indenfor andre dele af den finansielle sektor -  

 eksempelvis på bankområdet - indebærer en øget  

 risiko på aktivsiden, at lovgivningskravet til selskabets ansvarlige  

 kapital stiger.
Finanstilsynet vil derfor i sin vurdering af, om et  

 forsikringsselskab har et tilstrækkeligt kapitalgrundlag i forhold til  

 sine investeringer, tage udgangspunkt i et princip om, at ensartede  

 investeringsrisici så vidt muligt skal stille samme krav til  

 kapitalgrundlaget i den enkelte virksomhed, uanset dens art.  

 Investeringsrisici omfatter både kredit- og markedsrisici.
Ved  

 opgørelsen af disse tages der højde for, i hvilket omfang tab  

 på et selskabs aktiver kan modregnes i selskabets forpligtelser, for  

 eksempel dets bonusudjævningshensættelser, Som anført under bemærkningerne til § 1,  

 nr. 3 vil den hermed foreslåede forhøjelse af grænsen for  

 andelen af ikke-guldrandede aktiver samt præciseringen af lov om  

 forsikringsvirksomhed § 87 indebære, at det må  

 påregnes, at Finanstilsynet vil øge sin tilsynsindsats på  

 området.
Til nr. 5 Til § 151 § 151, stk. 1 - 2 og stk. 4, er  

 uændrede.
 I det nugældende § 151, stk. 3, er  

 anført, at de for administrationen relevante forhold blandt andet kan  

 være forsikringsforhold, såsom aktuarmæssige forhold eller  

 forhold vedrørende porteføljeforvaltning.
 De nævnte forhold anses stadig som relevante for  

 administrationen, men det foreslås, at opremsningen udgår for  

 ikke at medvirke til en indskrænkende fortolkning af, hvilke forhold,  

 der kan være relevante for administrationen.
I det foreslåede nye 2. pkt. i stk. 3  

 fastsættes, at § 89 i lov om forsikringsvirksomhed finder  

 tilsvarende anvendelse i forbindelse med administrationsboer.
Dette  

 indebærer, at administrator enten selv skal have aktuarmæssig  

 ekspertise eller i modsat fald skal udnævne en medadministrator med en  

 sådan ekspertise, da aktuarmæssig kompetence må  

 forudsættes at være nødvendig for at administrere  

 livsforsikringsbestande.
I det foreslåede stk. 5 præciseres det,  

 at administrationsboet er underlagt Finanstilsynets tilsyn.
Dette  

 indebærer, at Finanstilsynet har samme tilsynsmæssige rettigheder  

 og forpligtelser i relation til administrationsboet som overfor  

 forsikringsselskaber i medfør af lov om forsikringsvirksomhed.  

 Finanstilsynet kan således eksempelvis i medfør af § 240  

 undersøge administrationsboets forhold og afkræve  

 administrationsboet de i samme bestemmelse nævnte oplysninger.
Efter det nugældende stk. 5 har Finanstilsynet  

 hjemmel til at fastsætte nærmere regler om administrators  

 udøvelse af hvervet, herunder om administrators sikkerhedsstillelse.  

 Den foreslåede nye affattelse af stk. 5, jf. ovenfor,  

 medfører, at denne hjemmel udgår, da der ved  

 nærværende lovforslag foretages en sådan præcisering  

 af reglerne, at der ikke synes at være behov for en nærmere  

 udmøntning af disse i en bekendtgørelse.
Da det endvidere  

 foreslås præciseret, at administrationsboet er under  

 Finanstilsynets tilsyn, svarende til tilsynet med forsikringsvirksomhederne,  

 synes der ikke at være behov for, at administrator stiller sikkerhed  

 for sin forsvarlige varetagelse af boet.
Til § 152 I det nuværende stk. 1 anføres det, at  

 administrator skal tage de registrerede aktiver »i besiddelse«.
Denne  

 formulering hidrører fra en tid, hvor de fleste aktiver var fysiske,  

 og hvor retten til at råde over genstandene var bestemt af, om man  

 havde genstanden i fysisk besiddelse.
 Et forsikringsselskabs registrerede aktiver består i  

 dag stort set af aktiver, hvor rådighedsretten er tilknyttet en  

 registrering i eksempelvis værdipapircentralen.
Det foreslås derfor med den nye formulering af  

 stk. 1, at lade bemærkningen om, at de registrerede aktiver skal  

 tages »i besiddelse«, udgå.
I stedet præciseres det i 1. pkt., at  

 det er de i medfør af § 131, stk. 1 registrerede aktiver,  

 der skal overgå til administrationsboet, samt at administrator har ret  

 til at råde over disse aktiver, herunder at realisere dem.
Den  

 nugældende regel om besiddelse og håndpantsætning af  

 aktiverne bliver derved overflødig.
Af § 131, stk. 1 i lov om forsikringsvirksomhed  

 fremgår, at de registrerede aktiver udgør en særlig masse,  

 der alene skal tjene til dækning af de forsikredes krav.
Gentagelsen  

 heraf i den nugældende § 152, stk. 1 foreslås slettet  

 for at undgå fortolkningstvivl.
Der tilsigtes ingen  

 realitetsændring hermed, og forsikringsselskabets øvrige  

 kreditorer må således stadig i medfør af § 131,  

 stk. 1 i lov om forsikringsvirksomhed respektere, at de registrerede  

 aktiver overlades til administrationsboet og administrator skal således  

 på administrationsboets vegne være berettiget til at råde  

 over aktiverne, herunder realisere disse i forbindelse med administrationens  

 gennemførelse.
Dette svarer til den nugældende regel.
Stk. 2 er uændret.
Det foreslåede nye  

 stk. 3, svarer i store træ k til det nuværende § 154,  

 stk. 1. Der tilsigtes ikke nogen realitetsændring, hvorfor det i  

 overensstemmelse med den nugældende regel forudsættes, at  

 administrator lader vurderingen foretage snarest muligt efter administrator  

 er blevet rådeberettiget over aktiverne efter stk. 1.
De nuværende stk. 3 - 5 i § 152 bliver til  

 stk. 4 - 6, men er i øvrigt uændrede, bortset fra, at det  

 foreslås, at det hidtidigt anvendte ord »midler« i § 152,  

 stk. 2, 3 og 6 erstattes af ordet »aktiver«.
Begge ord bruges synonymt i  

 kapitlet, og ændringen foreslås for at undgå  

 fortolkningstvivl.
Der tilsigtes således ikke nogen  

 realitetsændring hermed.
Til § 153 Stk. 1 er uændret, bortset fra, at det i 1.  

 pkt. foreslås at indsætte ordet »genkøb« i stedet for  

 »tilbagekøb«.
De to ord er synonyme, og i bestemmelsens 2. pkt.  

 anvendes ordet »genkøbsværdien«.
 Det nuværende stk. 2 foreslås  

 ophævet, idet det er indeholdt i det foreslåede stk. 2 i  

 § 154.
Til § 154 Med forslaget samles bestemmelserne om administrators  

 beregning af forpligtelserne, jf. de hidtidige bestemmelser i § 153,  

 stk. 2, og § 154, stk. 2, i én paragraf (den  

 foreslåede § 154).
 Stk. 1 svarer til det nugældende § 154,  

 stk. 2, 1. pkt.
 Stk. 2 svarer til det nugældende § 153,  

 stk. 2 med mindre konsekvensrettelser.
Stk. 3 er en præcisering af det  

 nugældende § 154, stk. 2, 2. pkt, idet det klargøres,  

 at administrators beregning af de forsikringsmæssige  

 hensættelser, som udgangspunkt skal anvende det beregningsgrundlag, som  

 selskabet har anmeldt til Finanstilsynet i medfør af § 30,  

 stk. 1 i lov om forsikringsvirksomhed, medmindre administrator finder  

 det nødvendigt at anvende et andet beregningsgrundlag.
Noget  

 sådant kan være tilfældet, når det af selskabet  

 anmeldte grundlag - i relation til de konkrete forhold i forsikringsbestanden  

 - viser sig ikke længere at være i overensstemmelse med § 31  

 i lov om forsikringsvirksomhed.
Det nye beregningsgrundlag skal i givet fald  

 anmeldes til Finanstilsynet.
I det foreslåede stk. 4 bestemmes, at  

 administrator i overensstemmelse med beregningsgrundlaget nævnt i det  

 foreslåede stk. 3 skal foretage en rimelig fordeling af  

 administrationsboets midler blandt de forsikrede.
Dette har hidtil  

 været anset som en følge af almindelige principper, men  

 foreslås nu præciseret i loven.
 I det omfang livsforsikringshensættelserne  

 hørende til en forsikring, beregnet på det efter stk. 3  

 gældende beregningsgrundlag, herefter overstiger de midler, der er  

 blevet fordelt til den pågældende forsikring, nedsættes  

 forsikringsbeløbene.
Vurderingen af hvilket princip, det vil være  

 rimeligt at foretage en fordeling af midlerne efter, afhænger af de  

 konkrete forhold i forsikringsbestanden, herunder af forsikringsaftalernes  

 indhold.
En rimelig fordeling kan dog ofte tage sit udgangspunkt i det  

 såkaldte kontributionsprincip, jf. bemærkningerne til § 1,  

 nr. 2.
For så vidt angår den del af midlerne, der  

 under et administrationsbo fordeles til bonusberettigede forsikringer, vil en  

 rimelig fordeling af midlerne efter kontributionsprincippet være, at  

 der tilstræbes en fordeling i forhold til, hvorledes midlerne er  

 tilvejebragt.
Fordelingen skal således afspejle det forhold, hvorefter  

 der er bidraget til midlernes opbygning.
Ved vurderingen heraf tages der i  

 fornødent omfang hensyn til de indbetalte præmier og  

 forrentningen heraf, udbetalte ydelser samt omkostninger og  

 risikodækning.
For sådanne bonusberettigede forsikringer, hvor  

 midlerne under et administrationsbo fordeles efter kontributionsprincippet,  

 kan årsagen til etableringen af administrationsbo være af  

 betydning.
Administrationsboet kan være etableret som følge af,  

 at der er anmeldt et nyt beregningsgrundlag, fordi det hidtil anvendte  

 beregningsgrundlag ikke længere kunne anses for betryggende.
Der vil  

 isoleret set i så tilfælde være mindst risiko for  

 nedsættelse af forsikringsbeløbene for de forsikringer, hvor  

 skærpelsen af beregningsgrundlaget har mindst eller ingen betydning for  

 livsforsikringshensættelserne.
Tilsvarende forhold gør sig  

 gældende, hvis administrator finder det nødvendigt at  

 fastsætte et andet beregningsgrundlag end det, der er anmeldt af  

 selskabet.
Til § 155 Med henblik på at varetage de forsikredes interesser  

 foreslås det med den nye affattelse af stk. 1 , at muligheden for  

 individuel overdragelse af forsikringsbestanden ved indhentelse af de enkelte  

 forsikringstageres accept udgår.
Administrator kan således kun  

 foretage en kollektiv overdragelse af forsikringsbestanden, således som  

 det kendes fra lovens § 157 om overdragelse af forsikringsbestande.
En  

 kollektiv overdragelse indebærer blandt andet at Finanstilsynet skal  

 godkende overdragelsen, hvilket ikke er tilfældet ved en individuel  

 overdragelse.
Dermed kan det sikres, at den planlagte overdragelse er i  

 overensstemmelse med de forsikredes tarv.
 Derudover er der i stk. 1 foretaget  

 konsekvensrettelser som følge af den foreslåede ændring af  

 §§ 152 og 154.
 Som en konsekvens af den foreslåede affattelse af  

 stk. 1, foreslås stk. 2 ændret således, at  

 proceduren vedrørende Finanstilsynets tilladelse svarer til proceduren  

 i den almindelige regel i § 157, stk. 3, idet der dog her  

 foreslås en kortere frist på én måned mod tre  

 måneder i § 157, stk. 3.
 Stk. 3-4 er uændrede.
Til § 156 Stk. 1 foreslås præciseret således,  

 at det angives, at administrator ikke alene skal foretage den endelige  

 fastsættelse af forsikringsbeløbene, men også den  

 nødvendige endelige ændring af forsikringsvilkårene,  

 herunder af bonusregler, før generalforsamlingen sammenkaldes med  

 henblik på stiftelse af et nyt gensidigt selskab.
 Dette svarer til formuleringen i § 155, hvor det  

 anføres i stk. 1, at administrator både skal oplyse om den  

 endelige fastsættelse af forsikringbeløbene og eventuelle  

 ændringer i forsikringsvilkårerne, herunder bonusreglerne i  

 forbindelse med en overdragelse af forsikringsbestanden.
 Derudover foreslås alene foretaget  

 konsekvensrettelser i stk. 2.
Til nr. 6 I § 206 a, stk. 1 defineres et  

 arbejdsmarkedsrelateret livsforsikringsaktieselskab, som et  

 livsforsikringsaktieselskab, der opfylder de under nr. 1-3 angivne  

 karakteristika.
I det foreslåede nr. 1 angives, at hele selskabets  

 ejerkreds skal bestå af forsikringstagernes faglige organisationer samt  

 eventuelt tillige af de i den sammenhæng relevante  

 arbejdsgiverorganisationer.
Når det angives, at ejerkredsen direkte  

 eller indirekte fuldt ud skal bestå af disse organisationer,  

 indebærer dette, at organisationerne kan have et eller flere  

 mellemliggende holdingselskaber.
Livsforsikringsaktieselskabets umiddelbare  

 ejere kan således godt være et holdingselskab, når blot  

 dette holdingselskab er 100 % ejet af de pågældende  

 organisationer.
Livsforsikringsaktieselskabet skal endvidere være  

 etableret af de pågældende organisationer som led i en  

 overenskomstmæssig aftale, således som anført i det  

 foreslåede nr. 2. Dette indebærer, at selskabet alene kan have  

 kollektive ordninger på samme måde som en tværgående  

 pensionskasse.
Et selskab, der vælger at få status som  

 arbejdsmarkedsrelateret livsforsikringsaktieselskab, betragtes herefter i  

 princippet som en tværgående pensionskasse, jf. også de  

 almindelige bemærkninger, og det arbejdsmarkedsrelaterede  

 livsforsikringsaktieselskab kan derfor alene tegne forsikringer svarende til  

 det for tværgående pensionskasser gældende.
 I nr. 3 foreslås det, at det af et  

 arbejdsmarkedsrelateret livsforsikringsaktieselskabs vedtægter skal  

 fremgå, at der ikke betales udbytte til ejerne.
 Selvom selskabet opfylder de i stk. 1, nr. 1 til 3  

 anførte kriterier, er det stadig selskabets valg, om det ønsker  

 status som et arbejdsmarkedsrelateret livsforsikringsaktieselskab., idet  

 dette kræver, at vedtægterne - udover det i stk. 1, nr. 3  

 nævnte - tillige ændres som anført i det foreslåede  

 stk. 2.
 I stk. 2 foreslås, at et selskab, der opfylder  

 kriterierne i stk. 1 og som ønsker at være et  

 arbejdsmarkedsrelateret livsforsikringsaktieselskab, skal anføre dette  

 i vedtægterne.
 I stk. 3 foreslås, at afståelse af aktie  

 i selskabet til andre end den i stk. 1, nr. 1 nævnte kreds eller  

 ændring af bestemmelserne i selskabets vedtægter om, at de ikke  

 udbetaler udbytte (det foreslåede stk. 1, nr. 3), eller at  

 selskabet har valgt at være et arbejdsmarkedsrelateret  

 livsforsikringsaktieselskab (det foreslåede stk. 2) ikke kan  

 ændres uden Finanstilsynets godkendelse, samt at denne godkendelse  

 alene kan gives, såfremt dette er til gavn for de forsikrede.
Dette indebærer, at et selskab, der har valgt status  

 som et arbejdsmarkedsrelateret livsforsikringsaktieselskab, som hovedregel  

 ikke kan ændre status tilbage til »almindeligt  

 livsforsikringsaktieselskab« igen.
Som anført ovenfor betragtes  

 selskabet herefter i princippet som en tværgående pensionskasse.  

 Kun i de særlige tilfælde, hvor en ændring af  

 vedtægterne vil være til fordel for de forsikrede - og hvor et  

 krav om opretholdelse af vedtægterne således vil være i  

 strid med de forsikredes interesser - vil Finanstilsynets godkendelse kunne  

 forventes givet.
Sådanne særlige tilfælde kan være  

 selskabets ophør, herunder ved fusion eller selskabets afvikling som  

 forsikringsselskab i øvrigt, hvor et krav om selskabets fortsatte  

 opretholdelse som arbejdsmarkedsrelateret livsforsikringsaktieselskab ikke  

 vil være i overensstemmelse med de forsikredes interesser.
I  

 sådanne tilfælde kræves Finanstilsynets godkendelse af  

 forsikringsbestandens overdragelse, jf. nedenfor vedrørende det  

 foreslåede stk. 5.
Baggrunden for at indsætte et krav som det  

 foreslåede om Finanstilsynets godkendelse er, at selskabet i modsat  

 fald ville kunne skifte mellem en status som arbejdsmarkedsrelateret  

 livsforsikringsaktieselskab og et »almindeligt« livsforsikringsaktieselskab  

 afhængig af, hvad der var gunstigst - også skattemæssigt -  

 i en aktuel situation.
Dette vil ikke være til gavn for  

 forsikringstagerne, der i givet fald ikke kunne få sikkerhed for, at  

 den skattefrit opsparede kapital alene kunne anvendes til fordel for dem,  

 svarende til forholdene i de tværgående pensionskasser, jf.  

 ovenfor samt de ændrede skatteregler omtalt nedenfor.
I forbindelse med de ændrede skatteregler, der  

 samtidig med nærværende lovforslags fremsættelse  

 foreslås indført af skatteministeren, for de  

 arbejdsmarkedsrelaterede livsforsikringsaktieselskaber (L 71), bemærkes  

 i øvrigt, at Finanstilsynet ikke vil meddele godkendelse af en  

 vedtægtsændring, såfremt en sådan ændrings  

 formål skønnes at være, at ejerne kan opnå en  

 udlodning af den skattefrit opsparede del af det arbejdsmarkedsrelaterede  

 livsforsikringsaktieselskabs egenkapital.
Finanstilsynet vil i øvrigt  

 i fornødent omfang rådføre sig med øvrige  

 relevante offentlige myndigheder, herunder skatteministeriet, forinden en  

 eventuel godkendelse meddeles.
For at skabe parallelitet med de tværgående  

 pensionskasser, skal den skattefrit opsparede del af egenkapitalen ved  

 selskabets ophør som arbejdsmarkedsrelateret  

 livsforsikringsaktieselskab eller bestandens overdragelse, ikke komme til  

 udbetaling til aktionærerne, men anvendes til fordel for de forsikrede.  

 Dette svarer til forholdene i en tværgående pensionskasse, hvor  

 medlemskredsen er kollektiv ejer af pensionskassen.
Det foreslås derfor  

 i stk. 4, at selskabets vedtægter tillige skal tage stilling til,  

 hvorledes der skal forholdes med selskabets formue, når der ikke  

 længere er forsikringsmæssige krav mod selskabet.
Af  

 vedtægtsbestemmelsen skal fremgå, at den skattefrit opsparede del  

 af egenkapitalen skal anvendes til et almennyttigt eller velgørende  

 formål for at sikre, at aktionærerne ikke på dette  

 tidspunkt kan få del i den skattefri gevinst.
Det er alene den  

 situation, hvor alle forsikringerne er udløbet, der er omfattet af  

 stk. 4. Såfremt der ikke er forsikringskmæssige krav mod  

 selskabet som følge af forsikringsbestandens overdragelse, er det  

 reguleret i det foreslåede stk. 5.
Af stk. 5 fremgår, at selskabet skal anvende den  

 skattefrit opsparede del af egenkapitalen   eller en forholdsmæssig  

 andel heraf   til fordel for de forsikrede.
Ved en almindelig  

 bestandsoverdragelse vil dette kunne ske ved eksempelvis, at den skattefrit  

 opsparede del af egenkapitalen anvendes til en forøgelse af tilsagnene  

 eller en øget bonusudjævningshensættelse.
Er der tale om,  

 at det arbejdsmarkedsrelaterede livsforsikringsaktieselskab ønsker at  

 fusionere med et »almindeligt livsforsikringsaktieselskab« med  

 sidstnævnte som det fortsættende selskab, vil Finanstilsynets  

 godkendelse af den til fusionen knyttede bestandsoverdragelse i medfør  

 af § 157 alene kunne gives, såfremt den skattefrit opsparede del af  

 egenkapitalen i det arbejdsmarkedsrelaterede livsforsikringsaktieselskab  

 samtidig anvendes til fordel for forsikringstagerne.
Dette kan eksempelvis  

 ske som ovenfor anført ved en forøgelse af tilsagnene, en  

 øget bonusudjævningshensættelse eller ved, at det  

 arbejdsmarkedsrelaterede livsforsikringsaktieselskab beslutter, at den del af  

 vederlaget, der svarer til den skattefrit opsparede del af egenkapitalen, i  

 forbindelse med fusionen indskydes i en nyoprettet forening, hvori  

 forsikringstagerne er medlemmer, og som bliver aktionær i det  

 fortsættende selskab.
Den model, som de foreslåede stk. 4 og 5  

 indebærer, svarer i hovedtræk til den såkaldte  

 »indkapslingsmodel«, der gælder for sparekasser ved deres omdannelse  

 til aktieselskaber i henhold til lov om banker og sparekasser m.v. §§ 52 H-I,  

 hvor sparekassens formue indkapsles som en bunden sparekassereserve, der  

 eksempelvis ved selskabets ophør skal anvendes til almennyttige eller  

 velgørende formål.
En tilsvarende indkapslingsmodel kendes  

 tillige fra realkreditinstitutter i henhold til realkreditlovens  § 76 b.
Til  

 forskel fra disse indkapslingsmodeller er der i det foreliggende dog ikke  

 tale om et forud fastlagt beløb, idet størrelsen af den  

 skattefri del af den opsparede egenkapital løbende ændres.  

 Derimod er beløbet, som det er tilfældet for de indkapslede  

 reserver i sparekasse og realkreditinstituttilfældene, en del af  

 egenkapitalen.
Til § 2 Til nr. 1 Med forslaget hæves grænsen for ATP s  

 investeringer i de såkaldt ikke-guldrandede aktiver til 70 pct. fra de  

 nuværende 50 pct. af midlerne i ATP.
Som for forsikringsselskaber består de  

 ikke-guldrandede aktiver primært i aktier.
Derudover er der blandt  

 andet tale om andele/beviser i investeringsforeninger, visse obligationer,  

 herunder erhvervsobligationer, grunde og bygninger, der er afhængige af  

 en bestemt erhvervsudnyttelse samt tilgodehavender.
Den foreslåede forhøjelse indebærer  

 ikke, at grænsen på 70 pct. uden videre kan udnyttes fuldt ud.  

 Som efter de nugældende regler er ATP s investeringer fortsat  

 undergivet de øvrige regler om fondsanbringelse, herunder den  

 generelle regel i ATP-lovens § 26, stk. 1, hvorefter ATP s  

 bestyrelse skal forvalte fondsmidlerne således, at de bliver til  

 størst muligt gavn for tillægspensionsordningen.
Ved midlernes  

 placering skal bestyrelsen således tilstræbe en betryggende  

 sikkerhed, en opretholdelse af midlernes realværdi samt højst  

 mulig forrentning.
ATP s regler om fondsanbringelse er parallelle til de for  

 forsikringsselskaber gældende investeringsregler med de forskelle, der  

 følger af forholdenes forskellighed.
Forslaget skal således ses  

 i sammenhæng med den tilsvarende foreslåede ændring i lov  

 om forsikringsvirksomhed.
Der henvises til bemærkningerne til  

 lovforslagets § 1, nr. 4.
Til § 3 Til nr. 1 Med forslaget hæves grænsen for LD s  

 investeringer i de såkaldt ikke-guldrandede aktiver til 70 pct. fra de  

 nuværende 50 pct. af midlerne i LD, svarende til det for ATP fremsatte  

 lovforslag, jf. lovforslagets § 2, nr.1. For de omfattede aktiver  

 henvises derfor til bemærkningerne til til § 2, nr. 1.
Som beskrevet ovenfor i bemærkningerne til § 2,  

 nr. 1 indebærer den foreslåede forhøjelse ikke, at  

 grænsen på 70 pct. uden videre kan udnyttes fuldt ud.
Som efter  

 de nugældende regler er LD s investeringer fortsat undergivet de  

 øvrige regler om fondsanbringelse, herunder den generelle regel i  

 LD-lovens § 6, stk. 1, hvorefter LD s bestyrelse skal forvalte  

 midlerne således, at de bliver til størst muligt gavn for de  

 berettige lønmodtager.
Ved midlernes placering skal bestyrelsen  

 således tilstræbe en betryggende sikkerhed, en opretholdelse af  

 midlernes realværdi samt højst mulig forrentning.
Som for ATP s vedkommende er LD s regler om midlernes  

 forvaltning parallelle til de for forsikringsselskaber gældende  

 investeringsregler med de forskelle, der følger af forholdenes  

 forskellighed.
Forslaget skal således ses i sammenhæng med den  

 tilsvarende foreslåede ændring i lov om forsikringsvirksomhed.  

 Der henvises til bemærkningerne til lovforslagets § 1, nr. 4.
Til § 4 Til nr. 1 Med forslaget hæves grænsen for AES's  

 investeringer i de såkaldt ikke-guldrandede aktiver til 70 pct. fra de  

 nuværende 50 pct. af midlerne i AES, svarende til det for ATP fremsatte  

 lovforslag, jf. lovforslagets § 2, nr.1. For de omfattede aktiver  

 henvises derfor til bemærkningerne til § 2, nr. 1.
Som beskrevet ovenfor under bemærkningerne til  

 § 2, nr. 1 indebærer den foreslåede forhøjelse ikke,  

 at grænsen på 70 pct. uden videre kan udnyttes fuldt ud.
Som  

 efter de nugældende regler er AES s investeringer fortsat undergivet de  

 øvrige investeringsregler, herunder den generelle regel i lovens  

 § 57 H, hvorefter ledelsen skal sikre, at AES s aktiver er udvalgt  

 således, at de med hensyn til sikkerhed, afkast og likviditet er af en  

 sådan art og sammensætning af de er egnede til at  

 fyldestgøre de sikrede, samt at ledelsen ved midlernes placering skal  

 tilstræbe en betryggende sikkerhed, en opretholdelse af midlernes  

 realværdi samt højst mulig forrentning.
AES s investeringsregler svarer til de for  

 forsikringsselskaber gældende.
Forslaget skal således ses i  

 sammenhæng med den tilsvarende foreslåede ændring i lov om  

 forsikringsvirksomhed.
Der henvises til bemærkningerne til  

 lovforslagets § 1, nr. 4.
Ikrafttrædelses- og overgangsbestemmelser Til § 5 Det foreslås at loven træder i kraft den 1.  

 januar 2001.
Færøerne og Grønland Til § 4 Det foreslås, at loven ikke skal gælde for  

 Færøerne og Grønland.
Lovforslagets § 1 og § 4  

 kan dog ved kongelig anordning sættes i kraft for Grønland med  

 de afvigelser, som de særlige grønlandske forhold tilsiger.
Bilag Lovforslaget sammenholdt med gældende lov Gældende formulering Lovforslaget § 1 I lov om forsikringsvirksomhed, jf. lovbekendtgørelse nr. 778 af  

 17. august 2000, foretages følgende ændringer:
 1. § 30, stk. 1, nr. 3, affattes  

 således:
§ 30, stk. 1 3)	regler for beregning og fordeling af overskud til forsikringstagerne  

 og andre berettigede efter forsikringsaftalerne, »3)	regler for beregning og fordeling af realiseret resultat til  

 forsikringstagerne og andre berettigede efter forsikringsaftalerne,«.
§ 31 Stk. 2. De anmeldte regler for beregning og fordeling af  

 overskud, jf. § 30, stk. 1, nr. 3, skal være præcise og klare og  

 skal føre til en rimelig fordeling.
 2. I § 31, stk. 2, ændres »overskud« til:  

 »realiseret resultat«.
 3. § 87 affattes således:
 § 87. Bestyrelsen og direktionen er forpligtet til at anbringe  

 selskabets kapital på en hensigtsmæssig og for forsikringstagerne  

 tjenlig måde, således at selskabet til enhver tid kan opfylde  

 sine forpligtelser.
 »§ 87. Bestyrelsen og direktionen er forpligtet til at  

 anbringe selskabets kapital på en hensigtsmæssig og for  

 forsikringstagerne tjenlig måde, således at der er betryggende  

 sikkerhed for, at selskabet til enhver tid kan opfylde sine  

 forpligtelser.«.
§ 128 Stk. 5. Aktiver omfattet af stk. 1, nr. 8-13, der  

 anvendes til at dække de forsikringsmæssige hensættelser,  

 må tilsammen højst udgøre 50 pct. af de  

 forsikringsmæssige hensættelser, jf. dog § 129, stk. 9 og  

 11.
 4. I § 128, stk. 5, ændres »50 pct.« til:  

 »70 pct.«.
 5. Kapitel 15 affattes således:
Kapitel 15 »Kapitel 15 Administration af et livsforsikringsselskabs  

 forsikringsbestand Administration af et livsforsikringsselskabs  

 forsikringsbestand § 151. Træffer Finanstilsynet beslutning om, at et  

 livsforsikringsselskabs forsikringsbestand tages under administration i  

 henhold til § 176, stk. 5, § 250 eller § 253, udnævner Finanstilsynet  

 samtidig en administrator til i fællesskab med eventuelle  

 medadministratorer at forestå forsikringsbestandens  

 administration.
 § 151. Træffer Finanstilsynet beslutning om, at et  

 livsforsikringsselskabs forsikringsbestand tages under administration i  

 henhold til § 176, stk. 5, § 250 eller § 253,  

 udnævner Finanstilsynet samtidig en administrator til i  

 fællesskab med eventuelle medadministratorer at forestå  

 forsikringsbestandens administration.
 Stk. 2. Når en forsikringsbestand tages under  

 administration, skal Finanstilsynet tilbagekalde livsforsikringsselskabets  

 koncession samt foranledige beslutningerne om administrationens  

 iværksættelse, administrators udnævnelse samt koncessionens  

 tilbagekaldelse registreret i Erhvervs- og Selskabsstyrelsen.
 Stk. 2. Når en forsikringsbestand tages under  

 administration, skal Finanstilsynet tilbagekalde livsforsikringsselskabets  

 koncession samt foranledige beslutningerne om administrationens  

 iværksættelse, administrators udnævnelse samt koncessionens  

 tilbagekaldelse registreret i Erhvervs- og Selskabsstyrelsen.
 Stk. 3. For at sikre administrationens forsvarlige  

 varetagelse kan administrator, såfremt denne skønner det  

 nødvendigt, udpege en eller flere medadministratorer med indsigt i for  

 administrationen relevante forhold, herunder forsikringsforhold, såsom  

 aktuarmæssige forhold eller forhold vedrørende  

 porteføljeforvaltning.
 Stk. 3. For at sikre administrationens forsvarlige varetagelse  

 kan administrator udpege en eller flere medadministratorer med indsigt i for  

 administrationen relevante forhold. § 89 finder tilsvarende anvendelse i  

 forbindelse med administrationsboer.
 Stk. 4. Honorarer til administratorerne og andre udgifter  

 i forbindelse med administrationen udredes af administrationsboet.  

 Honorarernes størrelse fastsættes efter forhandling med  

 Finanstilsynet.
Stk. 4. Honorarer til administratorerne og andre udgifter i  

 forbindelse med administrationen udredes af administrationsboet.
Honorarernes  

 størrelse fastsættes efter forhandling med Finanstilsynet.
 Stk. 5. Finanstilsynet fastsætter nærmere  

 regler for administrators udøvelse af hvervet, herunder om  

 administrators sikkerhedsstillelse.
 Stk. 5. Administrationsboet er underlagt Finanstilsynets  

 tilsyn.
§ 152. Administrator skal tage samtlige de registrerede  

 aktiver, jf. § 131, i sin besiddelse.
I den forbindelse skal  

 administrationsboet ved administrator registreres som berettiget i en  

 værdipapircentral med hensyn til fondsaktiver og i tingbogen for  

 så vidt angår fast ejendom.
Med hensyn til øvrige  

 registrerede aktiver skal disse håndpantsættes til fordel for  

 administrationsboet ved administrator.
De registrerede aktiver skal  

 udgøre en særlig masse, der udelukkende skal tjene til  

 dækning af de forsikredes krav.
§ 152. Ved administrationens begyndelse skal de i § 131,  

 stk. 1, nævnte registrerede aktiver straks overlades til  

 administrationsboet.
Administrationsboet ved administrator skal være  

 berettiget til at råde over disse aktiver.
For så vidt  

 angår fondsaktiver skal dette registreres i en værdipapircentral  

 og for så vidt angår fast ejendom i tingbogen.
 Stk. 2. Erklæres et livsforsikringsselskab konkurs,  

 oversender skifteretten straks de i stk. 1 nævnte midler til  

 administrator.
 Stk. 2. Erklæres et livsforsikringsselskab konkurs,  

 oversender skifteretten straks de i stk. 1 nævnte aktiver til  

 administrator.
Stk. 3. De enkelte forsikrede kan ikke gøre krav  

 gældende mod selskabet.
Derimod kan administrator på  

 administrationsboets vegne fordre, hvad der efter vurderingen af de overtagne  

 aktiver, jf. § 154, stk. 1, mangler, for at de forsikringsmæssige  

 hensættelser og anmeldte og forfaldne forsikringskrav efter beregningen  

 nævnt i § 154, stk. 2, er dækket.
Endvidere kan  

 administrator på administrationsboets vegne kræve et  

 beløb, der svarer til selskabets solvensmargen opgjort ved  

 administrationsboets begyndelse, jf. §§ 34 og 73.
 Stk. 3. Administrator skal lade de registrerede aktiver  

 vurdere i overensstemmelse med de gældende  

 værdiansættelsesregler.
 Stk. 4. Erklæres et livsforsikringsselskab konkurs,  

 efter at administrationen er påbegyndt, får konkursen ingen  

 virkning for administrationsboet.
Stk. 4. De enkelte forsikrede kan ikke gøre krav  

 gældende mod selskabet.
Derimod kan administrator på  

 administrationsboets vegne fordre, hvad der efter vurderingen af de overtagne  

 aktiver, jf. stk. 3, mangler, for at de forsikringsmæssige  

 hensættelser og anmeldte og forfaldne forsikringskrav efter beregningen  

 nævnt i § 154 er dækket.
Endvidere kan administrator  

 på administrationsboets vegne kræve et beløb, der svarer  

 til selskabets solvensmargen opgjort ved administrationsboets begyndelse, jf.  

 §§ 34 og 73.
 Stk. 5. Administrator skal forvalte de fra selskabet  

 modtagne midler og kan hos selskabet, eventuelt ved fogedens hjælp,  

 kræve alle til administrationen nødvendige bøger og  

 dokumenter udleveret.
 Stk. 5. Erklæres et livsforsikringsselskab konkurs,  

 efter administrationen er begyndt, får konkursen ingen virkning for  

 administrationsboet.
 Stk. 6. Administrator skal forvalte de fra selskabet modtagne  

 aktiver og kan hos selskabet, eventuelt ved fogedens hjælp, kræve  

 alt til administrationen nødvendigt materiale udleveret.
§ 153. Når forsikringsbestanden er taget under  

 administration, kan tilbagekøb af tegnede forsikringer ikke finde  

 sted.
Dog kan genkøbsværdien helt eller delvis anvendes til  

 dækning af de i § 128, stk. 1, nr. 7, nævnte  

 policelån.
Stk. 2. Forsikringskrav, som før administrationens  

 begyndelse var forfaldne eller anmeldt, skal afgøres efter de  

 før dette tidspunkt gældende regler.
Forsikringer, som forfalder  

 senere, skal foreløbig kun udbetales med et så stort  

 beløb, som administrator efter omstændighederne finder  

 forsvarligt.
Viser den endelige fastsættelse af  

 forsikringsbeløbene, at der på denne måde er udbetalt for  

 meget, kan tilbagebetaling ikke kræves.
§ 153. Når forsikringsbestanden er taget under  

 administration, kan genkøb af forsikringer ikke finde sted.
Dog kan  

 genkøbsværdien helt eller delvis anvendes til dækning af  

 de i § 128, stk. 1, nr. 7, nævnte policelån.
 § 154. Så snart administrator har taget de i § 152,  

 stk. 1, omhandlede midler i besiddelse, skal administrator lade dem vurdere i  

 overensstemmelse med de gældende  

 værdiansættelsesregler.
 § 154. Administrator skal beregne de forsikringsmæssige  

 hensættelser og opgøre størrelsen af anmeldte og  

 forfaldne krav efter forsikringsaftalerne ved administrationens  

 begyndelse.
Stk. 2. Samtidig skal administrator beregne de  

 forsikringsmæssige hensættelser og opgøre  

 størrelsen af anmeldte og forfaldne krav efter forsikringsaftalerne  

 ved administrationens begyndelse.
Administrator kan dog, såfremt det  

 skønnes nødvendigt, fastsætte et andet grundlag for  

 beregningen af de forsikringsmæssige hensættelser end det for  

 selskabet ved administrationens begyndelse gældende  

 beregningsgrundlag.
Stk. 2. Forsikringskrav, som før administrationens  

 begyndelse var forfaldne eller anmeldt, skal afgøres efter de  

 før dette tidspunkt gældende regler.
Forsikringer, som forfalder  

 senere, skal foreløbig kun udbetales med et så stort et  

 beløb, som administrator efter omstændighederne finder  

 forsvarligt.
Viser den endelige fastsættelse af  

 forsikringsbeløbene, jf. stk. 4, at der på denne måde  

 er udbetalt for meget, kan tilbagebetaling ikke kræves.
 Stk. 3. De forsikringsmæssige hensættelser  

 beregnes under anvendelse af det for selskabet anmeldte beregningsgrundlag,  

 jf. § 30, medmindre administrator finder det nødvendigt at  

 fastsætte et andet beregningsgrundlag, der anmeldes til  

 Finanstilsynet.
 Stk. 4. Fastsættelse af forsikringsbeløbene,  

 herunder en eventuel nedsættelse heraf, jf. § 155, stk. 1,  

 sidste pkt., eller § 156, stk. 1, 1. pkt., foretages i  

 overensstemmelse med det efter stk. 3 gældende beregningsgrundlag  

 og efter en fordeling af selskabets aktiver, der i det enkelte tilfælde  

 må anses for rimelig under hensyn til forholdene i  

 forsikringsbestanden, herunder indholdet af forsikringsaftalerne.
§ 155. Administrator skal snarest muligt efter, at vurdering  

 og beregning i henhold til § 154 har fundet sted, søge hele  

 forsikringsbestanden overtaget af et eller flere forsikringsselskaber, der  

 driver virksomhed her i landet.
Indkommer der tilbud om en sådan  

 overtagelse, skal administrator ansøge om Finanstilsynets tilladelse  

 til overdragelsen, medmindre administrator indhenter den enkelte  

 forsikringstagers accept.
Ansøgningen om overdragelsen skal ledsages  

 af den overenskomst, der er afsluttet mellem administrationsboet og det  

 overtagende selskab og af sådanne oplysninger om dette selskab, som  

 Finanstilsynet finder nødvendige for at kunne bedømme, om  

 overdragelsen er forsvarlig over for forsikringstagerne.
Medfører  

 overenskomsten nedsættelse af forsikringsbeløbene eller  

 ændring af forsikringsvilkårene, herunder af bonusreglerne, skal  

 dette angives.
§ 155. Administrator skal snarest muligt, efter at vurdering  

 og beregning i henhold til § 152, stk. 3 og § 154 har fundet  

 sted, søge hele forsikringsbestanden overtaget af et eller flere  

 forsikringsselskaber, der driver virksomhed her i landet.
Indkommer der  

 tilbud om en sådan overtagelse, skal administrator ansøge om  

 Finanstilsynets tilladelse til overdragelsen.
Ansøgningen om  

 overdragelsen skal ledsages af den overenskomst, der er afsluttet mellem  

 administrationsboet og det overtagende selskab og af sådanne  

 oplysninger om dette selskab, som Finanstilsynet finder nødvendige for  

 at kunne bedømme, om overdragelsen er forsvarlig over for  

 forsikringstagerne.
Medfører overenskomsten nedsættelse af  

 forsikringsbeløbene eller ændring af forsikringsvilkårene,  

 herunder af bonusreglerne, skal dette angives.
Stk. 2. Medmindre Finanstilsynet på det  

 foreliggende grundlag finder, at tilladelse til overdragelsen bør  

 nægtes, skal Finanstilsynet offentliggøre en redegørelse  

 for den påtænkte overdragelse i Statstidende og i dagblade.  

 Redegørelsen skal indeholde en opfordring til forsikringstagerne til  

 inden en af Finanstilsynet fastsat frist, der ikke må være  

 kortere end en måned, skriftligt at meddele Finanstilsynet,  

 såfremt de har indsigelser mod overdragelsen.
Selskabet skal samtidig  

 til de forsikringstagere, hvis adresse er selskabet bekendt, udsende  

 redegørelsen og forslaget.
Stk. 2. Medmindre Finanstilsynet på det foreliggende  

 grundlag finder, at tilladelse til overdragelsen bør nægtes,  

 skal Finanstilsynet offentliggøre en redegørelse for den  

 påtænkte overdragelse i Statstidende og i dagblade.  

 Redegørelsen skal indeholde en opfordring til forsikringstagerne til  

 inden en af Finanstilsynet fastsat frist, der ikke må være  

 kortere end en måned, skriftligt at meddele Finanstilsynet,  

 såfremt de har indsigelser mod overdragelsen.
Selskabet skal samtidig  

 til de forsikringstagere, hvis adresse er selskabet bekendt, udsende  

 redegørelsen og forslaget.
Stk. 3. Efter udløbet af den i stk. 2 nævnte  

 frist træffer Finanstilsynet under hensyntagen til de fremsatte  

 indsigelser beslutning om, hvorvidt forsikringsbestanden kan overdrages i  

 overensstemmelse med det fremsatte forslag.
Overdragelsen kan ikke  

 påberåbes som grundlag for at hæve forsikringsaftalen.
Stk. 3. Efter udløbet af den i stk. 2,  

 nævnte frist træffer Finanstilsynet under hensyntagen til de  

 fremsatte indsigelser beslutning om, hvorvidt forsikringsbestanden kan  

 overdrages i overensstemmelse med det fremsatte forslag.
Overdragelsen kan  

 ikke påberåbes som grundlag for at hæve  

 forsikringsaftalen.
 Stk. 4. Er overdragelse sket på sådan  

 måde, at ikke alle administrationsboets midler er medgået, skal  

 administrator afgive overskuddet til selskabet eller til dets bo.
 Stk. 4. Er overdragelse sket på sådan måde,  

 at ikke alle administrationsboets aktiver er medgået, skal  

 administrator afgive det overskydende beløb til selskabet eller dets  

 bo.
§ 156. Kan forsikringsbestanden ikke overdrages i henhold til  

 § 155, skal administrator foretage den endelige fastsættelse af  

 forsikringsbeløbene i henhold til den foretagne opgørelse og  

 sammenkalde en generalforsamling af forsikringstagerne til stiftelse af et  

 gensidigt selskab med administrationsboet som stifter, jf § 72 og  

 aktieselskabslovens § 3. Til denne generalforsamling gives 2  

 måneders varsel.
Indkaldelsen samt en redegørelse for  

 stiftelsesdokumentets indhold, jf. § 14, og den af administrator  

 beregnede fastsættelse af forsikringsbeløbene  

 bekendtgøres på den i § 155, stk. 2, angivne  

 måde.
§ 156. Kan forsikringsbestanden ikke overdrages i henhold til  

 § 155, skal administrator foretage den endelige fastsættelse af  

 forsikringsbeløbene i henhold til den foretagne opgørelse samt  

 eventuelle ændringer af forsikringsvilkårene, herunder af  

 bonusreglerne og sammenkalde en generalforsamling af forsikringstagerne til  

 stiftelse af et gensidigt selskab med administrationsboet som stifter, jf.  

 § 72 og aktieselskabslovens § 3. Til denne generalforsamling gives  

 2 måneders varsel.
Indkaldelsen samt en redegørelse for  

 stiftelsesdokumentets indhold, jf. § 14, og den af administrator  

 beregnede fastsættelse af forsikringsbeløbene  

 bekendtgøres på den i § 155, stk. 2 angivne  

 måde.
 Stk. 2. Ved registreringen indtræder det gensidige  

 selskab i den i § 152, stk. 3, nævnte ret over for det tidligere  

 selskab.
 Stk. 2. Ved registreringen indtræder det gensidige  

 selskab i den i § 152, stk. 4 nævnte ret over for det  

 tidligere selskab.
 Stk. 3. Kan der ikke stiftes et nyt selskab,  

 fortsættes administrationen, og administrator tager stilling til, om  

 yderligere forsøg på at overføre forsikringerne til et  

 nyt eller til et andet selskab skal foretages.
 Stk. 3. Kan der ikke stiftes et nyt selskab, fortsættes  

 administrationen, og administrator tager stilling til, om yderligere  

 forsøg på at overføre forsikringerne til et nyt eller til  

 et andet selskab skal foretages.«.
 6. Efter § 206 indsættes som nyt kapitel 22 a  

 følgende:
»Kapitel 22 a Særlige regler om arbejdsmarkedsrelaterede  

 livsforsikringsaktieselskaber § 206 a.
Ved et arbejdsmarkedsrelateret  

 livsforsikringsaktieselskab forstås et livsforsikringsaktieselskab,  

 der 1)	direkte eller indirekte fuldt ud ejes af forsikringstagernes faglige  

 organisationer eventuelt i fællesskab med de relevante branchers  

 arbejdsgiverorganisationer, 2)	er etableret som følge af en overenskomstmæssig aftale  

 og 3)	ifølge vedtægterne ikke udbetaler udbytte til  

 ejerne.
 Stk. 2. Af selskabets vedtægter skal, udover det i  

 stk. 1, nr. 3 nævnte, fremgå, at selskabet er et  

 »arbejdsmarkedsrelateret livsforsikringsaktieselskab«.
Stk. 3. Afståelse af aktier i selskabet til andre end  

 den i stk. 1, nr. 1, nævnte kreds, eller ændring af  

 selskabets vedtægter vedrørende de i stk. 1, nr. 3, og  

 stk. 2, nævnte forhold, kan ikke ske uden Finanstilsynets  

 godkendelse.
Finanstilsynets godkendelse kan alene meddeles, såfremt  

 afståelsen eller vedtægtsændringen skønnes at  

 være i de forsikredes interesse.
Stk. 4. Af selskabets vedtægter skal tillige  

 fremgå, hvorledes der skal forholdes med selskabets formue, når  

 der ikke længere er forsikringsmæssige krav mod selskabet.
Af  

 vedtægtsbestemmelsen skal fremgå, at den skattefrit opsparede del  

 af egenkapitalen skal anvendes til almennyttige eller velgørende  

 formål.
Stk. 5. Vil selskabet overdrage sin forsikringsbestand, skal  

 selskabet, udover det i § 157 anførte, tillige anvende den skattefrit  

 opsparede del af egenkapitalen til fordel for de forsikrede.
I tilfælde  

 af overdragelse af en bestemt del af forsikringsbestanden er det alene den  

 forholdsmæssige andel af den skattefrit opsparede del af egenkapitalen,  

 der skal anvendes til fordel for de forsikrede.«.
§ 2 I lov om Arbejdsmarkedets Tillægspension, jf.  

 lovbekendtgørelse nr. 914 af 4. oktober 2000, foretages  

 følgende ændring:
§ 26 Stk. 8. Højst 50 pct. af Arbejdsmarkedets  

 Tillægspensions aktiver må udgøres af aktiver omfattet af  

 stk. 2, nr. 7-13, eller stk. 4 og 5, jf. dog § 26 a, stk. 7 og 9.
 1. I § 26, stk. 8, ændres »50 pct.« til: »70  

 pct.«.
§ 3 I lov om Lønmodtagerens Dyrtidsfond, jf. lovbekendtgørelse  

 nr. 281 af 1. maj 1995, som senest ændret ved § 2 i lov nr. 288 af  

 12. maj 1999, foretages følgende ændring:
 Stk. 6. Højst 50 pct. af Lønmodtagernes  

 Dyrtidsfonds aktiver må udgøres af aktiver omfattet af stk. 2,  

 nr. 7-13, jf. dog § 6 a, stk. 6 og 8.
 1. I § 6, stk. 6, ændres »50 pct.« til: »70  

 pct.«.
§ 4 I lov om sikring mod følger af arbejdsskade, jf.  

 lovbekendtgørelse nr. 943 af 16. oktober 2000, foretages  

 følgende ændring:
§ 57 Stk. 4. Højst 50 pct. af Arbejdsmarkedets  

 Erhvervssygdomssikrings aktiver må udgøres af aktiver omfattet  

 af stk. 1, nr. 7-12, jf. dog § 57 J, stk. 7 og 9.
 1. I § 57 I, stk. 4, ændres »50 pct.« til:  

 »70 pct.«.
§ 5 Loven træder i kraft den 1. januar 2001.
§ 6 Loven gælder ikke for Færøerne og Grønland, men  

 § 1 og § 4 kan ved kongelig anordning sættes i kraft for  

 Grønland med de afvigelser, som de særlige grønlandske  

 forhold tilsiger.
1) 
 Loven indeholder bestemmelser, der gennemfører  

 Rådets direktiv 92/96/EØF af 10. november 1992 om samordning af  

 love og administrative bestemmelser vedrørende direkte  

 livsforsikringsvirksomhed og om ændring af direktiv 79/267/EØF  

 og 90/619/EØF (tredje livsforsikringsdirektiv), EF-tidende nr.
L 360,  

 s.1.
