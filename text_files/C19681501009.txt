(Til landets embedslæger) Justitsministeriet har efter forhandling med sundhedsstyrelsen ved  

 cirkulære af 29. september 1967 fastsat nye regler for udfærdigelse af  

 førerbevis til personer med nedsat førlighed.
I overensstemmelse hermed fastsætter sundhedsstyrelsen herved følgende,  

 idet opmærksomheden henledes på, at reglerne i det væsentlige kun er ændrede  

 i det omfang, det har været nødvendiggjort af lov nr. 198 af 8. juni 1966 om  

 ændringer i færdselsloven, hvorefter førerbevis til motorkøretøj, der ikke  

 benyttes erhvervsmæssigt til befordring af personer, gælder til indehaverens  

 fyldte 70. år.
I øvrigt er der under hensyn til den tekniske udvikling  

 foretaget visse ændringer, f.eks. vedrørende vilkårene for udstedelse af  

 førerbevis til andragere med unormale ekstremiteter.
 Reglerne for, hvilke sager der af politiet vil blive forelagt embedslægen  

 til udtalelse, er uændrede.
 Disse sager falder i følgende grupper:
 Lidelser og misdannelser vedrørende andragerens ekstremiteter (jfr. herved  

 helbredserklæringens afsnit B, pkt. 3.1.-5.).
 Sukkersyge, forsåvidt hypoglykæmiske tilfælde har foreligget inden for de  

 sidste to år.
 Anfald af bevidsthedstab, som ikke skyldes diabetes mellitus eller  

 epilepsi.
 Anfald af bevidsthedstab i forbindelse med diabetisk coma.
 Svimmelhed.
 Hjertesygdom, som har medført eller kan medføre akut insufficiens.
 Sindssygdom.
 Andre sygdomme og legemlige forhold, herunder aldersfænomener, der skønnes  

 af betydning for evnen til at føre motorkøretøj (jfr. herved  

 helbredserklæringens afsnit B, henholdsvis pkt. 4.1., 4.3.-5., 5.2. og 6.).
 Embedslægens opgave er, for så vidt angår lidelser og misdannelser  

 vedrørende ekstremiteterne, at udtale sig om, hvorvidt der efter den  

 foreliggende lidelses art og manifestationer må anses at være risiko for  

 progression således, at gyldighedsperioden for førerbeviset derfor må  

 foreslås begrænset til 1, 2 eller 5 år.
 For de øvrige sygdomsgruppers vedkommende tager embedslægen stilling til,  

 hvorvidt den pågældende motorfører efter de i det følgende angivne  

 retningslinier anses for at være i stand til på forsvarlig måde at føre  

 motorkøretøj af den kategori, hvortil der søges førerbevis, samt om et  

 eventuelt førerbevis' gyldighedsperiode bør begrænses (til 1, 2 eller 5 år).
 Opmærksomheden henledes på, at førerbevis for andragere, der er fyldt 65  

 år, allerede på grund af andragerens alder ikke vil kunne udfærdiges for  

 længere tidsrum end angivet i § 25, stk. 3 og 4, i justitsministeriets  

 bekendtgørelse nr. 258 af 28. juni 1966 om førerprøver m.v.
For andragere, der ved udstedelsen er fyldt 65 år, men ikke 70 år,  

 udstedes førerbeviset for 5 år.
Førerbevis for personer, der er fyldt 70 år,  

 udstedes med følgende gyldighedstid:
 Såfremt der kun lejlighedsvis, f.eks. under ændret insulinindstilling, har  

 været tilfælde af eller tilløb til hypoglykæmiske tilfælde, vil førerbevis  

 til motorkøretøj, bortset fra motorvogn til erhvervsmæssig personbefordring  

 (de under gruppe 1-8 i justitsministeriets cirkulære anførte køretøjer),  

 kunne anbefales for to år.
 Såfremt der kun lejlighedsvis har været tilfælde (f.eks. alene lettere  

 epileptiske ækvivalenter, der efter erfaringen kun er forekommet under søvn),  

 og disse med overvejende sandsynlighed kan henføres til sådanne årsager, at  

 risikoen for tilfælde under kørsel må anses for ubetydelig, kan førerbevis  

 til motorkøretøj, bortset fra motorvogn til erhvervsmæssig personbefordring,  

 anbefales.
 HJERTESYGDOM, SOM HAR MEDFØRT ELLER KAN MEDFØRE AKUT INSUFFICIENS (4.5.):
 Såfremt den foreliggende tilstand skønnes ikke at være til hinder for, at  

 andrageren fører motorkøretøj på betryggende måde, kan førerbevis til  

 motorkøretøj, bortset fra motorvogn til erhvervsmæssig personbefordring,  

 anbefales.
 SINDSSYGDOM (5.2.):
 Såfremt tilstanden skønnes at være uden betydning for evnen til at føre  

 motorkøretøj på betryggende måde, kan førerbevis til motorkøretøj, bortset  

 fra motorvogn til erhvervsmæssig personbefordring, anbefales.
 Høj dosering af psykofarmaka bør af hensyn til risiko for eventuelle  

 bivirkninger af præparatet foranledige en nøje overvejelse af forsvarligheden  

 af førerbevis (5.2, 6).
 SYGDOM, LEGEMLIGE FORHOLD OG/ELLER ALDERSFÆNOMENER, SOM AF DEN  

 ATTESTUDSTEDENDE LÆGE SKØNNES AT VÆRE AF BETYDNING FOR ANDRAGERENS EVNE TIL  

 AT FØRE MOTORKØRETØJ (6.):
Såfremt det skønnes, at lidelsen er uden betydning for evnen til at føre  

 motorkøretøj, kan førerbevis anbefales.
I tvivlstilfælde vil sagen ofte kunne  

 afgøres ved, at førerbevis anbefales udfærdiget under forudsætning af, at  

 andrageren kan bestå den praktiske del af førerprøven.
 I tilfælde, hvor førerbevis i henhold til foranstående ikke kan anbefales  

 af embedslægen, eller hvor denne er i tvivl om forsvarligheden heraf, vil  

 sagen gennem politiet være at forelægge for sundhedsstyrelsen.
 Sundhedsstyrelsens cirkulære af 9. marts 1962 til landets embedslæger om  

 bedømmelse af førligheden hos personer, der ønsker førerbevis til  

 motorkøretøj, ophæves.
 SUNDHEDSSTYRELSEN, DEN 29. JANUAR 1968.
 Esther Ammundsen.
 /Øhlenschlæger.
