Bekendtgørelse  

  

 om overenskomst af 5. februar 2003 med Indonesien  

  

 om konsolidering af gæld Den 5. februar 2003 undertegnedes i Jakarta en  

 overenskomst mellem Indonesien og Danmark om konsolidering af Indonesiens  

 gæld  

 til den danske stat.
Overenskomsten er i overensstemmelse med de  

 retningslinjer  

 for omlægning af Indonesiens gæld, hvorom der opnåedes enighed under de  

 multilaterale forhandlinger i Paris den 12. april 2002.
 Aftalen vedrører betalinger for perioden 1. april  

 2002  

 til 31. december 2003 dels på tre statslån, dels på garanterede  

 eksportkreditter med en løbetid på mere end et år stiftet inden den 1. juli  

 1997. Tidligere indgåede moratorieaftaler berøres ikke af denne overenskomst.
 På statslånene omlægges afdrag på 19,7 mio. kr. til  

 betaling i 20 lige store rater, som skal erlægges i perioden 1. december 2013  

 til 1. juni 2023. På eksportkreditterne omlægges betaling af renter og  

 afdrag,  

 som i dansk mønt udgør ca. 194 mio. kr., til betaling i 16 voksende rater i  

 perioden 1. december 2008 til 1. juni 2021, idet konsolideringsprocenten for  

 rentebetalingerne for perioden 1. januar til 31. december 2003 først endeligt  

 besluttes i begyndelsen af 2003 på grundlag af Indonesiens  

 finansieringsbehov.
Statslånene er rentefri.
For eksportkreditterne vil  

 renten frem til 30. november 2002 blive beregnet i overensstemmelse med de  

 oprindeligt kontraherede renter.
Fra den 1. december 2002 fastsættes renten  

 for  

 kreditter i USD 0,5% p.a. over den 6-måneders LIBOR (London Interbank Offered  

 Rate) og for kreditter i EURO 0,5% p.a. over EURIBOR (Interbankraten for EURO  

 i  

 Bruxelles).
