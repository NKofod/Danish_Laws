Skriftlig fremsættelse (10. november  

 2000) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af  

 lov om en aktiv arbejdsmarkedspolitik. (Intensiv jobsøgningsindsats,  

 særlig formidlingsindsats, jobrotation).
(Lovforslag nr.
L 103).
Lovforslaget indeholder aftalen om elementer i justering  

 inden for aktivloven til opfølgning af aftalen om FL 2000 mellem S,  

 RV, V, KF, CD og Kr.F.
Aftalen blev indgået den 2. november 2000.
 Justeringerne indeholder følgende  

 elementer:
1.	Intensiv jobsøgningsindsats som selvstændigt  

 redskab Der gives mulighed for en særlig intensiv  

 jobsøgningsperiode i forbindelse med tilbud i aktivperioden.
2.	Styrkelse af indsatsen sidst i aktivperioden Der skal som hovedregel afgives tilbud om mindst 6 måneders  

 jobtræning inden for de sidste 8 måneder af aktivperioden.
3.	Styrkelse af den tidlige forebyggende indsats Indsatsen mod områder på arbejdsmarkedet, hvor der er  

 eller kan forventes mangel på arbejdskraft og indsatsen i forhold til  

 grupper af ledige, der har særlig stor risiko for langtidsledighed,  

 styrkes.
4.	Særlig formidlingsindsats (andre aktører) Andre aktører kan efter udbud gennemføre  

 aktiveringsforløb med fokus på primært en særlig  

 formidlingsindsats til ordinær beskæftigelse.
5.	Nye rammer for jobrotation Jobrotationsordningen omlægges, så virksomhedernes  

 administrative byrde lettes og så udgifterne til jobrotationsprojekter  

 afskærmes fra aktivrammen.
Samtidig målrettes ordningen  

 flaskehalsområder eller gruppen af svagere ledige.
Herved skabes  

 mulighed for en forøget jobrotationsaktivitet.
6.	Støtte ved ansættelse af særlige grupper af  

 ledige (tovholder) For at introducere svagere ledige i jobtræning i en privat  

 virksomhed, kan der gives støtte til tovholderordningen.
 Lovforslaget indeholder derudover nogle mindre justeringer  

 af de gældende regler.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale  

 forslaget til Tingets velvillige behandling.
