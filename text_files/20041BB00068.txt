Fremsat den 3. december 2004 af Lone Møller (S),  

 Sophie Hæstorp Andersen (S),  

 Jette Bergenholz Bautrup (S),  

 René Skau Björnsson (S) og Grete Schødts&nbsp  

 ;(S) Forslag til folketingsbeslutning om  

 forsøg med sygesikringstilskud til diætbehandling af overvægtige børn og unge  

 hos autoriserede kliniske diætister Folketinget pålægger regeringen inden den 1. juli 2005 at  

 fremsætte lovforslag og foretage de nødvendige ændringer i de administrative  

 forskrifter, der gør det muligt at gennemføre et forsøgsprojekt, hvor  

 overvægtige  

 børn og unge mellem 0 og 18 år  

 kan få sygesikringstilskud på 60 pct. til diætistbehandling efter  

 lægehenvisning.
Der bør afsættes 15 mio. kr. årligt til at dække en aftale  

 med  

 sygesikringen, og projektet skal evalueres efter 3 år.
Bemærkninger til forslaget Danmark oplever i disse år en epidemilignende stigning i  

 antallet af overvægtige børn og voksne.
Siden 1987 er der sket en stigning på  

 næsten 75 pct.
I dag skønnes det at ca.  

 15  

 pct.  

 af de danske skoleelever er overvægtige.
Eksperter vurderer, at Danmark  

 om 5-10 år vil være på samme niveau som USA, hvor 25 pct. af de amerikanske  

 børn og unge er overvægtige, hvis der ikke gøres noget nu.
Den største stigning i fedme og overvægt ses hos børn.
Det er  

 derfor hensigtsmæssigt, at vi først og fremmest sætter ind her, fordi man som  

 beskrevet i rapporten »Fedme i Danmark«, Den Almindelige Danske Lægeforening,  

 2001, ved en tidlig indsats over for overvægtige børn og børn med familiær  

 disposition for fedme har mulighed for at nedsætte disse personers risiko for  

 at blive overvægtige som voksne.
Samtidig peger rapporten på, at man med  

 hensyn  

 til at forebygge fedme hidtil har opnået langt den største succes med varige  

 ændringer  

 af kost- og motionsvaner hos børn.
Overvægt i barndommen og ungdommen betyder  

 øget risiko for overvægt i voksenalderen, men også i sig selv en øget risiko  

 for sygdom og for tidlig død.
Verdenssundhedsorganisationen, WHO, har påvist,  

 at personer, der er overvægtige som børn og unge, har op til  

 fem gange forøget risiko  

 for at blive  

 ramt af hjerteproblemer senere i livet i forhold til normalvægtige personer.  

 Der henvises til »Obesity: Preventing  

 and Managing the Global Epidemic  Report of a WHO Consultation on  

 Obesity«,  

 Geneva, 3.-5.  

 June 1997. WHO, 1998.
Tallene taler deres tydelige sprog.
De seneste tal fra Statens  

 Institut for Folkesundhed, som stammer fra 1996-97, viser, at 1-2 pct. af de  

 5-7-årige og 2-4 pct. af de 14-16-årige er decideret fede, mens hyppigheden  

 af egentlig  

 overvægtige ligger på 15 pct. blandt de 14-16-årige.
Der henvises til  

 undersøgelsen »Børns sundhed ved slutningen af skolealderen  en  

 undersøgelse  

 blandt elever i 8. og 9. klasse i 1996/97«, Statens Institut for  

 Folkesundhed,  

 2000.
Der er mange gode intentioner i regeringens nationale  

 handlingsplan mod fedme (»Oplæg til national handlingsplan mod svær overvægt:  

 forslag til løsninger og perspektiver«, Sundhedsstyrelsen, 2003), men der bør  

 sættes endnu kraftigere ind over for gruppen af overvægtige børn og unge.
Og  

 det bør ske nu.
Samtidig bør det tværfaglige samarbejde omkring overvægtige  

 børn og unge styrkes mellem de praktiserende læger, diætisterne og  

 sundhedsplejerskerne, lige så vel som der bør tages initiativer til  

 opfølgende  

 vejledning af de børn, der kommer hjem efter ophold på landets julemærkehjem,  

 så positive oplevelser og et eventuelt vægttab også kan fastholdes i  

 fremtiden.
Konsekvenserne ved at  

 være et overvægtigt barn er ikke alene af fysiologisk karakter, men i lige så  

 høj grad psykologiske og sociale.
Selvopfattelsen lider ofte under drillerier  

 og mobning fra andre børn, hvilket forringer den enkeltes livskvalitet.
Hvis  

 barnet ikke opnår en normalvægt som barn eller ung, viser undersøgelser, at  

 prognosen for at tabe sig er meget ringe.
Børn og unge er alderen taget i betragtning en følsom gruppe,  

 som bør vejledes professionelt i deres nærmiljø. Netop fordi vægt kan være et  

 ømtåleligt emne, er det vigtigt, at kost- og motionsvejledningen foregår i  

 beskyttede og professionelle omgivelser på baggrund af den praktiserende  

 læges  

 henvisning.
Det anbefales, at netop de 0-18-årige henvises til de kliniske  

 diætister, som har næsten 30 års erfaring med vejledning af patienter med  

 ernæringsrelaterede problemer.
De kliniske diætister er de eneste  

 kostvejledere, der har dokumenteret klinisk erfaring og er autoriseret af  

 Sundhedsstyrelsen.
Nye undersøgelser har samtidig vist, at patienter, der  

 henvises til en klinisk diætist frem for at få kostvejledning ved egen læge,  

 har langt større succes med vægttab og med efterfølgende at fastholde den  

 sunde  

 livsstil.
Der henvises til »Kostvejledning i almen praksis ved praktiserende  

 læge  

 eller diætist  En randomiseret undersøgelse analyseret i et  

 MTV-perspektiv«,  

 Forskningscenter for Forebyggelse og Sundhed, Københavns Amt, 2003.
F  

 orældrene til  

 overvægtige børn og unge har også et ansvar, men ansvaret er for tungt til,  

 at  

 den enkelte familie kan løfte det alene.  

 Ofte er forældrene også overvægtige, hvorfor en vejledning af familien  

 som helhed er nødvendig.
Det viser bl.a. evalueringsrapporten »Evaluering af  

 Projekt  

 for familier med overvægtige børn«, Jimmie Gade Nilsen og Jeanette Gerlow,  

 UFC,  

 2004, hvor blandt andet Rigshospitalet, Københavns Kommune og  

 Julemærkehjemmet  

 i Skælskør deltager.
Det treårige projekt afsluttes ved årsskiftet, men det  

 anbefales, at man også i fremtiden bruger projektets positive evaluering af  

 det  

 tværfaglige samarbejde, når det gælder forebyggelse af fedme blandt børn.
 Det foreslås, at diætistordningen som forsøg skal knyttes til  

 overvægtige børn og unge med en vægt på omkring 10 pct. over medianen  

 (50-percentilen)  

 på baggrund af en individuel sundhedsfaglig vurdering af barnets  

 vægtudvikling  

.
Forsøgsvis bør der stilles 15 mio. kr. årligt til rådighed til  

 at dække en aftale med sygesikringen.
Dette beløb skal sammenholdes med de  

 udgifter, sundhedsvæsenet og samfundet som helhed har til behandling af  

 overvægt og dens følgesygdomme.
I dag ydes der kun sygesikringstilskud til  

 medicinsk  

 behandling af overvægtens følgesygdomme, hvor alene omkostningerne til  

 diabetes  

 koster samfundet  

 2 mia. kr. årligt,  

 og hvor overdødeligheden er 100 pct.
Et beløb på 15 mio. kr. vil dække 60 pct. af udgiften til  

 omkring 69.000 diætbehandlinger om året.
Det svarer til, at ca. 13.000 børn  

 og  

 unge kan tilbydes et vejledningsforløb, som omfatter fem diætbehandlinger.  

 Sygesikringens andel vil udgøre 1.100 kr. årligt pr. patient.
Fem  

 behandlinger,  

 hvor også familien indgår, vil for de fleste være tilstrækkeligt.
Det foreslås, at forsøget med sygesikringstilskud til  

 overvægtige børns og unges vejledning hos autoriserede kliniske diætister  

 løbende dokumenteres og endeligt evalueres om 3 år.
Dokumentation bør i  

 øvrigt  

 i fremtiden indgå som et krav i kvalitetssikringen af alle de behandlinger,  

 der  

 tilbydes overvægtige.
 Beslutningsforslaget skal ses som en del af den samlede strategi  

 til bekæmpelse af fedme og har ikke til hensigt at dække hele behovet for  

 behandling af overvægtige børn og unge, idet der må flere aktører på banen,  

 så  

 også skolen og andre institutioner involveres i kampen mod overvægt hos børn  

 og  

 unge.
 Beslutningsforslaget har støtte fra Praktiserende Lægers  

 Organisation, patientforeninger og forskningen.
Skriftlig fremsættelse Lone Møller  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forsøg med sygesikringstilskud til diætbehandling af  

 overvægtige børn og unge hos autoriserede kliniske diætister.
(Beslutningsforslag nr.
B 68).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
