 Handelstraktat mellem Danmark og Østrig.
 HANS MAJESTÆT KONGEN AF DANMARK OG ISLAND OG REPUBLIKEN ØSTRIGS  

 FORBUNDSPRÆSIDENT har, besjælet i lige Grad af Ønsket om at befæste det  

 venskabelige Forhold mellem Danmark og Østrig og styrke og udvide de  

 økonomiske Forbindelser mellem de to Lande, besluttet at afslutte en  

 Handelstraktat og har som deres Befuldmægtigede udnævnt:
 HANS MAJESTÆT KONGEN AF DANMARK og ISLAND:
Sin overordentlige Gesandt og befuldmægtigede Minister i Wien, Hr.  

Poul Victor Bigler, REPUBLIKEN ØSTRIGS FORBUNDSPRÆSIDENT:
Monseigneur  Ignace Seipel,  Doctor theologiæ, Forbundskansler, hvilke, efter at have meddelt hinanden deres respektive Fuldmagter, som  

 befandtes i god og behørig Form, er blevet enige om følgende Artikler:
 Artikel I.
 Under Forbehold af modstridende Bestemmelser i de følgende Artikler  

 forpligter de kontraherende Parter sig til, hvad angaar deres Handel,  

 Industri, Haandværk, Landbrug og Skibsfart, at tilstaa hinanden en i det  

 mindste lige saa gunstig Behandling som den, der er eller maatte blive  

 tilstaaet den mest begunstigede Nation.
 Artikel II.
Naturprodukter eller Fabrikater, som hidrører fra og udføres fra Danmark,  

 eller som hidrører fra og udføres fra Østrig, skal ved Indførsel til den  

 anden Parts Territorium i alt hvad angaar Indførselstold, Anvendelsen af  

 Forhøjelseskoefficienter og enhver anden Afgift, der som Tillæg til  

 Indførselsafgifterne maatte blive opkrævet ved Indførslen af Varer, nyde en i  

 det mindste lige saa gunstig Behandling som den, der indrømmes eller maatte  

 blive indrømmet Varer fra den mest begunstigede Nation.
Denne Behandling skal  

 ogsaa omfatte Toldbehandlingen i Almindelighed, alle Toldformaliteter,  

 Tilbagebetaling af erlagte Toldafgifter, Toldoplag samt Regler og  

 Formaliteter vedrørende Udstedelsen og Anerkendelsen af  

 Oprindelsescertifikater.
 Artikel III.
 Varer, som hidhører fra og udføres fra et hvilket som helst andet Land, og  

 som har transiteret den ene Parts Territorium med eller uden Oplægning i  

 Frihavne, Frilagre, Transitoplag eller andre Toldoplag, skal ved Indførsel  

 til den anden Parts Territorium med Hensyn til Indførselstold og alle andre  

 Afgifter og i enhver anden Henseende nyde en i det mindste lige saa gunstig  

 Behandling som den, der maatte blive tilstaaet Varer, som indføres direkte  

 fra Oprindelseslandet.
 Artikel IV.
 Varer, som udføres fra Danmark til Østrig, og Varer, som udføres fra  

 Østrig til Danmark, skal i alt, hvad angaar Udførselstold, Anvendelse af  

 Forhøjelseskoefficienter og enhver anden Afgift, som opkræves ved Udførslen  

 af Varer fra de to Lande, nyde en i det mindste lige saa gunstig Behandling  

 som den, der er indrømmet eller maatte blive indrømmet Varer, som udføres til  

 den mest begunstigede Nation.
 Artikel V.
 De to kontraherende Parter forpligter sig til at tilstaa hinanden fri  

 Transit for Personer, Bagage, Varer, Skibe, Fartøjer, Vogne og Wagoner eller  

 andre Transportmidler.
 Hver af de kontraherende Parter tilstaar ligeledes Varer, der transiteres  

 gennem det ene Land, afsendt fra eller bestemt for det andet Land, samme  

 Behandling som Transitvarer, afsendt fra eller bestemt til det mest  

 begunstigede Land.
 Ingen af de to kontraherende Parter vil dog være forpligtet til at sikre  

 Gennemrejsen for saadanne Rejsende, hvem Adgangen til dens Territorium maatte  

 være forbudt.
 Transiten af Varer vil kunne forbydes:
 Hver af de kontraherende Parter skal have Ret til at tage særlige  

 Forholdsregler for at sikre sig, at Varer, der er undergivet et Monopol,  

 virkelig befinder sig i Transit.
 Varer, der transiterer det ene Land, og kommer fra eller er bestemt for  

 det andet, skal ikke underkastes nogen Afgift med Undtagelse af saadanne  

 Afgifter, som udelukkende er bestemt til at dække de Tilsyns- og  

 Administrationsudgifter, som Transiten maatte forvolde, dog med Forbehold af  

 de fiskale Afgifter, der paahviler saadanne Forretningstransaktioner, som  

 disse Varer maatte være Genstand for under deres Oplægning eller Transport.
 Artikel VI.
 Med Hensyn til Befordring af Rejsende og Bagage paa Jernbanerne skal den  

 ene af de kontraherende Parters Statsborgere under lige Forhold ikke  

 behandles mindre gunstigt, hverken for saa vidt angaar Ekspeditionen eller  

 for saa vidt angaar Befordringspriserne og de offentlige Afgifter, der staar  

 i Forbindelse med Befordringen, end Landets egne eller et tredie Lands  

 Statsborgere.
 Varer, der ekspederes fra den ene af de to kontraherende Parters  

 Territorium, bestemt for den anden Parts Territorium, eller som transiterer  

 den anden Parts Territorium, skal ikke paa Jernbanerne paa denne anden Parts  

 Territorium behandles mindre gunstigt, for saa vidt angaar Ekspeditionen,  

 Transportpriserne og de offentlige Afgifter, der staar i Forbindelse med  

 Transporten, end tilsvarende indenlandske Varer eller Varer hidrørende fra en  

 tredie Stat, og som ekspederes under de samme Betingelser, i samme Retning og  

 under samme Forhold.
 Det er en Aftale, at foranstaaende Bestemmelser ikke tager Sigte paa  

 Tarifnedsættelser, som tilstaas til Gunst for velgørende Formaal eller  

 Formaal, der staar i Forbindelse med den almene Undervisning og Opdragelse,  

 eller paa Nedsættelser, der i Tilfælde af en almen Katastrofe tilstaas ved  

 Transport af Rejsende, Bagage og Varer, eller paa Nedsættelser, der finder  

 anvendelse ved militære Transporter, ved Tjenesteforsendelser fra nationale  

 Samfærdselsorganer eller overfor Personer i offentlig Tjeneste, i  

 Jernbanernes Tjeneste eller lignende Tjeneste, ligesom overfor Medlemmer af  

 de paagældendes Familie.
 Det er ligeledes en Aftale, at der paa sekundære Jernbaner (Sidebaner,  

 Lokalbaner, Sporveje), som hovedsagelig benyttes til Turisttrafik, vil kunne  

 forbeholdes Nedsættelser i Rejseprisen for tilgrænsende Kommuners Indbyggere.
 De kontraherende Parter er enige om at tage alle tjenlige Forholdsregler  

 for at fjerne enhver Hindring, som i visse Tilfælde maatte kunne opstaa med  

 Hensyn til Befordringen af Rejsende, Bagage og Varer imellem deres  

 Territorier og imellem en af de kontraherende Parters og en tredie Stats  

 Terrrtorium igennem den anden kontraherende Parts Territorium.
 Følgelig skal, i Tilfælde af Indskrænkning i den ene af de kontraherende  

 Parters indenlandske Trafik, den indbyrdes Trafik og Transittrafiken ikke  

 være undergivet andre Indskrænkninger end dem, der bestaar for den  

 indenlandske Trafik og for Transiten i samme Retning.
 Artikel VII.
 I alt, hvad angaar Forbrugs-, Produktions-, Salgs-, Monopol- og alle andre  

 indenlandske Afgifter, skal Varer, som hidrører fra og indføres fra det ene  

 af de kontraherende Lande, i det andet nyde samme Behandling som den, der er  

 eller maatte blive indrømmet den mest begunstigede Nations Varer.
 Artikel VIII.
 Med Hensyn til Udstedelsen af Indførsels- eller Udførselsforbud eller  

 -restriktioner forpligter de to kontraherende Parter sig til at tilstaa  

 hinanden samme Behandling, som tilstaas eller maatte blive tilstaaet Varer,  

 som indføres fra eller udføres til et hvilket som helst tredie Land.
 Enhver Ophævelse af eller Lempelse i Indførsels- eller Udførselsforbud  

 eller -restriktioner, som af en af de kontraherende Parter, selv om det kun  

 er midlertidigt, indrømmes for saa vidt angaar Varer fra et tredie Land, skal  

 uopholdeligt og ubetinget bringes til Anvendelse over for samme eller  

 lignende Varer, som hidrører fra eller er bestemt for det andet Lands  

 Territorium.
 Bestemmelserne i denne Artikel finder ikke Anvendelse, naar Udstedelsen  

 eller Opretholdelsen af et Forbud eller en Restriktion:
 Artikel IX.
 I Tilfælde af, at en af de kontraherende Parter skulde gøre Indførslen  

 eller Udførslen af visse Varer afhængig af særlige Pris-, Salgs- eller  

 Indkøbsbetingelser, godkendte af Regeringen, eller af Organer, som bemyndiges  

 dertil af denne, skal de Betingelser, som bringes i Anvendelse overfor den  

 anden Part, være de gunstigste, som bliver eller vil kunne blive bragt i  

 Anvendelse overfor noget tredie Lands Varer eller Statsborgere.
 Artikel X.
 Skibes Nationalitet skal gensidig anerkendes i Overenstemmelse med de  

 ombord paa Skibet værende Dokumenter og Certifikater, der i dette øjemed er  

 udfærdiget af de kompetente Myndigheder i hvert af de to Lande i  

 Overensstemmelse med de gældende Lovbestemmelser og som berettiger Skibet til  

 at føre det paagældende Lands Flag.
 Maalebreve for en af de to kontraherende Parters Skibe skal anerkendes af  

 den anden Parts Myndigheder, uden at der skal foretages nye Undersøgelser  

 eller Maalinger, og ligestilles med den anden Parts Maalebreve, navnlig med  

 Henblik paa Betalingen af Afgifter og Gebyrer, paa Betingelse af, at Reglerne  

 for og Fremgangsmaaden ved Maalingen i det Land, hvor Certrfikatet er blevet  

 udstedt, anerkendes som identiske med eller svarende til de Regler og den  

 Fremgangsmaade, der benyttes ved Udstedelsen af Maalebreve i det andet Land.
 Artrkel XI.
 Østrigske Skibe skal i Danmarks Havne, være sig ved Ankomsten, under  

 Opholdet eller ved Afrejsen, behandles paa lige Fod med Landets egne eller  

 den mest begunstigede Nations Skibe, saavel hvad angaar Afgifter og Gebyrer  

 af enhver Art eller Benævnelse, der opkræves til Fordel for Staten, Kommuner,  

 Korporationer, offentlige Funktionærer eller Institutioner af en hvilken som  

 helst Art, som hvad angaar disse Skibes Placering, Lastning og Losning i Havn  

 og paa Red, i Bugter, i Bassiner og Inderhavne, og, i Almindelighed, hvad  

 angaar alle Formaliteter og Bestemmelser af enhver Art, som Skibene, deres  

 Besætninger og Ladninger kan blive underkastet.
 I Tilfælde af Skibbrud eller Havari paa de danske Kyster eller Territorier  

 eller nødtvungent Ophold skal de nævnte Skibe nyde godt af enhver Fordel, som  

 Danmark i lignende Tilfælde yder den i denne Henseende mest begunstigede  

 Nations Skibe.
 De samme Bestemmelser finder Anvendelse paa danske Skibe, deres  

 Besætninger og Ladninger paa Østrigs sejlbare Vandveje og i dets Havne og  

 Bassiner.
 Artikel XII.
 Bestemmelserne i nærværende Traktat skal ikke kunne berettige den ene af  

 de kontraherende Parter til at drive Kystfart i det andet Land eller til at  

 gøre Krav paa de Fordele, som er tilstaaet eller i Fremtiden maatte blive  

 tilstaaet det nationale Fiskeri.
 Artikel XIII.
 Autoriserede Emigrationsforetagender i det ene af de to Lande skal paa det  

 andet Lands Territorium i alle Henseender nyde godt af de samme Rettigheder,  

 Privilegier, Fritagelser og Undtagelser som lignende Foretagender fra det  

 mest begunstigede Land.
 Artikel XIV.
Hver af de kontraherende Parters Statsborgere skal, i Overensstemmelse med  

 de gældende Love, have fri Adgang til den anden Parts Territorium og skal paa  

 de i det andet Lands Lovgivning fastsatte Betingelser kunne nedsætte sig der  

 og udøve deres Handel og anden Næringsvirksomhed.
De skal i denne Henseende  

 nyde en lige saa gunstig Behandling som den, der tilstaas den mest  

 begunstigede Nations Statsborgere.
 Hver af de kontraherende Parters Statsborgere skal paa den anden Parts  

 Territorium kunne erhverve løs og fast Ejendom ved Arv, Gave, Testamente,  

 Køb, Bytte eller paa anden lovlig Maade samt besidde den og raade over den  

 paa samme Betingelser som den mest begunstigede Nations Statsborgere.
 De skal ligesom Landets egne Borgere have Ret til selv at ordne deres  

 Anliggender eller overlade Varetagelsen deraf til en Person efter eget Valg,  

 uden i disse Henseender at være underkastet andre Indskrænkninger end dem,  

 der er fastsat ved Landets almindelige Love.
 De skal ligesom Landets egne og ethvert andet Lands Statsborgere have fri  

 Adgang til alle den anden Parts Domstole og andre Myndigheder for der at gøre  

 deres Rettigheder gældende og forsvare sig; de skal have Ret til for at  

 beskytte deres Interesser at betjene sig af Sagførere eller Repræsentanter,  

 som de selv vælger, uden at de i disse Henseender skal være undergivet andre  

 Indskrænkninger end dem, der er fastsat i Almindelighed ved Landets Love, og  

 de skal i det hele taget i dette Forhold behandles ligesom Landets egne eller  

 en hvilken som helst anden Nations Statsborgere.
 Ingen af de kontraherende Parter skal kunne afkræve den anden Parts  

 Statsborgere andre eller højere Afgifter, Skatter eller Ydelser af hvilken  

 som helst Art end dem, som opkræves af Landets egne eller den mest  

 begunstigede Nations Statsborgere.
 Artiel XV.
 Selskaber med begrænset Ansvar saavel som andre Selskaber af  

 erhvervsmæssig Karakter, herunder Assuranceselskaber, som er oprettet paa en  

 af de kontraherende Parters Territorium i Henhold til de respektive Love, og  

 som har Domicil der, vil blive retlig anerkendt paa den anden Parts  

 Territorium og skal der have fri og uhindret Adgang til Domstolene.
 Selskaber, der saaledes er anerkendt, skal under Iagttagelse af den anden  

 Parts Love, og saafremt de opnaar den nødvendige Tilladelse i de Tilfælde,  

 hvor en saadan kræves ifølge disse Love, kunne nedsætte sig i dette sidste  

 Land og der grundlægge Filialer og Agenturer samt udøve deres Virksomhed.
 Naar saadanne Selskaber een Gang har opnaaet Adgang, skal de med Hensyn  

 til saavel Udøvelsen af deres Virksomhed som Retten til at erhverve, besidde  

 og raade over løs og fast Ejendom, nyde samme Behandling som den, der  

 tilstaas den mest begunstigede Nations Selskaber.
 Hverken af deres Virksomhed eller af deres Ejendom skal der kunne afkræves  

 dem andre eller højere Skatter, Afgifter eller Ydelser af en hvilken som  

 helst Art end dem, som er paalagt den mest begunstigede Nations Selskaber.
 Artikel XVI.
 Hver af de kontraherende Parters Statsborgere, der har nedsat sig paa den  

 anden Parts Territorium, eller som har midlertidigt Ophold der, skal gensidig  

 være fritaget for ethvert tvungent, offentligt Hverv af saavel administrativ  

 som retlig Karakter, med Undtagelse af Værgemaal, samt for al Militærtjeneste  

 og andre personlige Pligter med Hensyn til Landets Forsvar, ligesom ogsaa for  

 Erlæggelsen af alle Skatter eller Afgifter, som træder i Stedet derfor.
 En af de kontraherende Parters Statsborgere, der har nedsat sig paa den  

 anden Parts Territorium, eller som har midlertidigt Ophold der, saavel som  

 Selskaber, hjemmehørende i det ene af de kontraherende Lande, der har  

 etableret sig paa den anden Parts Territorium, skal deer være fritaget for  

 alle Tvangslaan samt militære Ydelser og Rekvisitioner, for saa vidt disse  

 Forpligtelser ikke er paalagt dem i deres Egenskab af Ejere af fast Ejendom.  

 I dette Tilfælde skal de nyde samme Behandling som Landets egne eller den  

 mest begunstigede Nations Statsborgere.
 Artikel XVII.
 De kontraherende Parters Statsborgere saavel som Selskaber med Sæde paa  

 den ene af de kontraherende Parters Territorium, som udstrækker den  

 kommercielle eller industrielle Virksomhed, de udøver i den Stat, hvor de har  

 henholdsvis deres Domicil eller Sæde, til den anden Parts Territorium, skal  

 ikke der paalægges direkte Skatter af deres Virksomhed eller af den derfra  

 hidrørende Indtægt, medmindre de der opretholder en Forretningsafdeling.  

 Beskatningen sker da i Forhold til den af denne Afdeling udøvede Virksomhed.
 Artikel XVIII.
Handlende, Fabrikanter og andre Næringsdrivende, som ved Forevisning af et  

 af de kompetente Myndigheder i Hjemlandet udfærdiget Legitimationsbevis  

 godtgør, at de dersteds er berettiget til at drive Handel og Industri samt  

 der erlægger de lovmæssige Afgifter og Skatter, skal under Iagttagelse af de  

 i de to Lande gældende Forskrifter være berettiget til indenfor den anden  

 kontraherende Parts Omraade, enten personligt eller ved Handelsrejsende i  

 deres Tjeneste, at gøre Indkøb hos Handlende, Producenter eller i offentlige  

 Salgslokaler.
De kan ligeledes optage Bestillinger, ogsaa paa Grundlag af  

 medbragte Prøver, hos Handlende eller andre Personer, i hvis  

 Næringsvirksomhed Varer af samme Art som Prøverne finder Anvendelse.
 Næringsdrivende (Handelsrejsende), som er forsynet med et  

 Legitimationsbevis, vil kunne medføre Prøver, men ingen Handelsvarer.
Legitimationsbeviserne skal udstedes i Overensstemmelse med vedføjede  

 Model. 1) De kontraherende Parter skal meddele hinanden hvilke Myndigheder, der er  

 kompetente til at udfærdige Legitimationsbeviser, og hvilke Forskrifter de  

 Rejsende har at iagttage under Udøvelsen af deres Virksomhed.
Artikler, der er toldpligtige, og som indføres af de omtalte  

 Handelsrejsende som Prøver, skal i begge Lande være fritagne for Ind- og  

 Udførselstold paa Betingelse af, at disse Artikler uden at være blevet solgt  

 genudføres indenfor en Frist af seks Maaneder, samt af, at Identiteten af de  

 indførte og atter udførte Artikler er utvivlsom.
Det er en Aftale, at  

 ovennævnte Frist paa seks Maaneder er en Minimumsfrist.
 Som Garanti for Genudførslen af Prøver skal der i begge Lande ved  

 Indførslen stilles Sikkerhed ved Deponering af et til Toldafgiften svarende  

 Beløb eller paa anden af vedkommende Myndighed godkendt Maade.
 Hvad angaar de forskellige Formaliteter, som Handlende, Fabrikanter og  

 andre Næringsdrivende (Handelsrejsende) er underkastet paa de kontraherende  

 Parters Territorier, skal de, saavel som i enhver anden Henseende, nyde godt  

 af en Behandling, som ikke skal være mindre gunstig end den, som maatte være  

 tilstaaet den mest begunstigede Nation.
 Artikel XIX.
De kontraherende Parter indrømmer hinanden Ret til at ansætte konsulære  

 Repræsentanter i den anden Parts Havne og Byer.
Forinden en  

 Konsularembedsmand kan udøve sin Virksomhed maa han, under Iagttagelse af de  

 i Almindelighed anvendte Former, være blevet anerkendt af den Regering, paa  

 hvis Territorium han skal have Ophold.
 Enhver af de kontraherende Parters Konsularembedsmænd skal paa den anden  

 Parts Territorium nyde de samme Rettigheder, Fritagelser og Privilegier, som  

 tilstaas den mest begunstigede Nations Konsularembedsmænd af samme Grad.
 Artikel XX.
 Østrig vil ikke i Kraft af denne Traktats Bestemmelser gøre Krav paa de  

 Begunstigelser, som Danmark har givet eller i Fremtiden maatte give Norge  

 eller Sverige eller begge disse Lande, saalænge disse Begunstigelser ikke  

 gives til andre Stater end de allerede nævnte.
 Ingen af de kontraherende Parter vil i Henhold til Bestemmelserne i  

 nærværende Traktat kunne gøre Krav paa de Begunstigelser, som er eller maatte  

 blive tilstaaet Nabolande for at lette Grænsehandelen med Henblik paa lokale  

 Behov.
 Bestemmelserne i nærværende Traktat finder ikke Anvendelse paa Grønlands  

 Territorium, hvor Handelen og Skibsfarten er forbeholdt den danske Stat.
 Artikel XXI.
 Alle Tvistigheder, som maatte opstaa mellem de kontraherende Parter med  

 Hensyn til Indholdet, Fortolkningen eller Anvendelsen af nærværende Traktat,  

 og som ikke maatte have kunnet løses ad diplomatisk Vej, skal paa Forlangende  

 af en af Parterne forelægges den faste Domstol for mellemfolkelig Retspleje i  

 Haag, som skal træffe sin Afgørelse derom i Overensstemmelse med den  

 summariske Retsforhandling, som er omhandlet i Art. 29 i Statuten for  

 Domstolen, medmindre de kontraherende Parter er enige om, at den almindelige  

 Retsforhandling skal bringes til Anvendelse.
 Artikel XXII.
 Nærværende Traktat skal ratificeres og Ratifikationsinstrumenterne  

 udveksles i Wien, saasnart det lader sig gøre.
 Den skal træde i Kraft 10 Dage efter Udvekslingen af Ratifikationerne.
Traktaten er afsluttet for eet Aar.
Saafremt den imidlertid ikke er opsagt  

 tre Maaneder før Udløbet af denne Frist, forlænges den stiltiende for en  

 ubestemt periode og vil kunne opsiges til enhver Tid.
 I Tilfælde af Opsigelse forbliver den endnu i Kraft i tre Maaneder, at  

 regne fra den Dag, paa hvilken en af de kontraherende Parter har meddelt den  

 anden sin Hensigt at bringe den til Ophør.
 Til Bekræftelse heraf har de respektive Befuldmægtigede underskrevet  

 nærværende Traktat og forsynet den med deres Segl.
Udfærdiget i to Eksemplarer i Wien, den  

 6. April Nitten Hundrede og Otte og Tyve.
P.
V.
BIGLER.
SEIPEL.
(L.S.) (L S.) (Landets Navn.) (Den udstedende Myndighed.) Legitimationskort for Handelsrejsende.
 Gyldigt i tolv Maaneder inklusive Udstedelsesdagen.
Det attesteres herved, at Indehaveren af dette Kort Hr. ........................ født i.............................
 Bopæl i .................. Nr. ............ Gade................
 er Indehaver af(* 1)............................................
 i...............................................................
 for at gøre Forretning..........................................
 i ..............................................................
 som ejer (* 1)..................................................
 for at gøre Forretning..........................................
Indehaveren af dette Kort har til hensigt at optage Ordrer i de ovennævnte Lande og gøre Indkøb for (det)(de) nævnte firma(er). Det attesteres  

 herved, at nævnte i....... og af (det)(de) betaler de i denne henseende fastsatte afgifter.
 Alder.................................
 Højde.................................
 Haar.................................
 Særlige Kendetegn.....................
 Indehaverens Underskrift. ......................
NB.
Det næste afsknit skal kun udfyldes, naar det drejer sig om Lederen af  

 en Handels- eller Fabrikationsvirksomhed.
Slutprotokol.  Oversættelse De undertegnede Befuldmægtigede, som er traadt sammen for at undertegne  

 nærværende i Dag afsluttede Traktat, er blevet enige om følgende:
 De kontraherende Parter er enige om, at enhver Nedsættelse af Afgifter,  

 som Østrig har indrømmet eller maatte indrømme med Hensyn til Oste stammende  

 fra en tredie Stat, ligeledes skal finde Anvendelse paa Oste af samme Art af  

 dansk Oprindelse.
 De kontraherende Parter forpligter sig til at foretage en velvillig  

 Undersøgelse af alle Ansøgninger om Indførselstilladelse for Varer, der er  

 eller maatte blive Genstand for Indførselsforbud eller  

 Indførselsrestriktioner.
 De kontraherende Parter er enige om, at saa længe østrigske Statsborgere,  

 der ifølge Bestemmelserne i nævnte Afsnit er berettiget til  

 Mestbegunstigelsesbehandling i Danmark med Hensyn til Udøvelse af deres  

 Handel eller anden Næringsvirksomhed, nyder Nationalbehandling der, som Følge  

 af Traktater afsluttet mellem Danmark og Tredieland, betragtes det i den  

 østrigske Lovgivning fastsatte Krav om formel Reciprocitet som Betingelse for  

 fremmede Statsborgeres Udøvelse af Handel eller anden Næringsvirksomhed i  

 Østrig, som opfyldt for danske Statsborgeres Vedkommende.
 De kontraherende Parter er enige om, at Bestemmelserne om  

 Mestbegunstigelsesbehandling med Hensyn til Skatter, Afgifter og Ydelser ikke  

 skal finde Anvendelse paa de i Traktater, afsluttet mellem en af de  

 kontraherende Parter og et tredie Land, fastsatte særlige Bestemmelser,  

 tilsigtende at hidføre ensartet Beskatning i Indlandet og Udlandet, at  

 afgrænse de to kontraherende Parters Beføjelser i beskatningsmæssig Henseende  

 og særlig at undgaa Dobbeltbeskatning.
Uanset Bestemmelserne i Art.
XX, Afsnit 3, skal den i Art.
II fastsatte  

 Mestbegunstigelsesbehandling finde Anvendelse paa Produkter, som hidrører fra  

 og udføres fra Grønland, ved deres Indførsel til Østrig, saavel som paa  

 Produkter, som hidrører fra og udføres fra Østrig, ved deres Indførsel til  

 Grønland.
 Udfærdiget i to Eksemplarer i Wien den 6. April Nitten Hundrede og Otte og  

 Tyve.
P.
V.
BIGLER.
 SEIPEL.
Rigsdagens Samtykke meddelt d. 20. December 1928 (jfr.
Rigsdagstidende:  

 Landstinget Sp. 305, 491 og Folketinget Sp. 2962, 3009).
 Ratificeret af Østrig 8. December, af Danmark 29. December 1928.  

 Ratifikationerne udvekslede i Wien d. 19. Januar 1929.
Bekendtgjort af Udenrigsministeriet ved Bkg.
Nr. 18 af 31. Januar 1929  

 (Lovtid.
A, pag 27).
 Østrigsk Bekendtgørelse Nr 42 af 29. Januar 1927 (Bundesgesetzblatt, pag  

 265). I Kraft 29. Januar 1929.
