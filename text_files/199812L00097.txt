Fremsat den 25. november 1998 af  

 kulturministeren (Elsebeth Gerner Nielsen) Forslag til Lov om ændring  

 af lov om videregående kunstneriske uddannelsesinstitutioner under  

 Kulturministeriet § 1 I lov nr. 289 af 27. april 1994 om videregående kunstneriske  

 uddannelsesinstitutioner under Kulturministeriet foretages følgende  

 ændringer:
1. I § 1, stk.1, ændres »og Den Danske Filmskole« til: »Den  

 Danske Filmskole, Danmarks Designskole og Glas- og Keramikskolen på  

 Bornholm.« 2. I § 4 indsættes efter »Konservatorskole har«: »som  

 højere uddannelsesinstitution«.
 3. Efter § 7 indsættes:
»§ 7 a.
Danmarks Designskole har til opgave at give uddannelse  

 inden for kunsthåndværk, design og beslægtede fag.
§ 7 b.
Glas- og Keramikskolen på Bornholm har til opgave  

 at give uddannelse inden for glas og keramik.
Skolen kan herudover give  

 uddannelse i andre fag inden for kunsthåndværk.« 4. I § 10 indsættes som stk. 3:
»Stk. 3. Institutionen kan fastsætte regler om bortvisning og  

 andre disciplinære foranstaltninger over for de studerende.« 5. I Efter § 16 indsættes:
 »Kapitel 7a.
Selvejende uddannelsesinstitutioner, der overvejende  

 finansieres af staten § 16 a.
Reglerne i dette kapitel gælder for Designskolen  

 Kolding.
 Stk. 2. Kulturministeren kan efter ansøgning fra den  

 pågældende institution bestemme, at andre selvejende  

 uddannelsesinstitutioner under Kulturministeriet, der overvejende finansieres  

 af staten og som giver uddannelse på de kunstneriske fagområder,  

 omfattes af dette kapitels bestemmelser.
 Stk. 3. Denne lovs kapitel 3, kapitel 6 og kapitel 7 finder  

 tillige anvendelse på institutioner omfattet af dette kapitel.
 Stk. 4. Under forudsætning af godkendelse fra de  

 bevilligende myndigheder kan kulturministeren efter ansøgning fra en  

 selvejende institution omfattet af dette kapitel bestemme, at institutionen  

 overgår til at blive statsinstitution og omfattes af denne lovs  

 bestemmelser om statsinstitutioner.
§ 16 b.
Institutionen er forpligtet til at medvirke til  

 gennemførsel af en evaluering af institutionens virksomhed, hvis  

 kulturministeren beslutter at iværksætte en sådan.
§ 16 c.
Kulturministeren kan fastsætte nærmere  

 regler om vilkår for statstilskud, herunder antallet af studerende,  

 samt regler om budgetter, regnskaber, kontrol og tilsyn m.v. for  

 institutionen.
 Stk. 2.Institutionen skal følge de af finansministeren  

 fastsatte eller aftalte bestemmelser om løn- og  

 ansættelsesvilkår, herunder om pensionsforhold, for det  

 personale, der er ansat ved institutionen.
 Stk. 3. Kulturministeren kan bestemme, at statens tilskud til  

 institutionen bortfalder helt eller delvist, såfremt kulturministeren  

 skønner, at der ikke længere er behov for institutionen eller  

 dele af dens virksomhed, eller såfremt institutionen  

 tilsidesætter gældende regler eller vilkår fastsat for  

 statstilskud.
§ 16 d.
Den selvejende institutions forhold reguleres i en  

 vedtægt, der godkendes af kulturministeren.
§ 16 e.
Institutionens bestyrelse varetager den overordnede  

 ledelse af institutionen.
§ 16 f.
Bestyrelsen er over for kulturministeren ansvarlig for  

 institutionens virksomhed, herunder forvaltningen af de statslige  

 tilskud.
Stk. 2. Kulturministeren kan give bestyrelsen påbud om  

 berigtigelse af nærmere angivne forhold vedrørende uddannelsen  

 og forvaltningen af de statslige tilskud.
Hvis bestyrelsen ikke efterkommer  

 påbud efter 1. punktum, kan kulturministeren beslutte, 1)	at bestyrelsens opgaver eller dele heraf i en periode varetages af  

 personer, der udpeges af kulturministeren, eller 2)	at bestyrelsen træder tilbage, således at en ny  

 bestyrelse skal vælges efter reglerne i institutionens  

 vedtægt.
 Stk. 3. Hvis bestyrelsen ved sine dispositioner bringer  

 institutionens videreførelse i fare, kan kulturministeren beslutte, at  

 bestyrelsen straks træder tilbage, og kan i forbindelse hermed  

 indsætte en midlertidig bestyrelse, indtil der er udpeget en ny  

 bestyrelse efter reglerne i institutionens vedtægt.
§ 16 g.
Institutionens rektor har ansvaret for  

 tilrettelæggelsen af institutionens undervisning og har desuden den  

 daglige pædagogiske, administrative og økonomiske ledelse af  

 institutionen.
§ 16 h.
Beslutning om at anlægge retssag mod  

 bestyrelsesmedlemmer, rektor, revisorer eller andre i anledning af tab  

 påført institutionen kan træffes af bestyrelsen eller af  

 kulturministeren.
§ 16 i.
I tilfælde af institutionens ophør  

 anvendes eventuel nettoformue til undervisnings- og uddannelsesformål  

 efter kulturministerens bestemmelse.« § 2 Stk. 1. Kulturministeren fastsætter tidspunktet for lovens  

 ikrafttræden.
Kulturministeren kan herunder fastsætte, at lovens  

 bestemmelser træder i kraft på forskellige tidspunkter.
 Stk. 2. På det tidspunkt, hvor loven træder i  

 kraft for Danmarks Designskole, Glas- og Keramikskolen på Bornholm og  

 Designskolen Kolding, finder lov nr. 311 af 24. april 1996 om selvejende  

 institutioner m.v. ikke anvendelse for de nævnte institutioner.
 Stk. 3. Regler for Danmarks Designskole, Glas- og  

 Keramikskolen på Bornholm og Designskolen Kolding udstedt i  

 medfør af de hidtil gældende regler finder fortsat anvendelse  

 på de nævnte institutioner, indtil de ophæves eller  

 afløses af regler udstedt i medfør af lov nr. 289 af 27. april  

 1994 om videregående kunstneriske uddannelsesinstitutioner under  

 Kulturministeriet som ændret ved denne lov, jf. dog stk. 4.
 Stk. 4. Bekendtgørelse nr. 1173 af 16. december 1996 om  

 tilskud og regnskab m.v. ved selvejende institutioner for videregående  

 uddannelser m.v, som ændret ved bekendtgørelse nr. 962 af 12.  

 december 1997, bekendtgørelse nr. 1172 af 16. december 1996 om  

 institutionsrevision ved selvejende institutioner for videregående  

 uddannelser m.v., samt bekendtgørelse nr. 573 af 4. juli 1997 om  

 evaluering af visse videregående uddannelser under  

 Undervisningsministeriet finder ikke anvendelse på Danmarks  

 Designskole, Glas- og Keramikskolen på Bornholm og Designskolen i  

 Kolding.
Bemærkninger til lovforslaget Almindelige bemærkninger 1. Baggrunden for lovforslaget Ved kongelig resolution af 23. marts 1998 blev det  

 bestemt, at sager vedrørende designuddannelse overføres fra  

 Undervisningsministeriet til Kulturministeriet.
Ressortomlægningen  

 indebar, at Danmarks Designskole, Glas- og Keramikskolen på Bornholm og  

 Kunthåndværkerskolen i Kolding (nu Designskolen Kolding) blev  

 overført til Kulturministeriets ressort.
Det primære formål med lovforslaget er at  

 indarbejde de tre designskoler under de regler, der i øvrigt  

 gælder for de kunstneriske uddannelser under Kulturministeriet.
Derfor  

 foreslås det, at designskolerne flyttes fra Undervisningsministeriets  

 lovgivning, lov nr. 311 af 24. april 1996 om selvejende institutioner for  

 videregående uddannelser m.v., til lov nr. 289 af 27. april 1994 om  

 videregående kunstneriske uddannelsesinstitutioner under  

 Kulturministeriet.
Lovforslaget indebærer, at Danmarks Designskole og  

 Glas- og Keramikskolen på Bornholm omdannes fra selvejende  

 institutioner til statsinstitutioner, og således får samme status  

 som de øvrige uddannelsesinstitutioner under Kulturministeriet  

 omfattet af lov nr. 289 af 27. april 1994 om videregående kunstneriske  

 uddannelsesinstitutioner under Kulturministeriet.
Designskolen Kolding  

 bevarer efter eget ønske sin status som selvejende institution.
2. Hovedpunkterne i lovforslaget Lovforslaget består af 2 hovedelementer: For det  

 første omfattes Danmarks Designskole og Glas- og Keramikskolen af  

 lovens almindelige bestemmelser, der gælder for de statslige  

 institutioner under Kulturministeriet, der giver uddannelse på det  

 kunstneriske område.
For det andet indsættes i loven et nyt  

 kapitel, der regulerer selvejende uddannelsesinstitutioners virksomhed.  

 Reglerne gælder for selvejende institutioner, der overvejende  

 finansieres af staten.
Designskolen Kolding omfattes af disse regler.
 Herudover foreslås det, at Kunstakademiets  

 Konservatorskole bliver en højere uddannelsesinstitution med henblik  

 på at kunne indføre samme uddannelsesstruktur, som gælder  

 for universiteterne og andre højere uddannelsesinstitutioner.
Endelig indeholder lovforslaget hjemmel til, at de enkelte  

 uddannelsesinstitutioner under Kulturministeriet kan fastsætte regler  

 om bortvisning og andre disciplinære foranstaltninger over for  

 studerende.
Der henvises her til bemærkningerne til de enkelte  

 bestemmelser.
3. Redegørelse for designskolernes forhold 3.1. Selvejende institutioner med en bestyrelse som øverste  

 ledelse Danmarks Designskole, Glas- og Keramikskolen på  

 Bornholm og Designskolen Kolding er selvejende institutioner.
Designskolerne ledes hver især af en bestyrelse, der  

 således varetager den overordnede ledelse af institutionen.
Bestyrelsen  

 fastsætter institutionens vedtægt, varetager institutionens  

 interesser som uddannelsesinstitution og fastlægger retningslinjerne  

 for institutionens virksomhed og for dens udvikling.
Efter indstilling fra  

 lederen af institutionen (rektor) godkender bestyrelsen studieordninger og  

 fastlægger det årlige budget.
Bestyrelsen ansætter og  

 afskediger institutionens rektor og øvrige personale.
 Bestyrelsen er endvidere ansvarlig over for  

 ressortministeriet for institutionens virksomhed, herunder for forvaltningen  

 af det statslige tilskud.
 Glas- og Keramikskolen på Bornholm er pr. 1. august  

 1997 oprettet som en forsøgsuddannelse under Undervisningsministeriet.  

 Forsøgsperioden løber i 4 år, hvorefter der skal tages  

 stilling til skolens fortsatte virke.
3.2. Det nugældende regelgrundlag for designskolerne Designskolernes virksomhed er særligt reguleret i  

 lov nr. 311 af 24. april 1996 om selvejende institutioner for  

 videregående uddannelser m.v.
I loven er bl.a. fastsat regler om  

 tilskud og lån, drifts- og anlægstilskud, kapitalforvaltning,  

 regnskab og revision.
Endvidere er der med hjemmel i loven udstedt to  

 bekendtgørelser om tilskud og regnskab samt revision, jf.  

 bekendtgørelse nr. 1173 af 16. december 1996 om tilskud og regnskab  

 m.v. ved selvejende institutioner for videregående uddannelser m.v., og  

 bekendtgørelse nr. 1172 af 16. december 1996 om institutionsrevision  

 ved selvejende institutioner for videregående uddannelser m.v.
Institutionernes uddannelsesvirksomhed er for Danmarks  

 Designskole og Designskolen Koldings vedkommende nærmere reguleret i  

 bekendtgørelse nr. 424 af 16. juni 1989 om uddannelse inden for  

 design, og for Glas- og Keramikskolen på Bornholms vedkommende i  

 bekendtgørelse nr. 669 af 19. august 1997 om  

 kunsthåndværkeruddannelsen inden for glas og keramik.
I disse  

 bekendtgørelser fastlægges uddannelsesstruktur og indhold.
Endelig er institutionernes virksomhed reguleret i  

 institutionens vedtægt.
Vedtægten indeholder rammerne for  

 institutionens virksomhed og forvaltning, og angiver bl.a. institutionens  

 navn, hjemsted, formål samt reglerne om bestyrelsens  

 sammensætning og kompetence.
Skolens vedtægt og senere  

 ændringer heri skal godkendes af ressortministeriet.
3.3. Uddannelse inden for design og kunsthåndværk På Danmarks Designskole og Designskolen Kolding  

 udbydes uddannelse inden for kunsthåndværk og design.  

 Formålet med uddannelserne er nærmere beskrevet i  

 bekendtgørelse nr. 424 af 16. juni 1989 om uddannelse inden for  

 design.
Det hedder i § 2 heri, at formålet med uddannelsen er at  

 give de studerende kvalifikationer på et videregående niveau  

 inden for kunsthåndværk, industriel design,  

 indretning/planlægning og kommunikation med henblik på  

 professionel beskæftigelse inden for disse områder.
Herunder er  

 formålet at give de studerende de nødvendige tekniske,  

 æstetiske og analytiske forudsætninger for at kunne løse  

 opgaver på et kunstnerisk og humanistisk grundlag.
Uddannelserne varer fra mellem 3« til 5 år.
På  

 Designskolen Kolding omfatter den en 1. del bestående af en  

 fælles grundskole af 1 års varighed, en linierettet 2. del af 2  

 års varighed, og en 3. del af et « til 2 års varighed.
På  

 2. del vælger den studerende linie inden for keramik og glas,  

 møbel og redskab, indretning, tekstil, beklædning, grafik eller  

 mulitimedie.
På 3. del vælger den studerende et af  

 følgende institutter: institut for unika, industriel design, rum,  

 ædelmetal eller visuel kommunikation.
På Danmarks Designskole  

 omfatter uddannelsen en 1. del bestående af en fælles grundskole  

 af 1 års varighed, en 2. del af 2 års varighed på et af  

 institutterne rum og møbel, produkt og visuel kommunikation, og en 3.  

 del af et « til 2 års varighed, hvor den studerende videreuddanner sig  

 inden for et af de nævnte institutområder.
Der er i studieåret 1998-1999 optaget ca. 636 elever  

 på Danmarks Designskole.
På Designskolen Kolding er der optaget  

 ca. 360 elever i studieåret 1998-1999.
På Glas- og Keramikskolen udbydes uddannelse inden  

 for kunsthåndværk.
Det fremgår af bekendtgørelse nr.  

 669 af 19. august 1997 om kunsthåndværkeruddannelsen inden for  

 glas og keramik, at glas- og keramikuddannelsen har til formål på  

 baggrund af et solidt håndværksmæssigt kendskab til  

 arbejdet med teknik og materiale at give de studerende kvalifikationer til  

 på et højt kunstnerisk niveau at udforme og udvikle glas- og  

 keramikkunsthåndværket.
Gennem en personlig indleven i  

 håndværkets konkrete arbejde med materialer, teknik, form og  

 gennem en teoretisk skoling skal de studerende gives de nødvendige  

 tekniske, æstetiske og analytiske forudsætninger for at kunne  

 løse opgaver inden for glas eller keramik og hermed beslægtede  

 materialer.
Uddannelsen varer 3 år og består af 3 moduler  

 af hver 1 års varighed.
De studerende vælger linie ved  

 optagelsen.
Glas- og keramikuddannelsen består af fællesfag samt  

 en række specialiseringsfag afhængig af specialiseringsretning  

 (glas eller keramik). Fælles for alle studerende er fagene kunst,  

 design og formidling.
Der er i studieåret 1998-1999 i alt optaget 51  

 elever.
Dette tal ventes at stige ved fuldt optag på uddannelsen i  

 år 2000.
3.4. Designskolernes finansiering Danmarks Designskole, Glas- og Keramikskolen på  

 Bornholm og Designskolen Kolding er for så vidt angår driften af  

 uddannelserne 100% statsfinansierede.
 Der er i forbindelse med ressortomlægningen af  

 designuddannelserne indgået en aftale om bevillingsoverførsel  

 m.v. fra Undervisningsministeriet til Kulturministeriet for perioden  

 1998-2002.
Danmarks Designskole har ifølge finanslovsforslaget  

 for 1999 en bevilling på 67,4 mio. kr. i 1999. Designskolen Kolding  

 (Kunsthåndværkerskolen i Kolding) har i samme år en  

 bevilling på 33,9 mio. kr., mens Glas- og Keramikskolen har en  

 bevilling på 6,1 mio. kr. i 1999 stigende til 7,1 mio. kr. i år  

 2000 og de følgende år, idet kunsthåndværkerskolen  

 fra år 2000 er oppe på fuldt optag.
Bevillingen findes på  

 § 21.42.25 på finanslovforslaget for 1999.
4. Kulturministeriets lov om videregående kunstneriske  

 uddannelsesinstitutioner Lovforslaget indebærer, at de tre designskoler  

 omfattes af lov nr. 289 af 27. april 1994 om videregående kunstneriske  

 uddannelsesinstitutioner under Kulturministeriet.
Loven beskriver de  

 overordnede rammer for institutionernes virksomhed, herunder  

 spørgsmål om opgaver, uddannelser, styrelse og økonomiske  

 forhold.
Loven gælder for de statslige  

 uddannelsesinstitutioner under Kulturministeriets område, der giver  

 uddannelse på de kunstneriske uddannelsesområder.
Det drejer sig  

 om Det Kongelige Danske Kunstakademis Arkitektskole, Det Kongelige Danske  

 Kunstakademis Billedkunstskoler, Det Kongelige Danske Kunstakademis  

 Konservatorskole, Arkitektskolen i Aarhus, Det Kongelige Danske  

 Musikkonservatorium, Det Jyske Musikkonservatorium, Vestjysk  

 Musikkonservatorium, Det Fynske Musikkonservatorium, Nordjysk  

 Musikkonservatorium, Rytmisk Musikkonservatorium, Statens Teaterskole og Den  

 Danske Filmskole.
 I lovens nuværende udformning er det ifølge  

 § 1, stk. 1, alene statsinstitutioner, der er omfattet af  

 loven.
5. Overgang fra selvejende institution til statsinstitution Kulturministeriet har forud for fremsættelsen af  

 lovforslaget bedt institutionernes bestyrelser tage stilling til skolernes  

 fremtidige status som henholdsvis selvejende institution og statsinstitution.  

 De selvejende institutioner Danmarks Designskole og Glas- og Keramikskolen  

 på Bornholm har i den forbindelse besluttet at anmode Kulturministeriet  

 om at overgå til statsinstitution på linie med de øvrige  

 kunstneriske uddannelsesinstitutioner under Kulturministeriet, der er  

 omfattet af lov om videregående kunstneriske uddannelsesinstitutioner  

 under Kulturministeriet.
Den selvejende institution Designskolen Kolding  

 ønsker fortsat at være selvejende institution.
 På baggrund heraf fremsætter kulturministeren  

 dette lovforslag, der indebærer at Danmarks Designskole og Glas- og  

 Keramikskolen på Bornholm overgår til statsinstitution.  

 Kulturministeriet finder det hensigtsmæssigt, at de kunstneriske  

 uddannelsesinstitutioner, som ministeriet administrerer, har samme  

 bevillingsmæssige status og er undergivet et fælles sæt af  

 regler.
 Rent teknisk sker omdannelsen fra selvejende institution  

 til statsinstitution ved, at bestyrelsen i henhold til institutionens  

 vedtægt beslutter at likvidere (nedlægge) institutionen med  

 henblik på videreførsel som statsinstitution.
 Ifølge skolernes vedtægter nedsætter  

 bestyrelserne et likvidationsudvalg, der foretager opgørelsen af boet.  

 Kulturministeriet vil anmode kammeradvokaten om at bistå  

 likvidationsudvalgene for Danmarks Designskole og Glas- og Keramikskolen  

 på Bornholm med boopgørelsen.
Ved væsentlige ændringer af en selvejende  

 institutions vedtægter (permutation) kræves  

 Civilretsdirektoratets godkendelse.
Tilladelse hertil gives i almindelighed,  

 hvis institutionen er solvent.
Danmarks Designskole og Glas- og Keramikskolen  

 vil derfor som led i likvidationen anmode om Civilretsdirektoratets  

 godkendelse hertil.
6. Særligt om selvejende uddannelsesinstitutioner Designskolen Kolding ønsker fortsat at være  

 en selvejende institution.
Da lov om videregående kunstneriske  

 uddannelsesinstitutioner under Kulturministeriet i sin nuværende  

 skikkelse alene finder anvendelse på statsinstitutioner,  

 indebærer det, at der i loven skal indarbejdes regler, der tager sigte  

 på selvejende uddannelsesinstitutioner.
Det foreslås derfor, at  

 loven ændres, således at der indsættes et nyt kapitel om  

 selvejende uddannelsesinstitutioner, der overvejende finansieres af staten.  

 Reglerne træder i stedet for de regler, der gælder i lov nr. 311  

 af 24. april 1996 i Undervisningsministeriets lovgivning.
Sigtet med en regulering af de selvejende  

 uddannelsesinstitutioner er at fastsætte rammerne for de selvejende  

 institutioners virksomhed og Kulturministeriets styringsbeføjelser.
Da  

 forholdet mellem en selvejende institution og et ministerium ikke er  

 undergivet det almindelige over-underordnelsesforhold, hvilket bl.a.  

 indebærer, at ministeriet ikke kan udstede generelle og konkrete  

 tjenestebefalinger til en selvejende institution, er det nødvendigt at  

 tilvejebringe et hjemmelsmæssigt grundlag for tilsyn, kontrol, styring  

 og udvikling af sådanne institutioner.
De selvejende uddannelsesinstitutioners virksomhed  

 foreslås reguleret i et selvstændigt kapitel i loven, nemlig  

 kapitel 7 a.
I kapitlet er en henvisning til kapitel 3, 6 og 7 om  

 statsinstitutioner, hvorved bestemmelserne heri tillige finder anvendelse  

 på de selvejende institutioner.
Det drejer sig om reglerne om  

 uddannelse, økonomiske forhold samt forskellige bestemmelser, herunder  

 bl.a. regler om administrativ rekurs.
 Reglerne indeholder endvidere hjemmel for kulturministeren  

 til i bekendtgørelsesform nærmere at fastsætte regler om  

 vilkår for statstilskud til selvejende institutioner, budgetter,  

 regnskaber, kontrol og tilsyn m.v.
 Hjemmelsbestemmelsen har til hensigt at sikre, at  

 ministeren overfor Folketinget kan indfri den overordnede tilsynsforpligtelse  

 med ministerens ressort, herunder føre tilsyn og kontrol med, at  

 selvejende institutioner anvender deres tilskud i overensstemmelse med  

 forudsætningerne for tilskuddet.
 Hjemmelsbestemmelsen sigter endvidere mod at sikre, at  

 ministerens forvaltning lever op til de krav, der i øvrigt  

 fremgår af Budgetvejledningen og andre statslige administrative  

 ordensforskrifter m.v.
Endelig indeholder kapitlet bl.a. forslag til regler om  

 vedtægter, styrelse, søgsmålskompetence og ophør af  

 den selvejende institution.
Der henvises her til bemærkningerne til de  

 enkelte bestemmelser.
 Statens selvforsikring omfatter selvejende institutioner,  

 der overvejende finansieres af staten, hvorfor institutionerne ikke vil have  

 merudgifter til forsikring.
 For så vidt angår Designskolen Kolding, er den  

 i øvrigt omfattet af lov om revision af statens regnskaber m.m., jf.  

 Finansministeriets lovbekendtgørelse nr. 3 af 7. januar 1997. Det  

 indebærer bl.a., at institutionen revideres af Rigsrevisor.
7. Styrelsesregler for statsinstitutioner Ved overgang til statsinstitution skal der  

 fastsættes styrelsesregler for Danmarks Designskole og Glas- og  

 Keramikskolen på Bornholm.
Kulturministeren vil fastsætte  

 reglerne med hjemmel i lov om videregående kunstneriske  

 uddannelsesinstitutioner under Kulturministeriet, jf. § 11, stk. 1.  

 Loven omfatter meget forskellige institutioner, og fastlægger derfor  

 alene de overordnede principper for institutionernes styrelse.
Fælles for Kulturministeriets institutioner er, at  

 hver institution ledes af en rektor, der enten vælges eller  

 ansættes af institutionen eller kulturministeren.
Rektor træffer  

 afgørelse i alle sager, som ikke i loven eller  

 styrelsesbekendtgørelsen er henlagt til kulturministeren eller  

 institutionens kollegiale organer.
Endvidere nedsættes der et eller flere kollegiale  

 organer.
Institutionens øverste kollegiale organ inddrages i sager,  

 der vedrører institutionens overordnede interesser som  

 uddannelsesinstitution, og medvirker ved fastlæggelsen af  

 retningslinjer for dens langsigtede virksomhed og udvikling.
 Styrelsesreglerne vil blive fastsat efter  

 forudgående høring af uddannelsesinstitutionen og vil blive  

 tilpasset den enkelte institutions særlige forhold for så vidt  

 angår størrelse og karakter.
8. Kunstakademiets Konservatorskole som højere  

 uddannelsesinstitution Formålet med at gøre Kunstakademiets  

 Konservatorskole til en højere uddannelsesinstitution er at give  

 skolen samme uddannelsesstruktur, som gælder for universiteterne og  

 andre højere uddannelsesinstitutioner, dvs. bachelor- og  

 kandidatuddannelser samt ph.d-graden, med henblik på at fremme  

 konservatorskolens muligheder for merit både nationalt og  

 internationalt.
9. Lovforslagets økonomiske konsekvenser for det offentlige Det er Kulturministeriets forventning, at lovforslaget  

 ikke har økonomiske konsekvenser for staten, idet det vurderes, at  

 Danmarks Designskoles og Glas- og Keramikskolen på Bornholms overgang  

 til statsinstitution vil være udgiftsneutral.
En endelig  

 opgørelse heraf vil dog først kunne foreligge, når  

 likvidationen af institutionerne er gennemført.
Kulturministeren vil  

 til den tid orientere kultur- og finansudvalget herom.
 For så vidt angår skolernes driftsbevillinger,  

 vil disse blive fastsat på de årlige bevillingslove under  

 § 21.41.
 Lovforslaget skønnes ikke at have økonomiske  

 konsekvenser for kommuner eller amtskommuner.
10. Øvrige konsekvenser af lovforslaget og forholdet til  

 EU-retten Lovforslaget skønnes ikke at have administrative,  

 erhvervsøkonomiske eller miljømæssige konsekvenser,  

 ligesom forslaget ikke indeholder EU-retlige aspekter.
Vurdering af konsekvenser af lovforslaget Positive konsekvenser/mindreudgifter (hvis ja,  

 angiv omfang) Negative konsekvenser/merudgifter (hvis ja,  

 angiv omfang) Økonomiske konsekvenser for stat, kommuner og amtskommuner Nej Nej Administrative konsekvenser for stat, kommuner og amtskommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter 11. Høring over lovforslaget Lovforsalget er sendt til høring hos Danmarks  

 Designskole, Glas- og Keramikskolen på Bornholm, Designskolen Kolding,  

 Københavns Kommune, Bornholms Amt, Nexø Kommune, Vejle Amt,  

 Kolding Kommune, Undervisningsministeriet, Justitsministeriet,  

 Finansministeriet, Rigsrevisionen og Statsministeriet.
Bemærkninger til de enkelte bestemmelser Til § 1 Til nr. 1.
Danmarks Designskole og Glas- og Keramikskolen på  

 Bornholm omfattes af loven, der gælder for alle statslige  

 uddannelsesinstitutioner under Kulturministeriet, bortset fra Danmarks  

 Biblioteksskole, der er omfattet af lov nr.17 af 14. januar 1998 om Danmarks  

 Biblioteksskole.
Fælles for de omfattede institutioner er, at de giver  

 uddannelse på de kunstneriske fagområder.
Det drejer sig om  

 institutionerne Det Kongelige Danske Kunstakademis Arkitektskole, Det  

 Kongelige Danske Kunstakademis Billedkunstskoler, Det Kongelige Danske  

 Kunstakademis Konservatorskole, Arkitektskolen i Aarhus, Det Kongelige Danske  

 Musikkonservatorium, Det Jyske Musikkonservatorium, Vestjysk  

 Musikkonservatorium, Det Fynske Musikkonservatorium, Nordjysk  

 Musikkonservatorium, Rytmisk Musikkonservatorium, Statens Teaterskole og Den  

 Danske Filmskole.
 Til nr. 2.
Den nuværende formulering af  

 bestemmelsen i § 4 lyder således: »Kunstakademiets Konservatorskole  

 har til opgave på kunstnerisk og videnskabeligt grundlag at give  

 uddannelse i konservering og restaurering indtil det højeste niveau  

 samt på videnskabeligt grundlag at drive forskning indenfor disse  

 fagområder.« Bestemmelsen foreslås ændret til:  

 »Kunstkakademiets Konservatorskole har som højere  

 uddannelsesinstitution til opgave på kunstnerisk og  

 videnskabeligt grundlag at give uddannelse i konservering og restaurering  

 indtil det højeste niveau samt på videnskabeligt grundlag at  

 drive forskning indenfor disse fagområder.« Som højere uddannelsesinstitution skal  

 Kunstakademiets Konservatorskole give uddannelse til det højeste  

 videnskabelige niveau inden for skolens fagområde.
Det er kendetegnende  

 for en højere uddannelsesinstitution, at undervisningen er baseret  

 på en løbende forsknings- og udviklingsproces, hvilket er  

 nødvendigt for at fastholde det høje faglige niveau i  

 undervisningen.
Der foregår i dag en betydelig og anerkendt  

 forskning på konservatorskolen, og skolen indgår i et tæt  

 samarbejde med en række store forskningsinstitutioner og universiteter  

 både i Danmark og i udlandet.
På trods af konservatorskolens  

 relativt beskedne størrelse er det faglige miljø derfor i  

 realiteten stort.
 Det er hensigten, at konservatorskolen først  

 får officiel status af højere uddannelsesinstitution efter at  

 der er gennemført en ekstern faglig vurdering af skolens  

 forskningsvirksomhed, jf. ikrafttrædelsesbestemmelsen i lovforslagets §  

 2, stk. 1.
 Konservatorskolens nuværende uddannelsesstruktur,  

 som trådte i kraft den 1. september 1998, omfatter en 3-årig  

 grunduddannelse og en 2-årig overbygningsuddannelse. Ændringen  

 indebar især en opstramning af kravene til afgangsopgaver, specialer og  

 bedømmelse, således at uddannelsesstrukturen i realiteten  

 allerede i form og i indhold svarer til bachelor- og kandidatstrukturen  

 på Undervisningsministeriets område.
 Kulturministeriet vil derfor allerede nu ændre den  

 3-årige grunduddannelse og 2-årige overbygningsuddannelse til en  

 3-årig bacheloruddannelse og en 2-årig kandidatuddannelse.  

 Indførelsen af ph.d.-niveauet på konservatorskolen og den  

 officielle status af højere uddannelsesinstitution vil derimod  

 først kunne gennemføres, efter der har været foretaget en  

 ekstern faglig vurdering af skolens forskningsvirksomhed.
 Konservatorskolens nuværende styrelsesregler svarer  

 til styrelsesreglerne på andre højere uddannelsesinstitutioner  

 på Kulturministeriets område.
 Til nr. 3.
 I overensstemmelse med lovens systematik fastsættes  

 det overordnede formål for de to institutioner Danmarks Designskole og  

 Glas- og Keramikskolen på Bornholm.
Formålet med uddannelsen, der udbydes på  

 Danmarks Designskole, er i bekendtgørelse nr. 426 af 16. juni 1989 om  

 uddannelse inden for design beskrevet således i § 2:  

 »Formålet med uddannelsen er at give de studerende kvalifikationer  

 på et videregående niveau inden for kunsthåndværk,  

 industriel design, indretning/planlægning og kommunikation med henblik  

 på professionel beskæftigelse inden for disse områder.  

 Herunder er formålet at give de studerende de nødvendige  

 tekniske, æstetiske og analytiske forudsætninger for at kunne  

 løse opgaver på et kunstnerisk og humanistisk grundlag.« Formålet med uddannelsen, der udbydes på Glas-  

 og Keramikskolen på Bornholm, er i bekendtgørelse nr. 669 af 19.  

 august 1997 om kunsthåndværkeruddannelsen inden for glas og  

 keramik beskrevet således i § 2: »Glas- og Keramikuddannelsen har  

 til formål på baggrund af et solidt  

 håndværksmæssigt kendskab til arbejdet med teknik og  

 materialer at give de studerende kvalifikationer til på et højt  

 kunstnerisk niveau at udforme og udvikle glas- og  

 keramikhåndværket.
Gennem en personlig indleven i  

 håndværkets konkrete arbejde med materialer, teknik, form og  

 gennem en teoretisk skoling skal de studerende gives de nødvendige  

 tekniske, æstetiske og analytiske forudsætninger for at kunne  

 løse opgaver inden for glas eller keramik og hermed beslægtede  

 materialer.« Formålsbestemmelserne er af hensyn til indpasningen  

 i loven mere overordnet formuleret i lovforslaget end i  

 bekendtgørelsen, men der er ikke tilsigtet nogen ændring i  

 institutionernes nuværende virksomhed.
 Til nr. 4.
 Bestemmelsen svarer til reglen i § 4, stk. 2, i  

 lov nr. 1089 af 23. december 1992 om universiteter m.fl., jf.  

 lovbekendtgørelse nr. 334 af 27. maj 1993.
Baggrunden for den foreslåede bestemmelse er at  

 sikre udtrykkelig lovhjemmel for bortvisning og andre disciplinære  

 foranstaltninger over for de studerende.
Bestemmelsen giver institutionen  

 bemyndigelse til at fastsætte regler herom.
Bemyndigelsen kan udnyttes til at fastsætte regler  

 om disciplinære foranstaltninger over for studerende, der groft  

 tilsidesætter almindelige regler om hensynsfuld optræden, f.eks.  

 i tilfælde af hærværk eller i tilfælde, hvor en  

 studerende gentagne gange udebliver fra undervisning, herunder prøver  

 og forestillinger, til skade for medstuderende.
Ved udtrykket "andre  

 disciplinære foranstaltninger" tænkes først og  

 fremmest på brug af advarsel som sanktion.
 Regler herom skal udformes i overensstemmelse med  

 proportionalitetsprincippet, hvilket indebærer, at der skal være  

 overensstemmelse mellem den studerendes forseelse og den disciplinære  

 sanktion.
 En afgørelse om bortvisning eller anden  

 disciplinær foranstaltning vil kunne påklages til  

 kulturministeren, for så vidt angår retlige  

 spørgsmål, jf. lov om videregående kunstneriske  

 uddannelsesinstitutioner under Kulturministeriet § 15, stk. 1.
 Til nr. 5.
 Til den foreslåede § 16 a.
Lovforslaget indebærer, at der indsættes et  

 nyt kapitel (kapitel 7 a) i loven om videregående kunstneriske  

 uddannelsesinstitutioner under Kulturministeriet, der nærmere  

 fastsætter de lovgivningsmæssige rammer for Designskolen Koldings  

 virksomhed.
Danmarks Designskole og Glas- og Keramikskolen på Bornholm  

 omfattes af lovens almindelige regler for statsinstitutioner, jf. den  

 foreslåede ændring af lovens § 1, stk. 1.
I § 16 a, stk. 2, gives kulturministeren  

 bemyndigelse til at bestemme, at andre selvejende uddannelsesinstitutioner  

 under Kulturministeriet omfattes af reglerne om selvejende institutioner.
En  

 forudsætning herfor er, at der er tale om en selvejende institution,  

 der overvejende finansieres af staten.
Herved skal forstås, at mindst  

 50% af institutionens bruttodriftsudgifter dækkes ved tilskud fra  

 staten.
 I § 16 a, stk. 3, foreslås indført  

 en bestemmelse, hvorved lovens regler om uddannelse (kapitel 3),  

 økonomiske forhold (kapitel 6) og forskellige bestemmelser, herunder  

 bl.a. regler om administrativ rekurs (kapitel 7) tillige finder anvendelse  

 på selvejende uddannelsesinstitutioner.
I lovens kapitel 3 bestemmes det bl.a., at  

 kulturministeren efter samråd med institutionen beslutter, hvilke  

 uddannelser institutionen skal udbyde, jf. § 9, stk. 1. Der gives  

 endvidere hjemmel i § 10 for kulturministeren til at fastsætte  

 regler om uddannelsens indhold og varighed, eksaminer og prøver,  

 adgang til uddannelserne, ansættelse af lærere og videnskabelige  

 medarbejdere, erhvervelse af doktorgrader og klager til institutionen fra  

 studerende i forbindelse med eksaminer og prøver samt procedurer for  

 behandlingen heraf.
Hjemmelen er udnyttet til at fastsætte  

 uddannelsesbekendtgørelser for institutionerne.
Forinden  

 fastsættelsen heraf skal den pågældende institution  

 høres.
 I lovens kapitel 6 om økonomiske forhold bestemmes  

 det særligt, at statens bevillinger til institutionerne  

 fastsættes på de årlige bevillingslove.
I lovens kapitel 7 er fastsat regler om administrativ  

 rekurs.
Det bestemmes i § 15, stk. 1, at en institutions  

 afgørelser kan påklages til kulturministeren for så vidt  

 angår klager over retlige spørgsmål.
Dette  

 indebærer, at f.eks. klager over afgørelser, der indeholder en  

 faglig vurdering af en studerende, i almindelighed ikke kan indbringes for  

 Kulturministeriet.
I § 16 a, stk. 4, gives kulturministeren  

 bemyndigelse til at bestemme, at en selvejende institution omfattet af det  

 foreslåede kapitel 7 a, kan omfattes af lovens almindelige bestemmelser  

 om statsinstitutioner.
Det er en forudsætning, at institutionen  

 ansøger kulturministeren om at overgå til statsinstitution, og  

 at de bevilligende myndigheder giver godkendelse hertil.
 Til den foreslåede § 16 b.
§ 16 b skaber hjemmelsgrundlaget for, at  

 kulturministeren kan iværksætte en evaluering af selvejende  

 institutioner.
Ifølge regeringens designredegørelse fra 1997,  

 skal der gennemføres en evaluering af designuddannelserne som led i en  

 opprioritering af indsatsen på designområdet.
Evalueringen ventes  

 påbegyndt i 1999 og vil danne grundlag for Kulturministeriets  

 overvejelser om en profilering af uddannelserne inden for design, der udbydes  

 på design- og arkitektuddannelserne, og en arbejdsdeling mellem  

 institutionerne på området.
 Til den foreslåede § 16 c.
 § 16 c, stk. 1, skaber hjemmelsgrundlaget for,  

 at ministeren kan føre tilsyn med den selvejende institution som  

 forudsat i Budgetvejledningen og andre interne statslige administrative  

 ordensforskrifter og vejledninger.
 Eksempelvis fremgår det af budgetvejledningens punkt  

 20.1.21, at selvejende institutioner, hvis drift dækkes med halvdelen  

 eller mere af statslige tilskud, skal udarbejde årsbudgetter med  

 budgetoverslagsår og at indgåelse af lejemål og  

 anlægsudgiftslignende investeringer skal godkendes af  

 ressortmyndigheden.
§ 16 c, stk. 2. indebærer, at selvejende  

 institutioner skal følge statens regler på løn- og  

 personaleområdet.
Det drejer sig om de af finansministeren fastsatte  

 eller aftalte bestemmelser om løn- og ansættelsesvilkår,  

 herunder om pensionsforhold.
Bestemmelsen svarer til reglen i § 20 i lov  

 nr. 311 af 24. april 1996 om selvejende institutioner for videregående  

 uddannelser m.v.
§ 16 c, stk. 3, giver kulturministeren hjemmel  

 til at bestemme, at tilskud til den selvejende institution bortfalder helt  

 eller delvist, hvis det skønnes, at der ikke er behov for uddannelsen  

 eller dele heraf.
Det kan f.eks. være i tilfælde af, at  

 institutionen ikke lever op til de krav om kvalitet i uddannelserne, som  

 må stilles til en videregående kunstnerisk  

 uddannelsesinstitution.
Bestemmelsen svarer til reglen i § 3,  

 stk. 2, i lov nr. 311 af 24. april 1996 om selvejende institutioner for  

 videregående uddannelser m.v.
 Til den foreslåede § 16 d.
I § 16 d bestemmes det, at institutionens forhold  

 reguleres i en vedtægt, der skal godkendes af kulturministeren.
Reglen  

 svarer til § 7, stk. 1, i lov nr. 311 af 24. april 1996 om  

 selvejende institutioner for videregående uddannelser m.v.
Vedtægten vil for at opnå kulturministerens  

 godkendelse skulle opfylde de standardkrav, som Kulturministeriet  

 almindeligvis stiller til selvejende institutioner, der modtager statsligt  

 driftstilskud fra Kulturministeriet på mindst 50% af  

 bruttodriftsudgifterne.
Dette indebærer, at der som minimum skal  

 fastsættes bestemmelser om institutionens navn og hjemsted,  

 institutionens formål, bestyrelsens sammensætning, udpegning og  

 beskikkelsesperiode, bestyrelsens opgaver, den daglige ledelse af  

 institutionen, tegningsret, finansiering, budget, regnskab og revision og  

 opløsning.
 Til den foreslåede § 16 e.
Bestemmelsen svarer til reglerne i § 8, stk. 1,  

 og § 9, stk. 1, i lov nr. 311 af 24. april 1996 om selvejende  

 institutioner for videregående uddannelser m.v.
Bestyrelsens  

 sammensætning og opgaver fastsættes i institutionens  

 vedtægt, jf. ovenfor om bemærkningen til den foreslåede  

 § 16 d.
 Til den foreslåede § 16 f.
Bestemmelsen svarer til reglen i § 10 i lov nr. 311  

 af 24. april 1996 om selvejende institutioner for videregående  

 uddannelser m.v.
Det fastslås helt overordnet, at bestyrelsen er  

 ansvarlig for skolens virksomhed over for kulturministeren.
 Reglen i stk. 2 giver kulturministeren hjemmel til at  

 udstede påbud om berigtigelse af nærmere angivne forhold, hvis  

 institutionen tilsidesætter regler, der er fastsat om uddannelsen,  

 herunder bl.a. uddannelsesindhold, eksaminer og optagelse, samt hvis  

 institutionen ikke forvalter statslige tilskud i overensstemmelse med de  

 givne regler, jf. herved den foreslåede § 16 c, stk. 1.
 Efterkommer bestyrelsen ikke et påbud som  

 nævnt ovenfor, kan kulturministeren sætte institutionen under  

 administration og dermed fratage bestyrelsen dens opgaver eller dele  

 heraf.
Hvis institutionens økonomiske situation på  

 grund af bestyrelsens handlinger eller undladelser er således, at  

 institutionen trues af en lukning, kan kulturministeren uden varsel  

 omgående gribe ind og afsætte bestyrelsen.
Ministeren har i en  

 sådan situation mulighed for at sætte institutionen under direkte  

 administration, indtil en ny bestyrelse er nedsat, eller kan benytte den i  

 stk. 2, nr. 1 og 2, nævnte fremgangsmåde.
 Til den foreslåede § 16 g.
Bestemmelsen svarer til reglen i § 11 i lov nr. 311  

 af 24. april 1996 om selvejende institutioner for videregående  

 uddannelser m.v.
Institutionens vedtægt skal indeholde bestemmelser om  

 den daglige ledelse, jf. ovenfor om bemærkningen til den  

 foreslåede § 16 d.
 Til den foreslåede § 16 h.
Bestemmelsen svarer til reglen i § 12 i lov nr. 311  

 af 24. april 1996 om selvejende institutioner for videregående  

 uddannelser m.v.
Reglen er alene en processuel regel, og har derfor ingen  

 indflydelse på vurderingen af bestyrelsens erstatningsansvar.
I beretning 11/90 fra De af Folketinget Valgte  

 Statsrevisorer om selvejende institutioners retlige stilling påpeges  

 det, at der bør etableres lovhjemmel for ministeren til at gøre  

 erstatningsansvar gældende over for bestyrelsesmedlemmer eller andre,  

 der har påført den selvejende institution et økonomisk  

 tab.
Efter gældende lovgivning er der uden særlig lovhjemmel ikke  

 andre søgsmålsberettigede end institutionens egen bestyrelse.
En  

 sådan særlig hjemmel findes i fondslovene, der ikke gælder  

 for uddannelsesinstitutioner.
Her har fondsmyndigheden en hjemmel til at  

 anlægge retssag mod bestyrelsesmedlemmer m.fl.
 Til den foreslåede § 16 i.
Bestemmelsen svarer til reglen i § 5, stk. 1, i  

 lov nr. 311 af 24. april 1996 om selvejende institutioner for  

 videregående uddannelser m.v.
Bestemmelsen sikrer staten  

 dispositionsret over tiloversbleven formue, når samtlige kreditorer er  

 fyldestgjort.
Dispositionsretten forudsættes udøvet under hensyn  

 til, hvor stor en del af nettoformuen der hidrører fra offentlige  

 tilskud.
Til § 2 Bestemmelsen indeholder en bemyndigelse til  

 kulturministeren til at fastsætte lovens ikrafttræden.
 Ikrafttrædelsen af lovforslaget indebærer, at  

 Danmarks Designskole, Glas- og Keramikskolen på Bornholm og  

 Designskolen Kolding flyttes fra Undervisningsministeriets lov om selvejende  

 institutioner for videregående uddannelser m.v. til lov om  

 videregående kunstneriske uddannelsesinstitutioner under  

 Kulturministeriet.
 For så vidt angår § 1, nr. 2, om  

 Kunstakademiets Konservatorskole, er det hensigten, at konservatorskolen  

 først får status af højere uddannelsesinstitution, efter  

 at der er gennemført en ekstern faglig vurdering af skolens  

 forskningsvirksomhed.
De bekendtgørelser, der er gældende for  

 designskolerne, skal, når der bortses fra de i stk. 4 nævnte  

 bekendtgørelser, fortsat være gældende for  

 institutionerne, indtil andet bestemmes.
Dette betyder bl.a., at  

 bekendtgørelse nr. 424 af 16. juni 1989 om uddannelse inden for design  

 og bekendtgørelse nr. 669 af 19. august 1997 om  

 kunsthåndværkeruddannelsen inden for glas og keramik fortsat  

 gælder, indtil en revision af uddannelsesbekendtgørelserne  

 bliver gennemført.
