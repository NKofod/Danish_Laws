(til landets læger) I medfør af § 11 i lov om udøvelse af lægegerning, jf. lovbekendtgørelse  

 nr. 426 af 19. august 1976, fastsættes:
 § 1.  Lægen skal indberette oplysninger om enhver  

 behandling, hvor der udtages eller forsøges udtaget æg fra en kvinde med  

 henblik på tilbageføring i ubefrugtet eller befrugtet tilstand til kvinden,  

 fra hvem æggene stammer, og hvor der oplægges eller forsøges oplagt donerede  

 æg i ubefrugtet eller befrugtet tilstand.
 Stk. 2.  Omfanget af de oplysninger lægen skal  

 indberette om behandling, jf. stk. 1, fremgår af de i § 2, stk. 1, omhandlede  

 skemaer.
 § 2.  Indberetning skal ske til Sundhedsstyrelsen ved  

 anvendelse af:
 Stk. 2.  Indberetning efter formular 4419-1  

 (Cyklusregistreringsskema) skal ske inden den 5. i førstkommende måned efter  

 at den kliniske graviditetsdiagnose er afklaret, eller behandlingen er  

 afbrudt af anden årsag.
 Stk. 3.  Indberetning efter formular 4419-2  

 (Graviditetsregistreringsskema) skal ske inden den 5. i en måned og senest 2  

 måneder efter at graviditet er afbrudt på grund af fødsel eller af anden  

 årsag.
 § 3.  Den for en sædbank ansvarlige læge skal een gang  

 årligt foretage indberetning af omfang og resultat af sædbankens virksomhed.
 Stk. 2.  Indberetningen skal ske til Sundhedsstyrelsen  

 og indeholde følgende:
 § 4.  Sundhedsstyrelsen har udarbejdet vejledning af  

 22. december 1993 om lægers anvendelse af kunstig befrugtning og andre former  

 for reproduktionsfremmende behandling.
 § 5.  Cirkulæret træder i kraft den 1. januar 1994.
