 I medfør af lov om det civile beredskab, jfr. lovbekendtgørelse nr. 279 af  

 3. juni 1985, bestemmes herved følgende:
LAGRINGSPLIGTIGE VIRKSOMHEDER § 1.  Enhver, der her i landet importerer, producerer  

 eller hos en anden virksomhed lader producere mineralolieprodukter, som nævnt  

 i § 4, er lagringspligtig.
Den lagringspligtige har pligt til i hver af  

 landsdelene øst for og vest for Store Bælt at opretholde lagre af de nævnte  

 produkter i et omfang, der beregnes efter bestemmelserne i § 5.
 Stk. 2.  Som importør i henhold til stk. 1 anses den, i  

 hvis navn fortoldningsbegæring afgives.
 § 2.  En importør af en mængde af de i § 4 nævnte  

 produkter, der i et kalenderår til sammen udgør mindre end 50 tons  

 råolieækvivalent, er ikke omfattet af bekendtgørelsen, såfremt importøren  

 ikke selv eller gennem andre i tidligere år har foretaget import af  

 lagringspligtige produkter i et større omfang end det nævnte.
 § 3.  Nye importører eller producenter, som nævnt i §  

 1, af produkter, som nævnt i § 4, skal senest ved importens eller  

 produktionens påbegyndelse give energistyrelsen meddelelse herom med henblik  

 på kontrollen med overholdelsen af bekendtgørelsen.
LAGRINGSPLIGTIGE PRODUKTER § 4.  Der er pligt til at opretholde lagre af  

 motorbenzin eller gas-/dieselolie.
 Stk. 2.  Ved motorbenzin forstås al benzin til motorer  

 undtagen flyvebenzin og jetbrændstof.
 Stk. 3.  Ved gas-/dieselolie forstås råoliedestillat,  

 hvoraf mindst 80 pct. har kogepunkt mellem 200 grader og 400 grader C,  

 flammepunkt som for fareklasse III, jfr. justitsministeriets bekendtgørelse  

 nr. 161 af 26. april 1985, samt viskositet lavere end 20 centistokes ved 20  

 grader C, undtagen produkter, for hvilke det kan dokumenteres, at de er  

 importeret eller fremstillet til andre formål end forbrænding (kemiske  

 produkter, smøreolie etc.).
BEREGNING AF LAGRINGSPLIGTEN § 5.  Ved den lagringspligtige omsætning forstås den  

 totale mængde lagringspligtige produkter, som den lagringspligtige har solgt  

 eller forbrugt i referenceåret.
I opgørelsen over den lagringspligtige  

 omsætning medtages følgende salg eller forbrug ikke:
 - Salg til andre lagringspligtige.
 - Salg af en mængde, som den lagringspligtige har købt af en  

 ikke-lagringspligtig.
 - Salg til eksport, herunder salg til Færøerne og Grønland.
 - Salg til skibe i udenrigs fragt- og passagerfart.
 - Salg i ladninger til forsvarets myndigheder.
 - Eget forbrug i raffinaderi.
 Ved lageråret forstås perioden fra den 1. juli i et kalenderår til den 30.  

 juni i det efterfølgende kalenderår.
 Ved referenceåret forstås det kalenderår, som er afsluttet 6 måneder forud  

 for lagerårets begyndelse.
 Stk. 2.  Lagringspligtige skal i lageråret i hver af  

 landsdelene øst og vest for Store Bælt af de lagringspligtige produkter  

 opretholde lagre, der svarer til en procentvis andel af den lagringspligtige  

 omsætning af det pågældende lagringspligtige produkt.
 Stk. 3.  Den procentvise andel for hver kategori, som  

 nævnt i stk. 2, fastsættes for et lagerår ad gangen og bekendtgøres af  

 energiministeriet inden den 1. april umiddelbart forud for et nyt lagerår.  

 For lageråret 1. juli 1985 til 30. juni 1986 bekendtgøres den procentvise  

 andel inden den 1. juli 1985.
OPFYLDELSE AF LAGRINGSPLIGTEN § 6.  Lagre af motorbenzin og af gas-/ dieselolie skal  

 for at kunne medregnes til opfyldelse af forpligtelsen efter § 5 være Stk. 2.  Energistyrelsen afgør i hvert enkelt tilfælde,  

 om den af de lagringspligtige ønskede geografiske placering af  

 beredskabslagrene kan godkendes efter kriterierne i stk. 1, pkt. 2.
 Stk. 3.  Det påhviler de lagringspligtige at sørge for,  

 at de oplagrede produkter til enhver tid er i kvalitetsmæssig god og brugbar  

 stand.
§ 7.  Lagringspligtige kan opfylde deres lagringspligt  

 helt eller delvis gennem medlemskab af »Foreningen Danske  

 Olieberedskabslagre« (FDO). Enhver lagringspligtig har ret til at blive  

 medlem af FDO. Ændringer i FDO's vedtægter skal godkendes af  

 energiministeren.
Energiministeren fastsætter for hvert lagerår den andel af  

 medlemmernes lagringspligt, der skal opfyldes af henholdsvis FDO og de  

 enkelte medlemmer.
Forud for optagelse af et medlem retter FDO henvendelse  

 til energistyrelsen med henblik på fastlæggelse af den del af medlemmets  

 lagringspligt, som FDO skal opfylde.
OPLYSNINGSPLIGT § 8.  Lagringspligtige og FDO skal senest den 25. i  

 hver måned på formularer godkendt af energistyrelsen indsende oplysninger til  

 energistyrelsen om varebevægelser i hver af de to landsdele i den nærmest  

 foregående måned af hvert af de lagringspligtige produkter.
Oplysningerne om  

 varebevægelser skal specificeres på produkt, transaktionsart og kvantum med  

 angivelse af, hvorfra varen er udleveret.
Salg, der efter § 5, stk. 1 ikke  

 skal medregnes ved beregningen af lagringspligtens omfang, skal anføres  

 særskilt.
 § 9.  Lagringspligtige og FDO skal senest den 25. i  

 hver måned på formularer godkendt af energistyrelsen indsende oplysninger til  

 energistyrelsen om den mængde produkter, som vedkommende havde oplagret ved  

 udgangen af den nærmest foregående måned, samt oplysning om lagringsstederne.
§ 10.  Rigtigheden af de for et kalenderår månedsvis  

 indsendte oplysninger i medfør af § 8 og § 9, skal en gang årligt, senest 25  

 dage efter årets udløb, være bekræftet ved underskrift af statsautoriseret  

 eller registreret revisor.
Oplysningerne skal afgives på formularer, som  

 udarbejdes af energistyrelsen.
 § 11.  Enhver, der omfattes af bestemmelserne i denne  

 bekendtgørelse, har pligt til på opfordring at give energistyrelsen alle  

 oplysninger, som energistyrelsen finder nødvendige for kontrollen med  

 overholdelsen af bekendtgørelsen, samt at give repræsentanter for  

 energistyrelsen adgang til på stedet at kontrollere tilstedeværelsen af de  

 krævede beredskabslagre.
OPHØR AF VIRKSOMHED § 12.  En virksomhed, der er omfattet af § 1, ophører  

 med at være lagringspligtig ved udløbet af et lagerår, såfremt den  

 lagringspligtige er ophørt med at drive virksomhed med lagringspligtige  

 produkter senest 6 måneder forud for nævnte lagerårs udløb, og såfremt  

 virksomheden ikke havde lagringspligtig omsætning i referenceåret.
DISPENSATIONS-, STRAFFE- OG  

 IKRAFTTRÆDELSESBESTEMMELSER § 13.  Energistyrelsen kan dispensere fra  

 bestemmelserne i denne bekendtgørelse, når særlige forhold taler derfor.
 § 14.  Overtrædelse af bekendtgørelsen straffes med  

 bøde, hæfte eller fængsel indtil 2 år, jfr. § 8 i lov om det civile  

 beredskab, jfr. lovbekendtgørelse nr. 279 af 3. juni 1985.
Stk. 2.  Strafansvaret påhviler den, der i  

 overensstemmelse med lovgivningens almindelige regler er ansvarlig for  

 overtrædelsen.
Er forholdet begået til fordel for et aktieselskab,  

 anpartsselskab, andelsselskab eller lignende, kan bødeansvar tillige eller i  

 stedet pålægges virksomheden som sådan.
 § 15.  Bekendtgørelsen træder i kraft den 1. juli  

 1985. Samtidig ophæves energiministeriets bekendtgørelse nr. 437 af 8.  

 oktober 1980 om beredskabslagre af mineralolieprodukter.
ENERGIMINISTERIET, DEN 25. JUNI 1985 KNUD ENGGAARD /Terkel T.
Nielsen Bilag Bestemmelser vedrørende beskyttelsesmæssige foranstaltninger for  

 beredskabstankanlæg til motorbenzin og gas-/dieselolie I.
TANKKONSTRUKTION Tankene skal udføres som betontanke, foret indvendig med sammensvejste  

 stålplader, og nedgravet i en sådan minimumsdybde, at den udgravede jord  

 nogenlunde balancerer med den påkrævede tildækning.
 Jorddækningen skal være mindst 60 cm og udføres uregelmæssigt, således at  

 den færdige tank ikke fremtræder som f.eks. en »sukkertop«.
Tankens sider skal være mindst 30 cm dobbelt armeret beton med mindst 5 mm  

 indvendig stålpladebeklædning forankret til betonen.
Armeringen skal være som  

 krævet af styrkehensyn, dog mindst som følger:
Taget skal være 30 cm dobbelt armeret beton, som krævet af styrkehensyn,  

 dog med en minimum armering som for siderne.
Taget skal være tæt enten ved  

 hjælp af indvendige stålplader eller på anden måde.
 Bunden skal være armeret beton som krævet af styrkehensyn og bundforhold  

 og skal dækkes af mindst 6 mm tykke stålplader.
 Under tanken skal anbringes et drænsystem med frit afløb for at forhindre  

 vandtryk på undersiden af tanken.
 I betonbundpladens overside umiddelbart under stålpladerne skal anbringes  

 et kanalsystem med forbindelse til et tilgængeligt afløb umiddelbart uden for  

 tanken.
 Benzintankene skal udstyres med trykvacuum ventiler og  

 »flamearrestors«.
 Alle tanke skal i øvrigt forsynes med de af brandvæsenet forlangte  

 sikkerhedsudstyr.
Tankanlæggene skal have rimeligt gode tilkørselsforhold og skal kunne  

 tømmes med tankbiler, selv om den offentlige el-forsyning svigter.
Til dette  

 formål skal i beskyttet rum forefindes mindst en benzin- eller oliedreven  

 reservepumpe (minimumskapacitet 60 kubikmeter/t).
II.
TANKSTØRRELSE OG AFSTAND MELLEM DE ENKELTE TANKE Den højst tilladte koncentration af beskyttede beredskabstankanlæg er  

 60.000 kubikmeter.
 Den maksimale tankstørrelse for en enkelt tank er 10.000 kubikmeter.
 Flere små tanke med en samlet kapacitet på indtil 10.000 kubikmeter kan  

 bygges tæt sammen.
 Afstanden mellem hver 10.000 kubikmeter-tank eller hver gruppe af tanke  

 med en samlet kapacitet på 10.000 kubikmeter skal være mindst 30 m.
 Afstanden til hegn skal være mindst 30 m.
 Afstanden mellem et lagerområde på 60.000 kubikmeter og et andet  

 lagerområde med beskyttede beredskabstankanlæg skal være mindst 3 km.
 Konventionelle mindre tankanlæg med tilhørende udstyr kan opføres i  

 forbindelse med et lagerområde med beskyttede tankanlæg, men skal da placeres  

 i en mindsteafstand af mindst 1 km fra det beskyttede lagerområde.
III De under I og II angivne bestemmelser er fastsat alene af  

 beredskabsmæssige hensyn, og de fritager ikke den lagringspligtige for på  

 sædvanlig måde at opfylde i øvrigt gældende bestemmelser for opførelse af  

 olie-tankanlæg.
