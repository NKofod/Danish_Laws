Teknisk  

 forskrift om husbåde og flydende konstruktioners stabilitet, flydeevne m.v.  

1) I medfør af § 1, § 3, § 17, stk. 5, § 22, § 28 og § 32 i lov om sikkerhed  

 til søs, jf. lovbekendtgørelse nr. 627 af 26. juli 2002, som ændret ved lov  

 nr.  

 1465 af 22. december 2004 efter bemyndigelse fra økonomi- og  

 erhvervsministeren, fastsættes:
Anvendelsesområde § 1.  

  

 Forskriften gælder for  

 stabilitet, flydeevne, vandtæt inddeling m.v. for husbåde (flydende boliger)  

 og  

 flydende konstruktioner, som er omfattet af byggeloven  

2) .  

 Forskriften supplerer byggeloven  

 og de i medfør af byggeloven udstedte administrative bestemmelser.
Definitioner § 2.  

  

 I denne forskrift  

 anvendes følgende definitioner:
 1)  

 	  

 »Skrog«: Pontonen eller prammen under en husbåd  

 eller flydende konstruktion eller skroget af et tidligere skib, som indrettes  

 til flydende konstruktion der anvendes til beboelse, erhvervsformål eller  

 tilsvarende.
 2)  

 	  

 »Anerkendte normer«: Danske konstruktions- og  

 byggenormer, normer  

3)  

  og ligeværdige internationale  

 standarder samt de anerkendte klassifikationsselskabers regler for  

 konstruktion  

 og bygning af skibe og fartøjer.
 3)  

 	  

 »Husbåde og flydende konstruktioner«: Enheder  

 på vandet der ligger fast i havn, og som anvendes til beboelse, erhverv eller  

 lignende formål, der ikke er af rent forbigående art«.
 4)  

 	  

 »Autoriseret person eller virksomhed«: En  

 person eller virksomhed, som Søfartsstyrelsen har autoriseret til at foretage  

 de i § 13 nævnte verifikationer.  

 En autoriseret person er bemyndiget til at kræve reparationer udført og til  

 efter en tilfredsstillende besigtigelse at udstede en attest om  

 besigtigelsen.
 5)  

 	  

 »Faglig kompetent person«: En person, som har  

 dokumenteret faglig viden om stabilitet og flydende konstruktioner.
Ækvivalens § 3.  

  

 Dersom denne forskrift  

 kræver, at et bestemt tilbehør, materiale, anordning eller apparat eller type  

 heraf skal anbringes eller forefindes i en husbåd eller flydende  

 konstruktion,  

 eller at der skal træffes en bestemt foranstaltning, tillader  

 Søfartsstyrelsen,  

 at der anbringes eller forefindes et andet tilbehør, materiale, anordning  

 eller apparat eller type heraf, eller at der træffes en anden foranstaltning  

 i  

 den flydende bolig, hvis den ved afprøvning heraf eller på anden måde finder  

 det godtgjort, at et sådant tilbehør, materiale, anordning eller apparat  

 eller type heraf eller foranstaltning er lige så effektiv som det, der kræves  

 efter forskrifterne.
 Stk. 2.  

  

 Søfartsstyrelsen accepterer afprøvninger, der  

 udføres af anerkendte prøveinstitutter, herunder prøveinstitutter i andre  

 EU-medlemsstater, i EFTA-stater, som er kontraherende parter i EØS-aftalen,  

 og  

 i Tyrkiet, og som giver passende og tilfredsstillende garantier af teknisk,  

 fagmæssig og uafhængig art.
Tekniske krav Skroget § 4.  

  

 Styrken og konstruktionen  

 af skroget skal være tilstrækkelig til at modstå alle forudseelige forhold  

 under skrogets planlagte anvendelse.  

 Skroget skal være dimensioneret til at kunne bære og optage de statiske og  

 dynamiske kraftpåvirkningerne fra de huse og overbygninger, der placeres i  

 eller ovenpå skroget, samt fra eventuelle motor- og tankinstallationer samt  

 af  

 andet udstyr.
Der skal indbygges de nødvendige forstærkninger, hvor der  

 forekommer punktbelastninger.
 Stk. 2.  

  

 Skroget skal være konstrueret og bygget i  

 overensstemmelse med de relevante bestemmelser i reglerne fra en anerkendt  

 organisation  

4)  

  med hensyn til  

 skrogkonstruktion, styrke, og materialedimensioner.
 Stk. 3.  

  

 Såfremt skroget fremstilles af et materiale eller  

 efter en metode, hvor der ikke findes konstruktionsregler hos de anerkendte  

 organisationer eller Søfartsstyrelsen, kan der anvendes andre anerkendte  

 normer eller standarder.
 Stk. 4.  

  

 Alle rum, tanke og inddelinger skal være  

 tilgængelige for inspektion.
Stk. 5.  

  

 Skroget skal have monteret egnede klamper, beslag  

 eller pullerter for at kunne fortøje forsvarligt.  

 Der skal tillige være mindst et beslag eller en  

 pullerter i hver ende, som kan anvendes til bugsering.
Hvis bugserbeslag er  

 let  

 tilgængelige, kan disse også godkendes som fortøjningsbeslag.
Der skal  

 udføres  

 en tilstrækkelig forstærkning af det område, hvorpå klamper, beslag og  

 pullerter fastgøres.
 Stk. 6.  

  

 Konstruktionen og bygningen skal ske i henhold til  

 anerkendte normer  

5) , og hvad det anvendte  

 materiale og  

 den anvendte byggemetode kræver for at opnå en pålidelig og sikker  

 konstruktion.
 Stk. 7.  

  

 Svejsning af skrog skal udføres i henhold til  

 anerkendte normer og standarder for udførelse af svejsearbejde, f.eks. i  

 henhold til en anerkendt organisations regler.
Materialer § 5.  

  

 Skroget skal være udført  

 af stål, aluminium, jernbeton eller andet egnet materiale, der er  

 modstandsdygtigt  

 over for saltvand, eventuelt i forbindelse med effektiv beskyttelse.
 Stk. 2.  

  

 Alt materiale til skrog, dæk, udvendig beklædning  

 og underlag for gulvbelægning, som er udsat for vand eller fugtighed, skal  

 være  

 udført af et materiale, der ikke påvirkes alvorligt af fugtighed, eller det  

 skal beskyttes på en tilstrækkelig måde.
Tanke § 6.  

  

 Såfremt der skal være  

 tanke om bord for opbevaring af vand, olie, spildevand eller lignende, skal  

 de  

 i nybyggede skrog være løse tanke eller indbygget i en dobbeltbund eller  

 dobbeltklædning,  

 som let kan inspiceres både indvendigt og udvendigt.
 Stk. 2.  

  

 Tankene skal være dimensionerede til det maksimale  

 tryk, disse kan blive udsat for under anvendelsen.  

 Luftrør skal udmunde i fri luft mindst  

 380 mm  

 over skrogets dæk.
Lænsesystemer § 7.  

  

 I hvert enkelt afgrænset  

 rum under dækket i husbåden eller den flydende konstruktion skal der  

 installeres en vandstandsalarm med akustisk og visuel varsling, som ved  

 utilsigtet vandfyldning kan høres overalt i den flydende konstruktion.  

 Såfremt der er forbindelse mellem  

 flere rum, er vandstandsalarmer installeret i det ene rum på de laveste  

 steder  

 tilstrækkelig under hensyntagen til eventuelt trim og krængning.
Stk. 2.  

  

 Der skal forefindes lænsepumpe med en sådan  

 minimums-kapacitet, at det kan sikres, at der kan pumpes vand gennem  

 hovedlænserøret med en hastighed på mindst 2 m/s.
Lænsepumpe kapaciteten skal  

 dog mindst være på 15 m3  

 /h.
 Hovedlænserørets  

 indvendige diame-ter 'd' bestemmes efter følgende formel:
(mm) Hvor: L, B og D er skrogets længde, bredde og dybde eller  

 sidehøjde i meter.
 Lænsepumpen eller -pumperne skal arrangeres således, at det er  

 muligt at lænse fra alle rum under dækket, bortset fra rum udelukkende til  

 opbevaring af vand eller olie, eller det skal være muligt at flytte pumpen  

 fra  

 en sugebrønd til en anden.
 Stk. 3.  

  

 Såfremt det kan godtgøres, at prammens sikkerhed  

 ikke forringes derved, kan lænsearrangementet og vandstandsalarmer undlades i  

 bestemte rum.  

 Dette  

 forudsætter, at der ved lækage stadig opretholdes en aktuel GM værdi på  

 minimum  

 0,60 m.
Inddeling, flydeevne og stabilitet § 8.  

  

 Husbåden eller den  

 flydende konstruktion skal være stabil under alle tænkelige forhold både  

 under  

 hen-syntagen til dens egenvægt, for-syninger, last samt personer og anden  

 bevægelig last under normal anvendelse samt under bugsering.  

 Husbåden eller den flydende  

 konstruktion skal kunne dokumentere dette.
 Stk. 2.  

  

 Skrog udført som lukkede vandtætte pontoner,  

 udelukkende til opretholdelse af husbådens eller den flydende konstruktions  

 flydeevne, skal være underopdelt ved hjælp af blandt andet langsgående og  

 tværgående vandtætte inddelinger (skotter), som sikrer, at den fuldt lastede  

 husbåd eller flydende konstruktion holdes flydende med positiv stabilitet,  

 selv  

 om det største rum bliver fyldt med vand.  

 Alternativt skal antallet af pontoner være så  

 stort, at husbåden eller den flydende konstruktion holdes flydende med  

 positiv  

 stabilitet og en minimum GM værdi på  

 0,60 m, selv om den største ponton bliver  

 fyldt med vand.
 Stk. 3.  

  

 Stabiliteten  

6) , udtrykt som  

 metacenterhøjden GM i intakt tilstand, skal som minimum være lig med eller  

 større end en metacenterhøjde (GM) på  

 0,60  

 m.
 IVL  

 = det tværskibs inertimoment af vandlinieplanet  

 om centerlinien (m4  

 ).
 V = rumfanget af husbåden eller den flydende konstruktion  

 totale deplacement til den pågældende vandlinie (m3  

 ).
 G = det fælles tyngdepunkt for den fuldt lastede husbåd eller  

 flydende konstruktion; måles i meter over underkant af køl (laveste punkt på  

 underkant af pram) på midten af prammen.
 BG = den lodrette afstand mellem opdriftens tyngdepunkt (B) og  

 den fuldt lastede husbåd eller lydende konstruktion samlede tyngdepunkt (G).
 M = Metacentret er skæringspunktet mellem opdriftslinien før og  

 efter en meget lille krængning.
 Stk. 4.  

  

 Når en husbåd eller flydende konstruktion er  

 færdigbygget, (det vil sige med overbygning mv.) skal der udføres en  

 krængningsprøve for fastsættelse af tyngdepunktet (G).  

 Som alternativ til en krængningsprøve kan  

 foretages detaljerede vægt- og tyngdepunktsberegninger udført af en faglig  

 kompetent person.
 Stk. 5.  

  

 Hvis der i skroget eller overbygningen foretages  

 forandringer, der påvirker egenvægten væsentligt og beliggenheden af  

 tyngdepunktet, skal stabiliteten revurderes af en fagligt kompetent person.  

 Ved væsentligt menes i denne  

 forbindelse en ændring i egenvægten på ±5% eller derover eller en forøgelse  

 af  

 BG på 3% eller derover.
Stk. 6.  

  

 Det kan tillades, at bestemmelsen af G for en  

 bestemt skrog under en husbåd eller flydende konstruktion undlades, når der  

 foreligger oplysninger fra en krængningsprøve eller nøjagtig beregning  

 foretaget  

 med et søsterfartøj.  

 Der  

 udføres en efterfølgende kontrol af egenvægten ved en aflæsning af dybgangen  

 eller fribordet.
Ved afvigelser på indtil 5% af egenvægten (deplacementet)  

 accepteres det, at stabilitetsoplysningerne fra et søsterfartøj anvendes.
 Stk. 7.  

  

 Stabiliteten af den færdige komplette husbåd eller  

 flydende konstruktion skal ved usymmetrisk belastning (sidepåvirkning),  

 vindpåvirkning og ved sammenstimling af det maksimale antal personer, der kan  

 forventes at være om bord, i den ene side på øverste tilgængelige etage, være  

 tilstrækkelig til, at skroget ikke krænger mere end 4º, og krængningen må  

 maksimalt  

 medføre en reduktion af fribordet i den ene side på to tredjedele af det  

 oprindelige fribord.  

 Der  

 skal enten regnes med et vindtryk på mindst 500 N/m2  

 af den flydende  

 konstruktions facade over fortøjningsplanet, og den lodrette arm beregnes fra  

 center af det projicerede undervandsskrog i profil, eller vindtrykket  

 bestemmes ved en mere detaljeret beregning i henhold til Dansk Standards norm  

 DS 410 »Normer for last på konstruktioner«.
 Stk. 8.  

  

 Ækvivalente metoder til konstatering af  

 stabiliteten kan anvendes, såfremt det kan accepteres af den autoriserede  

 person.
 Stk. 9.  

  

 Skibslignende skrog, der opfylder de gældende  

 bestemmelser for skibe, anses for at have tilstrækkelig stabilitet og  

 flydeevne  

 m.v.
Fribord, og fribordsmæssige forhold § 9.  

  

 Fribordet, målt fra vandoverfladen  

 til overkant af skroget på den færdige husbåd eller flydende konstruktion, må  

 aldrig være mindre end  

 500 mm, når den flydende  

 konstruktion ikke krænger.
Stk. 2.  

  

 Skrogets tæthed og integritet, inkl. tætheden af  

 åbninger til søen, skal kunne opretholdes under bugsering.  

 På nye skrog må der ikke findes  

 søventiler og andre åbninger under vandlinien, medmindre der findes en  

 afspærrelig ventil på klædningen, som kan lukkes fra dækket.
Afgangsåbninger  

 i  

 skroget over let vandlinie og mindre end  

 350 mm  

 over dybeste vandlinie samt systemer  

 med åben udmunding indenbords skal have kontraventil, som forhindrer  

 vandindtrængning, Rørsystemer, der er tilsluttet gennemføringer i skroget,  

 skal være monteret således, at der ikke kommer vand ind i fartøjet, selv om  

 ventilerne står åbne.
Ventiler på skroggennemføringer skal være egnet til  

 brug  

 på husbåde eller flydende konstruktioner og udføres af stål, bronze eller et  

 andet sejt materiale og monteres således, at de er let tilgængelige.
Stk. 3.  

  

 Hvis der forefindes koøjer i skrog, skal  

 underkanten af disse være anbragt mindst  

 500  

 mm  

 over vandoverfladen ved største dybgang.  

 Koøjer og vinduer, hvis underkant er mindre end  

 800 mm  

 over vandlinien ved største  

 dybgang, må ikke være oplukkelige.
Koøjer, vinduer og lysåbninger samt  

 glasset  

 heri skal være udført af en solid konstruktion af egnede materialer.
Glas i  

 koøjer samt vinduer og lysåbninger placeret i fribordet skal være hærdet  

 eller  

 lamineret glas, som skal være mekanisk fastholdt mellem to metalrammer eller  

 mellem en fals og en metalramme.
Særlige sikkerhedsregler for husbåde eller flydende konstruktioner § 10.  

  

 Der skal placeres mindst  

 en godkendt redningskrans forsynet med  

 30  

 m  

 line klar til øjeblikkelig brug på husbådens eller den flydende konstruktions  

 søside.
 Stk. 2.  

  

 Husbåden eller den flydende konstruktion skal være  

 forsynet med en fast monteret lejder, der gør det muligt for en person, som  

 er  

 faldet i vandet, at kravle i sikkerhed på skroget.  

 Såfremt husbåd eller den flydende konstruktion  

 ligger ved en kaj eller bro forsynet med tilsvarende lejdere, kan lejderen  

 udelades.
Stk. 3.  

  

 For at sikre personer mod at falde i vandet skal  

 der på dæk og andre steder, hvor personer færdes, forefindes rækværk med  

 eller  

 gelænder med håndliste, knæliste og fodliste, eller der skal på anden måde  

 gives tilsvarende beskyttelse.  

 Håndlisten skal være anbragt i en højde på minimum  

 1 meter, knælisten i ca.  

 0,5  

 meters  

 højde og fodlisten skal være mindst  

 0,1  

 meter  

 høj.
Ved åbne typer af rækværk må afstanden mellem stængerne ikke være  

 større end  

 150 mm.
Stængerne i rækværk skal placeres  

 lodret, så børn ikke kan kravle op.
På eksisterende gelændere kan dette  

 sikres  

 ved montering af plader eller presenning på den indvendige side af stængerne.  

 Dæk, trappetrin eller andre steder, hvor personer færdes, skal være udført  

 således, at arealet er skridsikkert eller er pålagt et skridsikkert  

 materiale.
Flytning af flydende konstruktioner § 11.  

  

 Når en husbåd eller en flydende  

 konstruktion flyttes inden for en havn eller tilsvarende beskyttet område, må  

 der kun være det for flytningen nødvendige antal personer om bord.
Der skal  

 forefindes godkendte  

7)  

  redningsveste til de ombordværende.
 Stk. 2.  

  

 Hvis husbåden eller den flydende konstruktion  

 flyttes fra en havn til en anden, skal det ske i en periode med udsigt til  

 gunstige vejrforhold, og der må ikke være personer om bord under bugseringen  

 uden for havneområder, medmindre reglerne for skibes bygning, konstruktion,  

 udrustning og drift er opfyldt.
Godkendelse og syn § 12.  

  

 Forinden et skrog til en  

 husbåd eller en flydende konstruktion tages i brug, skal dets konstruktion  

 godkendes i henhold til denne forskrift. og besigtiges af en person eller  

 virksomhed autoriseret hertil af Søfartsstyrelsen.  

 Den autoriserede skal, efter en tilfredsstillende  

 gennemgang og besigtigelse, udfærdige en attest om, at skroget opfylder denne  

 forskrift.
Forinden den færdige husbåd eller flydende konstruktion tages i  

 brug som ny, skal en autoriseret person verificere stabiliteten af den  

 samlede  

 konstruktion ved en anerkendt metode og udfærdige dokumentation herfor.  

 Dokumentationen  

 skal opbevares af ejeren.
Stk. 2.  

  

 Den udvendige bund på husbåde og flydende  

 konstruktioner skal besigtiges på land af en autoriseret person mindst hvert  

 5.  

 år, og der skal udfærdiges en attest om besigtigelsen.  

 Ejeren skal opbevare attesten for seneste  

 besigtigelse.
Ejeren skal indsende kopi af attesten til Søfartsstyrelsen i  

 elektronisk form eller i papirform.
 Stk. 3.  

  

 For husbåde og flydende konstruktioner, hvis bund  

 er fremstillet af særligt modstandsdygtige materialer, eller som har  

 gennemgået  

 en særlig konservering og udvendig korrosionsbeskyttelse med langtidsholdbare  

 malingssystemer kombineret med offeranoder, kan intervallerne mellem  

 bundbesigtigelserne  

 forlænges til 10 år.
Straf og ikrafttræden § 13.  

  

 Overtrædelse af §§ 4-13  

 straffes med bøde eller fængsel i indtil 1 år.
Stk. 2.  

  

 Straffen kan stige til fængsel i indtil 2 år, hvis  

 der 1)  

 	  

 ved overtrædelsen er sket skade på liv eller  

 helbred eller fremkaldt fare herfor, 2)  

 	  

 tidligere er afgivet forbud eller påbud for  

 samme eller tilsvarende forhold eller 3)  

 	  

 ved overtrædelsen er opnået eller tilsigtet  

 en økonomisk fordel for den pågældende selv eller andre.
 Stk. 3.  

  

 Det skal betragtes som en særlig skærpende  

 omstændighed, at der for unge under 18 år er sket skade på liv eller helbred  

 eller fremkaldt fare herfor, jf. stk. 2, nr. 1.
 Stk. 4.  

  

 Sker der ikke konfiskation af udbytte, som er opnået  

 ved overtrædelsen, skal der ved udmåling af bøde, herunder tillægsbøde, tages  

 særligt hensyn til størrelsen af en opnået eller tilsigtet økonomisk fordel.
 Stk. 5.  

  

 Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 14.  

  

 Forskriften træder i  

 kraft den 1. august 2007.
 § 15.  

  

 Forskriften gælder ikke  

 for Grønland.
 Stk. 2.  

  

 Flydende  

 konstruktioner, der ikke var omfattet af teknisk forskrift nr. 1 af 27.  

 januar  

 2004 om flydende boligers stabilitet, flydeevne m.v., som var taget i  

 anvendelse inden denne forskrifts ikrafttrædelse, skal senest et år herefter  

 opfylde forskriftens bestemmelser, herunder være godkendt af en autoriseret  

 person eller virksomhed.
 Stk. 3.  

  

 Teknisk forskrift nr. 1 af 27. januar 2004 om  

 flydende boligers stabilitet, flydeevne m.v. ophæves.
 Bemærkninger til teknisk forskrift om husbåde og flydende konstruktioners  

 stabilitet, flydeevne m.v.
Indledning Der har været usikkerhed blandt kommuner, havnemyndigheder samt  

 brugere og ejere af husbåde og flydende konstruktioner om, hvilken regulering  

 der gjaldt for disse enheders bygning, indretning og eventuelle operative  

 forhold.
 I lyset heraf har Erhvervs- og Boligstyrelsen, Arbejdstilsynet  

 og Søfartsstyrelsen fundet behov for at afdække kompetencefordelingen i  

 forhold  

 til husbåde og flydende konstruktioner, der anvendes til beboelse, erhverv  

 el.  

 lignende.
Byggeloven Det er ved ændring af byggelovens § 11 litra b) i 2004  

 præciseret at loven omfatter husbåde og flydende konstruktioner, der anvendes  

 til beboelse, erhverv eller ligende formål.
Det fremgår endvidere af  

 bemærkningerne  

 til loven at flydende konstruktioner, der ligger fast i havn, og som anvendes  

 til bolig, erhverv eller institutionsformål er omfattet af byggeloven,  

 herunder  

 reglerne om byggesagsbehandling.
Erhvervs- og Boligstyrelsen har endvidere i maj 2004 udgivet en  

 vejledning om byggesagsbehandling af flydende boliger.
I vejledningen står at  

 vejledningen også anvendes ved sagsbehandling af husbåde, der bygges,  

 ombygges  

 eller anvendes til andre formål end beboelse eksempelvis erhverv,  

 restauration,  

 café, teater, spillested etc.
Som bygningsmyndighed er det kommunen, der i hvert enkelt  

 tilfælde skal tage stilling til, hvilke krav der er væsentlige i forhold til  

 det enkelte byggeri under hensyn til den flydende konstruktions planlagte  

 anvendelse og beskaffenhed i øvrigt.
Det er ligeledes kommunen, der skal tage  

 stilling til, i hvilket omfang der kan meddeles dispensation fra  

 reglementernes  

 bestemmelser.
Arbejdsmiljøloven Der er endvidere foretaget en afgrænsning med hensyn til  

 myndighedsansvaret for arbejdsmiljøområdet for de flydende konstruktioner,  

 der  

 anvendes til erhverv i samarbejde med Arbejdstilsynet.
 Arbejdstilsynet vil fremover føre tilsyn med de flydende  

 konstruktioner der anvendes til erhverv, som ikke har tilladelse til sejlads  

 fra Søfartsstyrelsen, og som har en permanent placering ved en kaj eller  

 lignende.
Lov om sikkerhed til søs og anden søfartslovgivning Søfartsstyrelsen administrerer lov om sikkerhed til søs.
Loven har  

 bl.a. til formål at sikre, at skibe er bygget, udstyret og drevet således, at  

 menneskeliv på søen er sikret fuldt betryggende, og således, at de er egnet  

 til  

 det formål, de til enhver tid er bestemt for.
 Loven er en rammelov; bortset fra en overordnet generalklausul  

 bestemmes det ved tekniske forskrifter, som udstedes af Søfartsstyrelsen,  

 hvorledes skibe skal være bygget, indrettet og udrustet.
 Søfartsstyrelsen regulerer herefter kun flydende  

 konstruktioners stabilitet og flydeevne mv., som angivet i denne tekniske  

 forskrift.
 Ejeren er ansvarlig for øvrige forhold i denne forskrift samt  

 forhold der er dækket af øvrige myndigheder.
 Husbåde og flydende konstruktioner kan fortsat registreres i  

 Skibsregisteret, hvor de vil få betegnelsen flydende bolig m.v.
Søfartsstyrelsen, den 28. juni 2007 Steen Nielsen /Anne Lene Ries 1)  

 Forskriften har som udkast været notificeret i overensstemmelse med  

 Europa-Parlamentets og Rådets direktiv 98/34/EF  

 (informationsproceduredirektivet), som ændret senest ved direktiv 98/48/EF.
2)  

 Byggelovens § 2, stk. 3:  

 »  

 Loven finder  

 anvendelse på transportable konstruktioner, som agtes gjort til genstand for  

 bygningsmæssig udnyttelse, der ikke er af rent forbigående art.
Dette gælder  

 dog ikke transportable konstruktioner, der er tilladt opstillet i medfør af  

 lov  

 om sommerhuse og campering m.v.  

« Af bemærkningerne til loven fremgår at flydende  

 konstruktioner, der ligger fast i havn, og som anvendes til bolig, erhverv  

 eller institutionsformål er omfattet af byggeloven.
Dette fremgår tillige af  

 byggelovens § 11, litra b, at sådanne skal opfylde bygningsreglementet hhv.  

 kommunalbestyrelsens bestemmelser.
 3)  

 F.eks. stålnormer, betonnormer m.v.
 4)  

 Der henvises til teknisk forskrift nr. 5 af 9. august 2002 om anerkendelse og  

 autorisation af organisationer, som udfører inspektion og syn af skibe.
 5)  

 Hvor de enerkendte organisationer har retningslinier for bygningen, kan disse  

 anvendes.
 6)  

 Der henvises til Søfrtsstyrelsns seneste vejledning om godkendelse af  

 stabilitet.
 7)  

 Redningsveste godkendt efter anerkendte normer er redningsveste, der er  

 CE-mærkede eller rat-mærkede.
