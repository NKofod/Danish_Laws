 En 53-årig mand, som havde skadet sit knæ henvendte sig på  

 ambulatoriet, hvor man ved kliniske undersøgelser ikke fandt objektive tegn  

 på brud, nervelæsion mv. 4 dage senere henvistes patienten af egen læge til  

 røntgen hvor man ikke fandt noget brud.
 Efter 1 år med uændrede smerter, konstaterede man følger efter brud og  

 en revision af de oprindelige billeder påviste dette.
 Patientklagenævnet beklagede overfor lægen, at denne i sin tid havde  

 overset bruddet.
 5.3.4. Brud på knæ overset på røntgenbillede.
 53-årig mand kommer til skade på sit arbejde, idet han rammes af en tromle  

 på ydersiden af venstre knæ.
Han undersøges på ambulatorium samme dag, hvor den kliniske undersøgelse  

 ikke viser objektive tegn på fraktur, ligamentlæsion eller læsion af nervus  

 peroneus.
Der foretages derfor ikke røntgenundersøgelse.
Der tilrådes koldt  

 omslag, elevation af knæet et døgns tid samt henvendelse til egen læge, hvis  

 generne er uforandrede efter nogle dage.
4 dage senere henvender patienten sig til egen læge, der henviser til  

 røntgenundersøgelse, der foretages samme dag på sygehus.
Der konstateres ikke  

 noget brud.
Patienten tilses flere gange hos egen læge, som til sidst efter 5 måneders  

 forløb henviser til speciallæge i fysiurgi.
Denne behandler med blokader og  

 fysioterapi.
Da patienten godt et år senere henvender sig til egen læge på grund af  

 uændrede smerter i knæet, henviser lægen under hensyn til det langvarige  

 forløb til ny røntgenundersøgelse, hvor der konstateres følger efter brud.
En  

 revision af de første oprindelige billeder viser, at frakturen her kan ses.  

 Optagelserne viser venstre underben, men knæleddet er lige medfotograferet.  

 En del af ledfladen er trykket ned, og der foreligger således et brud  

 svarende til udvendig skinnebenskonsol.
Tilsvarende forandringer kan ses på  

 de nye billeder.
 Sundhedsstyrelsen udtalte, at det burde beklages over for røntgenlægen, at  

 denne overså forandringerne, idet lægen burde have foranlediget yderligere  

 røntgenoptagelser af knæleddet.
 Patientklagenævnet tilsluttede sig Sundhedsstyrelsens  

 vurdering og meddelte røntgenlægen en beklagelse af de passerede.
