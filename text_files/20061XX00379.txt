Skriftlig fremsættelse (25. april 2007) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
 Forslag til lov  

 om  

 ændring  

 af registreringsafgiftsloven og vægtafgiftsloven (Omlægning af  

 bilbeskatningen  

 for at mindske CO2  

 -udledningen m.v.).
(Lovforslag nr.
L 217).
Med dette lovforslag udmøntes regeringsgrundlaget for så  

 vidt angår en provenuneutral og miljøfremmende omlægning af den samlede  

 bilbeskatning.
Forslaget består overordnet af fem dele:
Omlægning af varebilbeskatningen Forslaget har til formål at reducere incitamentet til at  

 anskaffe en varebil frem for en personbil og ligeledes at reducere de  

 afgiftsmæssige incitamenter til at anskaffe en større varebil frem for en  

 mindre og mere brændstoføkonomisk varebil.
Det foreslås, at 95 procent satsen  

 for små varebiler reduceres til 50 procent.
For varebiler over 2,0 tons  

 forøges  

 satsen fra 30 til 50 procent, bortset fra varebiler over 2,5 tons som fra  

 fabrikken er enten åbne eller uden sideruder bag førersædet (f.eks.  

 kassevogne  

 og pick-uper). Afgiftsloftet på 56.800 kr. for biler over 3 tons,  

 bortfalder  

 bortset fra f.eks. kassevogne og pick-uper.
Endelig forhøjes  

 tillægsafgiften  

 for privat anvendelse for nye varebiler under 2 tons totalvægt fra 900 kr.  

 til  

 5.040 kr. for nye varebiler, og for varebiler over 3,0 tons totalvægt  

 forhøjes  

 tillægsafgiften fra 5.040 kr. til 15.000 kr.
Omlægning og styrkelse af sikkerhedsfradragene Sikkerhedsfradragene i registreringsafgiften omlægges med  

 henblik på at fremme udbredelsen af nyt udstyr, der kan fremme  

 trafiksikkerheden.
Dette betyder, at det nuværende fradrag for airbags nr. 1  

 og  

 2 afskaffes, og i stedet indføres fradrag for airbags nr. 5 og 6.  

 ESP-fradraget  

 for personbiler forhøjes til 2.500 kr. og udvides til også at omfatte  

 varebiler.
Ligeledes forhøjes fradraget for selealarmer fra 100 kr. til 200  

 kr.  

 pr. stk.
Det nuværende fradrag for indvendigt justerbart sidespejl og højt  

 monteret stoplygte i varebiler afskaffes.
Der sker en reduktion af det  

 nuværende abs-fradrag for biler fra 4.165 kr. til 3.750 kr.
Endelig indføres  

 et  

 fradrag for biler med mindst 5 stjerner efter EuroNCAP test for bilens  

 sikkerhed ved kollision.
Fradrag eller tillæg i registreringsafgiften for  

 personbiler og varebiler afhængig af bilens brændstofforbrug Hensigten med forslaget er at give bilkøbere et økonomisk  

 incitament til at vælge en bil med lavt brændstofforbrug.
Der indføres et  

 fradrag i registreringsafgiften for både personbiler og varebiler på 4.000  

 kr.  

 pr. km/liter, bilen kører mere end 16 km/liter for benzinbiler og 18 km/liter  

 for dieselbiler.
Samtidig indføres der et tillæg til registreringsafgiften på  

 1.000 kr. pr. km/liter, bilen kører mindre end 16 km/liter for benzinbiler og  

 18 km/liter for dieselbiler.
Forhøjelse af skalaknækket Hensigten med forslaget at nedsætte registreringsafgiften  

 for især typiske familiebiler.  

 Det foreslås  

 at reducere registreringsafgiften for nye personbiler via en forhøjelse af  

 skalaknækket mellem 105 og 180 procents afgift fra 65.900 kr. til 74.000  

 kr.  

 Skalaknækket mellem 105 og 180 for motorcykler  

 forhøjes med samme beløb.
Stramning for autocampere Det foreslås, at hovedreglen for registreringsafgift af  

 campingbiler bliver, at der for campingbiler betales registreringsafgift som  

 for almindelige personbiler, men at værdigrundlaget er uden udgiften til  

 campingindretningen.
Ikrafttrædelse og virkning Lovforslaget træder i kraft den 15. juni 2007. Ændringerne i  

 registreringsafgiftsloven har virkning fra fremsættelsen. Ændringer i  

 vægtafgiftsloven får virkning fra den første almindelige afgiftsperiode, der  

 påbegyndes den 1. juni 2007 og derefter.
Miljømæssige konsekvenser Forslaget skønnes samlet set at reducere emissionerne fra  

 varebiler og personbiler med ca. 175.000 tons CO2 årligt på sigt, dvs. når  

 hele  

 bilparken er blevet udskiftet, svarende til 2 procent.
Provenumæssige konsekvenser Forslaget skønnes samlet set at være provenuneutralt.
 Den sene fremsættelse af lovforslaget skyldes, at aftalen  

 mellem regeringen (Venstre og Det Konservative Folkeparti) og Dansk  

 Folkeparti  

 først er indgået den 25. april 2007.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
