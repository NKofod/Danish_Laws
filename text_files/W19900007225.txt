Et kommunalbestyrelsesmedlem var fundet skyldig i overtrædelse af  

 straffelovens § 171 og § 155, 2. pkt.
Valgbarhedsnævnet havde tidligere  

 afgjort, at den pågældende ikke var valgbar.
Efter nyvalg til  

 kommunalbestyrelsen fandt Valgbarhedsnævnet, at den pågældende som følge af  

 den begåde handling fortsat ikke var valgbar.
 I skrivelse af 18. januar 1990 har kommunalbestyrelsen i henhold til §  

 101, stk. 1, i den kommunale valglov (lov nr. 140 af 8. marts 1989)  

 indberettet, at 3 medlemmer af kommunalbestyrelsen har gjort gældende, at  

 kommunalbestyrelsesmedlem N.N. ikke er valgbar på grund af straf, idet den  

 pågældende ved dom af 22. juni 1988, afsagt af retten i X, er fundet skyldig  

 i overtrædelse af straffelovens § 171 (dokumentfask) og § 155, 2. pkt.  

 (embedsmisbrug). Fastsættelsen af den forskyldte frihedsstraf er udsat og  

 bortfalder efter forløbet af en prøvetid på 2 år.
Det fremgår af sagen, at den pågældende den 2. december 1987 under sin  

 ansættelse i Y.
Kommune til Z.
Kommunes bistandsafdeling har fremsendt en  

 kopi af en til et familiemedlem den 29. oktober 1987 af Y.
Kommune meddelt  

 tilladelse til familiepleje underskrevet af socialudvalgsformand og  

 socialinspektør efter at have forsynet kopien med en påtegning om anbefaling  

 af familien som plejefamilie, hvorved der blev givet kopien et indhold, der  

 ikke hidrørte fra de underskrivende personer.
 Endvidere fremgår af sagen, at den pågældende har misbrugt sin stilling  

 til at krænke det offentliges ret ved at have handlet som beskrevet ovenfor  

 og ved i den nævnte påtegning - for derved at skaffe et familiemedlem en  

 uberettiget fordel - at have anført, at denne var kvalificeret til at  

 undervise/opdrage børn og unge med en sværhedsgrad, der berettiger til seks  

 til otte gange plejevederlag .
 Sagen har tidligere af kommunalbestyrelsen i medfør af den dagældende  

 kommunale valglovs § 34 a, stk. 2, været indberettet til Valgbarhedsnævnet.  

 Ved skrivelse af 9. december 1988 meddelte Valgbarhedsnævnet, at den begående  

 handling efter de krav, der må stilles til personer, der beklæder hverv som  

 medlem af kommunale råd, i almindeligt omdømme gjorde den pågældende uværdig  

 til at være medlem af kommunale råd, jf. den dagældende kommunale valglovs §  

 2. Den pågældende kunne derfor ikke anses for valgbar.
 I denne anledning skal man meddele, at Valgbarhedsnævnet har fundet, at  

 den begående handling efter de krav, der må stilles til personer, der  

 beklæder hverv som medlem af kommunale råd, fortsat i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4. Den pågældende kan derfor ikke anses for valgbar.
Skrivelsen af optaget i Ministerialtidende.
Valgbarhedsnævnets skrivelse  

 af 9. december 1988.
