 Landsskatteretskendelse af 14/11 2003 vedr. momspligt for  

 ryggergebyrer i forbindelse med opkrævning af momspligtige ydelser.
Klagen skyldes, at told- og skatteregionen har anset A A/Ss  

 (herefter selskabet) rykkergebyrer som momspligtige.
Told- og skatteregionen  

 har i den forbindelse efterreguleret selskabets momstilsvar med 721.495 kr.  

 for  

 perioden fra 1. april 1997 til 31. december 2001.
 Det fremgår af sagen, at selskabet ejes 100 pct. af B A/S.  

 Selskabets ultimative moderselskab er det tyske C AG.
Selskabets aktiviteter består primært af momspligtig leasing  

 og finansiering af købekontrakter udstedt af selvstændige forhandlere af  

 bilprodukterne.
Selskabet har endvidere aktiviteter i form af  

 bilflådeadministration (Fleet Management).
 Selskabet er registreret for moms, lønsumsafgift og  

 A-skat/AM-bidrag.
Det fremgår af sagen, at selskabet udfakturerer  

 rykkergebyrer uden at opkræve moms uanset, om gebyrerne kan relateres til  

 momsfrie eller momspligtige aktiviteter.
Selskabet har i årene 1997 til og  

 med  

 2001 i alt udfaktureret rykkergebyrer med 6.096.109,97 kr.
Selskabet har  

 angivet andelen af rykkergebyrer, der vedrører leasingaktiviteterne for de  

 enkelte år således:
 52,33 pct.
 59,06 pct.
 61,25 pct.
 55,95 pct.
 50,08 pct.
 Af selskabets standardkontrakt for leasingaftaler fremgår  

 blandt andet under Leasingvilkår og betaling:
Bruger underskriver betalingstilladelse for overførsel af  

 ydelserne via PBS.
Vælges en anden betalingsform, tillægges et  

 administrationsgebyr på p.t. kr. 50,00 pr. ydelsesbetaling.
Ved for sen  

 betaling pålægges bruger yderligere i morarente 1,8 % af det skyldige beløb  

 pr.  

 påbegyndt måned, indtil betaling sker.
Der betales tillige et  

 administrationsgebyr, som Fleet Management fastsætter til enhver tid, p.t.  

 minimum 150,00. Told- og Skatteregionen har ved den påklagede afgørelse  

 anset den del af selskabets rykkergebyrer, der vedrører selskabets  

 momspligtige  

 leasingvirksomhed, som momspligtige.
Told- og skatteregionen har forhøjet  

 selskabets momstilsvar med 721.495 kr. for perioden fra 1. april 1997 til 31.  

 december 2001. Ved opgørelsen af tilsvaret har regionen skønnet, at 50 % af  

 de  

 udfakturerede rykkergebyrer har vedrørt momspligtige aktiviteter, og der er  

 beregnet moms heraf med 25 %. 1. kvartal af 1997 er dog anset for forældet og  

 den andel, der kan henføres til dette kvartal indgår derfor ikke i  

 opgørelsen.
Regionen har som begrundelse anført, at efter momslovens §  

 27, stk. 2, nr. 2, skal biomkostninger som udgifter til provision, emballage,  

 forsendelse, forsikring og lignende, som leverandøren forlanger afholdt af  

 aftageren, medregnes til afgiftsgrundlaget.
Af Momsvejledningen 2001, afsnit  

 G.1.2.2  

 fremgår, at der skal opkræves moms af diverse gebyrer, som sælger pålægger  

 køber at betale ved for sen betaling.
 Regionen har videre anført, at Momsnævnet i TfS 1996.88 har  

 truffet afgørelse om, at der skal betales moms af gebyrer, der opkræves i  

 forbindelse med udsendelse af erindringsskrivelser vedrørende ikke-rettidigt  

 betalte ydelser.
Regionen har yderligere anført, at Landsskatteretten  

 kendelse offentliggjort i SKM2001.456/TfS 2001.881 ikke giver belæg for, at  

 rykkergebyrer generelt er momsfrie, eller at rykkergebyrer falder udenfor  

 momslovens anvendelsesområde.
Kendelsen vedrørte oprettelsesgebyrer og  

 rykkergebyrer, der er opkrævet i forbindelse med finansiering af  

 købekontrakter  

 vedrørende salg på kredit.
Landsskatteretten udtalte i kendelsen, at  

 rykkergebyret udgjorde en del af vederlaget for den ydede henstand  

 (långivning), der er momsfritaget efter momslovens § 13, stk. 1, nr. 11.
Det er regionens opfattelse, at der er en væsentlig forskel  

 mellem Landsskatterettens kendelse og EF-Domstolens afgørelse i sag C-222/81  

 (Bausystem). Landsskatteretten kom frem til, at rykkergebyrerne udgjorde en  

 del  

 af vederlaget for en momsfri ydelse og derfor var omfattet af momsloven.  

 EF-Domstolen fandt derimod, at renterne faldt udenfor momslovens  

 anvendelsesområde.  

 Dette er i overensstemmelse med momslovens § 27, stk. 3, nr. 4, hvorefter  

 sådanne renter ikke skal medregnes til vederlaget.
Renter er betalingen for  

 en  

 ydet henstand med betaling.
Det er et rykkergebyr ikke.
Et rykkergebyr er  

 derimod en godtgørelse af kreditors omkostninger i forbindelse med påmindelse  

 om betalingskravet vedrørende den leverede ydelse, der er en leasingydelse.  

 Rykkergebyret skal derfor ikke vurderes særskilt, men ses i sammenhæng med  

 den  

 oprindelige ydelse, sådan som Landsskatteretten gjorde i sin kendelse.
Regionen har videre anført, at EF-Domstolens afgørelse i sag  

 C-16/93 (Tolsma) vedrører en gademusikant, som modtog penge fra tilfældigt  

 forbipasserende.
EF-Domstolen fandt ikke, at indtægterne kunne anses for at  

 udgøre modværdien for en tjenesteydelse, da der ikke var indgået nogen  

 aftale,  

 og der ikke var nogen nødvendig sammenhæng mellem ydelse og betaling.
Til  

 forskel er der i dette tilfælde indgået en leasingaftale, hvor det er oplyst,  

 at der vil blive faktureret et rykkergebyr ved manglende betaling.  

 Rykkergebyret er således en del af aftalen, og der er dermed en nødvendig  

 sammenhæng mellem rykkergebyret og leasingydelsen.
 Regionen har endvidere anført, at Told- og Skattestyrelsen  

 som følge af Landsskatterettens kendelse udsendte et cirkulære (nr. 6 af 14.  

 februar 2002). Af cirkulærets punkt 3 fremgår følgende:
Landsskatteretskendelsen fører til, at når et  

 oprettelsesgebyr kan henføres til ydelse af lån fører det til, at disse  

 gebyrer  

 ikke kan medregnes i afgiftsgrundlaget, jf. momslovens § 13, stk. 1, nr. 11,  

 litra a.
Tilsvarende gælder når et rykkergebyr kan henføres til ydelse af  

 yderligere kreditgivning.
Virksomheder, der opkræver oprettelses- og rykkergebyrer  

 vedrørende virksomhedens finansiering af købekontrakter i forbindelse med  

 salg  

 af varer og ydelser på kredit, skal herefter ikke medregne gebyrerne til  

 virksomhedens afgiftsgrundlag, jf. momslovens § 27, stk. 2, nr. 5. Cirkulæret giver således adgang til tilbagebetaling af moms  

 opkrævet af oprettelses- og rykkergebyrer vedrørende finansiering af  

 købekontrakter i forbindelse med salg af varer og ydelser på kredit.  

 Cirkulæret  

 vedrører altså kun de situationer, hvor der er indgået egentlige  

 afbetalingsaftaler, og giver ikke adgang til tilbagebetaling af moms af  

 rykkergebyrer  

 generelt.
Der er ikke ændret på, at rykkergebyrer, der ikke opkræves i  

 forbindelse med finansieringen af købekontrakter, anses for en biomkostning,  

 jf. momslovens § 27, stk. 2, nr. 2.
 Da regionen har anset rykkergebyrerne for at være en del af  

 vederlaget for den leverede ydelse, har regionen fundet, at der skal beregnes  

 moms af rykkergebyrerne i det omfang de vedrører selskabets momspligtige  

 aktiviteter.
Regionen har beregnet momsen af rykkergebyrerne med 25 pct.  

 Regionen har i den forbindelse henvist til Landsskatterettens kendelse af 18.  

 december 2000 offentliggjort i SKM2001.149/TfS 2001.253. I sagen havde det  

 mellem køber og sælger været forudsat, at den leverede ydelse var momsfri.  

 Landsskatteretten fandt derfor, at fakturabeløbet var uden moms.
Som følge  

 heraf skulle der beregnes moms med 25 pct. af beløbet.
 Selskabets repræsentant har overfor Landsskatteretten  

 principalt nedlagt påstand om, at de omhandlede rykkergebyrer er momsfrie.  

 Subsidiært har repræsentanten nedlagt påstand om, at momskravet skal beregnes  

 med 20 pct. af de opkrævede gebyrer i stedet for 25 pct.
Repræsentanten har til støtte for sin påstand anført, at  

 rykkergebyrer ikke er udtryk for en leverance mod vederlag, hvorfor gebyrerne  

 falder uden for momslovens anvendelsesområde, jf. momslovens § 4, stk. 1.  

 Repræsentanten har i den forbindelse fremhævet, at selskabet ikke foretager  

 en  

 leverance af en vare eller en ydelse i forbindelse med rykkergebyret, at  

 rykkergebyret ikke er en del af leasingydelsen, da det alene knytter sig til  

 betalingen af købesummen, at rykkergebyret alene er en godtgørelse af  

 omkostninger i forbindelse med rykkerproceduren, at selskabets kunde ikke  

 modtager nogen modydelse for betalingen af rykkergebyret, og at der ikke er  

 tale om biomkostninger i henhold til momslovens § 27, stk. 2, nr. 2. Der  

 leveres ikke nogen tjenesteydelse til kunden ved selskabets opkrævning af  

 rykkergebyrer.
Der er derfor ingen modydelse for rykkergebyret.
Kunden har  

 ikke  

 bedt om en rykker, og rykkeren udsendes udelukkende i selskabets egenskab af  

 kreditor for at beskytte egne økonomiske interesser.
At selskabet i sine leasingaftaler oplyser, at der vil blive  

 opkrævet et rykkergebyr er ikke udtryk for, at der er tale om indgåelse af en  

 aftale om levering af varer eller ydelser.
Det er blot en oplysning til  

 kunden,  

 og nødvendigt for selskabet at medtage, hvis det ønsker at opkræve gebyr.
Det  

 svarer til oplysninger om, at sagen vil blive oversendt til inkasso, hvis  

 ikke  

 leasingaftalens betalingsbestemmelser overholdes.
 Repræsentanten har endvidere anført, at selskabets  

 opfattelse understøttes af EF-Domstolens afgørelser i sagerne C-222/81  

 (Bausystem), C-281/91 (Muys) og C-16/93 (Tolsma).
I sag 222/81 tog domstolen stilling til, om morarenter er  

 omfattet af begrebet modværdi.
EF-Domstolen fastslog indledningsvist, at ved  

 begrebet modværdi forstås alt, hvad der modtages som modydelse for en  

 levering  

 af en ting eller tjenesteydelse indbefattet ekstra omkostninger f.eks.  

 emballage, transport, forsikring m.v.
Domstolen fastslog imidlertid også at  

 de  

 i sagen omhandlede renter ikke stod i forbindelse med ydelsen eller  

 modtagelsen  

 af denne ydelse, og ikke var vederlag for en handelstransaktion.
Det var  

 tværtimod en simpel godtgørelse af udgifter og blev erlagt på grund af  

 forsinket betaling.
Repræsentanten har anført, at det forhold, at  

 Bausystem-sagen drejer sig om renter, der er pålagt af en domstol, ikke er  

 ensbetydende med, at sagens konklusion ikke kan finde anvendelse på gebyrer.  

 Det afgørende er karakteren af den pålagte betaling, ikke om der er tale om  

 en  

 enkeltstående eller løbende betaling.
Både renterne i Bausystem-sagen og  

 selskabets rykkergebyrer er et standardiseret og objektivt grundlag for en  

 erstatning for, at kunden ikke betaler ydelsen til tiden.
Sag C-281/91 drejede sig om momspligten for renter.
Her blev  

 det fastslået, at renter, der ydes frem til leveringstidspunktet, udgør en  

 del  

 af den samlede modværdi.
Det følger modsætningsvist, at ydes der henstand med  

 betalingen, efter leveringen har fundets sted, skal dette anses for en  

 separat  

 leverance i form af et lån i forhold til den momspligtige hovedydelse og  

 således ikke en del af den samlede momspligtige modværdi.
Sag C-16/93 drejede sig om, hvornår der foreligger levering  

 mod vederlag.
EF-Domstolen fastslog, at en tjenesteydelse kun udføres mod  

 vederlag som omhandlet i 6. momsdirektiv, artikel 2, nr. 1 og derfor kun kan  

 beskattes, såfremt der mellem tjenesteyderen og modtageren består et  

 retsforhold, der vedrører en gensidig udveksling af ydelser, idet det af  

 tjenesteyderen medtagne vederlag udgør den faktiske modværdi af den ydelse,  

 som  

 leveres til modtageren.
 Repræsentanten har endelig anført, at i den svenske  

 momslovgivning bliver rykkergebyrer betragtet som værende uden for momslovens  

 anvendelsesområde.
Til støtte for sin subsidiære påstand har repræsentanten  

 anført, at efter fast praksis har man fra Told & Skats side altid  

 betragtet  

 beløb som værende inklusiv moms i de situationer, hvor virksomheden  

 fejlagtigt  

 har været i den tro, at beløbene ikke skulle tillægges moms.
I Told- og  

 Skattestyrelsens interne meddelelse af 11. december 1997 blev det meddelt, at  

 denne type reguleringer alene skal beregnes og betales med 20 pct. og ikke 25  

 pct.
Denne praksis blev først ændret først i 2001 med Landsskatterettens  

 kendelse, SKM2001.33/TfS 2001.136, og Told- og Skattestyrelsens udtalelse af  

 12. februar 2002 i SKM2002.81.
Repræsentanten har anført, at selskabets situation er  

 parallel til den i den interne meddelelse beskrevne, idet man har betragtet  

 rykkergebyrerne som momsfrie.
Opgørelsen af momsen for rykkergebyrerne skal  

 derfor alene beregnes med 20 pct. indtil praksisændringen i 2001.
Told- og Skattestyrelsen har overfor Landsskatteretten  

 indstillet, at rykkergebyrerne anses for momspligtige.
Efter styrelsens  

 opfattelse har gebyrerne at gøre med de biomkostninger, som medregnes i  

 afgiftsgrundlaget i henhold til artikel 11, punkt A, stk. 2, litra b, i 6.  

 momsdirektiv.
Bestemmelsen overlader medlemslandene et vist råderum med  

 hensyn  

 til fastsættelse af bestemmelsens nærmere indhold, jf. formuleringen  

 Omkostninger, der er omfattet af en særskilt aftale, kan af  

 medlemslandene  

 betragtes som biomkostninger.
Efter styrelsens opfattelse ligger den  

 administrative praksis på området, som udtrykt ved Momsnævnets afgørelse  

 offentliggjort i TfS 1996.88 indenfor rammerne af dette råderum.
 Landsskatteretten  

 skal udtale:
 Efter momslovens § 4, stk. 1, skal der betales moms af varer  

 og ydelser, der leveres mod vederlag her i landet.
Ifølge 6. momsdirektiv, art. 11, pkt.
A, stk. 1, litra a, er  

 beskatningsgrundlaget:
ved levering af goder og tjenesteydelser, bortset fra de  

 under litra b), c) og d), omhandlede, den samlede modværdi som leverandøren  

 eller tjenesteyderen modtager eller vil modtage af køberen, aftageren eller  

 tredjemand for de pågældende transaktioner, herunder tilskud, der er direkte  

 forbundet med transaktionens pris. Bestemmelsen anses for gennemført i dansk ret ved momslovens  

 § 27, stk. 1, efter hvilken afgiftsgrundlaget ved levering af varer og  

 ydelser  

 er vederlaget.
Efter 6. momsdirektiv artikel 11, pkt.
A, stk. 2, litra b,  

 medregnes i beskatningsgrundlaget biomkostninger såsom provisions-,  

 emballage-,  

 transport- og forsikringsomkostninger, som leverandøren forlanger afholdt af  

 køberen eller aftageren.
Omkostninger, der er omfattet af en særskilt aftale,  

 kan af medlemsstaterne betragtes som biomkostninger.
 § 27, stk. 2, har følgende ordlyd:
 I afgiftsgrundlaget medregnes:
( ) 2) Biomkostninger som udgifter til provision, emballage,  

 forsendelse, forsikring og lign., som leverandøren forlanger af aftageren.
 3) Tilslutnings- og oprettelsesafgifter og andre beløb, som  

 leverandøren afkræver modtageren som betingelse for levering af varer og  

 ydelser.
( ) 5) Kreditkøbstillæg, finansieringstillæg og lign. Landsskatteretten finder, at de på forhånd aftalte  

 rykkergebyrer må anses for et standardiseret og objektivt grundlag for den  

 godtgørelse af omkostninger i forbindelse med påmindelse om betalingskravet,  

 som selskabet kan kræve for tab ved ikke at modtage den aftalte pengeydelse  

 til  

 den aftalte tid.
Tabet består i denne situation af udgifter til iværksættelse  

 af rykkerprocedure m.v.
Den godtgørelse af omkostninger, som finder sted ved  

 rykkergebyrerne, må anses for at være af en anden karakter end de af 6.  

 momsdirektiv artikel 11, pkt.
A, stk. 2, litra b, omfattede biomkostninger,  

 og  

 ses i hvert fald ikke med hjemmel i den danske momslov at kunne medregnes som  

 en del af afgiftsgrundlaget for den leverede leasingydelse.
Godtgørelsen kan  

 endvidere ikke anses som vederlag for en leverance, og må som følge heraf  

 anses  

 for at falde udenfor momslovens anvendelsesområde, jf. § 4, stk. 1.
 Retten finder således, at gebyrerne ikke kan medregnes i  

 afgiftsgrundlaget.
