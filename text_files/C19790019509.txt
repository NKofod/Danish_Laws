1. Indledning I cirkulæreskrivelse nr. 107 af 9. juni 1971 fra ministeriet for  

 kulturelle anliggender er angivet retningslinier for behandlingen af  

 enkeltsager om dispensation fra naturfredningslovens beskyttelses- og  

 byggelinier.
Yderligere er der i kulturministeriets cirkulære af 14. maj 1973  

 foretaget en behandling af spørgsmålet om ophævelse af naturfredningslovens  

 beskyttelses- og byggelinier som led i kommunernes arealplanlægning.
Senere er der sket omfattende ændringer i den lovgivning, som har  

 betydning for administrationen af naturfredningslovens beskyttelses- og  

 byggelinier.
Der skal særligt peges på kommuneplanloven og ændringerne i  

 naturfredningsloven i 1975 og 1978. Endvidere har der fundet en udvikling  

 sted i den administrative praksis.
 Miljøministeriet har på denne baggrund fundet, at der er behov for at  

 fastsætte nye retningslinier for administration af naturfredningslovens  

 beskyttelses- og byggelinier.
Fredningsstyrelsen har udsendt cirkulæreskrivelse nr. 130 af 1. august  

 1978, der - ud over at give forskrifter for underretning af  

 fredningsmyndighederne om lokalplanforslag fastsætter nogle foreløbige  

 retningslinier for lokalplaners forhold til naturfredningslovens  

 beskyttelses- og byggelinier.
Som bebudet heri indeholder nærværende  

 cirkulære en mere udtømmende revision af de tidligere retningslinier fra 1971  

 og 1973.
 Cirkulæret er opdelt på følgende måde:
 Afsnit 2 indeholder en kort omtale af naturfredningslovens regler om  

 beskyttelses- og byggelinier, herunder de lovændringer, der er sket i 1975 og  

 1978.
 Afsnit 3 omtaler forskelle mellem ophævelse af beskyttelses- og  

 byggelinier og dispensation fra disse.
 Afsnit 4 indeholder en nærmere omtale af ophævelse.
 Afsnit 5 omhandler dispensation fra linierne.
 Afsnit 6 angår tilvejebringelse af oversigt over beskyttelses- og  

 byggelinier i kommunen.
Afsnit 7 omhandler rækkefølgen i sagsbehandlingen, når der kræves  

 tilladelse fra flere myndigheder, og Afsnit 8 vedrører ophævelse og ændring af tidligere retsforskrifter.
2. Generelt om reglerne Bestemmelserne om beskyttelses- og byggelinier er indeholdt i lovens § 46  -Strandbeskyttelseslinien (beskyttelseslinien  

 ved strandbredder og andre kyststrækninger), § 47  -Skovbyggelinien og vejbyggelinien, § 47a -Beskyttelseslinien ved søer og offentlige vandløb, § 53  -Beskyttelseslinien ved jordfaste fortidsminder.
Ved § 1, nr. 14, i lov nr. 297 af 26. juni 1975 ændredes  

 naturfredningslovens § 47, stk. 1 således, at bestemmelsen om vejbyggelinier  

 skal bortfalde. Ændringen af § 47, stk. 1 træder dog først i kraft efter  

 særlig bestemmelse herom fra miljøministeren.
Da der endnu ikke er truffet en  

 sådan beslutning, har den hidtidige bestemmelse i § 47, stk. 1, om  

 vejbyggelinien stadig gyldighed.
Dette betyder, at der fortsat gælder en  

 byggelinie på 150 m ved hovedlandeveje, landeveje og visse kommuneveje.
Det  

 ventes, at bestemmelsen vil blive afløst af bestemmelser i lov om offentlige  

 veje, og at fredningsnævnenes administration af vejbyggelinien dermed vil  

 bortfalde.
Ved den senest gennemførte ændring af naturfredningsloven (lov nr. 219 af  

 24. maj 1978 om ændring af naturfredningsloven, jfr. lovbekendtgørelse nr.  

 435 af 1. september 1978) er der vedrørende beskyttelses- og byggelinierne  

 kun sket enkelte redaktionelle ændringer i lovens § 47a.
Disse ændringer  

 tager alene sigte på at understrege, at anlægsarbejder, i det omfang de er  

 godkendt i hh. t. reglerne i § 43, fortsat kan udføres uden tilladelse fra  

 fredningsnævnet efter § 47a, stk. 1.
3. Ophævelse eller dispensation Ifølge § 46, stk. 7, § 47, stk. 4 og § 47a, stk. 3, jfr. bekendtgørelse  

 nr. 16 af 12. januar 1979 § 11, stk. 1, nr. 16, kan fredningsstyrelsen  

 bestemme, at strandbeskyttelseslinien, vejbyggelinien, skovbyggelinien og  

 beskyttelseslinien ved søer og offentlige vandløb ikke skal gælde for nærmere  

 angivne områder.
En tilsvarende regel gælder ikke for beskyttelseslinien  

 efter § 53 omkring jordfaste fortidsminder.
Denne beskyttelseslinie kan altså  

 ikke ophæves af fredningsstyrelsen, jfr. afsnit 5.4.
 Bestemmelserne i naturfredningsloven om ophævelse af beskyttelses- og  

 byggelinier giver mulighed for at opnå en samlet regulering af  

 arealanvendelse og bebyggelsesforhold i forbindelse med kommunernes  

 planlægning i medfør af kommuneplanloven.
Ifølge fredningsstyrelsens praksis vil ophævelse kunne komme på tale når  

 en byplanvedtægt eller en lokalplan forudsætter, at et areal udnyttes på  

 anden måde end tilladt efter bestemmelserne i naturfredningslovens kap.
VI.
En ophævelse betyder, at den pågældende beskyttelses- eller byggelinie  

 bortfalder eller flyttes i den udstrækning, der træffes bestemmelse derom.  

 Til ophævelsen kan der knyttes betingelser.
Der kan således træffes  

 bestemmelse om, at ophævelsen først skal have virkning fra realiseringen af  

 lokalplanen.
Det kan i særlige tilfælde bestemmes, at ophævelsen kun har  

 gyldighed så længe området anvendes i overensstemmelse med den pågældende  

 lokalplan.
De almindelige bestemmelser i kap.
VI kan endvidere fraviges ved  

 dispensation.
Beføjelsen til at træffe afgørelser om dispensation er tillagt  

 fredningsnævnene med klageadgang til overfredningsnævnet.
I tilfælde, hvor der meddeles dispensation, består den pågældende bygge-  

 eller beskyttelseslinie fortsat.
Hvis der eksempelvis er meddelt dispensation  

 til opførelse af en bygning, vil et senere ønske om tilbygning nødvendiggøre  

 en ny dispensation.
Reglerne i kap.
VI kan således fraviges ved to procedurer, som både  

 kompetence- og indholdsmæssigt er forskellige.
Nedenfor redegøres nærmere  

 for, hvorledes der i praksis bør ske en afgrænsning af de to regelsæts  

 anvendelse.
4. Ophævelse af beskyttelses- og byggelinier 4.1 Hvornår kan der ske ophævelse? De landskabelige og rekreative hensyn, der varetages gennem  

 naturfredningsloven, indebærer som udgangspunkt, at planlægning for arealer  

 omfattet af naturfredningslovens beskyttelses- og byggelinier ikke bør stride  

 mod lovens bestemmelser.
Imidlertid vil en interesseafvejning over for andre  

 hensyn undertiden kunne føre til en fravigelse af disse bestemmelser.
Fredningsstyrelsen vil normalt kun træffe bestemmelse om ophævelse af  

 beskyttelses- og byggelinier på grundlag af en detailplanlægning, som efter  

 styrelsens skøn har et indhold, der tilgodeser naturfredningslovens formål i  

 rimeligt omfang.
Det kommunale planlægningsgrundlag, der kan begrunde en evt.  

 ophævelse, vil efter styrelsens praksis normalt være lokalplaner eller  

 fortsat gældende byplanvedtægter.
En ophævelse vil kunne ske helt eller delvis.
Ved en beslutning om delvis  

 ophævelse vil der fortsat gælde en beskyttelses- eller byggelinie i en  

 nærmere angivet reduceret bredde for det pågældende område.  

 Fredningsstyrelsen vil endvidere kunne stille vilkår for en ophævelse.
Specielt vedrørende strandbeskyttelseslinien (§ 46) bemærkes, at denne  

 linie efter fredningsstyrelsens praksis kun ophæves, når der foreligger  

 ganske særlige forhold.
Dette skyldes, at bestemmelsen har til formål at  

 fastholde en generel beskyttelseszone langs kysterne, der skal sikre, at de  

 landskabelige forhold i beskyttelseszonen forbliver uændrede.
 For såvel skovbyggelinien (§ 47) som beskyttelseslinien langs søer og  

 offentlige vandløb (§ 47a) bevirker hensynet til de landskabelige interesser,  

 at de kun sjældent ophæves i deres fulde udstrækning.
 Vedrørende vejbyggelinien bemærkes, at det i almindelighed er en  

 forudsætning for ophævelse, at der ikke opstår utilfredsstillende støjforhold  

 i kommende bebyggelser eller anlæg.
4.2 Fremgangsmåden ved ophævelse Som nævnt i fredningsstyrelsens cirkulæreskrivelse nr. 130 af 1. august  

 1978, skal fredningsstyrelsen anmodes om ophævelse af den pågældende  

 beskyttelses- eller byggelinie i alle tilfælde, hvor der tilvejebringes en  

 lokalplan, som forudsætter, at et areal udnyttes på en anden måde end tilladt  

 efter bestemmelserne i naturfredningslovens kap.
VI.
Det samme gælder i  

 tilfælde, hvor projekter fastlagt i en byplanvedtægt ønskes realiseret, uden  

 at der tilvejebringes lokalplan.
Ved indsendelse til fredningsstyrelsen må  

 det derfor af kommunen udtrykkeligt anføres, at der søges om ophævelse af den  

 pågældende linie med henblik på gennemførelse af byplanvedtægten eller  

 lokalplanen.
Det må yderligere anføres, hvilke beskyttelses- og byggelinier  

 der ønskes ophævet helt eller delvis.
Kommunen skal endvidere redegøre for de  

 forhold, der kan begrunde en ophævelse.
Kommunens ansøgning og de ovennævnte  

 oplysninger kan være indeholdt i den redegørelse, der i henhold til  

 kommuneplanlovens § 20 skal ledsage et lokalplanforslag.
Kommunen bør i så  

 fald gøre opmærksom på dette ved fremsendelsen af lokalplanforslaget til  

 fredningsstyrelsen.
 I de ovenfor behandlede tilfælde vil fredningsnævnene og  

 overfredningsnævnet normalt ikke tage stilling til eventuelle ansøgninger om  

 dispensation fra bygge- og beskyttelseslinier, før fredningsstyrelsen har  

 behandlet en anmodning om hel eller delvis ophævelse af den pågældende linie.
Anmodning om ophævelse af beskyttelses- og byggelinier bør af kommunen  

 sendes til fredningsstyrelsen senest samtidig med den offentlige fremlæggelse  

 af et lokalplanforslag.
Såfremt amtsrådets holdning til ophævelsen ikke  

 allerede fremgår af sagen, vil fredningsstyrelsen indhente en udtalelse fra  

 amtsrådet (i hovedstadsregionen hovedstadsrådet) som regional  

 fredningsmyndighed.
Hvor der kan være tale om naturvidenskabelige interesser,  

 vil fredningsstyrelsen i nødvendigt omfang inddrage naturfredningsrådet.
 Såfremt der er tale om helt at ophæve en skovbyggelinie eller at flytte  

 den på en måde, som kan have konsekvenser for skovens drift, vil  

 fredningsstyrelsen indhente en udtalelse fra skovstyrelsen.
 Efter at fredningsstyrelsen har indhentet de fornødne udtalelser, vil  

 kommunalbestyrelsen, det pågældende fredningsnævn og den regionale  

 fredningsmyndighed få meddelelse om styrelsens stillingtagen til anmodningen.
 Fredningsstyrelsen vil tilstræbe, at styrelsens svar kan foreligge inden  

 udløbet af indsigelsesfristen.
 Et afslag på kommunens anmodning og eventuelle vilkår, der stilles for  

 ophævelse, har imidlertid ikke virkning som en indsigelse efter  

 kommuneplanlovens § 26. Styrelsens afgørelse vedrørende ophævelse og vilkår  

 er endelig, jfr. § 18 i bekendtgørelse nr. 16 af 12. januar 1979 om  

 henlæggelse af opgaver og beføjelser til fredningsstyrelsen, og kan således  

 ikke indbringes for miljøministeren.
 Hvis kommunalbestyrelsen accepterer styrelsens eventuelle vilkår, bør  

 disse indarbejdes i lokalplanforslaget i forbindelse med planens endelige  

 vedtagelse.
Såfremt fredningsstyrelsen afslår ophævelse i det ansøgte omfang, eller  

 hvis kommunalbestyrelsen ikke kan acceptere de stillede vilkår, bør det  

 areal, der omfattes af beskyttelses- eller byggelinien, normalt udtages af  

 lokalplanforslaget.
I tilfælde, hvor der i en lokalplan undtagelsesvis indgår  

 arealer omfattet af beskyttelses- eller byggelinier, som ikke ophæves, skal  

 lokalplanen, jfr. kommuneplanlovens § 19, stk. 2, 2. pkt., indeholde  

 oplysning herom og om konsekvenserne heraf, ligesom linien bør markeres på  

 lokalplanens kortbilag.
Fredningsstyrelsens afgørelse har således betydning for lokalplanens  

 indhold.
Kommunalbestyrelsen bør derfor ikke vedtage lokalplanen endeligt,  

 før fredningsstyrelsens stillingtagen til anmodningen om ophævelse af den  

 pågældende linie foreligger.
 Den formelle ophævelse sker først efter, at fredningsstyrelsen har fået  

 underretning fra kommunen om lokalplanens endelige vedtagelse.
5. Fredningsnævnenes beføjelser vedr. dispensation 5.1 Afgrænsning i forhold til ophævelse Iflg. §§ 46-47a og § 53 kan fredningsnævnene meddele dispensation fra  

 bestemmelserne om beskyttelses- og byggelinier.
Fredningsnævnenes afgørelser  

 kan påklages til overfredningsnævnet efter reglerne i § 58.
 Som nævnt under afsnit 3 er det nødvendigt at foretage en afgrænsning af  

 dispensationsmulighederne (nævnenes kompetence) og de tilfælde, hvor der bør  

 tilvejebringes en særlig planlægning og i forbindelse hermed tages stilling  

 til spørgsmålet om hel eller delvis ophævelse af beskyttelses- og  

 byggelinierne (fredningsstyrelsens kompetence).
Overfredningsnævnet har i konsekvens heraf anlagt den praksis, at i  

 tilfælde, hvor der er tale om en planlægning i form af en byplanvedtægt eller  

 lokalplan for et område, der omfattes af beskyttelses- eller byggelinier  

 efter kap.
VI, må en fravigelse ske ved, at linien ophæves helt eller delvis  

 efter beslutning fra fredningsstyrelsen.
Overfredningsnævnet undlader i disse  

 tilfælde at træffe realitetsafgørelser i klagesager over fredningsnævnenes  

 afgørelser efter kap.
VI, og henviser sådanne sager til fredningsstyrelsens  

 beslutning om evt. ophævelse af beskyttelses- eller byggelinien.
Hvis linien  

 herefter ikke ophæves, genindtræder fredningsnævnenes kompetence.
 Ophævelsesproceduren bør efter overfredningsnævnets praksis endvidere  

 normalt anvendes, hvor det pågældende areal er beliggende i byzone eller  

 sommerhusområde, idet der i så fald ud fra en planlægningsbetragtning bør  

 tages samlet stilling til, om beskyttelses- eller byggelinien helt eller  

 delvis kan bortfalde.
I tilfælde, hvor ophævelsesproceduren finder anvendelse, bør  

 fredningsnævnene derfor ikke træffe nogen afgørelse om, hvorvidt der bør  

 meddeles dispensation i hh. t. kap.
VI, før fredningsstyrelsen har taget  

 stilling.
Dette indebærer, at fredningsnævnene normalt ikke skal foretage  

 nogen behandling af lokalplanforslag, medmindre der i forbindelse med  

 tilvejebringelse af en lokalplan ansøges om dispensation fra en  

 fredningskendelse eller fra beskyttelseslinien omkring jordfaste  

 fortidsminder i hh. t. § 53.
Fortolkningsspørgsmål, der angår beskyttelses- eller byggeliniens  

 eksistens eller nærmere udstrækning, vil dog altid skulle afgøres af  

 fredningsnævnet med klageadgang til overfredningsnævnet.
Dette gælder bl. a.  

 spørgsmål om hvorvidt:
 a. betingelserne i § 46, stk. 1, § 47, stk. 1 og § 47a, stk. 1 er opfyldt.  

 Som eksempel herpå kan nævnes, om der, jfr. § 47, stk. 1, er tale om  

 »sammenhængende eller hovedsageligt sammenhængende skovstykker«.
b. undtagelsesreglerne i § 46, stk. 2 og 4, § 47, stk. 2 og § 47a, stk. 2  

 finder anvendelse.
Som eksempel herpå kan nævnes, om der, jfr. § 47, stk. 2,  

 er tale om »et område, hvor der inden 1. januar 1968 var påbegyndt en  

 væsentlig, lovlig bebyggelse«.
5.2 Fredningsnævnets behandling af dispensationssager Ved behandling af sager om dispensation i henhold til naturfredningslovens  

 beskyttelses- og byggelinier bør fredningsnævnet normalt indhente en  

 udtalelse fra vedkommende amtsråd (i hovedstadsregionen hovedstadsrådet) der  

 som regional fredningsmyndighed bl. a. bør oplyse de fredningsmæssige hensyn,  

 der gør sig gældende for den pågældende ejendom.
Fredningsnævnet bør indhente  

 en udtalelse fra fredningsstyrelsen, såfremt der forekommer væsentlige  

 naturvidenskabelige interesser i det pågældende område.
Ved forelæggelse for  

 fredningsstyrelsen bør sagerne være fuldt oplyst og bilagt sagsakterne.  

 Fredningsstyrelsen vil i nødvendigt omfang inddrage naturfredningsrådet.
 Ifølge § 24 i miljøministeriets bekendtgørelse nr. 617 af 1. december 1978  

 af forretningsorden for fredningsnævn finder bestemmelserne i  

 forretningsordenens § 21, stk. 3-6 tilsvarende anvendelse ved  

 fredningsnævnets behandling af sager om dispensation fra naturfredningslovens  

 beskyttelses- og byggelinier.
 Det følger heraf, at fredningsnævnet, forinden det træffer afgørelse, skal  

 afholde møde med parter og interesserede og foretage besigtigelse, medmindre  

 det anses for åbenbart ufornødent.
 Til møde og besigtigelse indkaldes den, som har ansøgt om dispensation.  

 Hvor nævnet finder anledning dertil, indbydes tillige fredningsstyrelsen,  

 skovvæsenet ved den statsskovrider, der administrerer statens tilsyn med de  

 private skove i det pågældende område, vedkommende amtsråd, i  

 hovedstadsområdet tillige hovedstadsrådet, vedkommende kommunalbestyrelse  

 samt Danmarks Naturfredningsforening.
 Hvis den, der ansøger om dispensation, ikke er ejendommens ejer, skal  

 ejeren underrettes om ansøgningen og indbydes til at overvære møde og  

 besigtigelse.
 Ifølge forretningsordenens § 24, stk. 1, skal vedkommende skovejer tillige  

 indbydes i sager om dispensation fra skovbyggelinien.
 Underretning om nævnets afgørelse sendes ifølge forretningsordenens § 24,  

 stk. 2, til de klageberettigede, jfr. naturfredningslovens § 58, stk. 1, samt  

 til ejere, som ikke selv har begæret fredningsnævnets afgørelse, men som er  

 underrettet om sagen.
Fredningsnævnets afgørelse skal ifølge naturfredningslovens § 58, stk. 4,  

 indeholde oplysning om, til hvilken myndighed afgørelsen kan påklages, af  

 hvem den kan påklages og fristen herfor.
Herudover skal en dispensation  

 ifølge § 58, stk. 4, jfr. stk. 5, indeholde oplysning om, at den ikke må  

 udnyttes før klagefristens udløb.
Endelig skal det oplyses, at såfremt klage  

 indgives må dispensationen ikke udnyttes, med mindre den opretholdes af  

 klagemyndigheden.
 Endvidere skal en tilladelse fra nævnet ifølge naturfredningslovens § 64 a  

 indeholde oplysning om, at den bortfalder, såfremt den ikke er udnyttet inden  

 5 år.
 Af hensyn til eventuelle fremtidige ejere vil det i almindelighed være  

 hensigtsmæssigt, at fredningsnævnet lader tinglyse dispensationsvilkår, der  

 angår benyttelse af eller anden rådighed over en ejendom, jfr. lovens § 64.
5.3 Særligt vedr. dispensation fra strandbeskyttelseslinien Ifølge § 46, stk. 6, kan fredningsnævnet kun meddele dispensation fra  

 strandbeskyttelseslinien, når der foreligger ganske særlige forhold, og  

 såfremt alle fredningsnævnets medlemmer er enige.
Det har ved affattelsen af  

 den nævnte bestemmelse været hensigten, at dispensation kun meddeles, når  

 helt ekstraordinære forhold gør sig gældende.
Fredningsnævnet bør indhente en udtalelse fra fredningsstyrelsen, såfremt  

 der foreligger spørgsmål om det vegetationsmæssige udgangspunkt for  

 strandbeskyttelsesliniens beregning.
Ved eventuelle dispensationer kan der  

 være anledning til at stille vilkår, som sikrer, at dispensationen ikke  

 udnyttes til i medfør af § 54, stk. 1, at hindre almenhedens  

 opholdsmuligheder på den pågældende strandstrækning.
Såvel sådanne vilkår som  

 andre vilkår, der angår benyttelse af eller anden rådighed over en ejendom,  

 bør altid tinglyses jfr. § 64. I tilfælde, hvor der undtagelsesvis meddeles  

 dispensation efter § 46, bør fredningsnævnets afgørelse indeholde angivelse  

 af, hvilke ganske særlige forhold der har gjort sig gældende som begrundelse  

 for dispensationen.
5.4 Dispensation fra beskyttelseslinien omkring jordfaste fortidsminder Som nævnt under afsnit 3 kan beskyttelseslinien omkring jordfaste  

 fortidsminder ikke ophæves af fredningsstyrelsen, men i henhold til  

 naturfredningslovens § 53 kan fredningsnævnet meddele dispensation til  

 nærmere angivne foranstaltninger.
Fredningsnævnet kan imidlertid også ændre  

 grænserne for beskyttelseszonen, såfremt dens areal ikke forøges.
Efter ordlyden af § 53 skal fredningsnævnet, inden det træffer afgørelser  

 efter denne §, indhente udtalelse fra rigsantikvaren.
Ved  

 naturfredningslovens § 65a, stk. 3, jfr. § 11 i bekendtgørelse nr. 16 af 12.  

 januar 1979 er rigsantikvarens beføjelse henlagt til fredningsstyrelsen.  

 Fredningsnævnet skal således, inden det træffer afgørelse efter § 53,  

 indhente udtalelse fra fredningsstyrelsen.
 Sagerne bør indeholde fyldestgørende oplysninger om den pågældende  

 lokalitets beliggenhed og den ansøgte foranstaltnings beliggenhed i forhold  

 til fortidsmindet.
I tilfælde, hvor der konstateres tilstedeværelse af jordfaste  

 fortidsminder i byer og bymæssige bebyggelser, jfr. naturfredningslovens §  

 48, har der vist sig et behov for, at der allerede i forbindelse med den  

 formelle konstatering af fortidsmindets eksistens tilvejebringes klarhed  

 over, hvor stort et areal beskyttelseslinien efter naturfredningslovens § 53  

 bør omfatte.
I sådanne tilfælde vil det kunne forventes, at  

 fredningsstyrelsen, efter forhandling med kommunalbestyrelsen tager initiativ  

 over for fredningsnævnet til at få fastlagt den beskyttelseslinie efter § 53,  

 inden for hvilken foranstaltninger vil kræve dispensation fra  

 fredningsmyndighederne.
6. Oversigt over beskyttelses- og byggelinier i  

 kommunen Til støtte for kommunernes administration vil det være ønskeligt, at  

 kommunerne udarbejder og ajourfører en samlet kartografisk oversigt, hvorpå  

 de arealer, der er omfattet af beskyttelses- og byggelinier, er indtegnet.
En  

 sådan oversigt vil bl. a. være et værdifuldt hjælpemiddel i forbindelse med  

 kommunernes byggeadministration.
Det bemærkes i denne forbindelse, at efter §  

 64 b, må byggetilladelser efter byggeloven ikke meddeles til byggearbejder,  

 der nødvendiggør fravigelse af naturfredningslovens beskyttelses- eller  

 byggelinier, før linien er ophævet af fredningsstyrelsen, eller dispensation  

 er meddelt af fredningsnævnet, og klagefristen er udløbet, uden at klage til  

 overfredningsnævnet er iværksat.
7. Rækkefølgen, hvor der kræves tilladelse fra flere  

 myndigheder Dispositioner, der ønskes foretaget inden for naturfredningslovens  

 beskyttelses- og byggelinier, fordrer - ud over tilladelse fra  

 fredningsnævnet - ofte tilladelse fra amtsrådet (hovedstadsrådet) eller  

 fredningsstyrelsen.
Hvor der således skal indhentes flere tilladelser, bør den rækkefølge,  

 hvori myndighederne behandler sagen, tilrettelægges således, at  

 fredningsnævnet får det bedst mulige beslutningsgrundlag, samtidig med at man  

 søger at undgå at belaste fredningsnævn og overfredningsnævn med sager, der  

 muligvis vil bortfalde som følge af afslag, der meddeles af andre  

 myndigheder.
Miljøministeriet fastsætter derfor i hh. t. naturfredningslovens  

 § 3, stk. 6 og § 42, stk. 4, by- og landzonelovens § 9, stk. 4, råstoflovens  

 § 8, stk. 3, og miljøbeskyttelseslovens § 43 nedennævnte rækkefølge ved  

 behandlingen af sådanne sager.
 Hvor et anlæg i medfør af vej- eller elbekendtgørelsen i hh. t.  

 naturfredningslovens § 42 skal godkendes af amtsrådet (hovedstadsrådet) eller  

 fredningsstyrelsen, skal fredningsnævnet normalt ikke træffe afgørelse om  

 dispensation fra en beskyttelses- eller byggelinie, før en sådan godkendelse  

 er meddelt.
 I miljøministeriets cirkulære af 27. juni 1978 om amtsrådenes og  

 hovedstadsrådets medvirken ved administrationen af bestemmelserne i lov om  

 råstoffer er i kap. 2, pkt. 7, tilkendegivet, at i situationer, hvor der  

 ønskes råstofindvinding på arealer, som er omfattet af naturfredningslovens  

 beskyttelseslinier, skal der træffes afgørelse af fredningsnævnet, inden  

 råstofmyndigheden tager stilling til sagen i medfør af råstofloven.
Denne ordning har imidlertid vist sig administrativt uhensigtsmæssig.
Den  

 nævnte bestemmelse i cirkulæret af 27. juni 1978 ændres derfor herved til, at  

 i tilfælde, hvor der ansøges om råstofindvinding inden for  

 naturfredningslovens beskyttelses- og byggelinier, skal fredningsnævnet ikke  

 realitetsbehandle en ansøgning om dispensation, med mindre der foreligger en  

 tilladelse i henhold til råstofloven.
 Sager om bebyggelse i landzone inden for naturfredningslovens  

 beskyttelses- og byggelinier skal ikke tages under behandling af  

 fredningsnævnet, uden at projektet på forhånd er godkendt af  

 zonelovsmyndigheden i henhold til by- og landzonelovens §§ 6-8.
Såfremt det pågældende bygge- eller anlægsarbejde ønskes foretaget inden  

 for strandbeskyttelseslinien, skal fredningsnævnet dog træffe afgørelse,  

 inden zonelovsmyndigheden tager stilling til sagen.
Denne afvigelse skyldes,  

 at dispensation fra strandbeskyttelseslinien kun kan gives, hvor helt  

 ekstraordinære forhold gør sig gældende.
 I miljøministeriets cirkulære af 15. maj 1974 om godkendelse af særligt  

 forurenende virksomheder m.v. er det i kap. 12, pkt. 6, tilkendegivet, at i  

 tilfælde, hvor etablering af en virksomhed berører de i naturfredningsloven  

 fastsatte beskyttelses- og byggelinier, bør godkendelse efter  

 miljøbeskyttelseslovens kap. 5 ikke meddeles, før fredningsnævnet har truffet  

 sin afgørelse.
 Efter at kommuneplanloven trådte i kraft den 1. februar 1977, vil det være  

 det sædvanlige, at en virksomhed, der kræver godkendelse efter  

 miljøbeskyttelseslovens kap. 5, etableres inden for et område, hvis  

 anvendelse er fastlagt i en lokalplan.
 I sådanne tilfælde vil fredningsstyrelsen normalt have taget stilling til,  

 om der kan ske ophævelse af eventuelle beskyttelses- og byggelinier i  

 forbindelse med tilvejebringelse af lokalplanen.
 Det må derfor antages, at det kun sjældent vil forekomme, at der kræves  

 dispensation fra fredningsnævnet til fravigelse af naturfredningslovens  

 beskyttelses- eller byggelinier, når der er tale om etablering af en af de  

 nævnte virksomheder.
 I tilfælde, hvor dispensation kommer på tale, bør fredningsnævnet træffe  

 sin afgørelse inden der tages stilling til godkendelse efter  

 miljøbeskyttelseslovens kap. 5.
8. Ophævelse og ændring af tidligere retsforskrifter Samtidig med udsendelse af dette cirkulære ophæves:
 for kulturelle anliggenders cirkulæreskrivelse nr. 107 af 9. juni 1971 om  

 behandling af sager om dispensation fra naturfredningslovens beskyttelses- og  

 byggelinier.
 for kulturelle anliggenders cirkulære af 14. maj 1973 om ophævelse af  

 naturfredningslovens beskyttelses- og byggelinier i byzone eller  

 sommerhusområde.
 Endvidere ændres:
 2, pkt. 7, i miljøministeriets cirkulære af 27. juni 1978 om amtsrådenes  

 og hovedstadsrådets medvirken ved administrationen af bestemmelserne i lov om  

 råstoffer.
 12, pkt. 6, i miljøministeriets cirkulære af 15. maj 1974 om godkendelse  

 af særligt forurenende virksomheder m.v.
