 Landsskatteretskendelse vedr. udgifter til advokat og revisor  

 i forbindelse med køb af aktier i datterselskab.
 A  

 ApS klager over, at der ikke er godkendt fradrag for advokat- og  

 revisorudgifter afholdt i forbindelse med køb af aktier i datterselskab.
 Ikke  

 godkendt fradrag for advokat- og revisorudgifter 158.900 kr.
 Landsskatteretten  

 nedsætter den påklagede forhøjelse til 12.000 kr.
 Selskabet  

 blev stiftet den 21. oktober 2002. B er hovedaktionær og direktør i  

 selskabet.  

 Indkomståret 2003 vedrører perioden 21. oktober 2002 til 31. december 2003.
Den  

 7. november 2002 erhvervede selskabet nom. 45.000 kr. af aktiekapitalen i C  

 A/S.
Den 8. maj 2003 erhvervede selskabet yderligere nom. 205.000 kr. af  

 aktiekapitalen i C A/S, således at selskabet herefter besidder 50 % af  

 aktiekapitalen i C A/S.
C A/S  

 driver en  

 sportsforretning.
 I  

 forbindelse med erhvervelsen af aktierne i C A/S har selskabet ved opgørelsen  

 af den skattepligtige indkomst for indkomståret 2003 fratrukket  

 revisorudgifter  

 på 103.900 kr. og advokatudgifter på 55.000 kr.
 Vedrørende  

 revisorudgifterne på 69.400 kr. er der fremlagt kopi af faktura af 30.  

 december  

 2002 fra et revisionsselskab på 86.750 kr. vedrørende:
Honorar  

 for regnskabs- og skattemæssig bistand i forbindelse med indgåelse af aftale  

 om  

 erhvervelse af aktier i C A/S. Endvidere  

 er der fremlagt kopi af faktura af 16. juli 2003 fra et revisionsselskab på  

 34.500 kr. vedrørende:
Honorar  

 for assistance i forbindelse med indgåelse af aftale om erhvervelse af 41 %  

 af  

 aktierne i C A/S samt for deltagelse i møder i forbindelse hermed. Vedrørende  

 advokatudgifterne på 55.000 kr. er der fremlagt kopi af faktura af 7.  

 november  

 2002 fra et advokatfirma på 37.000 kr. vedrørende:
·  

  

 	  

 Erhvervelse af aktiepost i C A/S ·  

  

 	  

 For mit arbejde i ovennævnte sag i perioden  

 fra den 16. juni 2002 til dato, herunder ·  

  

 	  

 gennemgang af korrespondance, regnskaber  

 for C A/S samt udkast til aktionæroverenskomst i forbindelse med forberedelse  

 af møde hos advokat den 26. juni 2002, ·  

  

 	  

 deltagelse i formøde med B, D og statsaut.  

 revisor den 26. juni 2002, ·  

  

 	  

 deltagelse i forhandlingsmøde med samme  

 samt direktør E og advokat på advokatens kontor ligeledes den 26. juni 2002, ·  

  

 	  

 efterfølgende gennemgang og kommentering på  

 flere udkast til aktionæroverenskomst mellem parterne, ·  

  

 	  

 efterfølgende gennemgang og kommentering på  

 flere udkast til direktørkontrakter for henholdsvis E og B i C A/S, ·  

  

 	  

 gennemgang og kommentering på udkast til  

 gældsbrev vedrørende selskabets finansiering af kr. 250.000 af den samlede  

 købesum for aktieposten, stor nominel kr. 45.000, ·  

  

 	  

 gennemgang af fremlejekontrakt med F A/S og  

 lejekontrakt med udlejer og omfattende korrespondance med advokat samt med  

 udlejer vedrørende kontraktlige spørgsmål, ·  

  

 	  

 i samme forbindelse deltagelse i et møde  

 med udlejer den 10. oktober 2002, ·  

  

 	  

 forberedelse af dokumentation til  

 underskrift og deltagelse i underskriftsmøde i C A/Ss forrtning den 25.  

 oktober 2002, ·  

  

 	  

 diverse telefonsamtaler og korrespondance  

 pr. brev og e-mail med B, advokat og statsaut. revisor, som sagen i øvrigt  

 har  

 givet anledning til, Der  

 er endvidere fremlagt kopi af faktura af 19. maj 2003 fra advokatfirmaet på  

 18.000 kr. vedrørende:
·  

  

 	  

 Erhvervelse af aktiepost i C A/S ·  

  

 	  

 For mit arbejde i ovennævnte sag i perioden  

 fra 7. november 2002 til dato, herunder ·  

  

 	  

 udarbejdelse af flere udkast til  

 aktionæraftale vedrørende udbyttebetaling samt telefonsamtaler og  

 korrespondance herom med B, statsaut. revisor og advokat, ·  

  

 	  

 udarbejdelse af adskillige udkast til  

 gældsbrev vedrørende selskabets lån af kr. 804.238 samt telefonsamtaler og  

 korrespondance herom med B, statsaut. revisor og advokat, ·  

  

 	  

 udarbejdelse af adskillige udkast til  

 aktieoverdragelsesaftale samt telefonsamtaler og korrespondance herom med B,  

 statsaut. revisor og advokat, ·  

  

 	  

 diverse korrespondance og telefonsamtaler  

 vedrørende værdiansættelse af aktier i C A/S, ·  

  

 	  

 forberedelse af dokumentation til  

 underskrift og deltagelse i underskriftsmøde den 8. maj 2003, ·  

  

 	  

 diverse telefonsamtaler og korrespondance  

 pr. brev og e-mail med B, bank, advokat og statsaut. revisor, som sagen i  

 øvrigt har givet anledning til, Selskabets  

 repræsentant har oplyst, at G A/S ejer de resterende 50 % af aktierne i C  

 A/S.  

 E er hovedaktionær i  

 G A/S.
Selskabets  

 repræsentant har oplyst, at det var sælgers advokat, som udarbejdede selve  

 aktieoverdragelsesaftalerne i forbindelse med selskabets erhvervelse af  

 aktierne i C A/S.
Selskabets repræsentant har endvidere oplyst, at et  

 skønsmæssigt fastsat beløb på 3.000 kr. af de samlede advokatudgifter kan  

 henføres til selve overdragelsen af aktierne.
Der  

 er fremlagt kopi af aktionæroverenskomst af 25. oktober 2002 mellem selskabet  

 og  

 B på den ene side og G A/S og E på  

 den anden side.
Af aktionæroverenskomsten fremgår det, at overenskomsten har  

 til formål at sikre og regulere parternes fremtidige samarbejde om C A/S.  

 Overenskomsten indeholder endvidere bl.a. bestemmelser om Es og  

 Bs  

 arbejdsområder i C A/S, bestyrelsen, udbyttebetaling til aktionærerne i C  

 A/S,  

 køberet for selskabet til yderligere 41 % af aktierne og beregning af  

 købesummen i forbindelse dermed.
 Der  

 er endvidere fremlagt kopi af tillæg til aktionæroverenskomsten af 2. februar  

 2003, hvor bestemmelsen om udbyttebetaling er ændret.
Der  

 er fremlagt kopi af lejekontrakt af 14. januar 1997 samt diverse tillæg  

 dertil  

 vedrørende leje af lokaler.
Det er oplyst, at lokalerne er fremlejet til C  

 A/S.  

 Endvidere er der fremlagt allonge af 8. oktober 2002 til fremlejeaftalen af  

 14.  

 januar 1997 fremlejegiver og C A/S som fremlejetager.
Af allongen fremgår  

 det,  

 at det i forbindelse med overdragelsen af aktiekapitalen i SM 370 Østerbro  

 A/S  

 til Jan Krøyer eller et af ham helejet selskab er aftalt, at nøglepenge  

 andrager 0 kr.
Endvidere er der udarbejdet nyt punkt 6 til fremlejeaftalen af  

 14. januar 1997 vedrørende fremlejetagers eventuelle salg af forretningen.
 Udgifterne  

 til advokat og revisor på i alt 158.900 kr. afholdt i forbindelse med køb af  

 aktierne i C A/S kan ikke godkendes fradraget ved selskabets  

 indkomstopgørelse  

 for indkomståret 2003.
Selskabet  

 har alene erhvervet aktierne i C A/S og ikke erhvervet nogen del af den  

 virksomhed,  

 som drives i C A/S.
Selskabets køb af aktierne i C A/S kan ikke anses at være  

 etablering af en erhvervsvirksomhed eller udvidelse af en bestående  

 erhvervsvirksomhed efter ligningslovens § 8 J, stk. 1. Udgifterne må derimod  

 anses at vedrøre selskabets kapitalinteresse i C A/S og må derfor tillægges  

 anskaffelsessummen for aktierne i C A/S.
 Selskabets  

 repræsentant har fremsat påstand om, at advokat- og revisorudgifterne på i  

 alt  

 158.900 kr. godkendes fradraget ved selskabets indkomstopgørelse efter  

 ligningslovens § 8 J, stk. 1.
Der  

 henvises til Landsskatterettens kendelse, SKM2004.387.LSR /TfS 2004.770, hvor  

 Landsskatteretten under henvisning til Højesterets dom af 23. juni 2004, TfS  

 2004.542, godkendte fradrag for revisorudgifter i forbindelse med køb af  

 aktier  

 i et datterselskab.
Endvidere henvises der til TfS 2004.671, artikel af Jakob  

 Bundgaard.
Vedrørende  

 den i advokatfakturaen af 7. november 2002 omtalte lejekontrakt, er  

 advokatens arbejde vedrørende lejekontrakten  

 alene udført som følge af aktieoverdragelsen til selskabet.
Forholdet er, at  

 der er indgået en lejekontrakt med udlejer, og at lejer herefter fremlejer  

 lokalerne  

 til C A/S.
I forbindelse med, at selskabet bliver aktionær blev der  

 udarbejdet  

 en allonge til lejekontrakten, hvor udlejer godkendte den nye aktionær.
Ifølge  

 ligningslovens § 8 J, stk. 1, er der fradrag for udgifter til advokat og  

 revisor, der er afholdt i forbindelse med etablering af en erhvervsvirksomhed  

 eller udvidelse af en bestående erhvervsvirksomhed.
Ifølge ligningslovens § 8  

 J, stk. 3, kan udgifter, der må anses for tillæg til en købesum eller fradrag  

 i  

 en salgssum for et aktiv, ikke fradrages efter stk. 1. Ved dom af 23. juni  

 2004  

 i sagen Johnson Holding A/S mod Skatteministeriet har Højesteret vedrørende  

 anvendelsen af ligningslovens § 8 J udtalt følgende: Ifølge  

 aktieselskabslovens  

 § 1, stk. 1, og anpartsselskabslovens § 1, stk. 1, skal aktie- og  

 anpartsselskaber  

 være erhvervsdrivende, og det er i selskabsretten anerkendt, at kravet herom  

 er  

 opfyldt også for så vidt angår selskaber, hvis virksomhed alene består i at  

 besidde aktier eller anparter i et eller flere datterselskaber.  

 Udgangspunktet  

 må på denne baggrund være, at sådanne moderselskaber også anses for  

 erhvervsdrivende ved anvendelsen af de skatteretlige regler. Henset  

 til Højesterets dom af 23. juni 2004 må selskabets anskaffelse af aktier i C  

 A/S anses at være en udvidelse af selskabets bestående erhvervsvirksomhed,  

 således at advokat- og revisorudgifterne afholdt i forbindelse dermed som  

 udgangspunkt må være fradragsberettigede efter ligningslovens § 8 J, stk. 1.  

 I  

 det omfang udgifterne helt eller delvist skal anses for tillæg til købesummen  

 for aktierne, er de ikke fradragsberettigede efter stk. 1, jf. stk. 3. Af  

 ordlyden af § 8 J, stk. 1, fremgår det, at der skal gives fradrag for  

 revisor-  

 og advokatudgifter, der er afholdt i forbindelse med udvidelse af en  

 bestående  

 erhvervsvirksomhed.
Af forarbejderne til ligningslovens § 8 J fremgår, at  

 sigtet er at give fradrag for udgifter, som er typiske i en etableringsfase  

 eller i forbindelse med udvidelse af virksomheden.
Videre fremgår, at der  

 typisk vil være tale om udgifter i form af rådgivningshonorarer, honorarer  

 for  

 udfærdigelse af kontrakter m.v.
Til bestemmelsens stk. 3 fremgår det, at  

 indførelsen af denne regel ikke tilsigtede en ændring af den hidtidige  

 praksis  

 for hvilke udgifter, der kunne anses for et tillæg til en købesum eller et  

 fradrag  

 i en salgssum.
Der kan således med udgangspunkt i formuleringen af  

 ligningslovens § 8 J, stk. 1 og 3, og forarbejderne hertil ikke nægtes  

 fradrag  

 for samtlige de omhandlede revisor- og advokatudgifter blot med henvisning  

 til  

 stk. 3, da der ikke ses at foreligge en fast praksis, hvorefter udgifterne  

 skal  

 henføres til aktiernes anskaffelsessum.
Efter  

 det foreliggende, herunder fakturaernes ordlyd samt det af selskabets  

 repræsentant oplyste, kan alene en mindre del af de afholdte advokatudgifter  

 antages at have en sådan tæt og direkte forbindelse til selve overdragelsen  

 af  

 aktierne, at de bør tillægges købesummen for disse, jf. stk. 3.  

 Repræsentanten  

 har skønsmæssigt anslået, at 3.000 kr. af de samlede advokatudgifter direkte  

 kan henføres til selve overdragelsen af aktierne.
Der ses ikke at være  

 grundlag  

 for at tilsidesætte dette skøn, der må anses for rimeligt i forhold til de  

 transaktioner, der er forbundet med overdragelsen af aktierne.
Vedrørende  

 advokatfakturaerne fremgår det bl.a., at advokaten har udarbejdet udkast til  

 aktionæroverenskomst.
Selskabet er direkte part i aktionæroverenskomsten, og  

 det fremgår af overenskomsten, at den har til formål at sikre og regulere  

 parternes fremtidige samarbejde om C A/S.
Overenskomsten samt tillægget  

 dertil  

 indeholder endvidere bl.a. bestemmelser om udbyttebetaling og forkøbsret.  

 Udgifter som må henføres til arbejde vedrørende bestemmelserne om  

 udbyttebetaling og forkøbsret må anses at vedrøre selskabets  

 kapitalinteresser  

 i C A/S, og kan derfor ikke godkendes fradraget ved selskabets  

 indkomstopgørelse.
Af  

 advokatfakturaerne fremgår endvidere, at advokaten har udarbejdet  

 direktørkontrakter for ansatte i C A/S, samt at der er foretaget gennemgang  

 af  

 fremlejekontrakt.
C A/S er part i fremlejeaftalen.
Udgifter som må henføres  

 til  

 arbejde vedrørende direktørkontrakterne og fremlejekontrakten kan ikke  

 godkendes fradraget ved selskabets indkomstopgørelse, idet udgifterne må  

 henføres til C A/S.
Henset til fakturaernes ordlyd samt det af selskabets  

 repræsentant oplyste må et skønsmæssigt fastsat beløb på 9.000 kr. henføres  

 til  

 advokatens arbejde vedrørende udarbejdelse af udbytte- og  

 forkøbsretsbestemmelser, direktørkontrakter og fremlejekontakten.
Dette beløb  

 kan, jf. ovenstående, ikke godkendes fradraget ved selskabets  

 indkomstopgørelse.
Derudover skal et beløb på 3.000 kr. tillægges aktiernes  

 anskaffelsessum, jf. ligningslovens § 8 J, stk. 3. Det bemærkes herved, at  

 udarbejdelsen af aktieoverdragelsesaftalen efter det oplyste er foretaget af  

 sælgers advokat.
Den påklagede ansættelse for indkomståret 2003 nedsættes  

 herved med 146.900 kr., idet dette beløb godkendes fradraget ved selskabets  

 indkomstopgørelse efter ligningslovens § 8 J, stk. 1.
