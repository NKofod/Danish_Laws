 I medfør af § 3, stk. 2, § 14, stk. 2, og § 32, stk. 4, i lov nr. 288 af  

 4. juni 1986 om miljø og genteknologi og efter forhandling med  

 arbejdsministeren, landbrugsministeren, fiskeriministeren, industriministeren  

 og undervisningsministeren, jf. § 7, fastsættes:
 § 1.  Import eller anden form for indførsel til  

 Danmark af stoffer og produkter, der indeholder genteknologisk fremstillede  

 organismer, som kan benyttes på laboratorieklasse 1 og 2, jf. bekendtgørelse  

 nr. 578 af 1. september 1987 om genteknologi og arbejdsmiljø, undtages i  

 medfør af § 3, stk. 2 i lov om miljø og genteknologi fra godkendelse efter §  

 12, stk. 1.
§ 2.  En væske eller et pulver, som indeholder  

 genteknologisk fremstillede organismer, der er undtaget fra godkendelse, jf.  

 § 1, skal ved import og forsendelse være indesluttet i en tætlukket,  

 brudsikker beholder.
Beholderen skal være emballeret i et  

 beskyttelseshylster, der kan modstå tryk, stød m.v., der hidrører fra  

 transport.
 § 3.  Genteknologisk fremstillede dyr og planter, der  

 er undtaget fra godkendelse, jf. § 1, skal ved import og forsendelse være  

 indesluttet således, at dyr ikke kan undslippe, og plantemateriale ikke  

 spredes.
 § 4.  Såfremt der opstår skade på forsendelsen, der  

 kan medføre spredning af den genteknologisk fremstillede organisme, skal  

 Levnedsmiddelstyrelsen straks underrettes.
 § 5.  Forsendelse skal mærkes således, at det klart  

 fremgår, at den indeholder en genteknologisk fremstillet organisme.
 Stk. 2.  Den, som indfører en genteknologisk fremstillet  

 organisme, skal indskærpe kravet til emballering og mærkning overfor  

 afsenderen.
 § 6.  Overtrædelse af bekendtgørelsen straffes med  

 bøde.
 § 7.  Bekendtgørelsen træder i kraft den 1. januar  

 1989.
