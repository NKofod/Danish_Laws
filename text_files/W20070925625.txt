Landsskatteretskendelse vedr.
Lejer var berettiget til at  

 klage over ejendomsvurderingen Klagen vedrører vurderingen  

 pr. 1/10 2004. Vurderingsankenævnet for Amtet har truffet følgende afgørelse:
 Klageren er ikke  

 klageberettiget.
Landsskatterettens afgørelse Klageren er klageberettiget.  

 Sagen hjemvises til fornyet behandling ved Vurderingsankenævnet.
Sagens oplysninger Klageren lejer ejendommen X.  

 Klageren er eneste lejer i ejendommen.  

 Ejendommen er pr. 1/10 2004 vurderet til 364.000.000 kr.
Vurderingsankenævnets afgørelse Det fremgår af  

 skattestyrelseslovens § 22 A, stk. 1, at en klage over told- og  

 skatteforvaltningens afgørelser kan indgives af ejeren af den faste ejendom.  

 Endvidere kan en ejer også klage over vurderingen af en andens ejendom, når  

 ejeren har en retlig og økonomisk interesse deri.
 Til sidstnævnte bestemmelse  

 er det i Vurderingsvejledningen afsnit H.4.1.1, nævnt, at klageadgangen for  

 en  

 ejer af en anden ejendom antages at forudsætte, at klageren har interesse i  

 vurderingen  

 i sin egenskab af ejer af en nærmere bestemt fast ejendom.
 Vurderingsankenævnet har  

 bemærket, at klageren har henvist til, at Landsskatteretten tidligere har  

 truffet afgørelse om klageberettigelse jf. Vurdering og beskatning af  

 fast  

 ejendom, side 41. Afgørelsen blev truffet i medfør af vurderingslovens  

 § 42,  

 stk. 1, og reglen om klageberettigelse i den daværende bestemmelse i  

 vurderingsloven er identisk med Skattestyrelseslovens § 22 A.
 Vurderingsankenævnet har  

 hertil anført, at Vurderingsloven indtil 1994 indeholdt følgende bestemmelse  

 i  

 § 42, stk. 1:
Ansættelsen m.v. af en  

 ejendom kan endvidere påklages af den bruger, der ifølge lov eller kontrakt  

 er  

 forpligtet til at udrede skatterne af ejendommen. Bestemmelsen udgik imidlertid  

 af vurderingsloven i forbindelse med vedtagelsen af lov nr. 378 af 18. maj  

 1994. Den af Landsskatteretten trufne afgørelse er således sket ud fra  

 dagældende lovgivning.
Ejerens påstand og argumenter Lejeren er klageberettiget,  

 idet den trufne afgørelse tilsidesætter -  

 	  

 lex  

 generalis i henhold til Forvaltningslovens princip om klageberettigelse ud  

 fra  

 kriteriet om en væsentlig og individuel interesse.
Nærværende sag vedrører et  

 tilfælde, hvor A A/S som lejer af en erhvervsejerlejlighed kontraktmæssigt  

 afholder samtlige skatter og afgifter for ejerlejligheden, hvorved ejeren  

 reelt  

 er uden økonomisk og retlig interesse i vurderingen.
Lejer/A A/S har hermed  

 en  

 væsentlig, individuel og økonomisk interesse i vurderingen og må følgelig  

 have  

 partsstatus som klageberettiget, idet lejer/A A/S i modsat fald såvel retligt  

 som faktisk er afskåret fra at varetage sine interesser, jf. herfor Carl Aage  

 Nørgaard og Jens Garde "Forvaltningsret, Sagsbehandling", 1995,  

 side  

 155-159.
 -  

 	  

 lex  

 specialis princippet, herunder vurderingslovens § 10, stk. 3, hvoraf følger,  

 at  

 der ved ansættelsen af ejendomsværdien for udlejningsejendommes vedkommende  

 regnes med sædvanlige udlejningsforhold, i hvilken forbindelse der henvises  

 til  

 det ovenfor anførte, hvorefter lejen i lejeforholdet er et produkt af en  

 aftale  

 indgået mellem indbyrdes uafhængige parter.
 Det bemærkes, at der ikke er  

 indikationer i forarbejderne til den ændrede ordlyd af skattestyrelseslovens  

 §  

 22 A om, at denne ændring skulle være udtryk for en materiel ændring af  

 klageberettigelsen  

 og dermed udelukke klageberettigelse for en lejer i en sag som den  

 foreliggende, hvor en lejer kontraktmæssigt bærer samtlige skatter og  

 afgifter  

 på en ejendom.
Landsskatterettens  

 bemærkninger og begrundelse Sagen har været forelagt SKAT,  

 Hovedcentret, som har udtalt:
 SKAT har praksis for at anse  

 en bruger, som direkte afholder alle skatter og afgifter vedrørende en fast  

 ejendom for klageberettiget, idet den bruger/lejer har en væsentlig direkte  

 retlig interesse i at kunne klage over en vurdering.
 Denne praksis er i  

 overensstemmelse med de forvaltningsretlige principper, som SKAT har anvendt  

 uanset de tidligere lovbestemmelsers forskellige formulering.
 Det bemærkes i den  

 forbindelse, at SKAT finder det afgørende, at klager er kontraktligt til  

 direkte at afholde bl.a. grund- og bygningsskatter, således at  

 disse skatter  

 ikke er en del af huslejen.
SKAT kan derfor tilslutte sig  

 Landsskatterettens forslag til afgørelse, at klager er klageberettiget, og  

 sagen hjemvises til fornyet behandling i vurderingsankenævnet Landsskatteretten bemærker,  

 at sagen er omfattet af § 22 A, stk. 1, og § 23 i den dagældende  

 skattestyrelseslov.
 Der var i henhold til den  

 dagældende bestemmelse i § 42 vurderingsloven (Lovbekendtgørelse nr. 437 af  

 14.8.1984) klageadgang for den bruger, der ifølge lov eller kontrakt var  

 forpligtet til at udrede skatterne af ejendommen.
 Vurderingslovens § 42 var en  

 regel om klage til skyldrådet og ikke til Landsskatteretten.
 Reglen om klage til  

 Landsskatteretten fandtes i § 23, stk. 3 i skattestyrelsesloven og havde en  

 formulering,  

 der ikke indeholdt reglen om brugers klageadgang, jf. lov nr. 824 af  

 19.12.1989. Bestemmelsen i § 23, stk. 3, svarede til den formulering af  

 vurderingslovens § 42, som blev indført ved lov nr. 378 af 18/5 1994.
 Der blev således med  

 ændringen af vurderingsloven i 1994 overensstemmelse mellem  

 klagebestemmelserne  

 til skyldråd og Landsskatteretten.
 I bemærkningerne til  

 lovforslaget om ændring af vurderingsloven i 1994 er der ingen kommentarer  

 til,  

 at sætningen om brugers klageadgang udgår.
I forbindelse med den nye  

 statslige vurderingsorganisation i 2002 blev vurderingslovens § 42 ophævet,  

 og  

 reglerne om klage til det nye vurderingsankenævn blev overført til § 22 A i  

 skattestyrelsesloven.
Der skete ved denne overførsel ingen realitetsændring  

 vedrørende kredsen af de klageberettigede, og der er heller intet anført  

 herom  

 i bemærkningerne.
Samtidig blev reglerne om  

 klage til Landsskatteretten i § 23 ændret, således at det nu blot blev  

 bestemt, at der kunne klages over  

 vurderingsankenævnets afgørelser.
Den tidligere bestemmelse i § 23, stk. 3,  

 der  

 afgrænsede kredsen af de klageberettigede, udgik.
Landsskatteretten bemærker,  

 at der i forarbejderne til ovennævnte love intet er anført om, hvorfor reglen  

 om brugers klageadgang er udgået.
Retten er derfor af den opfattelse, at der  

 i  

 forbindelse med lovændringen i 1994 ikke har været tilsigtet nogen  

 realitetsændring på dette område.
 Retten kan således tiltræde  

 klagerens påstand om, at klageren er berettiget at påklage  

 ejendomsvurderingen  

 pr. 1/10 2004.
