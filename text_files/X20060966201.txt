 Der er efter SKATs opfattelse  

 tale om to selvstændige transaktioner, hvorfor dispositionen ikke er omfattet  

 af momslovens § 27, stk. 5. Der er derimod tale om en byttehandel jf.  

 momslovens  

 § 28, stk. 2, og der skal derfor beregnes moms af den fulde salgspris.
 Skatterådet bekræfter, at  

 momslovens § 27, stk. 5 ikke kan finde anvendelse, når en forhandler udsteder  

 et tilbagekøbsbevis, der giver den pågældende køber mulighed for at ombytte  

 den  

 erhvervede mobiltelefon til en ny inden for 1 år, mod nedslag i salgsprisen  

 ved  

 køb af en ny mobiltelefon.
Den momsmæssige behandling af varer, der  

 returneres/ombyttes vedfremvisning af tilbagekøbsbeviser Spørgsmål Svar Ad 1. Nej, se  

 sagsfremstilling og begrundelse Ad 2. Nej, se  

 sagsfremstilling og begrundelse Ad 3. Nej, se  

 sagsfremstilling og begrundelse Anmodningens dato mv.
 Anmodningen er  

 modtaget d. 24. april 2006.
Gebyret er  

 registreret indbetalt d. 24. april 2006 Beskrivelse af de faktiske forhold Selskabet er et  

 dansk selskab, registreret hos SKAT under branchen "Engroshandel med  

 computere og IT-udstyr". Selskabet er hovedkontor for et kædesamarbejde,  

 bestående af et større antal selvstændige forhandlere i Danmark.
Udover dette  

 er selskabet ansvarlig for kædens Internethandel og selskabet sælger selv  

 varer  

 via Internettet til henholdsvis erhvervsdrivende og til private  

 forbrugere.
Selskabets salg  

 består bl.a. i salg af mobiltelefoner og ved salg heraf modtager selskabet  

 henholdsvis betaling fra kunden samt et kampagnetilskud, et imietilskud og en  

 bonus fra teleoperatøren.
I henhold til markedsføringsreglerne, skal det  

 fremgå  

 af annoncen, hvor meget kunden reelt kommer til at betale for den pågældende  

 mobiltelefon.
Efterfølgende afdrager kunden den resterende betaling for  

 mobiltelefonen via abonnementet til teleoperatøren, hvorefter teleoperatøren  

 betaler et tilskud til selskabet.
Spørgers eventuelle opfattelse ifølge anmodning og bemærkninger til  

 sagsfremstilling Spørger er af  

 den opfattelse, at der kan foretages fradrag i momsgrundlaget jf. momslovens  

 §  

 27, stk. 5 (lovbekendtgørelse nr. 966 af 14. oktober 2005), når tilbagekøbet  

 finder sted inden 1 år efter handlens indgåelse mod delvis godtgørelse af  

 salgsprisen.
Det er spørgers  

 vurdering, at der kan ske reducering af momsgrundlaget, når værdien på  

 tilbagekøbsbeviset  

 er mindre end den samlede pris, som selskabet modtager i forbindelse med  

 salget  

 af den pågældende mobiltelefon.
Den samlede pris, som selskabet modtager i  

 forbindelse med salget af den enkelte mobiltelefon, svarer til selskabets  

 salgspris.
Såfremt SKAT  

 ikke er enig i, at værdiansættelsen af tilbagekøbsbeviset kan ske i forhold  

 til  

 den samlede pris, som selskabet modtager, er det spørgers vurdering, at der  

 kan  

 ske regulering af momsgrundlaget, når værdien på tilbagekøbsbeviset er mindre  

 end den samlede pris, som kunden skal betale for mobiltelefonen.
I henhold  

 til  

 markedsføringsloven anses det månedlige abonnement reelt for en del af  

 betalingen for den pågældende mobiltelefon, idet køber er bundet af  

 abonnementet  

 i 6 måneder efter købet og abonnementsbetalingen reelt tilfalder selskabet  

 via  

 tilskud fra teleoperatøren.
Til illustration  

 af markedsføringslovens bestemmelser om specifikation af salgsprisen kan der  

 henvises  

 til følgende eksempler.
Eksempel 1 illustrerer den samlede pris som kunden  

 minimum skal betale ved køb af én mobiltelefon og eksempel 2 illustrerer  

 selskabets honorering fra teleoperatøren ved salg af én mobiltelefon.
Eksempel 1 Mobiltelefon 299,00 kr.
Oprettelse 99,00 kr.
 Abonnement/mdr.
 120,00 kr.
 I alt min. for 6 mdr.
 1.118,00 kr.
Eksempel 2 Kundens betaling ved levering af telefonen 239,20 kr.
Tilskud fra teleoperatøren, (imie-tilskud) 1.470,00 kr.
Tilskud fra teleoperatøren, (kampagnetilskud) 250,00 kr.
Bonus 190,00 kr.
Indtægter i alt 2.149,20 kr.
Høringssvar Spørger har  

 følgende bemærkninger til SKATs sagsfremstilling:
Vi er ikke enige  

 med SKAT i, at der er tale om to selvstændige transaktioner, når tilbagekøbet  

 sker på betingelse af, at der købes en ny telefon.
For at der kan ske en  

 ombytning af en vare vil der altid blive købt en ny vare, ellers kan der ikke  

 blive tale om ombytning.
Hvis der ikke foretages et nyt køb, er der  

 udelukkende  

 tale om returnering og ikke ombytning.
 Med henvisning  

 til praksis, herunder Departementets afgørelse MOMS1982,818 kan momslovens §  

 27, stk. 5 finde anvendelse ved ombytning af varer med reduktion i prisen på  

 den nye vare, når tilbagekøbsprisen på den gamle vare ikke er større end det  

 varen oprindeligt er solgt til.
Udgangspunktet  

 for ombytning af varer er, at kunden får en ny varer mod returnering af den  

 tidligere købte.
Der er ingen krav til, at den tidligere købte vare skal være  

 defekt eller lignende.
 På baggrund af  

 Departementets udtalelse, må det konstateres, at der er tale om ombytning af  

 varer når tilbagekøbsprisen er lig med eller mindre end det beløb kunden  

 oprindeligt betalte for den pågældende vare.
Yderligere  

 anføres det, at hvis en virksomhed tilbyder at tilbagekøbe varer, hvor  

 tilbagekøbet ikke er begrundet i fejl og mangler ved det solgte, skal  

 tilbagekøbet foretages inden et år fra salgstidspunktet.
Der er ingen krav i  

 henhold til administrativ praksis om, at virksomheden ikke må sælge en ny  

 vare  

 samtidig med, at en tidligere solgt vare tages retur.
I  

 sagsfremstillingen henviser SKAT til momsvejledningens afsnit om returnering  

 inden for en garantiperiode.
Afsnittet knytter sig til Departementets  

 afgørelse  

 MOMS1986,955.
 Afsluttende  

 bemærkes det, at det i henhold til administrativ praksis ikke skal tillægges  

 betydning, at tilbagekøbet sker i forbindelse med køb af nye varer.
Ved ombytning af  

 en vare, er det afgørende, at det tilbagekøbte oprindeligt er købt hos  

 virksomheden  

 og prisen for det tilbagekøbte ikke overstiger den oprindelige salgspris.
For  

 anvendelse  

 af momslovens § 27, stk. 5 skal det tillige tillægges betydning, at selskabet  

 udsteder tilbagekøbsbeviset i forbindelse med salget af den oprindelige  

 mobiltelefon.
Kunden får en betaling svarende til værdien på  

 tilbagekøbsbeviset, uanset udviklingen på markedet.
 Da selskabet  

 udsteder tilbagekøbsbeviset som led i den oprindelige salgsaftale, hvor  

 værdien  

 fastsættes, er det vores vurdering, at momslovens § 27, stk. 5 kan finde  

 anvendelse.
Det afgørende  

 for besvarelsen er hvilken værdi, der skal lægges til grund, idet handel med  

 mobiltelefoner er atypiske i forhold til handel med andre varer.
Dette  

 skyldes,  

 at selskabet modtager en del af betalingen for telefonerne via  

 teleoperatørerne.
SKATs indstilling og begrundelse Af momslovens §  

 27, stk. 5 fremgår:
"I  

 afgiftsgrundlaget kan fradrages 80 pct. af beløb, der er godtgjort kunder for  

 varer, som virksomheden har modtaget retur." Momslovens § 27,  

 stk. 5 findes tilsvarende i 6. momsdirektivs (Rådets sjette direktiv  

 77/388/EØF  

 af 17. maj 1977) artikel 11, hvor det af punkt C, stk. 1 fremgår:
 "I tilfælde  

 af annullation, afbestilling, ophævelse, ikke eller kun delvis betaling eller  

 afslag i prisen efter det tidspunkt, hvor transaktionen har fundet sted,  

 nedsættes beskatningsgrundlaget tilsvarende på betingelser som fastsættes af  

 medlemsstaterne.
(...)" I henhold til  

 momsvejledning 2006-3, afsnit G.1.5, tager momslovens § 27, stk. 5 sigte på  

 varer, der tages tilbage under sådanne omstændigheder, at der foreligger en  

 annullering af handlen, dvs. i tilfælde hvor den fulde salgspris godtgøres  

 køber.
 Der er dog  

 administrativt åbnet mulighed for momsmæssig regulering i de tilfælde, hvor  

 der  

 ydes delvis godtgørelse for varer, som returneres inden for en garantiperiode  

 eller returneres/tilbagekøbes inden for 1 år efter handlen.
Af samme afsnit  

 fremgår det, at såfremt en sælger i forbindelse med returnering/ombytning  

 betaler en højere pris for varen, end den oprindelig var solgt til, kan der  

 ikke foretages fradrag.
Ligeledes gælder dette, hvis den højere salgspris  

 betales  

 på den måde, at køber betaler en mindre pris end den ellers gældende ved  

 købet  

 af en ny vare. Årsagen hertil er, at der i sådanne tilfælde ikke er tale om  

 returnering af varer, men om en helt ny handel mellem parterne.
Hvad angår  

 returnering af varer inden for garantiperioden fastsætter momsvejledningen,  

 at  

 der kan foretages fradrag, når varen tages retur inden for en garantiperiode  

 mod delvis godtgørelse af salgsprisen.
Dette kan ske i tilfælde, hvor  

 virksomheden i henhold til en skriftlig garantiaftale har forpligtet sig til  

 ubetinget at tage varen tilbage, hvis der inden for garantiperioden  

 konstateres  

 væsentlige fejl eller mangler ved det solgte.
Er der derimod tale om  

 tilbagekøb, fx ibyttetagning i forbindelse med salg af en anden vare, kan der  

 ikke  

 foretages fradrag.
Spørger anfører  

 i anmodningen, at køber ikke er forpligtiget til at anvende det af selskabet  

 udstedte tilbagekøbsbevis, men at køber kan vælge at anvende  

 tilbagekøbsbeviset  

 ved købet af en ny mobiltelefon.
Såfremt køber vælger at anvende muligheden  

 herfor, er der efter SKATs opfattelse tale om en ny transaktion, hvor køber  

 sælger den tidligere erhvervede mobiltelefon til selskabet, i forbindelse med  

 at selskabet sælger en ny mobiltelefon til den pågældende.
 På grundlag af  

 ovenstående er SKAT af den opfattelse, at den i anmodningen beskrevne  

 disposition,  

 hvor selskabet udsteder et tilbagekøbsbevis, der giver den pågældende køber  

 mulighed for at ombytte den erhvervede mobiltelefon til en ny inden for 1 år,  

 mod nedslag i salgsprisen ved køb af en ny mobiltelefon, ikke giver selskabet  

 mulighed for at reducere momsgrundlaget jf. momslovens § 27, stk. 5. SKAT  

 anser  

 således den beskrevne disposition for værende to selvstændige transaktioner.  

 Det ligges til grund, at returneringen ikke sker som følge af et forhold der  

 alene vedrører den oprindelige salgsaftale, men i stedet er betinget af  

 salget  

 af en ny mobiltelefon til køberen.
SKATs bemærkninger til høringsvaret Med henvisning  

 til formuleringen i momslovens § 27, stk. 5 fastholder SKAT sin opfattelse  

 af,  

 at den af selskabet påtænkte disposition, ikke er at sidestille med en  

 disposition omfattet af bestemmelsen jf. lovgivers oprindelige hensigt.
 Det er uden  

 betydning for om bestemmelsen kan finde anvendelse, om selskabet udsteder et  

 tilbagekøbsbevis i forbindelse med salget af den oprindelige mobiltelefon.  

 Tilbagekøbsbeviset angiver blot en værdi og giver den oprindelige køber ret  

 til  

 tilbagesalg af en funktionel mobiltelefon mod et beløb, dog på betingelse af,  

 at den oprindelige køber, køber en ny mobiltelefon.
 SKAT tager i sit  

 svar, ikke stilling til hvilken værdi der skal lægges til grund, idet SKAT  

 anser den af selskabet beskrevne disposition for at udgøre to selvstændige  

 transaktioner, hvorfor dispositionen ikke er omfattet af momslovens § 27,  

 stk.  

 5.
Skatterådets afgørelse og begrundelse Skatterådet har  

 på møde den 22. august behandlet spørgsmålet.
Skatterådet finder ikke, at  

 tilbagekøb af mobiltelefoner, ved udstedelse af tilbagekøbsbeviser, kan ske  

 jf.  

 momslovens § 27, stk. 5. Spørgsmål 1, 2 og 3 besvares herefter med nej.
Svaret er bindende for skattemyndighederne i følgende periode Svaret er  

 bindende i 5 år.
 Bindingsperioden  

 regnes fra starten af den afgiftsperiode, hvor Told- og skatteforvaltningen  

 har  

 modtaget anmodningen jf. skatteforvaltningslovens § 22, stk. 3.
