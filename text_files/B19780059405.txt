 I medfør af § 10, stk. 2, i lov nr. 609 af 14. december 1977 om valg af  

 danske repræsentanter til Europa-Parlamentet fastsættes:
 § 1.  Personer, der har valgret efter § 3, stk. 1, nr.  

 2, i lov om valg af danske repræsentanter til Europa-Parlamentet, og som  

 efter lovens § 5, stk. 3, er optaget på en særlig supplementsliste til  

 valglisten i Københavns kommune, afgiver stemme til valget til  

 Europa-Parlamentet efter reglerne i §§ 2-7.
 § 2.  Stemmeafgivningen sker på en dansk diplomatisk  

 eller konsulær repræsentation i et af de øvrige medlemslande i De europæiske  

 Fællesskaber.
 Stk. 2.  Stemmeafgivningen kan ske fra 3 måneder før  

 valgdagen.
 § 3.  Stemmematerialet, der tilvejebringes ved  

 indenrigsministerens foranstaltning, består af:
 Stk. 2.  Stemmeafgivningen er kun gyldig, når den sker  

 ved benyttelse af det i stk. 1 nævnte materiale.
§ 4.  Stemmeafgivningen foregår ved henvendelse til en  

 af de i § 2 nævnte repræsentantioner.
Efter at have forevist fornøden  

 legitimation får vælgeren udleveret et sæt stemmemateriale.
Stemmeafgivningen  

 skal ske uden overværelse af andre.
Stk. 2.  På stemmesedlen anfører vælgeren enten navnet  

 på en af de opstillede kandidater, eller navnet og/eller bogstavbetegnelsen  

 på en af de godkendte kandidatlister.
Umiddelbart derefter nedlægger vælgeren  

 stemmesedlen i konvolutten og tilklæber denne.
 Stk. 3.  Herefter udfyldes følgebrevet, som skal  

 indeholde:
§ 5.  Når vælgeren har stemt, og følgebrevet er  

 udfyldt og attesteret, indlægger vælgeren konvolutten med stemmesedlen og  

 følgebrevet i omslaget, som tilklæbes.
Derefter udfylder han rubrikken på  

 omslagets bagside med tydelig angivelse af navn, fødselsdato og bopæl.  

 Omslaget afleveres til den pågældende konsulatembedsmand, der omgående  

 indsender dette til Københavns registerforvaltning.
 § 6.  Omslagene skal være registerforvaltningen i  

 hænde inden afstemningens påbegyndelse.
§ 7.  Inden afstemningens påbegyndelse, om fornødent  

 dagen før valgdagen, åbnes de modtagne omslag af registerforvaltningen, der  

 for hver enkelt af omslagene undersøger, om den person, fra hvem det  

 hidrører, er opført på valglisten, og i bekræftende fald straks sætter et  

 kryds ved vælgerens navn på valglisten.
Undersøgelsen foregår i nærværelse af  

 valgstyrerne for det afstemningsområde, hvor de i EF-området udenfor Danmark  

 bosatte vælgere er optaget på valglisten.
 Stk. 2.  Viser det sig ved den nævnte undersøgelse, at  

 den pågældende ikke er valgberettiget, eller oplyses det, at han inden  

 valgdagen er afgået ved døden, indføres hans navn, fødselsdato og bopæl på en  

 særlig liste, og den uåbnede konvolut lægges tillige med følgebrevet på ny  

 ind i omslaget, og dette kommer ikke videre i betragtning.
Stk. 3.  Indeholder omslaget andet eller mere end eet  

 følgebrev og een konvolut, eller er der efter beskaffenheden af omslaget,  

 følgebrevet eller konvolutten grund til at antage, at de ikke hører til de  

 ved indenrigsministerens foranstaltning tilvejebragte, eller at der ved deres  

 udfyldning, attestation, underskrift eller indsendelse ikke er gået frem som  

 foreskrevet, indlægges omslagets indhold atter i omslaget, og dette kommer ej  

 heller videre i betragtning.
Eventuelle tvivlsspørgsmål afgøres af  

 valgstyrerne.
Stk. 4.  De konvolutter, som herefter kommer i  

 betragtning, opbevares hver enkelt sammen med det tilhørende følgebrev med  

 omslag, indtil afstemningen er afsluttet.
Konvolutterne nedlægges derefter i  

 en stemmekasse på afstemningsområdets afstemningssted, og åbnes først, når  

 det for optællingens skyld er nødvendigt.
 Stk. 5.  For omslag, som modtages efter afstemningens  

 påbegyndelse, indføres tidspunktet for modtagelsen i den i stk. 2 omhandlede  

 liste, hvorefter omslagene henlægges uåbnede og kommer ikke videre i  

 betragtning.
 Stk. 6.  Ved den stedfindende opgørelse skal såvel  

 omslag og følgebreve som konvolutter og stemmesedler være tilstede.
 § 8.  Bekendtgørelsen træder i kraft den 1. januar  

 1979.
