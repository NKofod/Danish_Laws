Nr BSF 71 Forslag til folketingsbeslutning om ændring af lov om beskyttelse af  

 havmiljøet Fremsat af Margrete Auken (SF) Tommy Dinesen (SF) Gade (SF) Leif Hermann  

 (SF) Ingerlise Koefoed (SF) Riishøj (SF) Ebba Strange (SF) den 24. februar 1989 Folketinget opfordrer regeringen til at udarbejde et lovforslag om ændring af lov om beskyttelse af havmiljøet efter følgende retningslinier:
1. Dumpning og havafbrænding af dansk affald m.m. forbydes.
Endvidere  

 forbydes det at transportere affald til bortskaffelse på havet gennem dansk  

 område.
 2. Danskejede selskaber, herunder rederier og skibe, forbydes at deltage,  

 direkte eller indirekte, i dumpnings- og havafbrændingsaktiviteter.
 3. Tilladelse til dumpning af havbundsmaterialer kan kun gives, hvis det  

 kan dokumenteres, at materialerne ikke kan nyttiggøres og ikke indeholder  

 væsentlige mængder eller koncentrationer af stofferne opført på bilag 3 i  

 gældende lov.
 Ændringerne berører ikke forurening fra den normale drift af skibe og  

 heller ikke de relevante konventioners bestemmelser om force majeure.
Bemærkninger til forslaget Almindelige bemærkninger Dumpning og havafbrænding er i dag totalt forbudt i hele Østersøområdet,  

 dog er dumpning af havbundsmaterialer (klapning) muligt, hvis der er udstedt  

 behørig tilladelse fra den kompetente nationale myndighed.
 Nordsølandenes miljøministre besluttede i oktober 1987 på den 2.  

 Internationale Nordsøkonference, at dumpning af affald i havet skal ophøre  

 den 1. januar 1989 og kun tillades, hvis det kan dokumenteres over for de  

 kompetente internationale organisationer, at der ikke findes alternativer på  

 land, og at affaldet er uden risiko for havmiljøet.
Det har længe været dansk politik, at dumpning i havet skal forbydes.
Den  

 sidste dumpning af dansk affald fandt sted i 1983 i Atlanterhavet, og den  

 daværende miljøminister udtalte i forbindelse med afviklingen af affald, at  

 der ikke fremover vil blive givet tilladelse til dumpning.
 Danmark har spillet en meget væsentlig rolle i arbejdet med at få forbudt  

 afbrænding af kemisk affald på verdenshavene og for at få bragt dumpning af  

 radioaktivt affald til ophør.
Havmiljøloven afspejler i sin nuværende udformning imidlertid ikke den  

 meget restriktive politik, som Danmark fremfører internationalt.
Der er  

 således fortsat mulighed for at give tilladelse til dumpning og afbrænding af  

 dansk affald på havet.
En ændring af loven efter de nævnte retningslinier vil derfor ikke være i  

 strid med den politik, som regeringen og Folketinget har vedtaget.
De  

 foreslåede ændringer vil netop slå den danske politik fast og udgøre  

 yderligere et holdepunkt for den danske forhandlingslinie på de kommende  

 møder i de internationale havmiljøkommissioner.
 Som bilag til dette beslutningsforslag er optrykt »Vigtige  

 internationale beslutninger i 1987 og 1988 om dumpning og havafbrænding«  

 samt »Nordisk havmiljøplan«.
Bemærkninger til forslagets enkelte punkter ad punkt 1 Ændringen omfatter først og fremmest kapitel 8 og kapitel 9 i den  

 nugældende lov og vil medføre, at bilag 1 og bilag 2 i loven udgår.
 Ændringen vil omsætte dansk praksis og politik til dansk lov.
ad punkt 2 Ændringen betyder, at danske selskaber, rederier og skibe ikke kan dumpe  

 eller afbrænde affald på havet, selv om der er tale om affald fra andre lande  

 eller om bortskaffelse af affald i havområder fjernt fra Danmark.
Det ville  

 ikke være rimeligt, at danske selskaber kan bortskaffe affald på havet med en  

 udenlandsk tilladelse.
Ændringen skal ses i lyset af, at det er dansk politik, at dumpning og  

 havafbrænding skal forbydes globalt.
Involveres danske selskaber i dumpning  

 eller havafbrænding fra et andet land, vil disse selskabers interesser  

 modarbejde den politik, der føres fra dansk side, og mulighederne for at opnå  

 et globalt forbud.
ad punkt 3 Ændringerne vil sikre, at det i højere grad end nu undersøges, hvorvidt  

 havbundsmaterialerne kan nyttiggøres.
Bilag 1 Vigtige internationale beslutninger i 1987 og 1988 om dumpning og  

 havafbrænding Nordsødeklarationen 1987 »(Er derfor enige om . . .) 21. at acceptere som et princip:
a) at det er væsentligt at standse dumpning af forurenende materialer i  

 Nordsøen så hurtigt som muligt; b) at intet materiale fra den 1. januar 1989 dumpes i Nordsøen, medmindre  

 der ikke findes praktiske alternativer på land og det kan påvises over for de  

 kompetente internationale organisationer, at materialerne ikke udgør nogen  

 risiko for havmiljøet; 22. at tage følgende midlertidige skridt med henblik herpå:
a) at afvikle dumpning af industriaffald i Nordsøen senest den 31.  

 december 1989 med undtagelse af inaktive materialer af naturlig oprindelse  

 eller andre materialer, om hvilke det i de kompetente internationale  

 organisationer kan påvises, at de ikke skader havmiljøet; b) at gennemføre foranstaltninger for at forbedre kvaliteten af oprensede  

 havbundsmaterialer, som bortskaffes i Nordsøen, f.eks. ved at reducere  

 tilførslerne af materialer, som er giftige persistente eller kan medføre  

 bioakkumulation til floder og flodmundinger og sikre, at regeringerne med  

 omgående virkning nøje overholder Oslo-kommissionens retningslinjer om  

 oprensede havbundsmaterialer, som er vedtaget for at forhindre dumpning af  

 kontamineret oprenset havbundsmateriale; c) øjeblikkeligt at træffe foranstaltninger til i de lande, som  

 bortskaffer spildevandsslam i Nordsøen, at reducere kontamineringen af  

 sådanne former med slam med materialer, som er persistente, giftige eller kan  

 medføre bioakkumulation, således at disse ikke udgør nogen fare for  

 havmiljøet, og at sikre, at mængderne af de kontaminanter, som bortskaffes  

 til havet ad denne vej, i den nærmeste fremtid ikke overskrider  

 1987-niveauerne; d) ved gennemførelsen af denne del af deklarationen at garantere, at  

 affald, som ikke længere dumpes på havet, ikke udledes til havet via  

 rørledninger, og at træffe forholdsregler til at forhindre øget forurening af  

 havområder hinsides Nordsøen og i andre dele af miljøet; e) at overvåge udførelsen og fortsat direkte og i Oslo-konventionen og  

 andre fora at drøfte hele spørgsmålet om alternativer til dumpning af affald  

 på havet for at opfylde målsætningen om at standse forurening ad denne vej så  

 hurtigt som praktisk muligt; 23. at støtte arbejdet i Oslo-kommissionen for en udvidelse af  

 Oslo-konventionens geografiske dækning, således at denne også omfatter indre  

 farvande bag basislinierne med det formål at sikre effektiv international  

 overvågning af alle dumpningsaktiviteter og fremskynde dette arbejde med det  

 formål i princippet at nå til enighed senest den 1. januar 1988.
 24. at bekræfte, at havafbrænding har status som en midlertidig  

 affaldsbortskaffelsesmetode, som det er fastlagt i protokollen af 1983 til  

 Oslo-konventionen, mens alternative metoder til behandling, bortskaffelse  

 eller fjernelse på land fortsat fremmes kraftigt, og i denne forbindelse:
a) at hilse velkommen, at flere regeringer er ophørt med at udstede nye  

 tilladelser til havafbrænding på Nordsøen, og bemærke, at disse regeringer i  

 princippet er imod at udstede nye tilladelser til havafbrænding på Nordsøen; b) hvor sådanne foranstaltninger ikke er truffet, at vedtage at tage  

 skridt til at minimere eller væsentligt reducere anvendelsen af havafbrænding  

 med mindst 65 pct. senest den 1. januar 1991; c) at vedtage at afvikle disse aktiviteter senest den 31. december 1994 og  

 indtrængende søge at nå til enighed om denne dato inden for rammerne af  

 Oslo-konventionen senest den 1. janaur 1990; d) at vedtage ikke at eksportere det pågældende affald til afbrænding på  

 havområder hinsides Nordsøen eller at tillade bortskaffelse heraf på andre  

 måder, som er skadelige for miljøet; e) yderligere at vedtage, at det er ønskeligt, at det affald, som skal  

 afbrændes, læsses i en havn i det land, hvorfra det stammer, og under dette  

 lands fulde kontrol i stedet for at blive eksporteret til et andet  

 land;» Kilde: Miljø- og Planlægningsudvalget alm. del I-bilag 66, folketingsåret  

 1987-88, 1. samling.
11. møde i Oslo-kommissionen, 1988 »Punkt 5 - Dumpning Sverige fremlagde på vegne af de 5 nordiske lande et forslag om reduktion  

 og stop for dumpning af industriaffald og kloakslam.
Forslaget følger i det  

 store hele Nordsøkonferencens resultater, dog er der fastsat en tidsfrist for  

 ophør af dumpning af kloakslam.
Der var generelt støtte til det nordirske forslag med undtagelse af  

 Spanien, Portugal og Irland.
Det var således ikke muligt at vedtage  

 forslaget, selv med forskellige tidsfrister for forskellige geografiske  

 områder.
Det besluttedes, at Nordsøstaterne skal følge principperne om  

 reduktion og ophør af dumpning af forurenende stoffer, som beskrevet i  

 Nordsødeklarationen.
Med henblik på om muligt at gennemføre en tidlig og ensartet  

 implementering af Nordsø-deklarationen blev det besluttet at nedsætte en ad  

 hoc-arbejdsgruppe.
Gruppen skal mødes tidligt i 1989 med henblik på at kunne  

 rådgive SACSA og i sidste ende kommissionen.
Gruppen skal udvikle relevante  

 definitioner og kriterier, herunder en procedure, som »dumpere«  

 skal følge, inden der udstedes nye tilladelser.
Proceduren skal bl.a. omfatte  

 oplysninger om alternative behandlingsformer og en sandsynliggørelse af  

 affaldets uskadelighed.
 Generelt er der lagt op til en »omvendt bevisførelse«, ligesom  

 dumpning er undtagelsen - ikke reglen.
Punkt 6 - Havafbrænding Den danske delegation fremlagde forslaget om stop for havafbrænding med  

 udgangen af 1990.
 De fire øvrige nordiske delegationer støttede i princippet forslaget, men  

 var parate til at gå ind for 31. december 1994 som ophørsdato, hvis der kunne  

 skabes enighed herom.
 Frankrig, Portugal, Belgien, Holland, Vesttyskland, Det forenede Kongerige  

 og Irland kunne ikke støtte det danske forslag og gik ind for 31. december  

 1994.
Den spanske delegation gjorde rede for situationen i Spanien med hensyn  

 til toksisk og farligt affald.
Endnu har Spanien ikke landbaserede anlæg, men  

 spanierne var parate til at acceptere ophørsdatoen 31. december 1994.
Indtil da vil Spanien anvende Oslo-kommissionens fælles afbrændingsområde.  

 Affaldet vil blive lastet i spanske havne under kontrol af spanske  

 myndigheder.
Med henvisning til de relativt små mængder af affald (max.  

 10.000 tons om året) afviste Spanien at være i stand til at følge et forslag  

 om en gradvis reduktion.
 I den forbindelse fremførte den danske delegation, at afbrændingen af  

 spansk affald i Nordsøen vakte bekymring og var uacceptabel set med danske  

 øjne, og man opfordrede derfor Spanien til at ophøre med at afbrænde i  

 Nordsøen.
Efter diskussionen besluttede Oslo-kommissionen at ophøre med  

 havafbrænding den 31. december 1994, hvilket svarer til det politiske  

 resultat på Nordsøkonferencen.
Man enedes desuden om to bestemmelser om  

 kontrol med affald til eksport og kontrol med indlastningen af affald i en  

 havn i oprindelseslandet.
Derimod kunne der ikke opnås enighed om 2. del af  

 resultatet fra Nordsøkonferencen, nemlig at de mængder, der afbrændes på  

 Nordsøen, skal være reduceret med mindst 65 pct. inden den 1. januar 1991.  

 Kun Nordsølandene kunne tilslutte sig dette og påtog sig derfor en ensidig  

 forpligtelse til at foretage en sådan reduktion.
Punkt 8 - Fjernelse af platforme Kommissionen har siden 1985 årligt drøftet problemerne med udtjente  

 platforme, der efterlades på havet.
Til dette møde forelå der et udkast, som  

 var godkendt af IMO's Maritime Safety Committee (MSC), vedrørende  

 retningslinier og standarder (Guidelines and Standards) for fjernelse af  

 platforme og konstruktioner på kontinentalsoklen og i de nationale økonomiske  

 zoner (EEZ). Udkastet til retningslinier og standarder er for tiden i høring  

 i UNEP, FAO og Londonkonventionen (LDC), og kommentarerne herfra vil blive  

 behandlet af MSC på dets møde i april 1989.
 Fra dansk side tilkendegav man, at man ville afvente behandlingen i LDC,  

 før man kommenterede udkastet til retningslinier og standarder.
På forespørgsel fra Forbundsrepublikken Tyskland oplyste Danmark og Norge,  

 at man endnu ikke har færdiggjort sine nationale overvejelser vedrørende  

 bortskaffelse af platforme, men at man, når der foreligger en afklaring, vil  

 informere kommissionen herom.' Kilde: Miljø- og Planlægningsudvalget alm. del I-bilag 6, folketingsåret  

 1988-89.
Londonkonventionens 11. møde, 1988 »Det danske forslag om globalt stop for havafbrænding fik ubetinget  

 støtte fra de nordiske lande, en række udviklingslande samt Grækenland,  

 Brasilien, New Zealand, mens en række lande fremhævede, at 1994 kunne være en  

 realistisk dato - svarende til den, der var besluttet på den 2.  

 Nordsøkonference og i Oslo-kommissionen.
Gennemgående bemærkninger var dog,  

 at der skulle stræbes mod en konsensus-løsning, samt at en eventuel udfasning  

 skulle ske i to trin: en dato, hvor man undersøgte alle aspekter ved  

 havafbrænding nærmere, samt en efterfølgende måldato for endeligt ophør.  

 Endvidere foresloges det at nedsætte en arbejdsgruppe til om muligt at  

 afklare de forskellige holdninger.
Efter denne diskussion gentog den danske delegation sit forslag, men  

 således at datoen for ophør var ændret til 1994 - i et forsøg på at opnå  

 tilstrækkelig støtte.
Der skete dog ikke nogen umiddelbar opblødning af  

 »fronterne«, og formanden besluttede at nedsætte en arbejdsgruppe.  

 Gruppen havde deltagelse fra Danmark, Finland, Nauru, Frankrig, USA, Holland,  

 Australien, Spanien, Vesttyskland, Belgien, Mexico, Canada, Argentina, Japan,  

 Irland og United Kingdom.
 Efter langvarige forhandlinger i arbejdsgruppen, hvor som ventet UK og  

 Irland - men også Vesttyskland og Holland - viste sig besværlige at bevæge,  

 opnåedes enighed om et resolutionsudkast, som senere blev vedtaget af plenum  

 med få ændringer.
Resolutionen er vedlagt i kopi.
Hovedpunkterne i den operative del er  

 følgende:
 1) Landene forpligter sig til at gøre deres yderste for at minimere eller  

 væsentligt reducere brugen af afbrænding af farligt flydende affald til havs  

 før 1. januar 1991.
 2) LDC skal tidligst muligt i 1992 reevaluere havafbrænding af farligt  

 flydende affald med henblik på at ophøre med denne praksis pr. 31. december  

 1994.
 3) og 4) Desuden forpligter landene sig til ikke at eksportere affald  

 beregnet for havafbrænding samt så vidt muligt at indlaste affaldet i egen  

 havn og under fuld kontrol af vedkommende land.
 5) Endelig indeholder resolutionen en bestemmelse om at benytte en  

 revideret teknisk vejledning for havafbrænding i interim-perioden.
 Endelig opfordres - i præamblen - lande, der ikke tidligere har foretaget  

 havafbrænding, til, i stedet for at påbegynde sådanne operationer, at  

 overveje andre muligheder, især landbaserede alternativer, forudsat disse er  

 mere sikre og miljømæssigt forsvarlige.
 Resolutionen omfatter flydende farligt affald (den type affald, som i dag,  

 som eneste sted i verden, afbrændes på Nordsøen). Med hensyn til  

 husholdningsaffald, olierester m.v. vil Sekretariatet fremkomme med en  

 sammenfatning til det næste konsultative møde, som kan danne grundlag for  

 yderligere tiltag.
8 - Platforme Til brug for mødet forelå et sæt retningslinier vedrørende  

fjernelse af platforme og installationer, som var udarbejdet af IMO's  

 sikkerhedskomite (MSC) og herfra sendt til høring i bl.a.
LDC.
Fra dansk side  

 støttede man, at LDC godkendte de foreliggende retningslinier, således at MSC  

 kunne sende dem uændret til IMO's generalforsamling for vedtagelse der.
IMO's  

 generalforsamling finder sted i efteråret 1989.
Det skal i den forbindelse bemærkes, at retningslinierne ligeledes er  

 sendt til høring i bl.a.
FAO.
Den endelige danske stillingtagen til  

 retningslinierne må derfor afvente FAO's og andre foras kommentarer og  

 eventuelle ændringsforslag.
Det konsultative møde skulle endvidere tage stilling til, om den  

 videnskabelige gruppe (S.G.) på sit næste møde skulle behandle spørgsmålet om  

bortskaffelse på havet af platforme og installationer.
Fra dansk side  

 fremførte man det synspunkt, at det var for tidligt at påbegynde dette  

 arbejde, så længe man ikke havde fået de ovenfor nævnte retningslinier om  

 fjernelse af platforme vedtaget på IMO's generalforsamling.
Dette synspunkt blev ikke støttet af andre delegationer på mødet.
Såvel  

 lande, som har mange platforme (USA, UK, Norge), som lande, der har få eller  

 ingen platforme (FRG, Frankrig og Sverige), mente, at det hastede med at få  

 dette arbejde igangsat, således at landene vidste, hvordan de skulle forholde  

 sig til bortskaffelsen af de udtjente platforme.
Mødet besluttede herefter,  

 at S.G. på sit næste møde skal påbegynde arbejdet med at få udarbejdet  

 retningslinier for bortskaffelse af platforme.
Punkt 12 - Eventuelt Under dette dagsordenspunkt kom den danske delegation med et indlæg  

 vedrørende dumpning af biler ud for Portugals kyst.
Sagen drejede sig om, at  

 de portugisiske myndigheder den 31. juli 1988 gav tilladelse til dumpning af  

 ca. 2.000 biler ud af en total last på 5.400 biler, der befandt sig på en  

 havareret biltransportfærge.
Fra dansk side beklagede man, at de portugisiske  

 myndigheder havde givet tilladelse til dumpningen i strid med konventionens  

 regler, idet bilerne indeholdt såvel liste-1 og liste-2 stoffer.
Konventionen  

 foreskriver endvidere, at tilstedeværelsen af landbaserede alternativer til  

 dumpning skal undersøges, før der gives en dumpningstilladelse.
 Den danske delegation stod uforstående over for, at man ikke havde  

 deponeret bilerne på land i stedet for at dumpe dem.
 Den portugisiske delegation forklarede, at man betragtede dumpningen af  

 bilerne som en force majeure-hændelse, men erkendte samtidigt, at dumpningen  

 ikke faldt ind under konventionens force majeure-begreb.
Man beklagede fra portugisisk side, at man havde fundet det nødvendigt at  

 dumpe bilerne i strid med konventionens regler.
Dette skyldtes, at de  

 portugisiske myndigheder hverken havde tekniske, økonomiske eller juridiske  

 muligheder for at fjerne vraget.
En kontrolleret dumpning var ifølge den  

 portugisiske delegation miljømæssigt mere acceptabel end at tillade vraget at  

 blive sønderslået og miste sin last nær Portugals kyst.' Kilde: Miljø- og Planlægningsudvalget alm. del I-bilag 24, folketingsåret  

 1988-89.
Bilag 2 Nordisk havmiljøplan 13. »Dumping og forbrenning av avfall til havs.
Innledning I henhold til Helsingforskonvensjonen er dumping av avfall med unntak av  

 ikke forurensende muddermasser, forbudt i Østersjøområdet og forbrenning av  

 avfall til havs forekommer ikke.
Dumping og forbrenning av avfall til havs er  

 imidlertid forurensingskilder til Nordsjøen.
De nordiske miljøvernministrene  

 har allerede i 1985 vedtatt at dumping og forbrenning av avfall i Nordsjøen  

 bør opphøre snarest mulig.
 Oslokommisjonen har i en egen protokoll besluttet at endelig dato for  

 opphør av forbrenningen i konvensjonsområdet skal fastsettes innen 1990.
Alle de nordiske land er parter av Oslokonvensjonen og Londonkonvensjonen  

 som regulerer dumping og forbrenning av avfall til havs.
Mens  

 Londonkonvensjonen er global, er Oslokonvensjonen regional (nordøst-Atlanten)  

 og spesielt relevant for Nordsjøen og Nordøstatlanten.
 I korthet innebærer konvensjonerne:
- forbud mot dumping af visse farlige stoffer (vedlegg I eller  

 »svartliste«-stoffer), unntatt hvor de forekommer som sporstoffer - særskilte regler for dumping af andre stoffer (vedlegg II eller  

 »gråliste«-stoffer) - at en rekke faktorer skal tas i betraktning når det gis en  

 dumpetillatelse, bl.a. alternative deponeringsmetoder (Vedlegg III) - regler for forbrenning av avfall til havs.
 Vedtak mot dumping af radioaktivt avfall behandles spesielt i kapitlet om  

 radioaktive stoffer.
 Tilførsler.
Ingen av de nordiske land dumper lenger industriavfall eller kloakkslam.  

 Den eneste type avfall som dumpes er muddermasser etter mudring av elveløp og  

 havner, og tildels utrangerte fartøyer (Norge og Island). Det er kun Norge  

 som forbrenner industriavfall i Nordsjøen.
Dette vil imidlertid opphøre  

 snarest mulig og senest innen utgangen av 1989.
 Totalt ble det i 1985 i Nordsjøen dumpet:
Industriavfall: 3,8 mio. tonn Kloakkslam: 5,0 mio. tonn Bakgrunn for ytterligere vedtak.
 De nordiske land fremmet et forslag i Oslokommisjonen i juni 1987 om  

 opphør i dumping av industriavfall og kloakkslam, samt et forslag om opphør  

 av forbrenning av avfall til havs, innen utgangen av 1991. Forslagene opnådde  

 imidlertid ikke tilstrekkelig tilslutning til å bli vedtatt.
Selv om dumping og forbrenning av avfall ikke er blant de største kildene  

 til havforurensning, er det metoder de nordiske land mener bør avskaffes.  

 Sålenge det er anledning til å dumpe avfallet i havet hindrer det utviklingen  

 av nye metoder for resirkulering, gjenvinning og andre landbaserte  

 alternativer.
Det er usikkerhet om langtidsvirkningerne av dumping og  

 forbrenning av avfall til havs.
Samtidig er dette metoder som politisk har  

 symbolisert forurensningen av havet.
 De nordiske land gjentok derfor sine krav om opphør i dumping av  

 industriavfall og kloakkslam og forbrenningen av avfall i Nordsjøen, på den  

 andre ministerkonferansen om forurensningen av Nordsjøen  

 (Nordsjøkonferansen), i november 1987. Det ble oppnådd betydelige fremskritt  

 på konferansen som innebærer at miljøvernministrene rundt Nordsjøen bl.a. er  

 enige om at:
 - det som et prinsipp er viktig å stanse dumpingen av forurensende stoffer  

 i Nordsjøen snarest mulig og at det etter 1. januar 1989 ikke skal dumpes  

 avfall i Nordsjøen bortsett fra, hvis det ikke finnes praktiske alternativer  

 på land, og det påvises overfor Oslokommisjonen at stoffene ikke  

 representerer noen risiko for havmiljøet.
 - dumping av industriavfall i Nordsjøen skal avvikles innen utgangen av  

 1989, med unntak av naturlig (inert) materiale, eller andre stoffer som ikke  

 medfører skade på det marine miljø.
 - gjennomføre tiltak for å redusere innholdet av miljøgifter i kloakkslam.
 - forbrenningen av avfall i Nordsjøen skal reduseres med ikke mindre enn  

 65 pct. innen 1. januar 1991 og avvikles innen 31. desember 1994.
 Vid Oslokommissionens møte i juni 1988 besløts att:
 - de førdragsslutande parterna i Oslokonventionen skall upphøra med  

 forbrænning av avfall til havs inom konventionens tillæmpningsområde senast  

 den 31 december 1994.
 - en arbetsgrupp skall uppsættas før att underlætta en snabb och enhetlig  

 tillæmpning av Nordsjøkonferensens beslut.
 Vedtak.
 De berørte nordiske land går inn for:
 - Å fremfor alt sørge for at avfallshåndteringen på land fungerer  

 tilfredsstillende ut fra miljøhensyn og at den har tilstrekkelig kapasitet  

 også i fremtiden.
 - Å arbeide for forbud mot dumping av industriavfall og kloakkslam i Oslo-  

 og Londonkonvensjonene samt at de fastsatte tidsfrister løpende revideres.
 - Å arbeide for forbud mot forbrenning til havs innen utgangen av 1990.
 - Å arbeide nasjonalt og internasjonalt med å begrense/forhindre ny  

 forurensning ved dumping av forurensede mudringsmasser.
 - At de nordiske forslag om stans i dumping av industriavfall og  

 kloakkavfall og forbrenning av avfall til havs om nødvendig tas opp på neste  

 Nordsjøkonferanse i Nederland 1990.
 - Inntil dumping av utrangerte fartøyer i Atlanterhavet kan opphøre skal  

 slik dumping bare skje uten å medføre forurensning eller skape hinder for  

 fiske, skipsfart og rekreasjon.
- Å fokusere på miljørisiki forbundet med fjerning og håndering av  

 utrangerte olje- og gassplattformer og -ledninger.' (Vedtaget af Nordisk Råd 16. november 1988).
