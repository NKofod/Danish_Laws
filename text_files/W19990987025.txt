Ægteparret afskedigede i fællesskab 20 ansatte  

 chauffører, havde fælles regnskab, hustruen havde tidligere  

 været medarbejdende ægtefælle i skattemæssig  

 henseende, og bogføringen var ikke ophørt men blot reduceret og  

 overført til revisor, da hustruen ophørte med sin del af  

 virksomheden og søgte efterløn.
Hendes sidste hyrevogn var  

 overdraget til hendes mand, som havde frikørt og solgt sin egen  

 vogn.
 Medlemmet kunne anses for ophørt fra den dato, hvor hendes mand  

 solgte den sidste vogn til tredjemand.
 Ægtefælle med hver sin  

 hyrevognsforretning anses for at drive virksomhederne samlet som én  

 virksomhed.
Medlemmet søgte efterløn pr. 29. september 1997 efter  

 endeligt ophør med selvstændig virksomhed ved taxikørsel.  

 Ophøret skete ved lukning.
Medlemmet havde drevet virksomheden siden  

 1. maj 1972.
Arbejdsløshedskassen afslog den 30. september 1997  

 ansøgningen om efterløn fordi medlemmet havde haft to  

 hyrevogne, hvoraf den ene var overgået til privat brug, medens den  

 anden var overdraget til hendes ægtefælle, som også drev  

 selvstændig hyrevognsvirksomhed.
Ophørsbetingelserne kunne ikke  

 opfyldes ved overdragelse til ægtefælle.
 Medlemmets revisor klagede den 13. oktober 1997 og oplyste at medlemmet  

 havde lukket sin virksomhed og ikke overdraget den.
 En hyrevognsvirksomhed kunne ikke overdrages, da der til virksomheden var  

 knyttet en bevilling, som var personlig og ikke kunne overdrages.  

 Virksomheden var afmeldt hos Toldvæsenet, og alle bevillinger var  

 tilbageleveret, lige som der var sket afmelding hos Told & Skat som  

 arbejdsgiver.
Medlemmet havde to bevillinger og to hyrevogne.
Den ene hyrevogn var  

 overgået til privat brug, og den anden var solgt til medlemmets  

 ægtefælle.
Han drev selvstændig vognmandsvirksomhed og  

 havde på dette tidspunkt én bevilling.
Da medlemmet  

 ophørte med at drive virksomhed og lukkede sin virksomhed, stod hendes  

 ægtefælle over for at erhverve ny bil.
I stedet for at købe en ny eller brugt bil hos andre valgte  

 ægteparret ud fra et driftsøkonomisk synspunkt at handle  

 medlemmets bil til ægtefællen.
Hans bevilling til at køre  

 hyrevogn var personlig, og han havde ingen ansatte og skulle således  

 selv køre vognen fri.
Medlemmet havde ingen muligheder for at  

 køre bilen fri.
 Revisoren henviste til lov af 6. maj 1997 om taxikørsel m.v. § 5,  

 stk. 3, hvoraf fremgik, at tilladelse i henhold til denne lov skal udnyttes  

 af den, der har opnået tilladelsen, og den kan hverken helt eller  

 delvis overgå til andre.
 Arbejdsløshedskassen fastholdt den 20. oktober 1997 sin  

 afgørelse med den begrundelse at medlemmet i henhold til  

 bekendtgørelse om ophør § 2, stk. 4, ikke kunne opfylde  

 ophørsbetingelserne i samme bestemmelses stk. 1- 3 ved overdragelse  

 til ægtefællen.
Revisoren oplyste den 3. december 1997 at der i 1996 blev overført  

 85.108 kr. til medlemmet som medarbejdende ægtefælle for  

 lønregnskab og bogføring.
Da hendes ægtefælle pr.  

 28. september 1997 havde opsagt alle medarbejdere, og bogføringen  

 samtidig var overført til revisoren, var medlemmets arbejde i  

 ægtefællens virksomhed samtidig ophørt.
Medlemmets omkostninger var opdelt i direkte omkostninger, der kunne  

 henføres direkte til virksomheden, og fælles omkostninger, der  

 blev afholdt sammen med ægtefællen.
Fællesomkostninger blev  

 fordelt mellem ægtefællerne i forhold til omsætningen i de  

 respektive virksomheder, således at virksomhederne blev belastet  

 omkostningsmæssigt i forhold til aktiviteten.
Af praktiske grunde blev  

 fællesomkostninger ført i den ene ægtefælles  

 bogholderi og fordelt ved årsregnskabets udarbejdelse mellem  

 virksomhederne.
Københavns Hyrevognskontor oplyste den 8. december 1997 telefonisk  

 at en vognmand skal have en bevilling pr. vogn.
Vognmanden kan ansætte  

 chauffør til at køre vognene.
En bevilling er personlig og  

 uoverdragelig.
Der er imidlertid intet til hinder for at en vognmand efter  

 indlevering af bevilling fortsætter som chauffør hos en anden  

 vognmand.
 Direktoratet traf afgørelse den 8. december 1997. Ved denne  

 afgørelse fandt direktoratet, at medlemmet ikke den 29. september 1997  

 opfyldte betingelserne for at kunne anses for ophørt mere end  

 midlertidigt med drift af selvstændig virksomhed.
 Medlemmets og hendes ægtefælles virksomheder var så  

 nært tilknyttet at de i relation til reglerne i  

 arbejdsløshedsforsikringsloven måtte anses for én samlet  

 virksomhed, uanset at medlemmet havde været selvstændigt  

 registreret som taxavognmand.
Direktoratet lagde vægt på Det forhold at selve bevillingen var personlig, medførte ikke at  

 virksomheden kunne anses for to selvstændige virksomheder, idet  

 arbejdet i virksomheden ikke nødvendigvis skulle udføres af den  

 person der havde bevillingen.
 Da den samlede virksomhed den 29. september 1997 hverken var lukket eller  

 overdraget til andre end ægtefællen, kunne medlemmet ikke anses  

 for ophørt med drift af selvstændig virksomhed.
Medlemmet opfyldte den 29. september 1997 ikke betingelserne for at kunne  

 anses for ophørt i den virksomhed, som ægtefællen  

 fortsatte.
Direktoratet lagde herved vægt på at hendes  

 arbejdsfunktioner fortsat bestod, og at bogføringen var overtaget af  

 revisoren.
Medlemmets arbejdsfunktion var således ikke bortfaldet.
 Direktoratet henviste til arbejdsløshedsforsikringslovens § 57,  

 stk. 1 og 3, og direktoratets bekendtgørelse nr. 937 af 25. oktober  

 1996 om ophør med udøvelse af selvstændig virksomhed som  

 hovedbeskæftigelse § 2 og § 4, stk. 1, nr. 2.
 Medlemmet ankede den 21. december 1997.
 Direktoratet fandt den 10. februar 1998 ikke grundlag for at ændre  

 afgørelsen.
Medlemmet forklarede i brev af 28. februar 1998 blandt andet ·  

 	at hun og hendes mand havde haft tilsammen 4 bevillinger, hvoraf den  

 første blev afleveret i januar 1995, ·  

 	at den næste bevilling blev afleveret i marts 1997, hvorefter  

 ægtefællerne havde én bevilling hver, og ·  

 	at hendes vogn ville være frikørt 1. september 1997, hendes  

 mands den 27. september 1997.
 De ca. 20 ansatte blev først i august 1997 orienteret om at  

 vognmandsvirksomhederne ville stoppe den 1. oktober 1997, og medlemmet gik ud  

 og skaffede alle nye job.
 Midt i august 1997 blev medlemmets vogn skadet så meget at den var  

 til reparation i 34 dage og derfor ikke var frikørt den 1. oktober  

 1997.
 Den 1. oktober 1997 ophørte alle ansatte hos begge  

 ægtefæller, som også blev afmeldt som arbejdsgivere hos  

 Told og Skat, og medlemmet blev afmeldt som selvstændig  

 erhvervsdrivende. Ægtefællen solgte sin frikørte hyrevogn  

 den 28. september 1997 og købte hendes vogn, som endnu manglede 4.000  

 km i at være frikørt.
Der var da ingen ansatte til at køre bilen, og medlemmet havde ikke  

 kørt ordinær taxakørsel i over 6 år, kun  

 kørt hjemmehjælpere, og denne kontrakt var ophørt.  

 medlemmet magtede ikke at sætte sig ind i nyt radioanlæg og turde  

 ikke længere køre hyrevogn.
Hendes mand påtog sig alene at  

 køre de manglende 4.000 km, til vognen var frikørt.
Fra den 1. oktober 1997 resterede kun den ene aktivitet at  

 ægtefællen førte sin kørebog der lå i taxaen  

 på de dage hvor han kørte, og ansvaret for endelig  

 årsafslutning med dertil hørende arbejde var overdraget  

 revisoren.
Der var ingen ansatte, vagtskemaer, regnskaber, bogføring  

 eller fast kontortid.
 Ved ejerskiftet af vognen opkrævede Statens Bilsyn 330 kr., da det  

 var ejerskifte mellem to firmaer og ikke mellem ægtefæller, fordi  

 de havde hver sit SE nr.
4. november 1997 var vognen frikørt, og 5. november 1997 blev den  

 solgt.
Den 1. december 1997 afmeldte ægtefællen sig som  

 selvstændig erhvervsdrivende hos Told og Skat, bevillingen blev  

 deponeret i Hyrevognsnævnet, og han overgik til pension.
 Medlemmet fik hos Ældre Sagen det råd at melde sig ledig og  

 anmode om dagpenge hos ASE, hvilket skete den 16. december 1997. Kassen mente  

 at hun ikke skulle søge dagpenge, men i stedet anke over kassens  

 afgørelse om efterløn som hun ville kunne få fra enten 5.  

 november eller 1. december 1997.
 Ved medlemmets henvendelse hos arbejdsløshedskassen den 19.  

 december 1997 afviste kassen at tage sig af sagen.
Ved ny henvendelse til arbejdsløshedskassen oplyste kassen at  

 medlemmet først skulle tilmelde sig Arbejdsformidlingen for at  

 opnå dagpenge, og det gjorde hun samme dag.
Den 29. december 1997  

 henvendte hun sig på ny med alle relevante papirer ved anmodning om  

 dagpenge.
Den 30. december 1997 forlangte arbejdsløshedskassen en  

 erklæring om at medlemmet og hendes mand ikke havde nogen biler eller  

 bevillinger samt dokumentation for at hans bevilling var afleveret.
Den 6. januar 1998 fremlagde ægteparret erklæring om  

 deponering af bevilling hos Hyrevognsnævnet, men det var ikke  

 tilstrækkeligt til at medlemmet kunne opnå dagpenge, hvorfor  

 hendes mand var tvunget til at aflevere sin bevilling.
Det skete samme dag,  

 hvorefter medlemmet fik dagpenge fra den 13. januar 1998.
 Medlemmet rejste spørgsmålene hvorfor hun ikke kunne få  

 efterløn pr. 1. oktober 1997, og hvor der var hjemmel til at  

 kræve hendes mands bevilling afleveret og ikke blot deponeret hos  

 Hyrevognsnævnet.
Ankenævnet sendte medlemmets brev og sagens akter til direktoratet,  

 som den 19. marts 1998 bad medlemmet om dokumentation for oplysningerne  

 om ·  

 	at hendes mands hyrevogn blev solgt den 5. november 1997, ·  

 	at hendes mand var afmeldt momsregisteret, ·  

 	at hendes mand deponerede sin bevilling den 6. januar 1998, og ·  

 	at hendes mand afleverede bevillingen den 13. januar 1998.
Medlemmet sendte den 23. marts 1998 ·  

 	dokumentation for overtagelse af den sidste hyrevogn den 5. november  

 1997. Vognen var til klargøring fra 5. november til 1. december  

 1997, ·  

 	momsafmeldelse pr. 1. december 1997 for hendes mand, ·  

 	kvittering for hendes mands deponering af bevilling den 28. november 1997  

 og ·  

 	erklæring om hendes mands afkald på bevilling den 6. januar  

 1998.
 Direktoratet for Arbejdsløshedsforsikringen traf den 24. april 1998  

 ny afgørelse hvorefter medlemmet den 5. november 1997 opfyldte  

 betingelserne for at blive anset for ophørt mere end midlertidigt med  

 drift af selvstændig virksomhed.
Direktoratet lagde vægt på ·  

 	at virksomhedens vigtigste driftsmiddel, medlemmets tidligere hyrevogn,  

 blev overtaget af køber den 5. november 1997 til endelig overtagelse  

 den 28. november 1997, ·  

 	at Medlemmets ægtefælle deponerede sin bevilling den 28.  

 november 1997, og ·  

 	at virksomheden blev afmeldt momsregisteret pr. 1. december 1997.
 Direktoratet henviste til arbejdsløshedsforsikringslovens § 57,  

 stk. 1 og 3, og § 2, stk. 1, i direktoratets bekendtgørelse nr. 937 af  

 25. oktober 1996 om ophør med udøvelse af selvstændig  

 virksomhed som hovedbeskæftigelse.
 Begrundelsen for at medlemmet ikke den 1. oktober 1997 opfyldte  

 betingelserne for at være ophørt mere end midlertidigt med  

 udøvelse af selvstændig virksomhed var at hendes hidtidige  

 arbejdsopgaver med kørsel, bogføring og regnskab på dette  

 tidspunkt ikke var bortfaldet, men fortsat bestod omend i reduceret omfang i  

 afviklingsperioden, og at der intet var til hinder for at hun fortsat  

 kørte hyrevogn.
Uanset at medlemmets arbejdsopgaver i forbindelse med lønregnskab  

 og vagtskemaer var bortfaldet, var de resterende arbejdsopgaver ikke af  

 uvæsentligt eller ringe omfang i forhold til hendes hidtidige  

 arbejdsopgaver.
Direktoratet lagde særlig vægt på at hun  

 selv havde kørt hyrevogn, og at denne arbejdsopgave ikke bortfaldt,  

 men blev overtaget af hendes ægtefælle.
Medlemmets hidtidige arbejdsopgaver med kørsel, bogføring og  

 regnskab kunne dermed tidligst siges at være bortfaldet den 5. november  

 1997 efter frikørsel af hyrevognen, der da blev overtaget af  

 køber.
Fra dette tidspunkt var virksomhedens afvikling så  

 fremskreden at en eventuel resterende del ikke kunne danne grundlag for  

 fortsat virksomhedsudøvelse.
Med hensyn til betingelsen om at det skulle være godtgjort at  

 ophøret med virksomheden var mere end midlertidigt, var det ikke  

 tilstrækkeligt at bevillingen var deponeret iden bevillingen til enhver  

 tid kunne blive udleveret igen.
Derfor var det nødvendigt at der var  

 givet endeligt afkald på bevillingen, medmindre det på anden vis  

 var godtgjort at virksomheden var endeligt overdraget eller lukket og ikke  

 blot var midlertidigt indstillet.
 Da direktoratet ikke med denne afgørelse gav medlemmet fuldt ud  

 medhold i klagen over at hun ikke den 1. oktober 1997 opfyldte betingelserne  

 for at være ophørt, sendte direktoratet afgørelsen og  

 sagens akter til ankenævnet.
 Ankenævnet bad den 29. april 1998 medlemmet om at oplyse om hun  

 fortsat ønskede at klage over at hun ikke kunne anses for  

 ophørt med at drive selvstændig virksomhed allerede den 29.  

 september 1997.
 Medlemmet fastholdt den 4. maj 1998 klagen over at hun ikke kunne anses  

 for ophørt den 29. september 1997, især fordi hendes virksomhed  

 blev sammenkædet med hendes mands virksomhed, og fordi den nye  

 afgørelse hang sammen med hendes mands afhændelse af hans  

 virksomhed.
Arbejdsløshedskassen meddelte den 14. maj 1998 at ankenævnet  

 havde godkendt at medlemmet var ophørt med at drive selvstændig  

 virksomhed den 5. november 1997. Hun var herefter berettiget til dagpenge fra  

 den 12. november 1997 forudsat at hun mødte på  

 Arbejdsformidlingen senest denne dato.
Medlemmet mødte på  

 Arbejdsformidlingen den 22. december 1997 og var derfor først  

 berettiget til dagpenge fra denne dato.
 Medlemmet rejste spørgsmålet hvorfor  

 arbejdsløshedskassen havde fundet at hun skulle have tilmeldt sig  

 Arbejdsformidlingen tidligere, når hun fra begyndelsen havde  

 søgt efterløn og aldrig ville have meldt sig arbejdsløs  

 hvis ikke arbejdsløshedskassen havde bedt hende om det.
 Medlemmet klagede over at arbejdsløshedskassen ikke ville godkende  

 hendes ret til efterløn fra den 5. november 1997 og bad om en  

 forklaring på kassens afgørelse.
 Direktoratet anmodede den 26. maj 1998 arbejdsløshedskassen om en  

 ny vurdering af sagen, idet direktoratet i afgørelse af 24. april 1998  

 godkendte at medlemmet var ophørt med udøvelse af  

 selvstændig virksomhed den 5. november 1997 og idet direktoratet havde  

 behandlet sagen i henhold til medlemmets anmodning om efterløn dateret  

 22. september 1997.
 Direktoratet oplyste telefonisk at direktoratet pr. telefon havde  

 forklaret arbejdsløshedskassen at sagen drejer sig om efterløn  

 og ikke om dagpenge, og derfor skulle medlemmet ikke tilmelde sig AF.
 Arbejdsløshedskassen ville så anerkende ophør den 5.  

 november 1997 med ret til efterløn fra den 12. november 1997.
 Ankenævnet tiltrådte Direktoratet for  

 Arbejdsløshedsforsikringens afgørelse.
