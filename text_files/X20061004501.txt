Fraflytterbeskatning efter  

 pensionsbeskatningsloven Spørgsmål 1 Vil A have bortseelsesret for arbejdsgivers indbetalinger  

 til en pensionsordning, som er omfattet af skattekode 1? Svar Ja.
Spørgsmål 2 Vil der ske beskatning af indbetalinger nævnt i  

 spørgsmål 1 i henhold til pensionsbeskatningslovens §  

 19 A  

 - E, hvis A's fulde skattepligt til Danmark ophører på  

 et tidspunkt efter, at indbetalingerne har fundet sted? Svar Ja.
Beskrivelse af faktiske forhold A har gennem en årrække været fuldt  

 skattepligtig i såvel Danmark som i X, men skattemæssigt hjemmehørende i X,  

 jf.  

 dobbeltbeskatningsoverenskomsten mellem Danmark og det pågældende land.
A har fast bopæl i X.
I Danmark ejer A en  

 helårsbolig, hvilket er grunden til at den fulde danske skattepligt er  

 bevaret.
A har et ansættelsesforhold hos en dansk  

 arbejdsgiver.
Lønindkomst modtaget derfra for arbejde udført i Danmark bliver  

 beskattet i Danmark, jf. kildeskattelovens § 1, stk. 2.
 A og A's arbejdsgiver overvejer at etablere en  

 pensionsordning i et dansk pensionsinstitut, som indebærer at over 20 pct. af  

 den aftalte løn indbetales på en livrente, som er omfattet af  

 pensionsbeskatningslovens  

 kapitel I (skattekode 1).
Spørgers opfattelse Ad spørgsmål 1 Det er repræsentantens opfattelse, at A har  

 bortseelsesret for arbejdsgiverens indbetalinger omfattet af kapitel 1 i  

 pensionsbeskatningsloven,  

 jf. pensionsbeskatningslovens § 19.
Ad spørgsmål 2 Hvis en persons fulde danske skattepligt ophører  

 efter kildeskattelovens § 1 som følge af fraflytning til udlandet, skal  

 personens skattepligtige indkomst for det år, hvori skattepligten ophører, og  

 de 4 forudgående indkomstår forhøjes efter reglerne i §§ 19 B og  

 19 C.
Det samme gør sig gældende for personer, som bliver  

 hjemmehørende i udlandet i henhold til dobbeltbeskatningsoverenskomsten.  

 Reglen  

 gælder ikke ved overgang fra begrænset skattepligt til ingen skattepligt.
Repræsentanten er af den opfattelse, at reglen  

 heller ikke gælder i den situation, hvor der vil være tale om overgang fra  

 hjemmehørende i udlandet til ingen skattepligt i Danmark.
Denne overgang må  

 anses som sidestillet med overgangen fra begrænset skattepligt til ingen  

 skattepligt, idet Danmark beskatter en person, som er fuldt skattepligtig til  

 Danmark, men hjemmehørende i et andet land, efter samme regler og principper,  

 som gælder for en begrænset skattepligtig.
 Repræsentanten har henvist til  

 pensionsbeskatningslovens §  

 19 A  

 - E, samt  


  

 SKM2002.454.LR  


  

 (TfS2002.855.LR).
SKATs indstilling og begrundelse I henhold til Lovbekendtgørelse nr. 1086 af 14.  

 november 2005 om kildeskattelovens § 1, stk. 1, nr. 1, påhviler der personer  

 pligt til at svare indkomstskat til staten, hvis personen har bopæl her i  

 landet.
 Har personen også bopæl i en anden stat og er  

 hjemmehørende i denne stat efter overenskomsten mellem Danmark og den  

 pågældende stat, har denne stat ret til at beskatte personens globalindkomst.  

 Danmark har i så fald kun adgang til at beskatte de indkomster, som Danmark  

 efter dobbeltbeskatningsoverenskomsten med den pågældende stat har ret til at  

 beskatte.
I henhold til dobbeltbeskatningsoverenskomsten  

 mellem Danmark og X kan vederlag for personligt arbejde oppebåret af en  

 person,  

 som er hjemmehørende i en af de kontraherende stater, kun beskattes i denne  

 stat, medmindre arbejdet er udført i den anden kontraherende stat.
Er  

 arbejdet  

 udført der, kan vederlaget beskattes i denne anden stat.
Danmark kan således  

 beskatte A's vederlag fra sin danske arbejdsgiver.
For så vidt angår præmier og kapitalindskud til  

 pensionsordninger, der er oprettet som led i et ansættelsesforhold, gælder  

 pensionsbeskatningslovens § 19, hvorefter beløb, der af arbejdsgiveren  

 indbetales til en af pensionsbeskatningslovens kapitel 1 omfattet ordning for  

 arbejdstageren, ikke medregnes ved opgørelsen af arbejdstagerens  

 skattepligtige  

 indkomst.
Denne regel gælder, hvad enten skatteyderen er fuldt skattepligtig  

 til og hjemmehørende i Danmark, er fuldt skattepligtig til Danmark men  

 hjemmehørende i udlandet, eller er begrænset skattepligtig til Danmark og  

 hjemmehørende  

 i udlandet.
 Bestemmelsen skal forstås således, at alle  

 beløb, som faktisk indbetales af arbejdsgiveren, uanset om indbetalingerne  

 efter den indbyrdes aftale benævnes arbejdsgiver- og/eller arbejdstagerbidrag  

 (egne bidrag), som holdes uden for arbejdstagerens skattepligtige indkomst.
Hvor betingelserne i bestemmelserne i øvrigt er  

 opfyldt beskattes fraflyttere efter reglerne i pensionsbeskatningslovens §§  

 19 A  

 - E.
Efter pensionsbeskatningslovens §  

 19 A  

 efterbeskattes fraflyttere, hvor fraflytternes skattepligt  

 ophører efter kildeskattelovens § 1 (skatteflugtsreglen), uanset om den fulde  

 skattepligt til Danmark efterfølges af ingen eller begrænset skattepligt til  

 Danmark.
Reglen anvendes desuden, hvor skattepligten til Danmark efter  

 kildeskattelovens § 1 bevares, men fraflytteren efter bestemmelsen i en  

 dobbeltbeskatningsoverenskomst bliver hjemmehørende i en fremmed stat.
 Skatteflugtsreglerne gælder for  

 pensionsordninger med løbende udbetalinger og ratepensioner, når  

 indbetalingerne foretages af arbejdsgiveren, hvor arbejdstageren ikke skal  

 medregne de indbetalte beløb ved opgørelsen af sin skattepligtige indkomst,  

 jf.  

 pensionsbeskatningslovens § 19.
A's repræsentant har henvist til Ligningsrådets  

 afgørelse offentliggjort som TfS 2002,855.LR (  


  

 SKM2002.454.LR  


  

 ).  

 I denne sag agtede A sammen med sin hustru at flytte til Frankrig ultimo 2002  

 og påregnede i den forbindelse at sælge bopælen i Danmark inden udgangen af  

 2002. A  

 ville fortsat udføre arbejde i Danmark for firmaet frem  

 til 31. januar 2003. I forbindelse med sin fratræden ville A få udbetalt et  

 beløb på ca. 2 mio. kr. i form af "opsparet løn". Ligningsrådet  

 fandt, at den "opsparede løn" havde karakter af tantieme, samt at  

 tantieme var begrænset skattepligtig efter kildeskattelovens § 2, stk.1,  

 litra  

 a.
Ligningsrådet fandt videre, at den udbetalte løn for arbejdet i 2003 var  

 begrænset  

 skattepligtig efter samme bestemmelse.
Danmark ville have beskatningsretten  

 til  

 begge former for vederlag efter den dansk-franske  

 dobbeltbeskatningsoverenskomst artikel 14, stk. 1. Både tantiemen og lønnen  

 kunne indbetales af arbejdsgiveren på en pensionsordning i Danmark med  

 bortseelsesvirkning efter pensionsbeskatningslovens § 19. Indskuddet på  

 pensionsordningen, som ville blive foretaget efter fraflytningen, kunne ikke  

 efterbeskattes i  henhold til pensionsbeskatningslovens §§  

 19 A  

 - E.
 Faktum i denne sag er ikke sammenligneligt med faktum  

 i A's tilfælde, idet A's fulde skattepligt efter kildeskattelovens § 1 ikke  

 afløses af begrænset skattepligt som i ovennævnte afgørelse, men tværtimod  

 bevares efter fraflytningen til X.
 Selvom der vil kunne ske fraflytterbeskatning  

 efter pensionsbeskatningslovens §§  

 19 A  

 - E, når en person efter bestemmelserne i en  

 dobbeltbeskatningsoverenskomst bliver hjemmehørende i en fremmed stat,  

 Færøerne  

 eller Grønland, jf. lovens §  

 19 A, sidste pkt. af indbetalingerne foretaget før fraflytningen, fratager  

 det efter SKATs opfattelse ikke skattemyndighederne muligheden for også at  

 fraflyttebeskatte indbetalinger foretaget efter fraflytningen, hvis personen  

 har bevaret den fulde skattepligt efter kildeskattelovens § 1. Betingelsen er  

 herefter blot, at boligen afhændes og den fulde skattepligt efter  

 kildeskattelovens § 1 dermed ophører, jf. pensionsbeskatningslovens §  

 19 A, 1. pkt. (hvis en persons skattepligt efter  

 kildeskattelovens § 1 ophører som følge af fraflytning til udlandet).
Ad spørgsmål 1 Det er SKATs opfattelse, at A vil have  

 bortseelsesret for arbejdsgivers indbetalinger til en pensionsordning, som er  

 omfattet af pensionsbeskatningslovens § 19. Indbetalinger efter  

 pensionsbeskatningslovens  

 § 19 kan foretages med fradrag også for personer, der kun er begrænset  

 skattepligtig til Danmark.
Ad spørgsmål 2 Det er SKATs opfattelse, at der skal ske  

 efterbeskatning i medfør af pensionsbeskatningslovens §§  

 19 A  

 - E.
 SKAT forudsætter i øvrigt i sin indstilling, at  

 det er korrekt, at A er fuldt skattepligtig til både Danmark og X, men i  

 henhold til dobbeltbeskatningsoverenskomsten hjemmehørende i X.
 SKAT skal derfor indstille, at der svares  

 "ja" til spørgsmål 1 og spørgsmål 2.
Skatterådets afgørelse og begrundelse Skatterådet tiltræder SKATs indstilling.
Svaret er bindende for  

 skattemyndighederne i følgende periode 5 år fra afgørelsens dato (jf.  

 skatteforvaltningslovens § 25).
