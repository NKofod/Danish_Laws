Arrangøren af en messe fik en ungdomsorganisation til at forestå  

 afviklingen af et bingospil.
Gevinsterne var tilvejebragt af arrangøren og  

 bingospillet indgik i markedsføringen af messen.
Forbrugerombudsmanden fandt, at der forelå en overtrædelse af  

 markedsføringslovens § 8, stk. 1, og begærede tiltale rejst.
Retten dømte  

 arrangøren blandt andet under henvisning til, at den foretagne  

 gevinstfordeling var anvendt som et salgsstimulerende element.
 Erhvervsmæssig gevinstfordeling forestået af en ungdoms- og  

 fritidsorganisation.
Arrangøren af en jule- og automobilmesse fik en ungdoms- og  

 fritidsorganisation til at forestå den praktiske afvikling af et bingospil.
I  

 annonceringen for messen fremtrådte bingospillet som en reklameforanstaltning  

 for denne.
Gevinsterne, hvis samlede værdi var ca. kr. 3.000, blev  

 tilvejebragt af arrangøren i samarbejde med de udstillende erhvervsdrivende.
FO begærede tiltale rejst mod arrangøren for overtrædelse af  

 markedsføringslovens § 8, stk. 1, om forbud mod erhvervsdrivendes fordeling  

 af gevinster ved foranstaltninger, hvis udfald helt eller delvis beror på  

 tilfældet, og retten idømte arrangøren en bøde på kr. 2.000. I  

 domsbegrundelsen anførtes bl.a., at »den foretagne fordeling af  

 gevinster må antages anvendt som et i udstillernes - og tiltaltes - interesse  

 virkende salgsstimulerende element.« (* 1) Offentliggjort i Forbrugerombudmandens Årsberetning 1983, side 65.
