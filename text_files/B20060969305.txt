Forskrift  

 om ændring af tekniske forskrifter for brandfarlige væsker  

1) § 1 I tekniske forskrifter for brandfarlige  

 væsker af 15.  

 juni 1985, udstedt af Statens Brandinspektion (nu Beredskabsstyrelsen), som  

 ændret ved forskrifter af 11. september 2000, 8. november 2002 og  

 27. juni 2003,  

 foretages  

 følgende ændringer:
 1.  

  

 Afsnit 6.4 affattes således:
   

  

 6.4.
 Brandventilation.
6.4.1 Brandsektion på over  

 600 m2  

 skal forsynes med  

 et brandventilationsanlæg, der skaber tilstrækkelig ventilation i tilfælde af  

 brand.
Det skal iagttages, at a) der inden for et brandforløb  

 på 60 minutter ikke sker brandudbredelse ved strålevarme fra røglaget, b) redningsberedskabets indsats  

 kan gennemføres forsvarligt, c) bygningsdelene bevarer deres  

 brandmodstandsevne, d) ejendom i størst muligt omfang  

 sikres, og e) risikoen for skade på personer  

 og miljøet formindskes mest muligt.
6.4.2 Brandventilationsanlæg skal  

 udføres, så det er pålideligt samt kan kontrolleres og vedligeholdes i hele  

 dets levetid.
6.4.3 Ordensreglerne i afsnit 9.6  

 skal overholdes. 2.  

  

 Punkt 6.9.2 b) affattes således:
b) Bærende bygningskonstruktioner  

 i 1-etages bygning på over  

 200 m2  

 og indtil  

 600 m2  

 med virksomhed af kategori B eller med oplag af brandfarlige væsker med  

 flammepunkt  

 på 30  

°  

  

 C og derover skal udføres som mindst R 30 [BD-bygningsdel 30].
Dette krav bortfalder dog for bygning med let  

 tagkonstruktion, hvis der i tagfladen findes jævnt fordelte  

 brandventilationsåbninger i overensstemmelse med forskrifterne i afsnit  

 6.4. 3.  

  

 Punkt 6.9.4  

 d) affattes således:
d) Uanset forskrifterne i punkterne 6.9.3 c og 6.9.4 a kan  

 der i tag på 1-etages bygning anvendes ovenlys af brændbare materialer når  

  

 ovenlysenes  

 areal tilsammen udgør højst 15% af tagfladens areal, når  

  

 hvert  

 ovenlys er højst  

 15 m2, når  

  

 afstanden  

 mellem ovenlysene er mindst  

 4,5 m,  

 idet dog mindre ovenlys kan anbringes i grupper, hvis samlede ovenlysareal  

 ikke overstiger  

 15 m2,  

 og når  

  

 forskrifterne i punkt 6.3.3. d overholdes. 4.  

  

 I kapitel 9  

 indsættes som nyt afsnit 9.6:
9.6 Brandventilation.
Brandventilationsanlæg skal kontrolleres og  

 vedligeholdes, så det er pålideligt i hele bygningens levetid. § 2 Forskriften træder i kraft den 1. september 2006.
 Virksomheder og oplag, der er i brug ved forskriftens  

 ikrafttræden, og som i henhold til de hidtil gældende bestemmelser er  

 lovlige,  

 er kun omfattet af denne forskrift for så vidt angår udvidelser samt i  

 tilfælde  

 af forandringer i indretningen og benyttelsen, der er væsentlige i forhold  

 til  

 forskrifterne.
 Tagelementer med kort kollapstid til brandventilation købt før den  

 1. september 2006 kan anvendes i overensstemmelse med forskrifterne, der var  

 gældende indtil 1. september 2006.
Beredskabsstyrelsen, den 14. august  

 2006 1)  

 Forskriften indeholder bestemmelser, der gennemfører Rådets direktiv  

 89/106/EØF  

 om indbyrdes tilnærmelse af medlemsstaternes love og administrative  

 bestemmelser om byggevarer, som ændret ved Rådets direktiv 93/68/EØF.
