Fremsat den 27. januar 2004 af Lone Møller (S),  

 Jytte Andersen (S), Mette Frederiksen (S),  

 Poul Qvist Jørgensen (S),  

  

 Peder Sass (S), Frode Sørensen (S),  

 Arne Toft (S) og Jytte Wittrock (S) Forslag til folketingsbeslutning om en styrket indsats for produktion og eksport af dansk  

 musik Med henblik på at styrke udviklingen af det danske musikliv,  

 herunder produktion og eksport af dansk musik, pålægger Folketinget  

 regeringen  

 at tage følgende initiativer inden udgangen af indeværende folketingssamling:
a)  

 	  

    

 at fremsætte forslag  

 om etablering af en produktionsstøtteordning for den danske musikbranche, b)  

 	  

    

 at fremsætte forslag  

 om etablering af en eksportstøtteordning for dansk musik, der dels skal  

 omfatte  

 en tilskudspulje til musikfremstød og international marketing og dels skal  

 omfatte en international transportstøtte for musikere, c)  

 	  

    

 at fremsætte forslag  

 om etablering af en indkøbsordning for nye danske musikproduktioner.
Bemærkninger til forslaget Det danske musikliv er i disse år i rivende udvikling.
Nye  

 talenter udvikles på stribe og forsøger at bryde igennem til en større  

 offentlighed, ikke mindst inden for den rytmiske musik.
Hvis det enorme  

 potentiale, der aktuelt ligger i dansk musikliv, skal udløses, er der  

 imidlertid brug for en offentlig satsning.
Vi må erkende, at nye, friske  

 musikalske pust af høj kvalitet ikke ender i vores cd-afspillere af sig selv.  

 Danmark er et lille land med relativt få pladekøbere, og derfor har  

 kunstnerisk  

 interessante musikere, der bevæger sig uden for den absolutte musikalske  

 mainstream,  

 meget svære overlevelsesbetingelser på rene markedsvilkår.
Udviklingen i den danske og den internationale musikbranche  

 har gennem de senere år betydet, at det er blevet sværere for musikere at få  

 udgivet deres musik og komme ud til et større publikum.
Pladeselskaberne er  

 blevet tilbøjelige til kun at satse på de navne, der allerede er kendte  

   

 kunstnere, som man på forhånd har en stærk formodning om vil skabe et stort  

 salg.
Det vigende cd-salg har desværre kun forstærket den tendens.
Der er derfor brug for en kulturpolitisk satsning, der skal  

 skabe bedre muligheder for, at kunstnerisk interessant musik kan komme forbi  

 øvelokalernes vægge og blive indspillet og promoveret.
En øget kulturpolitisk  

 indsats for at udvikle det danske musikliv skal omfatte tiltag, der kan øge  

 danske talenters muligheder for at bryde igennem i udlandet  med øget  

 eksport  

 og øget kendskab til Danmark og dansk kultur til følge.
En øget indsats for den danske musiks muligheder er vigtig  

 i en tid, hvor pladebranchen domineres af store, internationale  

 underholdningsforetagender.
En naturlig del af en aktiv og fremsynet dansk  

 kulturpolitik må være at sikre en modvægt til de multinationale  

 pladeselskabers  

 store opbud af økonomisk sikre og strømlinede musikalske kort.
Det handler  

 ikke  

 om at forsøge at matche de internationale pladeselskabers reklamebudgetter,  

 men  

 om at give spændende nye danske talenter tilstrækkeligt med luft under  

 vingerne  

 til, at de kan nå offentlighedens og pladeselskabernes ører.
Det handler ikke  

 om at give danske musikere en falsk tryghed over for den internationale  

 konkurrence, men om at styrke den eksisterende dynamik i musiklivet og  

 stimulere initiativer, der har et reelt kunstnerisk potentiale.
Til a) Produktionsstøtteordning for den danske  

 musikbranche Det foreslås, at der på musikområdet etableres en  

 tostrenget støttemodel.
Ordningen skal både sikre talentudviklingen i det  

 danske musikmiljø og generelt yde støtte til musikproduktion ud fra  

 kvalitative  

 vurderinger og hensyn til genremæssig mangfoldighed.
Støtten skal  

    

  

 tildeles af personer med genrekendskab,  

 således at det ikke er de samme personer, der uddeler støtte inden for  

 eksempel  

 rockmusik, popmusik, folkemusik og klassisk musik.
 Den tostrengede støttemodel deles op i en støttemodel til  

 talentudvikling og mindre musikproduktioner og en støttemodel til mere  

 etablerede kunstneres musikproduktion:
1. Talentudvikling og mindre musikproduktioner Denne ordning skal forbedre talentfulde danske musikeres  

 karrieremæssige udviklingsmuligheder og forbedre musikernes muligheder for at  

 få udgivet deres musik.
Støtten, som formidles via Statens Kunstråd, tildeles som  

 konsulentbistand i forbindelse med karrieremæssig udvikling og/eller  

 økonomisk  

 støtte til musikproduktioner.
Formålet med produktionsstøtten er at give  

 talenterne  

 nogle optagelser i en hæderlig kvalitet, som de kan benytte i deres  

 markedsføring til styrkelse af jobmuligheder i Danmark såvel som i udlandet.  

 Formålet med konsulentbistanden er at stimulere talenternes kunstneriske  

 såvel  

 som karrieremæssige udvikling.
Lignende ordninger findes allerede i et vist  

 omfang under nogle af musikorganisationerne, hvor såkaldte band-doktorer  

 tager  

 ud til musikerne i øvelokalerne eller på spillestederne og giver kritik og  

 gode  

 råd i forhold til for eksempel sammenspil, teknik, live-performance,  

 markedsføring og meget mere.
 Støtten til talentudvikling bør have et bredt fokus, og en  

 fast procentdel skal afsættes til dansksprogede projekter.
2. Professionelt orienteret musikproduktion Ordningen skal sikre, at den danske pladebranche fortsat  

 vil udgive musikproduktioner med allerede etablerede kunstnere med væsentlige  

 kommercielle muligheder, herunder også på eksportmarkederne.
Markedsvilkårene  

 i  

 musikbranchen er som nævnt ændret gennem de senere år, blandt andet som følge  

 af den stigende cd-kopiering.
Ordningen skal derfor dels ses som en økonomisk  

 støtte til musikproduktioner, der udvælges ud fra kvalitative kriterier, og  

 dels som en mulighed for at sikre, at danske musikere også i en  

 eksportsammenhæng kan blive hos de danske pladeselskaber.
Der kan ydes støtte  

 på op til 50 pct. af produktionsomkostningerne.
Støtten formidles via Statens  

 Kunstråd.
I modsætning til produktionsstøtten, der rettes mod talenter, bør  

 støtten til den professionelt orienterede musikproduktion koncentreres om  

 nogle  

 få velvalgte solister eller orkestre med reelt potentiale for at bryde  

 igennem  

 på eksportmarkederne.
Ligesom på talentområdet skal en fast procentdel af den  

 professionelle produktionsstøtte afsættes til dansksprogede  

 musikproduktioner.
Til b) Eksportstøtteordning for dansk musik I de senere år har vi set, at danske musikere har  

 tilstrækkeligt talent til at slå igennem internationalt.
Både i  

 Storbritannien  

 og i USA er danske musikere begyndt at skabe en synlighed om dansk musik, der  

 er uden historisk sidestykke.
Denne kultureksport er særdeles positiv med  

 henblik på at sætte Danmark og dansk kultur på verdenskortet, ligesom  

 kultureksport også kan styrke dansk økonomi og skabe arbejdspladser i  

 Danmark.  

 Men det kræver en offentlig indsats, hvis vi skal realisere potentialerne i  

 den  

 musikalske kultureksport.
Af de danske musikorganisationers rapport »Analyse af dansk  

 musikeksport 2002« fremgår det, at den danske musikeksport har været præget  

 af  

 en let nedadgående kurve gennem de senere år.
Det til trods for, at vi har  

 kunnet præsentere en stadigt bredere vifte af spændende navne på den danske  

 musikscene, og at udenlandske medier har vist en stigende interesse for de  

 danske kunstnere.
 Forslagsstillerne ønsker derfor, at der etableres en  

 eksportstøtteordning for dansk musik.
Eksportstøtteordningen skal dels bestå af en tilskudspulje  

 til musikfremstød og international marketing.
Denne pulje skal administreres  

 af  

 musikkens genreorganisationer, da det vil sikre en maksimal ekspertise i de  

 forhold, der vil gøre sig gældende for de enkelte genrer.
Eksempelvis har vi  

 de  

 senere år set Dansk Rock Samråd som en meget aktiv og kompetent dynamo for en  

 række danske rockorkestres internationale succeser.
Forslagsstillerne ønsker ligeledes, at der etableres en  

 selvstændig pulje til international transportstøtte for musikere.
I lighed  

 med  

 den nuværende støtteordning til international koncertvirksomhed skal denne  

 ordning administreres af genreorganisationerne.
I modsætning til den  

 nuværende  

 ordning, som kun tildeles professionelle musikere, skal transportstøtten  

 fremover gives på baggrund af en kvalitativ vurdering.
 Støtteordningernes placering hos genreorganisationerne skal  

 sikre fagligt begrundede og kompetente beslutninger om støtte, samtidig med  

 at  

 det skal sikre en decentral styring af støttemidlerne.
Til c) Indkøbsordning for nye danske  

 musikproduktioner Med forslaget vil forslagsstillerne skabe en ny  

 støtteordning for nye danske musikproduktioner.
Ordningen skal medvirke til,  

 at  

 der fremover udgives flere musikproduktioner af høj kvalitet i Danmark.
Det  

 vigende salg af cder i Danmark betyder som nævnt, at der er en tendens  

 i  

 pladebranchen til kun at satse på det sikre, det vil sige produktioner af  

 kunstnere, som man på forhånd har en stærk formodning om vil skabe et stort  

 salg.
Forslagsstillerne ønsker med forslaget at medvirke til, at  

 pladebranchen  

 i større omfang tør satse på udgivelser, der er kunstneriske interessante,  

 men  

 som har begrænsede kommercielle muligheder på et lille plademarked som det  

 danske.
Det foreslås derfor, at der etableres en indkøbsordning for  

 nye danske musikproduktioner, som skal varetages af Statens Kunstfond.
Hvert  

 år  

 skal der ud fra kvalitative vurderinger udvælges en række musikproduktioner,  

 som hver indkøbes i et bestemt antal eksemplarer.
En fast procentdel af disse  

 indkøb skal være dansksproget musik.
Disse eksemplarer fordeles herefter på  

 offentligt tilgængelige biblioteker, herunder skolebiblioteker.
Indkøbet af  

 et  

 antal eksemplarer af en given musikproduktion vil betyde, at produktionen får  

 nemmere ved at tjene sig selv ind.
Dermed mindskes pladeselskabernes risiko  

 ved  

 at satse på disse kunstnerisk interessante udgivelser.
En lignende ordning  

 eksisterer i dag i Norge under navnet »Indkøbsordningen for fonogrammer«.
 Forslagets økonomiske konsekvenser:
I Socialdemokratiets forslag til finanslov 2004, »Vi vil  

 investere i fremtiden«, er der afsat en rammebevilling til etablering af en  

 produktionsstøtteordning for den danske musikbranche på 12 mio. kr.
Der er  

 afsat en rammebevilling til etablering af en eksportstøtteordning for dansk  

 musik på 10 mio. kr., og der er afsat en rammebevilling til etablering af en  

 indkøbsordning for nye danske musikproduktioner på 8 mio. kr.
 Finansieringen er anvist i Socialdemokratiets forslag til  

 finanslov 2004.
Skriftlig fremsættelse Lone Møller  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en styrket indsats for produktion og eksport af dansk  

 musik.
(Beslutningsforslag nr.
B 113).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
