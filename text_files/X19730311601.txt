 Danske lønmodtagere ansat og aflønnet af XX og udelukkende beskæftiget  

 på skibe under svensk flag, og hvis indkomst beskattes i Sverige  

 (sømandsskat), ikke anset for omfattet af den danske tillægspensionsordning.
 Ved afgørelsen tillagt betydning, at de pågældende i overensstemmelse  

 med art. 5, stk. 2, i den nordiske konvention om social tryghed må antages at  

 optjene ret til svensk tillægspension.
 I brev af 12. december 1972 har De anmodet om, at de af rederiet ansatte  

 danske lønmodtagere, som er bosat i Danmark, og som beskæftiges på  

 færgeoverfarten Dragør-Limhamn, optages som medlemmer af den danske  

 tillægspensionsordning.
 I denne anledning skal vi oplyse, at loven om Arbejdsmarkedets  

 Tillægspension for så vidt angår beskæftigelse i udlandet kun omfatter danske  

 lønmodtagere, der er beskæftiget for den danske stat, danske virksomheder og  

 institutioner samt på danske skibe.
 Det er telefonisk over for ATP oplyst, at de pågældende danske  

 lønmodtagere er ansat og aflønnet af XX, at de udelukkende beskæftiges  

 på skibe under svensk flag, og at deres indkomst beskattes i Sverige  

 (sømandsskat). De opfylder således ikke ovennævnte betingelser for medlemskab  

 af den danske tillægspensionsordning, og ATP er herefter afskåret fra at  

 efterkomme rederiets anmodning.
For så vidt angår konventionsspørgsmålet bemærkes, at det i artikel 5,  

 stk. 2, i den nordiske konvention om social tryghed er fastsat, at  

 statsborgere fra et nordisk land, som er beskæftiget i et andet nordisk land  

 hvormed ligestilles beskæftigelse på skibe, der fører vedkommende lands flag  

 opnår ret til tillægspension i beskæftigelseslandet, forudsat at deres  

 indtægt beskattes i dette land.
Da dette efter det oplyste er tilældet for  

 den i rederiets brev omhandlede persongruppe, må de pågældendende antages at  

 optjene ret til svensk tillægspension i medfør af konventionens bestemmelse,  

 således at de er sikret tillægspensionsmæssig dækning, selv om de ikke kan  

 optages i ATP.
