Lov om ændring af lov om byfornyelse og udvikling af byer, lov om almene boliger m.v., lov om leje og byggeloven (Sammenlægning af Byggeskadefonden og Byggeskadefonden vedrørende Bygningsfornyelse og ophør af fremtidig skadesdækning ved bygningsfornyelse m.v.) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om almene boliger m.v., jf. lovbekendtgørelse nr. 1203 af 3. august 2020, foretages følgende ændringer:
 1. I § 80, stk. 3, 2. pkt., udgår »eller Byggeskadefonden for byfornyelsesforanstaltninger«.
 2. Efter § 151 d indsættes:
»§ 151 e.
Ud over de byggerier, der er nævnt i §§ 151 og 151 a, omfatter fonden ombygninger, renoveringer m.v., der har modtaget kommunalt tilsagn om støtte i henhold til lov om byfornyelse og udvikling af byer inden den 1. januar 2021 eller er omfattet af kapitel 10 i lov om byfornyelse, jf. lovbekendtgørelse nr. 260 af 7. april 2003. Denne del af fonden benævnes Afdeling C.
Stk. 2. Afdeling C er økonomisk uafhængig af fondens Afdeling A og Afdeling B.
Afdelingens midler skal holdes adskilt fra Afdeling A og Afdeling B, og der må ikke overføres midler fra Afdeling A eller Afdeling B til Afdeling C.
Der må heller ikke overføres midler fra Afdeling C til Afdeling A eller Afdeling B.
Stk. 3. Afdeling C kan nedlægges, når afdelingens dækningsforpligtelser er ophørt.« 3. § 152 affattes således:
»§ 152. Fonden ledes af en bestyrelse på 10 medlemmer.
KL vælger 2 medlemmer, BL vælger 3 medlemmer, og boligministeren vælger bestyrelsens øvrige medlemmer, hvoraf 3 medlemmer skal repræsentere byggerier, der indeholder henholdsvis andelsboliger, ungdomsboliger og ældreboliger, der er opført med offentlig støtte, 1 medlem skal have særlig sagkundskab inden for fondens virksomhedsområde og 1 medlem skal have særlig sagkundskab inden for byfornyede ejendomme.
Ved stemmelighed er formandens stemme afgørende.
Stedfortrædere vælges efter samme regler.
Alle valg sker for 4 år ad gangen.
Genvalg kan finde sted.
Stk. 2. Ved nedlæggelse af Afdeling C, jf. § 151 e, stk. 3, udtræder medlemmet med særlig sagkundskab inden for byfornyede ejendomme af fondens bestyrelse, og der udpeges ikke på ny et medlem med en sådan sagkundskab.« 4. I § 153, stk. 2, ændres »to afdelinger, jf. § 151 d« til: »tre afdelinger, jf. §§ 151 d og 151 e«.
 5. I § 160 indsættes efter »§ 151 d,«: »§ 151 e,«.
§ 2 I lov om byfornyelse og udvikling af byer, jf. lovbekendtgørelse nr. 144 af 21. februar 2020, foretages følgende ændringer:
 1. Kapitel 6 a ophæves.
 2. Kapitel 7 ophæves.
§ 3 I byggeloven, jf. lovbekendtgørelse nr. 1178 af 23. september 2016, som ændret ved lov nr. 734 af 8. juni 2018, § 35 i lov nr. 1711 af 27. december 2018, § 3 i lov nr. 368 af 9. april 2019 og lov nr. 1590 af 27. december 2019, foretages følgende ændringer:
 1. § 25 A, stk. 2, nr. 3, ophæves.
 Nr. 4-6 bliver herefter nr. 3-5.
 2. I § 25 C, stk. 3, 1. pkt., og stk. 6, nr. 3 og 4, og § 25 E, stk. 4, nr. 4, ændres »§ 25 A, stk. 2, nr. 6« til: »§ 25 A, stk. 2, nr. 5«.
§ 4 I lov om leje, jf. lovbekendtgørelse nr. 927 af 4. september 2019, som ændret ved § 3 i lov nr. 359 af 4. april 2020, § 1 i lov nr. 817 af 9. juni 2020 og § 30 i lov nr. 908 af 18. juni 2020, foretages følgende ændringer:
 1. § 4 b ophæves.
 2. § 47, stk. 1, litra b, ophæves.
 Litra c-h bliver herefter litra b-g.
 3. I § 47, stk. 2, 4. pkt., udgår »eller en aftale om grøn byfornyelse efter kapitel 6 a i lov om byfornyelse og udvikling af byer«.
 4. § 58 a ophæves.
 5. I § 59, stk. 5, 3. pkt., udgår »og 6«.
 6. I § 59 a, stk. 1, og § 59 b, stk. 4 og 5, ændres »stk. 2-6« til: »stk. 2-5«.
 7. § 59 a, stk. 6, ophæves.
§ 5 Stk. 1. Loven træder i kraft den 1. januar 2021.
 Stk. 2. Byggeskadefonden overtager ansvaret for Byggeskadefonden vedrørende Bygningsfornyelses sager, opgaver, forpligtelser, aktiver, medarbejdere og passiver m.v. pr. 1. januar 2021.
 Stk. 3. § 2, nr. 2, finder ikke anvendelse for ombygninger, renoveringer m.v., der har fået kommunalt tilsagn om støtte efter lov om byfornyelse og udvikling af byer, jf. lovbekendtgørelse nr. 144 af 21. februar 2020, inden den 1. januar 2021. For disse tilsagn finder de hidtil gældende regler anvendelse.
 Stk. 4. § 2, nr. 1, og § 4 finder ikke anvendelse på aftaler om energibesparende arbejder efter kapitel 6 a i lov om byfornyelse og udvikling af byer, som er indgået før den 1. januar 2021. For disse aftaler finder de hidtil gældende regler anvendelse.
Givet på Amalienborg, den 21. december 2020 Under Vor Kongelige Hånd og Segl MARGRETHE R.
