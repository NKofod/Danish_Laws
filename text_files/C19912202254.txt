(Rektorerne for de socialpædagogiske  

 seminarier) 1. I henhold til § 2 i bekendtgørelse nr. 34 af 21.  

 januar 1987 om optagelse på de socialpædagogiske seminarier som ændret ved  

 bekendtgørelse nr. 134 af 28. februar 1990, bemyndiger Undervisnings- og  

 Forskningsministeriet rektorerne til at give adgang ved særlig tilladelse  

 (dispensation) for ansøgere, der ikke opfylder de almindelige  

 optagelsesbetingelser efter bekendtgørelsens § 1, men som skønnes på anden  

 måde at have erhvervet de nødvendige forudsætninger for at gennemføre  

 uddannelsen.
 2. Ansøgere, der har opnået dispensation efter pkt. 1,  

 kan søge optagelse som dispensater ved ethvert socialpædagogisk seminarium.  

 Denne mulighed bør institutionen oplyse ansøgerne om, når dispensationen  

 gives.
 3. Ansøgere, der har fået afslag på en ansøgning om  

 dispensation, skal have oplysning om begrundelsen for afslaget, jf.  

 forvaltningslovens § 22. De skal endvidere have oplysning om adgangen til at  

 klage over afgørelsen, jf. forvaltningslovens § 25.
 4. Seminarierne arkiverer ansøgningerne og kopi af  

 afgørelserne, jf. bekendtgørelse nr. 91 af 20 februar 1976 om arkivering ved  

 statsvirksomheder.
 5. Afgørelsen af, om der kan meddeles dispensation,  

 skal bygge på en samlet vurdering af ansøgerens kvalifikationer, herunder  

 hidtidige uddannelses- og beskæftigelsesforløb.
 6. Ansøgere med en dispensation til optagelse på andre  

 videregående uddannelsesinstitutioner vil umiddelbart kunne få dispensation.
 7. Dispensationer til socialpædagogseminarierne, givet  

 af ministeriet i 1990 eller tidligere, er fortsat gældende.
 8. Der bør normalt kun gives dispensation til  

 ansøgere, der opfylder følgende krav (»9 + 3«-reglen):
a.
Har gennemført 9 års skolegang i folkeskolen, eller har aflagt prøve  

 efter 9. klasse eller lignende.
b.
Har gennemført uddannelsesvirksomhed, som kan henføres til et niveau,  

 der ligger over 9. klasse niveau, og kan dokumentere studierelevant  

 erhvervsarbejde eller lignende med en samlet varighed på 3 år.
Med venlig hilsen Birgitte Krogsdam fuldmægtig.
