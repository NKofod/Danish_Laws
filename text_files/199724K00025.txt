Nr BTL 25 Betænkning over Forslag til lov om ændring af lov om friskoler og private  

 grundskoler m.v., lov om folkehøjskoler, efterskoler, husholdningsskoler og  

 håndarbejdsskoler og lov om ændring af lov om folkehøjskoler, efterskoler,  

 husholdningsskoler og håndarbejdsskoler, lov om friskoler og private  

 grundskoler m.v., lov om gymnasiet m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. (Tilsynsbestemmelser m.v.)   

 Nr L 25 1997-98. 2. samling Afgivet af Uddannelsesudvalget Afgivet: 19980604 Udvalget har behandlet lovforslaget i nogle møder og har herunder stillet  

 spørgsmål til undervisningsministeren, som denne har besvaret skriftligt.  

 Nogle af udvalgets spørgsmål og undervisningsministerens svar herpå er  

 optrykt som bilag til betænkningen.
 Endvidere har udvalget modtaget en skriftlig henvendelse fra Dansk  

 Friskoleforening.
 Der er af undervisningsministeren og af et mindretal stillet  

 ændringsforslag, hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Kristeligt Folkepartis medlem) lovforslaget til vedtagelse med de af  

 undervisningsministeren stillede ændringsforslag.
 Et mindretal (Kristeligt Folkepartis medlem af udvalget) indstiller  

 lovforslaget til vedtagelse med de stillede ændringsforslag.
Æ n d r i n g s f o r s l a g Til § 1 Af et mindretal (KRF):
 1) Nr. 6 udgår.
 Af undervisningsministeren, tiltrådt af udvalget:
 2) I den under nr. 8 foreslåede affattelse af § 9 a  

 ændres »§ 2, stk. 3« til: »§ 2, stk. 4«.
 3) I den under nr. 13 foreslåede affattelse af § 19,  

 stk. 1, 3. pkt., ændres »§ 2, stk. 3« til: »§ 2, stk.  

 4«.
 4) Nr. 15 affattes således:
 »15. § 26, stk. 1, affattes således:
»Til almindelig undervisning betaler bopælskommunen bidrag til staten  

 for det skoleår, der slutter i finansåret, ud fra antallet af elever pr. 5.  

 september i året før finansåret.«» 5) Nr. 18 affattes således:
 »18. § 37, stk 4, affattes således:
»Stk. 4. Undervisningsministeren indkalder oplysninger fra  

 skolerne til brug for fastlæggelsen af tilskud, der attesteres af skolens  

 revisor, og kan fastsætte regler om tidsfrister for indsendelse af disse  

 oplysninger.
Undervisningsministeren kan pålægge skolerne, den vikarkasse,  

 der er nævnt i § 11, stk. 1, de fordelingsudvalg, der er nævnt i § 17, stk.  

 3, og Deutscher Schul- und Sprachverein fur Nordschleswig at indsende  

 statistiske oplysninger og oplysninger om økonomiske forhold, herunder  

 regnskaber, husleje- og ejendomsaftaler.«» 6) Nr. 19 udgår.
 7) Nr. 20 affattes således:
 »20. § 37, stk. 5, affattes således:
»Stk. 5. Undervisningsministeren kan bestemme, at skolernes  

 regnskab skal indsendes til fællessekretariatet bl.a. for den vikarkasse, der  

 er nævnt i § 11, stk. 1, og de fordelingsudvalg, der er nævnt i § 17, stk.  

 3.«» B e m æ r k n i n g e r Til nr. 1 Undervisningsministeriet bør ikke kunne pålægge kommunalbestyrelsen at  

 udføre det almene tilsyn på en friskole.
Den allerede eksisterende regel om  

 muligheden for at pålægge skoler særligt tilsyn, når der er saglige grunde  

 til at gøre det, er tilstrækkelig.
Til nr. 2 og 3 Der er tale om tekniske ændringer, der er en konsekvens af forslaget i §  

 1, nr. 1.
Til nr. 4 Formuleringen af § 26, stk. 1, i friskoleloven sammenholdt med § 26 a har  

 givet anledning til fortolkningstvivl.
Derfor foreslås en formuleringsmæssig  

 ændring, hvormed det tydeliggøres, at de kommunale bidrag vedrører det  

 skoleår, der slutter i finansåret.
Til nr. 5, 6 og 7 Der er tale om redaktionele ændringer.
Peder Sass (S) Hans Peter Baadsgaard (S) fmd.
Jeppe Kofod (S)  

 Frode Sørensen (S) Carsten Hansen (S) Aage Frandsen (SF) Susanne Clemensen  

 (CD) Elisabeth Arnold (RV) Søren Kolstrup (EL) Anders Mølgaard (V) nfmd.  

Hanne Severinsen (V) Else Winther Andersen (V) Ellen Kristensen (V) Brian  

 Mikkelsen (KF) Knud Erik Kirkegaard (KF) Dora Rossen (DF) Tove Videbæk  

 (KRF) Fremskridtspartiet havde ikke medlemmer i udvalget.
Bilag Nogle af udvalgets spørgsmål til undervisningsministeren og dennes  

 svar herpå Spørgsmål 1:
Hvor mange skoler underviser på andre sprog end dansk, og hvilke sprog  

 handler det om? Svar:
 Undervisningsministeriet er bekendt med, at følgende frie grundskoler  

 underviser på andre sprog end dansk:
 Copenhagen International School: Undervisningssproget er engelsk.
 Copenhagen Euro School: Undervisningssproget er engelsk.
 Bjørns Internationale Skole: Skolen har en linje, hvor  

 undervisningssproget er engelsk.
 Rygaards Skole: Skolen har en linje, hvor undervisningssproget er engelsk.
 Bernadotteskolen: Skolen har en linje, hvor undervisningssproget er  

 engelsk.
 De tyske mindretalsskoler (15 skoler): Undervisningssproget er tysk og  

 dansk.
 Sankt Petri Skole: Undervisningssproget er tysk og dansk.
 Prins Henriks Skole: Undervisningssproget er fransk og dansk.
Desuden findes der en skole, Sønderjyllands Internationale  

 Skole/Granmoseskolen, hvor undervisningssproget er tysk.
Skolen er ikke  

 anerkendt som en fri grundskole, hvor børnene kan opfylde deres  

 undervisningspligt.
 Undervisningsministeriet kan ikke udelukke, at der findes andre skoler,  

 hvor undervisningssproget ikke er dansk, eller at der er skoler, hvor  

 undervisningssproget angives at være dansk, men hvor der i et eller flere fag  

 bliver undervist på et andet sprog.
 Spørgsmål 2:
Der ønskes en uddybning af bemærkningerne om, hvilke konsekvenser den  

 foreslåede paragraf 2, stk. 3, får for de eksisterende skoler, der underviser  

 på fremmede sprog.
Det ønskes eksemplificeret, hvilke ændringer ministeren  

 vil kræve af en given skole.
 Svar:
Hvis lovforslaget vedtages, vil ministeriet bede alle frie grundskoler  

 (bortset fra de tyske mindretalsskoler) oplyse, om undervisningssproget er  

 dansk - og forklare årsagen, hvis det ikke er tilfældet.
Ministeriet vil også  

 bede om oplysning om, hvor hurtigt det vil være muligt for skolen at indføre  

 dansk som undervisningssprog, hvis der ikke gives dispensation.
 Ministeriet kan først tage stilling til, om der skal gives dispensation,  

 når ovennævnte materiale er gennemgået.
Hvis en skole ikke har dansk som undervisningssprog og ikke får  

 dispensation, vil ministeriet på grundlag af skolens svar give en  

 tidsbegrænset dispensation.
Det betyder, at skolen får mulighed for at  

 indrette sin virksomhed efter den nye regel, f.eks. ansætte dansksprogede  

 lærere, så overgangen ikke i urimelig grad kommer til at gå ud over elever,  

 der allerede går på skolen.
Jeg vil bemærke, at bestemmelsen ikke vil hindre, at en skole lægger  

 særlig vægt på et eller flere hovedsprog, eller at der foregår  

 modersmålsundervisning.
Afgørende for mig er, at børnene får en kompetence i  

 dansk, der står mål med folkeskolens.
