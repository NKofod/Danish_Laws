Orienteringsskrivelse om ændring af lov om aktiv  

 socialpolitik og udlændingeloven - ændrede regler for personer, som søger om  

 asyl eller familiesammenføring, samt personer, som er varetægtsfængslet eller  

 indsat til afsoning i fængsel eller arresthus Folketinget har den 18. december 1998 vedtaget  

lov om ændring af lov om aktiv socialpolitik og  

 udlændingeloven
  

 199813L00086  

  

 . (Ændrede regler om hjemsendelse, for personer, som søger om asyl eller  

 familiesammenføring, samt for personer, som er varetægtsfængslet eller indsat  

 til afsoning i fængsel eller arresthus.) Herefter vil personer, der efter en endt introduktionsperiode  

 ikke har fået tidsubegrænset opholdstilladelse, kunne hjemsendes indenfor de  

 efterfølgende 3 år, såfremt de får behov for varig hjælp.
De pågældende skal  

 derfor indberettes til Den Sociale Sikringsstyrelse, hvis de har modtaget  

 eller  

 ventes at modtage hjælp til forsørgelse i mere end et år.
Personer med  

 tidsubegrænset opholdstilladelse kan ikke hjemsendes efter aktivloven.
Personer, der søger om asyl eller familiesammenføring og ikke er  

 berettiget til hjælp efter udlændingelovens regler, er berettiget til en  

 ydelse, der svarer til introduktionsydelsen.
Dette gælder også personer, der  

 har fået afslag på asyl eller familiesammenføring, sålænge de opholder sig  

 lovligt her i landet.
 Det er blevet præciseret, at alene personer, der er  

 varetægtsfængslet eller indsat til afsoning i fængsel eller arresthus, er  

 berettiget til hjælp efter den bekendtgørelse, der udstedes i medfør af  

 aktivlovens  

 § 29. Personer der opholder sig uden for fængslerne er derimod ikke  

 berettiget  

 til hjælp efter bekendtgørelsen, men alene efter de almindelige regler i  

 aktivloven.
