Resumé A, hvis 3 børn var tvangsfjernet fra hjemmet, fik afslag fra K  

 Kommune på en anmodning om, at børnene blev undersøgt af en psykologisk  

 sagkyndig, som A havde valgt, og hvis honorar A var indstillet på at betale.
Sagen gav ombudsmanden anledning til generelt at udtale, at  

 tvangsfjernelse af et barn som udgangspunkt ikke medfører nogen ændring i  

 forældrenes retsstilling, idet hverken forældremyndighed eller værgemål  

 fratages forældrene.
Ifølge bistandslovens regler kan forvaltningen træffe  

 dispositioner vedrørende barnet uanset manglende samarbejde fra forældrenes  

 side, idet afgørelser dog så vidt muligt træffes i samarbejde med  

 forældremyndighedens indehaver.
Ombudsmanden udtalte, at forældrene til et  

 tvangsanbragt barn således ikke uden videre har krav på, at forvaltningen  

 indvilliger i, at barnet undersøges af f.eks. en læge valgt af forældrene på  

 eget initiativ.
Ombudsmanden fandt dog, at et afslag måtte kræve ganske  

 tungtvejende modstående hensyn set i forhold til forældrenes interesse i at  

 tilvejebringe erklæringer fra en uafhængig sagkyndig.
 Ombudsmanden fandt, at et afslag ikke alene kan begrundes i, at  

 undersøgeren efter forvaltningens opfattelse ikke findes nødvendig efter det  

 forvaltningsretlige undersøgelsesprincip, jf. også forvaltningslovens § 21,  

 eller i, at forbindelsen til forældrene i forvejen er afbrudt for en nærmere  

 periode i henhold til bistandslovens § 67, stk. 2. (J. nr. 1989-1518-062).
 Forældres retsstilling under barnets tvangsanbringelse.
 A rettede henvendelse til mig  

 som repræsentant for familien B, hvis 3 børn var tvangsfjernet fra hjemmet.  

 Anledningen til henvendelsen var, at K Kommune, Socialcentret S havde afvist  

 A's anmodning om, at børnene blev undersøgt af en psykologisk sagkyndig, som  

 forældrene havde valgt, og hvis honorar forældrene var indstillet på at  

 betale.
Det fremgik af  

 bilagsmaterialet, at A havde rettet henvendelse til Socialcentret S og bedt  

 om  

 tilladelse til, at børnene blev undersøgt af en psykologisk sagkyndig efter  

 forældrenes eget valg.
Forvaltningen svarede i breve af 21. og 24. september  

 1989, at "man for indeværende ikke finder at en sådan undersøgelse ...  

 kan begrundes i socialforvaltningens forpligtelser overfor familiens  

 børn" og at "hensynet til børnene må veje så tungt, at man ikke  

 ønsker børnene præsenteret for personer, der ikke har del i deres  

 behandling." A anførte, at forvaltningen  

 ved at "monopolisere sagens bevismiddel" herved krænkede Den  

 Europæiske Menneskerettighedskonventions retsprincipper om lige adgang for  

 begge  

 parter til vidneførelse og dokumentation.
A fandt afvisningen "så meget  

 desto mere forkastelig, som psykologi så langt fra er en eksakt videnskab,  

 hvorfor dens resultater netop trænger til den ensidige kontrols metode".  

 Endvidere opregnede A antallet af psykologundersøgelser, børnene havde været  

 igennem på forvaltningens initiativ og påpegede, at familien B, som "har  

 at gøre med en modpart, der kan imponere med hele 10 psykologer", ikke  

 kunne få lejlighed til at fremlægge blot een udtalelse vedrørende deres egne  

 børn.
I anledning af henvendelsen  

 bad jeg i et brev af 13. november 1989 Socialcentret S om eventuelt efter  

 drøftelse med den centrale bistandsafdeling at redegøre for baggrunden for  

 centrets holdning til de spørgsmål, A havde rejst.
Jeg udbad mig redegørelsen  

 med henblik på en senere drøftelse af sagen og meddelte, at jeg på baggrund  

 af  

 drøftelsen nærmere ville overveje, om jeg fandt grundlag for at undersøge  

 sagen af egen drift, jf. ombudsmandslovens § 6, stk. 5.
 I en udtalelse af 14. marts  

 1990 anførte Social- og Sundhedsforvaltningen, Bistandsafdelingen i K  

 herefter  

 følgende:
 "...
Socialcentret (S) meddelte  

 ved skrivelse af 24. september og 17. oktober 1989 afslag på (A's) ønske om  

 yderligere psykologisk/psykiatrisk undersøgelse af børnene.
Dette skete  

 under henvisning til, at en undersøgelse som den foreslåede efter  

 socialforvaltningens  

 og forstanderen på børnehjemmet (...) opfattelse ikke tjente børnenes  

 tarv/interesse.  

 Socialforvaltningen fandt ud fra en konkret vurdering, at det på daværende  

 tidspunkt ikke tjente børnenes tarv at præsentere dem for en person, som ikke  

 havde del i deres behandling.
 (K) Kommune har i tilsvarende  

 tvangsfjernelsessager, hvor (A) har mødt som bisidder og hvor der ligeledes  

 var fremsat ønske om yderligere psykiatrisk undersøgelse, vurderet den  

 konkrete situation, herunder også accepteret at modtage de af (A)/forældrene  

 ønskede undersøgelser i det samlede sagsmateriale.
 Det kan i den konkrete sag  

 oplyses, at børnene er blevet undersøgt af klinisk psykolog (P). (P) er  

 privat  

 praktiserende psykolog og som sådan uafhængig af (K) Kommune.
Socialforvaltningen har  

 selvfølgelig så langt som muligt, samarbejdet med  

 forældremyndighedsindehaverne - også om et ønske om psykologundersøgelse.
Det  

 skal imidlertid også vurderes, om en sådan undersøgelse vil være en rimelig  

 belastning for barnet.
 Socialforvaltningen har ved  

 tvangsfjernelsen overtaget forsorgen og ansvaret for barnet.  

 Bistandsafdelingen  

 finder derfor, at forvaltningen ud fra en konkret vurdering er berettiget til  

 at meddele afslag på yderligere undersøgelse af børnene, såfremt  

 forvaltningen  

 mener, at en sådan undersøgelse vil skade barnet.
..." Endvidere havde jeg den 14.  

 maj 1990 et møde med Social- og Sundhedsforvaltningen, Bistandsafdelingen om  

 det generelle spørgsmål om omfanget af forældres adgang til at udøve  

 forældremyndighedsbeføjelser over for børn, der er anbragt uden for hjemmet  

 efter bistandslovens afsnit VIII om hjælpeforanstaltninger uden samtykke.
I den konkrete sag ønskede  

 forældrene deres børn undersøgt af en psykolog, de selv havde valgt, med det  

 formål at skaffe en erklæring til brug i en sag om ophævelse af  

 foranstaltningen.
A oplyste den 4. december 1990 telefonisk over for en af  

 mine  

 medarbejdere, at familiens børn nu var hjemgivet bl.a. på baggrund af en  

 erklæring  

 udarbejdet af et rådgivningscenter, som forældrene havde tillid til.
 På denne baggrund fandt jeg  

 ikke anledning til at optage den konkrete sag til undersøgelse efter  

 bestemmelsen  

 i ombudsmandslovens § 6, stk. 5.
 I en skrivelse til A udtalte  

 jeg følgende:
"Sagen har dog givet mig  

 anledning til at overveje det generelle spørgsmål om, i hvilket omfang  

 forældre (dvs. den eller de personer, som har forældremyndigheden over et  

 barn)  

 har ret til på eget initiativ og for egen regning at lade deres barn  

 undersøge  

 af f.eks. en læge på et tidspunkt, hvor barnet er tvangsanbragt uden for  

 hjemmet, og hvor forældrenes formål med undersøgelsen er, uafhængigt af  

 forvaltningen, at skaffe erklæringer med henblik på en hjemgivelse af barnet.  

 Forskelligt herfra er det (beslægtede) spørgsmål om, hvilke undersøgelser  

 forvaltningen skal foretage i sagen som led i det almindelige  

 forvaltningsretlige  

 undersøgelsesprincip, herunder hvorvidt forvaltningen skal efterkomme  

 forældrenes ønsker om at få foretaget bestemte sagsoplysningsskridt.
Dette  

 spørgsmål - som jeg ikke skal komme nærmere ind på her - er der redegjort for  

 i  

 Betænkning 1212/1990 om de retlige rammer for indsatsen over for børn og  

 unge, s. 123 ff.
 Myndighedsloven indeholder  

 bl.a. følgende bestemmelse om forældremyndighed:
 § 7.  

  

 Stk. 1.
"Forældremyndighedens  

 indehaver skal drage omsorg for barnet og kan træffe afgørelse om dets  

 personlige forhold ud fra barnets interesse og behov." Tvangsfjernelse af et barn  

 medfører - efter en ændring i 1964 af den dagældende lov om børne- og  

 ungdomsforsorg - som udgangspunkt ingen ændring i forældrenes retsstilling,  

 idet hverken forældremyndighed eller værgemål fratages forældrene.
Indtil den nævnte lovændring  

 anvendtes betegnelsen forældremyndighed for de beføjelser, det daværende  

 børneværn havde med hensyn til gennemførelsen af forsorg for de børn, der var  

 anbragt uden for hjemmet i medfør af de dagældende bestemmelser i lov om  

 børne-  

 og ungdomsforsorg.
I bemærkningerne til lovforslaget anførtes følgende om  

 baggrunden for ændringen, Folketingstidende 1963-64, tillæg A, sp. 674:
 "...
i.
Hensynet til det bedst  

 mulige samarbejde med forældrene såvel med hensyn til forsorgsetablering som  

 med hensyn til gennemførelse af forsorgen uden for hjemmet har ført til, at  

 det  

 foreslås, at man forlader anvendelsen af begrebet  

  

 forældremyndighed som betegnelse for børneværnets beføjelser.
 Børneværnet må fortsat have  

 myndighed til at træffe de fornødne beslutninger vedrørende barnets forhold,  

 men anvendelsen af denne myndighed bør være subsidiær i forhold til  

 forældremyndigheden, således at børneværnet kun træder til med sin afgørelse,  

 såfremt den nødvendige foranstaltning ikke kan træffes i samarbejde med  

 forældrene.  

 Dette indebærer, at forældremyndighedens indehaver fortsat bevarer sin  

 forpligtelse og sin almindelige kompetence, men denne kompetence er begrænset  

 af de specielle regler om børneværnets ret til i påkrævet omfang at træffe  

 nødvendige  

 beslutninger, om nødvendigt imod forældrenes synspunkter.
..." Om det offentliges beføjelser  

 og forpligtelser over for børn, der er anbragt uden for hjemmet, findes i  

 bistandsloven nu følgende 2 bestemmelser:
 § 66, stk. 4.
"Kommunalbestyrelsen  

 fører med støtte fra amtskommunen løbende tilsyn med barnets ophold under  

 dets  

 ophold uden for hjemmet og træffer bestemmelse om ændret opholdssted,  

 uddannelse og behandling m.v., så vidt muligt i samarbejde med  

 forældremyndighedens indehaver." § 67, stk. 1.
"Det påhviler  

 kommunalbestyrelsen, medmindre hensynet til barnets velfærd i det enkelte  

 tilfælde taler derimod, i samarbejde med opholdsstedet eller institutionen at  

 sørge for, at forbindelsen mellem barnet og dets hjem holdes ved lige, og at  

 søge at skabe mulighed for barnets tilbagevenden til hjemmet." Kommunalbestyrelsens  

 tilsynsforpligtelser er omtalt på følgende måde i Socialstyrelsens vejledning  

 nr. 3 af 27. juli 1988:
"Det sociale udvalg  

 fører med støtte fra amtskommunens socialcenter løbende tilsyn med barnets  

 forhold under dets ophold udenfor hjemmet og overtager hermed et vidtgående  

 ansvar for barnet.
Det påhviler udvalget i samarbejde med amtskommunens  

 social- og sundhedsforvaltning at bestemme opholdssted og at drage omsorg for  

 pleje, opdragelse og uddannelse og i øvrigt træffe bestemmelse om barnets  

 personlige forhold i det omfang, der er fornødent.
Bestemmelsen træffes så  

 vidt muligt i samarbejde med forældremyndighedens indehaver, jfr. § 66, stk.  

 4.
Forældrene bevarer  

 forældremyndigheden til barnets 18. år, og det sociale udvalg træder således  

 ikke i forældrenes sted i tilfælde, hvor lovgivningen kræver forældres  

 samtykke." (1*) Spørgsmålet om forældrenes  

 retsstilling under en tvangsanbringelse er i øvrigt bl.a. omtalt i  

 Familieret,  

 v.
Jørgen Graversen, DJØF's forlag 1986, navnlig s. 140-142, samt  

 Socialforskningsinstituttets publikation nr. 41 om Forældremyndighed og  

 Børneforsorg v.
Vita Pruzan og Jacob Vedel-Petersen, 1970.
På baggrund af de nævnte  

 bestemmelser i bistandsloven må det antages, at forvaltningen i det  

 nødvendige  

 omfang har ret til at træffe dispositioner vedrørende et tvangsanbragt barn,  

 selv om forældrene modsætter sig sådanne dispositioner, og selv om  

 forældremyndigheden  

 som udgangspunkt fortsat er hos forældrene.
Jeg henviser herved navnlig til  

 bestemmelsen i lovens § 66, stk. 4, hvoraf det indirekte fremgår, at  

 forvaltningen kan træffe dispositioner vedrørende barnet uanset manglende  

 samarbejde fra forældrenes side, jf. ordene "så vidt muligt".
Forældrene til et  

 tvangsanbragt barn har således ikke uden videre krav på, at forvaltningen  

 indvilger i, at barnet undersøges af f.eks.  

 en læge valgt af forældrene på eget initiativ.
Der kan efter omstændighederne  

 stilles krav om, at en sådan undersøgelse forudsætter forvaltningens  

 tilladelse.
Ved afgørelsen af, om en  

 tilladelse skal gives, er forvaltningen imidlertid ikke frit stillet.
Et  

 afslag vil efter min mening kræve, at forvaltningen kan påvise ganske  

 tungtvejende modstående hensyn, set i forhold til forældrenes forståelige og  

 væsentlige interesse i at tilvejebringe erklæringer (bevismidler) fra en  

 sagkyndig, som er uafhængig af forvaltningen, og som har forældrenes tillid.  

 Det kommer herved tillige i betragtning, at forvaltningen i disse sager ofte  

 vil blive opfattet som en modpart til forældrene, så længe hjemgivelse  

 nægtes.  

 Også almindelige retssikkerhedsmæssige betragtninger taler for, at  

 tilladelser til sådanne undersøgelser gives, medmindre tungtvejende hensyn  

 taler imod.
Endelig henviser jeg til de omtalte lovbestemmelsers fremhævelse  

 af, at dispositioner vedrørende barnet så vidt muligt træffes i samarbejde  

 med  

 forældrene.
At en af forældrene ønsket  

 undersøgelse af barnet efter forvaltningens opfattelse ikke er nødvendig  

 efter  

 det almindelige forvaltningsretlige undersøgelsesprincip, kan efter det  

 anførte ikke i sig selv begrunde et afslag.
Jeg henviser i den forbindelse  

 til  

 bestemmelsen i forvaltningslovens § 21 om en parts ret til at forlange en  

 sags  

 behandling udsat, indtil parten har afgivet en udtalelse til sagen.
Såfremt det for en nærmere  

 bestemt periode er besluttet at afbryde barnets forbindelse med forældrene,  

 jf.  

 bistandslovens § 67, stk. 2, fritager denne afgørelse efter min mening ikke i  

 sig selv for en konkret stillingtagen til, hvorvidt en anmodning fra  

 forældrene  

 om en sagkyndig undersøgelse af barnet skal tillades.
Jeg henviser herved  

 til,  

 at bestemmelsen i bistandslovens § 67, stk. 2, må antages alene at vedrøre  

 besøgskontakt,  

 brevkontakt, telefonkontakt eller anden direkte kontakt mellem barn og  

 forældre.
 Hvis forvaltningen  

 undtagelsesvis afslår eller ikke fuldt ud imødekommer forældrenes ønske om en  

 undersøgelse af barnet, vil det være ønskeligt, om afgørelser om afslag mv.,  

 som meddeles forældrene, er ledsaget af en begrundelse.
Under hensyn til de  

 igangværende overvejelser om at revidere bistandslovens bestemmelser om børn  

 og unge har jeg samtidig hermed sendt socialministeren og Folketingets  

 Retsudvalg en kopi af denne skrivelse.
Jeg går herefter ud fra, at  

 ministeriet  

 vil overveje, hvorvidt der er anledning til lovgivningsmæssigt eller  

 administrativt at præcisere de bestemmelser, som vedrører det generelle  

 spørgsmål om forældrenes retsstilling under en tvangsanbringelse af deres  

 barn." (1*) Socialstyrelsens vejledning  

 nr. 3 af 27. juli 1988 om bistandslovens bestemmelser om døgnophold for børn  

 og  

 unge pkt. 46.
