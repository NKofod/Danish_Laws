 (Til ministerialbogsførerne i folkekirken og de anerkendte trossamfund).
 Efter forhandling med Rigsarkivet og Statens Indkøb fastsættes følgende  

 retningslinier for en solid indbinding af ministerialbøgerne, jf. herved § 7  

 i ministeriets cirkulære nr. 123 af 14. august 1987 om folkekirkens og de  

 anerkendte trossamfunds ministerialbøger.
 Kirkebøgerne indbindes som protokoller, håndhæftede med hørtråde på  

 bændler, med dobbelt pap og springkapsel.
 Indbindinger:
 Helengelskbind i gede- eller kalveskind på ryg og bindsiderne.
 Eller:
 Halvengelskbind i gede- eller kavleskind på ryg og hjørner, med lærred i  

 bedste kvalitet på bindsiderne.
 Guldprægning af titel og årstal udføres direkte på ryggen af bindet.  

 Guldpræget aftales i hvert enkelt tilfælde med rekvirenten.
 Bøgerne skal være folieret og gennemdraget med bomuldslidse samt  

 udfræsning til segl på bageste perms inderside.
 Format 23,5 x 37 cm incl. formering.
 Protokollerne kan forsynes med metalskinner og metalhjørner.
 Såfremt bøgerne ikke indbindes af Provinsforlaget, Randers, der leverer  

 ministerialbogsskemaerne, skal denne vejledning udleveres til bogbinderne.
Kirkeministeriet, den 1. februar 1993 P.M.V.
 E.B.
