I medfør af § 7b og § 19, stk. 3, i lov om veterinærvæsenet samt om udøvelse af dyrlægegerning, jf. lovbekendtgørelse nr. 312 af 25.
 juni 1980 og efter forhandling med sundhedsministeren fastsættes:
 § 1.  Anvendelse til svin af sulfadimidinholdige  

 (sulfamethazinholdige) lægemidler er ikke tilladt.
 § 2.  Overtrædelse af § 1 straffes med bøde.
Stk. 2.  Der kan pålægges en virksomheds ejer eller  

 bruger bødeansvar for overtrædelsen, selvom lovovertrædelsen ikke kan  

 tilregnes ham som fortsætlig eller uagtsom.
For sådant bødeansvar fastsættes  

 ingen forvandlingsstraf.
 Stk. 3.  Efter dyrlægelovens § 19, stk. 5, kan der for  

 overtrædelser, der begås af et aktieselskab, anpartsselskab, andelsselskab  

 eller lignende, pålægges selskabet som sådant bødeansvar.
 § 3.  Bekendtgørelsen træder i kraft den 11. april  

 1990.
