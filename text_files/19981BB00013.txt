Fremsat den 20. oktober 1998 af  

 Brian Mikkelsen (KF), Knud Erik Kirkegaard (KF),  

 Birthe Skaarup (DF) og Kirsten Jacobsen (FP) Forslag til folketingsbeslutning om at indføre offentligt tilsyn med undervisningen i  

 de frie grundskoler Folketinget pålægger regeringen snarest at  

 fremsætte lovforslag således, at der indføres bestemmelser  

 om offentligt tilsyn med undervisningen i de frie grundskoler.
Bemærkninger til forslaget Beslutningsforslaget har til formål at sikre, at der  

 etableres et offentligt tilsyn med de frie grundskoler.
Erfaringerne viser,  

 at det ikke er tilstrækkeligt med mulighed for et særligt tilsyn  

 i særlige tilfælde, når problemerne allerede er  

 opstået.
Et lovsikret offentligt tilsyn vil have til formål at  

 kunne foregribe problemerne allerede i opløbet.
De frie grundskoler kan modtage offentligt tilskud til at  

 drive skole, men af idelogiske og traditionelle årsager findes der ikke  

 et offentligt tilsyn med friskolerne.
Friskolerne er måske de eneste,  

 der er undtaget fra hovedreglen om, at det offentlige bør have  

 hånd i hanke med, hvad der ydes tilskud til.
Hverken  

 Undervisningsministeriet eller kommunalbestyrelsen fører et  

 pædagogisk tilsyn med de frie grundskoler.
Tilsynet med skolens  

 almindelige virksomhed varetages i henhold til loven om frie grundskoler af  

 forældrene.
Forældrene vælger også en person til at  

 føre tilsyn med elevernes standpunkt i visse fag eller anmoder  

 kommunen om at føre tilsyn.
Kun i særlige tilfælde kan  

 undervisningsministeren træffe beslutning om et særligt tilsyn  

 med en fri grundskole.
Indførelse af et offentligt tilsyn på de frie  

 grundskoler behøver efter forslagsstillernes opfattelse ikke  

 ændre på forældrenes mulighed for at engagere sig i deres  

 børns undervisning og skolegang.
Undervisningsministeriet foretog  

 faktisk før 1992 i et vist omfang skolebesøg med  

 pædagogisk formål på de frie grundskoler.
Til sammenligning  

 kan nævnes, at på de frie kostskoler har undervisningsministeren  

 såvel det økonomiske som det pædagogiske tilsyn.  

 Indførelse af et offentligt tilsyn også på de frie  

 grundskoler medfører ligeledes, at den tilsynsførende myndighed  

 står til rådighed med vejledning og rådgivning i  

 pædagogiske og økonomiske spørgsmål i det omfang,  

 den enkelte skole beder om det.
I dag har de frie grundskoler ingen adgang  

 til offentlig vejledning og rådgivning i pædagogiske anliggender.  

 Et offentligt tilsyn med de frie grundskoler vil efter forslagsstillernes  

 opfattelse sikre, at kvalitet i undervisningen står mål med, hvad  

 der almindeligvis kræves i folkeskolen, således som loven  

 foreskriver.
 Regeringen bør derfor snarest fremsætte  

 forslag til ændring af friskoler og private grundskoler, således  

 at skolerne bliver omfattet af et offentligt tilsyn.
Skriftlig fremsættelse Brian Mikkelsen (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at indføre  

 offentligt tilsyn med undervisningen i de frie grundskoler.
(Beslutningsforslag nr.
B 13).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
