 I medfør af lov nr. 291 af 18. juni 1969 om tjenestemænd i staten,  

 folkeskolen og folkekirken §§ 3, 26, stk. 2, og 58, stk. 1 og 3, fastsættes  

 følgende bestemmelser om udnævnelse og afskedigelse af statstjenestemænd ved  

 institutioner under ministeriet for kulturelle anliggender samt om meddelelse  

 af tjenestefrihed uden løn og nedst tjenestetid til sådanne tjenestemænd:
 § 1.  Tjenestemænd i stillinger i lønramme 1-19  

 udnævnes af ledelsen for vedkommende institution.
 § 2.  Tjenestemænd i stillinger i lønramme 1-19  

 afskediges af ledelsen for vedkommende institution.
 Stk. 2.  Uansøgt afskedigelse af varigt eller på åremål  

 ansatte tjenestemænd kan dog kun foretages af ministeren for kulturelle  

 anliggender.
§ 3.  Ledelsen for vedkommende institution kan give en  

 tjenestemand tjenestefrihed uden løn i en på forhånd fastsat periode af  

 mindst een måneds og højst eet års varighed.
Perioden fradrages ved beregning  

 af lønanciennitet.
 § 4.  Såfremt det er foreneligt med tjenestens tarv,  

 kan ledelsen for vedkommende instituton imødekomme en tjenestemands anmodning  

 om nedsat tjenestetid for begænset tid eller indtil videre mod tilsvarende  

 lønnedsættelse.
 § 5.  Institutionen indberetter løbende til  

 ministeriet for kulturelle anliggender de dispositioner, som foretages i  

 henhold til ovenstående bestemmelser.
 § 6.  Alle tvivlsspørgsmål om anvendelsen af  

 ovenstående bestemmelser skal forelægges ministeriet for kulturelle  

 anliggender.
 § 7.  Denne bekendtgørelse træder i kraft 1. januar  

 1973.
 Ministeriet for kulturelle anliggender,  

 den 21. november 1972.
 Niels Matthiasen.
/W.
Weincke.
