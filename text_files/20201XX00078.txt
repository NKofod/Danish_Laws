Skriftlig fremsættelse (7. oktober 2020) Kulturminister (Joy Mogensen):
 Herved tillader jeg mig for Folketinget at fremsætte:
Forslag til lov om ændring af arkivloven (Ret til indsigt i egne personoplysninger) (Lovforslag nr.
L 18) Hovedformålet med lovforslaget er, at borgere får ret til indsigt i deres egne personoplysninger, når disse fremgår af dokumenter afleveret på arkiv.
 Hovedpunkterne i lovforslaget er:
At der indføres en ret for alle borgere til indsigt i egne personoplysninger, som fremgår af sager, der er afleveret til de offentlige arkiver.
Dette gælder for offentlige arkivalier og for visse private arkivalier.
 At denne ret gøres betalingsfri for borgerne på alle de offentlige arkiver.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
