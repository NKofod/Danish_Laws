Nr LSF 253 Forslag til Lov om ændring af lov om beskatningen af pensionsordninger  

 m.v. (Ændring af reglerne om invalidesum og rateopsparing m.v.) Fremsat af ministeren for skatter afgifter den 7. maj 1986 § 1 I lov om beskatningen af pensionsordninger m.v., jfr.
 lovbekendtgørelse nr. 358 af 2. juli 1984, som ændret ved lov nr.
527 af 11. december 1985 og lov nr. 148 af 19. marts 1986, foretages følgende ændringer:
 1. § 10, stk. 2, affattes således:
»Stk. 2. Forsikringen kan kombineres med invalidesum, der udbetales til forsikrede i tilfælde af invaliditet, som medfører en varig nedsættelse af erhvervsevnen med mindst 2/3.« 2. § 11 A, stk. 1, nr. 6, ophæves.
 Nr. 7 bliver herefter nr. 6.
 3. I § 11 A indsættes efter stk. 1 som nye stykker:
»Stk. 2. Før rateudbetalingen påbegyndes, vælger kontohaveren udbetalingsforløbet efter reglerne i dette stykke.
Renter m.v., der tilskrives i det sidste udbetalingsår, skal senest udbetales sammen med sidste rate.
Kontohaveren skal vælge et af følgende udbetalingsforløb:
1. et udbetalingsforløb med en årlig rateudbetaling, der udgør et beløb svarende til ordningens værdi ved kalenderårets begyndelse delt med det antal år, hvori der endnu ikke er foretaget udbetaling, eller 2. et udbetalingsforløb med en årlig rateudbetaling, der udgør et beløb, som ved uændret rente i hele udbetalingsperioden vil give lige store årlige rater.
Stk. 3. Det beløb, der er nævnt i stk. 2, nr. 2, opgøres ved hvert kalenderårs begyndelse og beregnes som en annuitet på grundlag af ordningens værdi på dette tidspunkt og en nærmere fastsat amortisationsrente.
Ved beregningen af amortisationsrenten anvendes en rentesats beregnet på grundlag af et simpelt gennemsnit opgjort med to decimaler af en af Københavns Fondsbørs dagligt udregnet effektiv obligationsrente for de seneste 20 børsdage forud for 15. december i året før udbetalingsåret.
Den effektive obligationsrente opgøres med to decimaler for fastforrentede kroneobligationer i åbne serier, der noteres på Københavns Fondsbørs, bortset fra indeksregulerede obligationer.
Amortisationsrenten findes ved fra denne rentesats at fradrage rentesatsen ganget med den realrenteafgiftssats, der fastsættes efter § 10 i realrenteafgiftsloven for udbetalingsåret.« Stk. 2 bliver herefter stk. 4.
 4. § 18 A, stk. 1, 1. pkt., affattes således:
»Er der ved indkomstopgørelsen foretaget fradrag for præmier eller bidrag til en pensionsordning med løbende udbetalinger eller til en rateforsikring eller rateopsparing i pensionsøjemed efter reglerne i § 18, stk. 1, eller 4 -5, og indbetalingerne nedsættes eller ophører på et tidspunkt, hvor de foretagne fradrag overstiger de beløb, der kunne være fradraget på grundlag af de faktiske indbetalinger, omregnes fradragsretten i forhold til de faktisk betalte præmier eller bidrag.« 5. I § 18 A, stk. 1, indsættes som 3. pkt.:
»Omregning skal dog ikke ske i tilfælde, hvor indbetalingerne nedsættes eller ophører på grund af ejerens død eller invaliditet, og dette efter udbetalingsvilkårene berettiger til påbegyndelse af udbetalingerne.« 6. I § 30, stk. 2, 4. pkt., ændres »§ 11 A, stk. 1, nr. 7,» til:  

 »§ 11 A, stk. 1, nr. 6,».
§ 2 I lov nr. 148 af 19. marts 1986 om ændring af lov om beskatningen af pensionsordninger m.v. og lov om en realrenteafgift af visse pensionskapitaler m.v. udgår i § 3, stk. 2, 1. pkt., », 65«.
§ 3 Stk. 1. Loven har virkning fra og med indkomståret 1987.
 Stk. 2. § 2 har dog virkning fra og med den 27. marts 1986.
Oprindeligt fremsat lovforslag Blad nr 828 § 1 I lov om beskatningen af pensionsordninger m.v., jfr.
 lovbekendtgørelse nr. 358 af 2. juli 1984 som ændret ved lov nr.
527 af 11. december 1985 og lov nr. 148 af 19. marts 1986, foretages følgende ændringer:
 1. § 10, stk. 2, affattes således:
»Stk. 2. Forsikringen kan kombineres med invalidesum, der udbetales til forsikrede i tilfælde af invaliditet, som medfører en varig nedsættelse af erhvervsevnen med mindst 2/3.«.
 2. § 11 A, stk. 1, nr. 6, ophæves.
 Nr. 7 bliver herefter nr. 6.
 3. I § 11 A indsættes efter stk. 1 som nye stykker:
»Stk. 2. Før rateudbetalingen påbegyndes, vælger kontohaveren udbetalingsforløbet efter reglerne i dette stykke.
Renter m.v., der tilskrives i det sidste udbetalingsår, skal senest udbetales sammen med sidste rate.
Kontohaveren skal vælge et af følgende udbetalingsforløb:
1. et udbetalingsforløb med en årlig rateudbetaling, der udgør et beløb svarende til ordningens værdi ved kalenderårets begyndelse delt med det antal år, hvori der endnu ikke er foretaget udbetaling, eller 2. et udbetalingsforløb med en årlig rateudbetaling, der udgør et beløb, som ved uændret rente i hele udbetalingsperioden vil give lige store årlige rater.
Stk. 3. Det beløb, der er nævnt i stk. 2, nr. 2, opgøres ved hvert kalenderårs begyndelse og beregnes som en annuitet på grundlag af ordningens værdi på dette tidspunkt og en nærmere fastsat amortisationsrente.
Ved beregningen af amortisationsrenten anvendes en rentesats beregnet på grundlag af et simpelt gennemsnit opgjort med to decimaler af en af Københavns Fondsbørs dagligt udregnet effektiv obligationsrente for de seneste 20 børsdage forud for 15. december i året før udbetalingsåret.
Den effektive obligationsrente opgøres med to decimaler for fastforrentede kroneobligationer i åbne serier, der noteres på Københavns Fondsbørs, bortset fra indeksregulerede obligationer.
Amortisationsrenten findes ved fra denne rentesats at fradrage rentesatsen ganget med den realrenteafgiftssats, der fastsættes efter § 10 i realrenteafgiftsloven for udbetalingsåret.«.
 Stk. 2 bliver herefter stk. 4.
 4. § 18 A, stk. 1, 1. pkt., affattes således:
»Er der ved indkomstopgørelsen foretaget fradrag for præmier eller bidrag til en pensionsordning med løbende udbetalinger eller til en rateforsikring eller rateopsparing i pensionsøjemed efter reglerne i § 18, stk. 1 eller 4 -5, og indbetalingerne nedsættes eller ophører på et tidspunkt, hvor de foretagne fradrag overstiger de beløb, der kunne være fradraget på grundlag af de faktiske indbetalinger, omregnes fradragsretten i forhold til de faktisk betalte præmier eller bidrag.«.
 5. I § 18 A, stk. 1, indsættes som 3. pkt.:
»Omregning skal dog ikke ske i tilfælde, hvor indbetalingerne nedsættes eller ophører på grund af ejerens død eller invaliditet, og dette efter udbetalingsvilkårene berettiger til påbegyndelse af udbetalingerne.«.
6. I § 30, stk. 2, 4. pkt., ændres »§ 11 A, stk. 1, nr. 7,» til:  

 »§ 11 A, stk. 1, nr. 6,».
§ 2 I lov nr. 148 af 19. marts 1986 om ændring af lov om beskatningen af pensionsordninger m.v. og lov om en realrenteafgift af visse pensionskapitaler m.v. udgår i § 3, stk. 2, 1. pkt.,: », 65«.
§ 3 Stk. 1. Loven har virkning fra og med indkomståret 1987.
 Stk. 2. § 2 har dog virkning fra og med den 27. marts 1986.
BEMÆRKNINGER TIL LOVFORSLAGET Almindelige bemærkninger Lovforslaget er en opfølgning af skattereformen og går ud på at ændre pensionsbeskatningsloven på to områder.
Ved lov nr. 148 af 19. marts 1986 om ændring af pensionsbeskatningsloven m.v. blev der som led i skattereformen givet adgang til, at kapitalpensionsordninger kan kombineres med invalidesum.
Ved lovforslaget foretages der en præcisering af, at invalidesumsforsikringer, der oprettes i tilknytning til en kapitalforsikring, kun kommer til udbetaling, når erhvervsevnen er nedsat med 2/3 eller derover.
Som led i skattereformen blev der indført adgang til at oprette rateopsparing i pensionsøjemed i pengeinstitutter.
Rateopsparingsordningen blev indsat i pensionsbeskatningsloven som § 11 A.
For at give mulighed for større udbetalinger i de første udbetalingsår stilles der forslag om endnu et udbetalingsforløb, der kan vælges som et alternativ til udbetalingsforløbet i § 11 A.
 Forslaget har ingen administrative eller provenumæssige konsekvenser.
 Pensionsbeskatningsloven er senest ændret ved lov nr. 148 af 19.
marts 1986, jfr.
Folketingstidende 1985-86, sp. 3666, 4692, 7778 og 8294.
Bemærkninger til de enkelte bestemmelser Til § 1 Til nr. 1 Ændringsforslaget indeholder ikke nogen realitetsændring.
Efter lovens formulering er oprettelse af en invalidesumsforsikring betinget af, at forsikringen kun kommer til udbetaling ved invaliditet, som efter reglerne i lov om social pension berettiger den pågældende til at oppebære højeste eller mellemste førtidspension.
Det har hermed været hensigten at sikre, at en invalidesumsforsikring kun kommer til udbetaling, når erhvervsevnen er nedsat med 2/3 eller derover.
 Efter ændringsforslaget anføres dette direkte i lovteksten.
Til nr. 2 og 3 Som led i skattereformen er der indført adgang til at oprette rateopsparing i pensionsøjemed i pengeinstitutter.
Rateopsparingsordningen blev indsat i pensionsbeskatningsloven som § 11 A.
Efter skattereformaftalen skulle reglerne om rateopsparing i pensionsøjemed udformes i overensstemmelse med de i pensionsbeskatningslovens § 8 gældende regler for rateforsikring.
Dette indebar bl.a., at den opsparede kapital så vidt muligt skulle udbetales i lige store rater.
Rateopsparingsordningen vil dels omfatte konti med et kontant indestående og dels ordninger med tilknyttet værdipapirdepot.
I udbetalingsperioden vil der dels ske en rentetilskrivning og dels være svingninger i depoternes værdi.
Det kan derfor være vanskeligt at fastsætte et bestemt ratebeløb for hele udbetalingsperioden.
For at tilvejebringe en jævn fordeling af værditilvæksten over udbetalingsperioden blev udbetalingsreglen for rateopsparing i § 11 A, stk. 1, nr. 6, udformet således, at de årlige rater vil udgøre et beløb, der svarer til ordningens værdi ved udbetalingsårets begyndelse, delt med det antal år, hvori udbetaling endnu ikke har fundet sted.
Hvis ordningens værdi for eksempel udgør 500.000 kr. ved udbetalingens begyndelse, og den aftalte udbetalingsperiode er 10 år, vil første rate udgøre 1/10 heraf eller 50.000 kr.
Den anden rate udgør herefter 1/9 af ordningens værdi ved begyndelsen af år 2, idet ordningens værdi også omfatter værditilvæksten i år 1. Den tredie rate vil være en 1/8 af ordningens værdi ved begyndelsen af år 3, og så fremdeles.
Udbetalingsforløbet vil under forudsætning af en konstant rentetilvækst i udbetalingsperioden medføre stigende ratebeløb .
For at give mulighed for større udbetalinger i de første år stilles der forslag om et alternativt udbetalingsforløb.
Efter lovforslaget indsættes udbetalingsreglerne for rateopsparing i § 11 A som stk. 2 og 3. Det hidtidige stk. 2 bliver stk. 4 og § 11 A, stk. 1, nr. 6, bliver § 11 A, stk. 2, nr. 1.
I § 11 A, stk. 2, er der to udbetalingsforløb.
Dels nr. 1, der svarer til det hidtidige udbetalingsforløb, og dels det nye udbetalingsforløb i nr. 2. Før udbetalingen påbegyndes, skal kontohaveren vælge et af de to udbetalingsforløb, og det valgte udbetalingsforløb skal følges i hele udbetalingsperioden.
Den hidtidige udbetalingsregel kan karakteriseres som en annuitet med en amortisationsrente på nul procent.
En annuitet er en række lige store betalinger, der forfalder til betaling med lige store tidsmellemrum.
Annuitetens varighed er det antal år, hvori der finder betalinger sted.
Det alternative udbetalingsforløb i § 11 A, stk. 2, nr. 2, er ligeledes en annuitet, men i stedet for, at den årlige udbetaling beregnes på grundlag af en amortisationsrente på nul procent, beregnes den årlige rate på grundlag af ordningens værdi ved hvert kalenderårs begyndelse og en i loven nærmere omhandlet amortisationsrente.
Ved fastsættelsen af amortisationsrenten anvendes principperne for beregningen af mindsterenten i § 7, stk.
3, i lov nr. 532 af 13. december 1985 om skattemæssig behandling af gevinst og tab på fordringer og gæld, idet der tages hensyn til, at der betales realrenteafgift af afkastet af pensionsopsparing.
Princippet i det alternative udbetalingsforløb er, at der ved den årlige ratefastsættelse tages højde for, at den indestående pensionskapital løbende forrentes og udbetales.
 Den årlige rate fastsættes som:
Ko er ordningens værdi ved kalenderårets begyndelse, n er antallet af endnu ikke udbetalte rater og i er den ved loven fastlagte amortisationsrente, dvs. obligationsrenter efter realrenteafgift.
Ved dette udbetalingsforløb vil de årlige rater blive lige store i hele udbetalingsperioden, når amortisationsrenten er konstant og svarer til den faktisk opnåede forrentning af pensionskapitalen.
Er amortisationsrenten i hele udbetalingsperioden højere end den faktisk opnåede forrentning, vil raternes størrelse være faldende gennem udbetalingsforløbet.
Er amortisationsrenten lavere end den faktisk opnåede forrentning, vil raternes størrelse være stigende gennem udbetalingsforløbet.
Den ved lovbestemmelsen fastsatte rentesats må dog antages normalt at være ganske tæt på den faktisk opnåede forrentning.
Til nr. 4-6 Ændringerne er redaktionelle.
Til § 2 Ændringen går ud på at præcisere, at fradragsretten for indskud på selvpensionerings- og børneopsparingskonti bortfalder fra og med indkomståret 1987.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om beskatningen af pensionsordninger m.v., jfr.
 lovbekendtgørelse nr. 358 af 2. juli 1984 som ændret ved lov nr.
527 af 11. december 1985 og lov nr. 148 af 19. marts 1986, foretages følgende ændringer:
 1. § 10, stk. 2, affattes således:
»Stk. 2. Forsikringen kan kombineres med invalidesum, der udbetales til forsikrede i tilfælde af invaliditet, som medfører en varig nedsættelse af erhvervsevnen med mindst 2/3.«.
--/ § 10. - Stk. 2. Forsikringen kan kombineres med invalidesum, der udbetales til  

 forsikrede i tilfælde af invaliditet, som efter reglerne i lov om social  

 pension berettiger denne til at oppebære højeste eller mellemste  

 førtidspension.
/-- 2. § 11 A, stk. 1, nr. 6, ophæves.
 Nr. 7 bliver herefter nr. 6.
 3. I § 11 A indsættes efter stk. 1 som nye stykker:
»Stk. 2. Før rateudbetalingen påbegyndes, vælger kontohaveren udbetalingsforløbet efter reglerne i dette stykke.
Renter m.v., der tilskrives i det sidste udbetalingsår, skal senest udbetales sammen med sidste rate.
Kontohaveren skal vælge et af følgende udbetalingsforløb:
1. et udbetalingsforløb med en årlig rateudbetaling, der udgør et beløb svarende til ordningens værdi ved kalenderårets begyndelse delt med det antal år, hvori der endnu ikke er foretaget udbetaling, eller 2. et udbetalingsforløb med en årlig rateudbetaling, der udgør et beløb, som ved uændret rente i hele udbetalingsperioden vil give lige store årlige rater.
Stk. 3. Det beløb, der er nævnt i stk. 2, nr. 2, opgøres ved hvert kalenderårs begyndelse og beregnes som en annuitet på grundlag af ordningens værdi på dette tidspunkt og en nærmere fastsat amortisationsrente.
Ved beregningen af amortisationsrenten anvendes en rentesats beregnet på grundlag af et simpelt gennemsnit opgjort med to decimaler af en af Københavns Fondsbørs dagligt udregnet effektiv obligationsrente for de seneste 20 børsdage forud for 15. december i året før udbetalingsåret.
Den effektive obligationsrente opgøres med to decimaler for fastforrentede kroneobligationer i åbne serier, der noteres på Københavns Fondsbørs, bortset fra indeksregulerede obligationer.
Amortisationsrenten findes ved fra denne rentesats at fradrage rentesatsen ganget med den realrenteafgiftssats, der fastsættes efter § 10 i realrenteafgiftsloven for udbetalingsåret.«.
 Stk. 2 bliver herefter stk. 4.
--/ § 11 A. - 6. Den årlige rateudbetaling skal udgøre et beløb svarende til  

 ordningens værdi ved kalenderårets begyndelse delt med det antal år, hvori  

 der endnu ikke er foretaget udbetaling.
Renter m.v., der tilskrives i det  

 sidste udbetalingsår, skal udbetales sammen med sidste rate. - - /-- 4. § 18 A, stk. 1, 1. pkt., affattes således:
»Er der ved indkomstopgørelsen foretaget fradrag for præmier eller bidrag til en pensionsordning med løbende udbetalinger eller til en rateforsikring eller rateopsparing i pensionsøjemed efter reglerne i § 18, stk. 1 eller 4 -5, og indbetalingerne nedsættes eller ophører på et tidspunkt, hvor de foretagne fradrag overstiger de beløb, der kunne være fradraget på grundlag af de faktiske indbetalinger, omregnes fradragsretten i forhold til de faktisk betalte præmier eller bidrag.«.
 5. I § 18 A, stk. 1, indsættes som 3. pkt.:
»Omregning skal dog ikke ske i tilfælde, hvor indbetalingerne nedsættes eller ophører på grund af ejerens død eller invaliditet, og dette efter udbetalingsvilkårene berettiger til påbegyndelse af udbetalingerne.«.
--/ § 18 A.
Er der ved indkomstopgørelsen foretaget fradrag for præmier eller  

 bidrag til en pensionsordning med løbende udbetalinger eller til en  

 rateforsikring eller rateopsparing i pensionsøjemed efter reglerne i § 18,  

 stk. 1 eller 4-5, og indbetalingerne nedsættes eller ophører, inden 10  

 årsperioden eller den efter § 18, stk. 5, valgte fradragsperiode er udløbet,  

 uden at dette skyldes ejerens død eller invaliditet, som efter  

 udbetalingsvilkårene berettiger til påbegyndelse af udbetalingen, omregnes  

 fradragsretten i forhold til de faktisk betalte præmier og bidrag.
De  

 herefter for meget fratrukne beløb med et procenttillæg på 6 pct. for hvert  

 år fra udløbet af de indkomstår, hvori præmierne eller bidragene er fradraget  

 (fradragsårene), og indtil udløbet af det indkomstår, hvori præmie- eller  

 bidragsbetalingen nedsattes eller ophørte, medregnes i den skattepligtige  

 indkomst for de førstnævnte indkomstår.
/-- 6. I § 30, stk. 2, 4. pkt., ændres »§ 11 A, stk. 1, nr. 7,» til:  

 »§ 11 A, stk. 1, nr. 6,».
--/ § 30. - - - Stk. 2. Reglerne i stk. 1 anvendes ikke på udlodning til ægtefælle ved  

 skifte af et fællesbo med respekt af udbetalingsvilkårene m.v.
Efter  

 udlodningen bliver den fraseparerede eller fraskilte ægtefælle selvstændigt  

 afgiftspligtig af den udloddede del.
Det samme gælder ved bosondring.
Det  

 betragtes ikke som en afgiftspligtig disposition, hvis ægtefællen efter  

 udlodningen indsætter begunstigede efter reglerne i § 5, stk. 2, § 11 A, stk.  

 1, nr. 7, og § 12, stk. 1, nr. 4. Reglerne i stk. 1 gælder heller ikke for  

 overgang af en overlevelsesrente til en fraskilt ægtefælles fri rådighed  

 efter reglerne i lov om bevarelse af enkepensionsret ved separation og  

 skilsmisse. - - /-- § 2 I lov nr. 148 af 19. marts 1986 om ændring af lov om beskatningen af pensionsordninger m.v. og lov om en realrenteafgift af visse pensionskapitaler m.v. udgår i § 3, stk. 2, 1. pkt.,: », 65«.
--/ § 3 Stk. 1. Loven har virkning fra og med indkomståret 1987.
Stk. 2. § 1, nr. 6, 14, 32, 38, 40, 47, 49, 62, 65 og 69, og § 2, nr. 5, har dog virkning fra dagen efter bekendtgørelsen i Lovtidende.  

 Det samme gælder bemyndigelsen i pensionsbeskatningslovens § 11 A, stk. 1,  

 nr. 1, 1. pkt., § 11 A, stk. 1, nr. 3, 2. pkt., og § 11 A, stk. 2, som  

 affattet ved lovens § 1, nr. 7. Det gælder endvidere for  

 pensionsbeskatningslovens § 18 A, stk. 2, 3. pkt., som affattet ved lovens §  

 1, nr. 29, og pensionsbeskatningslovens § 21 A, stk. 2, som affattet ved  

 lovens § 1, nr. 34.
 Stk. 3. § 2, nr. 3, har virkning fra og med afgiftsåret 1986.
