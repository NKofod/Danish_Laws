Nr BTL 13 Betænkning over Forslag til lov om tilskud til Grønlands hjemmestyre   

 Nr L 13 1990-91, 1. samling Afgivet af Udvalget vedrørende Grønlandslove Afgivet: 19901120 Udvalget har behandlet lovforslaget i nogle møder og har herunder stillet spørgsmål til statsministeren og finansministeren, som finansministeren har besvaret skriftligt.
 Der er af finansministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det  

 stillede ændringsforslag.
Et mindretal (Fremskridtspartiets medlem af udvalget) indstiller  

 lovforlaget til forkastelse ved 3. behandling.
Mindretallet kan ikke  

 stemme for det stillede ændringsforslag.
Ændringsforslag Af finansministeren, tiltrådt af et flertal (udvalget med  

 undtagelse af FP):
Til § 1 1) Stk. 1 affattes således:
 »Staten yder i 1991, 1992 og 1993 følgende tilskud til Grønlands  

 hjemmestyre:
 I 1991 ydes 1.588,5 mio. kr.
 I 1992 ydes 1.583,7 mio. kr.
 I 1993 ydes 1.583,7 mio. kr.«.
Bemærkninger Til nr. 1 Ændringsforslaget indebærer en forøgelse af tilskuddet til Grønlands  

 hjemmestyre på 1,7 mio. kr. årligt som følge af hjemmestyrets overtagelse af  

 flyvepladsen Constable Pynt pr. 1. januar 1991.
 Flyvepladsen Constable Pynt blev etableret af olieprospekteringsselskabet  

 ARCO i forbindelse med olieefterforskningen i Jameson Land.
 ARCO har afholdt den del af driftsudgifterne, der vedrører ARCO's  

 virksomhed, mens den del af flyvepladsens drift, der vedrører den civile  

 passagertrafik til og fra Scoresbysund samt betjeningen af den overflyvende  

 trafik, afholdes af Forsvarsministeriet med nettoudgifter på 1,7 mio. kr.  

 årligt.
 Aftalen med ARCO udløber den 31. december 1990, og det er tilbudt  

 hjemmestyret at overtage flyvepladsen med de bevillinger, som tidligere er  

 blevet afholdt af Forsvarsministeriet: 1,7 mio. kr. årligt.
 Overtagelsen på de anførte vilkår er aftalt med Grønlands hjemmestyre.
Ikast (KF) Karen Højte Jensen (KF) Annelise Gotfredsen (KF) Steenholdt  

 (Grønl.) fmd.
Povl Brøndsted (V) Aage Brusgaard (FP) Kirsten Lee  

 (RV) nfmd.
Jette Pors (CD) Glønborg (KRF) Hans Hækkerup (S) Qvist  

 Jørgensen (S) Søren B.
Jørgensen (S) Tove Lindbo Larsen (S) Henning Nielsen  

 (S) Rosing (S) Ingerlise Koefoed (SF) Stillinger (SF) Trivselspartiet havde ikke medlemmer i udvalget.
