 Om behandling af sager om udvisning eller  

 afvisning af udlændinge.
 Kompetencen til at træffe  

 afgørelse om udvisning eller afvisning af udlændinge er efter  

 udlændingeloven delt mellem domstolene, Direktoratet for  

 Udlændinge og politiet, medens effektueringen af afgørelserne  

 forestås af politiet.
 Afvisning på grænsen.
 Politiet har kompetence til i en række  

 tilfælde at afvise en udlænding på grænsen, jf.  

 udlændingelovens § 28, stk. 1, og § 29, stk. 1-2, jf. § 48, stk. 1. Det  

 gælder dog ikke, hvis udlændingen søger asyl.
 Afvisningen forkyndes ved blanket P 612-40.
 Påklager udlændingen afvisningen, sendes sagen  

 til Rigspolitichefen, afdeling E, Den centrale Politiafdeling, der afgiver en  

 udtalelse til Indenrigsministeriet.
 Udvisning ved dom.
 Når en udlænding dømmes for strafbart  

 forhold, afgøres det af retten ved dommen, om den  

 pågældende skal udvises og meddeles indrejseforbud, jf.  

 udlændingelovens § 22, nr. 2 - § 24, nr. 4, jf. § 32, stk. 1. Om  

 behandlingen af disse sager har Rigsadvokaten ved meddelelser nr. 4/83 og  

 5/86 givet nærmere retningslinier.
 Den politimyndighed, der forestår effektueringen af  

 udvisningen, forkynder ved blanket P 612-70 indrejseforbudet og en  

 udrejsefrist, ligesom udlændingen gøres bekendt med  

 strafansvaret for overtrædelse af indrejseforbudet, jf.  

 udlændingelovens § 32, stk. 3 og § 33, stk. 4.
 Rapport indeholdende oplysninger om udsendelsestidspunkt  

 og udsendelsesudgifter sendes til Direktoratet for Udlændinge og  

 Rigspolitichefen, afdeling E, Den centrale Politiafdeling.
 For så vidt angår registrering i  

 kriminalregisteret henvises til kundgørelse B nr. 42.
 Administrativ ud- og afvisning.
 Direktoratet for Udlændinge har i en række  

 tilfælde kompetence til at træffe afgørelse om ud- eller  

 afvisning, jf. udlændingelovens § 22, nr. 1, § 24, nr. 5, § 25, § 28,  

 stk. 2, jf. stk. 1, § 28, stk. 3, § 29, stk. 3, jf. stk. 1 og 2, og § 51,  

 stk. 1, jf. § 46 og § 48, stk. 2.
 a) Alle udlændinge (inkl.  

 asylansøgere).
 Skønner politiet, at der i sager med  

 udlændinge, der er indrejst i Danmark, kan være  

 spørgsmål om ud- eller afvisning, forelægges sagen for  

 Direktoratet for Udlændinge med henblik på afgørelse  

 heraf.
 I tilfælde, hvor der er rejst sigtelse for  

 overtrædelse af straffeloven, skal sagen altid  

 forelægges for direk- toratet.
Sagen forelægges som udgangspunkt pr. telefax, men  

 forelæggelse kan undtagelsesvis ske telefonisk.
I weekenden sker  

 forelæggelse for Direktoratet for Udlændinges ud- og  

 afvisningsvagt altid telefonisk.
Oplysning om vagthavendes tlf.nr. kan  

 fås ved henvendelse til Rigspolitichefen, afdeling G.
 Forelæggelse skal indeholde oplysning om:
 1.	Pågældendes efternavn, fornavn,  

 fødselsdato, fødested, statsborgerskab, adresse i hjemlandet,  

 evt.  udl.nr., visum og rejselegitimation.
 2.	Hvorvidt pågældende er - eller har  

 været - tilmeldt folkeregistret.
 3.	Hvorvidt pågældende er kendt i  

 Kriminalregistret og i bekræftende fald for hvad.
 4.	Indrejsetidspunktet og formålet med indrejsen.
 5.	Anholdelsestidspunktet, evt. tidspunktet for  

 administrativ frihedsberøvelse.
6.	En beskrivelse af det/de forhold, der fører  

 til, at sagen forelægges, herunder hvorvidt pågældende  er  

 i besiddelse af rejsehjemmel og tilstrækkelige økonomiske  

 midler.
Ved berigelsesforbrydelser anføres tillige værdien af  

 det stjålne.
Ved nordiske og EU-statsborgere skal den sociale  

 døgnvagt forinden være hørt om, hvorvidt den  

 pågældende er berettiget til økonomisk hjælp i  

 forbindelse med udrejse.
 7.	Hvorledes en evt. straffesag er afgjort (hvis sagen  

 skal oversendes til pådømmelse i hjemlandet tillige oplysninger  

 om, hvilken straf udlændingen ville have fået, hvis sagen var  

 blevet afgjort i Danmark).
 8.	Relevante oplysninger i relation til  

 udlændingelovens § 26.
 9. 	Den sagsbehandlende polititjenestemands navn,  

 politikreds og telefonnr.
Som bilag I vedlægges skema til brug for  

 forelæggelsen for Direktoratet for Udlændinge.
I tilfælde,  

 hvor rapporten er kort og overskuelig, kan denne, tillige med et evt.  

 anklageskrift, telefaxes.
Det bemærkes, at der i disse tilfælde  

 vil kunne meddeles aktindsigt i rapporten.
 Direktoratets afgørelse om ud- og afvisning og  

 udrejsefrist forkyndes af politiet efter direktoratets anvisning enten ved  

 blanket P 612-40, -50, -60 eller -61.
Påklager udlændingen afgørelsen, sendes  

 sagen til Direktoratet for Udlændinge med henblik på indbringelse  

 for Indenrigsministeriet.
Sagen skal ved fremsendelsen indeholde oplysning om  

 udlændingens adresse i hjemlandet eller anden adresse, hvortil svar  

 på klagen kan sendes.
Klagen har i nogle tilfælde  

 opsættende virkning, jf. udlændingelovens § 33, stk. 3, jf. stk.  

 1, i hvilke tilfælde blanket P 612 - 61 skal anvendes.
Forestås effektueringen af Direktoratet for  

 Udlændinges afgørelse af en politikreds, skal denne  

 efterfølgende underrette Direktoratet for Udlændinge og  

 Rigspolitichefen, afdeling E, Den centrale Politiafdeling, om udsendelsen og  

 udgifterne herved.
Underretning sker ved fremsendelse pr. telefax af  

 direktoratets afgørelse påført oplysningerne, jf. bilag  

 II.
Påklages direktoratets afgørelse, sendes også  

 forkyndelsesblan ketten og kopi af politirapporter til Direktoratet for  

 Udlændinge.
 Har udlændingen verserende sager i andre  

 politikredse, skal disse underrettes, inden den pågældende  

 udsendes.
 Den centrale Politiafdeling opdaterer et meddelt  

 indrejseforbud i Kriminalregistret, jf. kundgørelse B nr. 42.
 b) Asylansøgere.
Fremsætter en udlænding på grænsen  

 eller efter indrejsen ansøgning om asyl, forelægges sagen  

 telefonisk for Direktoratet for Udlændinges asylvagt med henblik  

 på afgørelse efter udlændingelovens § 48, stk. 2, af  

 spørgsmålet om, hvorvidt udlændingen skal meddeles  

 indrejsetilladelse (normalprocedure) eller ud- eller afvises.
Henvendelse til  

 Direktoratet for Udlændinges asylvagt sker på tlf. nr. 42 27 77  

 31.
Ved forelæggelsen skal direktoratet have oplysninger  

 om udlændingens identitet, rejse legitimation, evt. visum eller  

 opholdstilladelse, rejserute fra hjemlandet, evt. tilknytning til Danmark  

 samt eventuel dokumentation herfor.
I tilfælde af  

 frihedsberøvelse foretages visitation af udlændingen og hans  

 bagage til belysning af ovenstående.
 Træffer Direktoratet for Udlændinge  

 afgørelse om ud- eller afvisning, noteres dette på blanket  

 DFU-100, der forkyndes for og udleveres til udlændingen.
 Ved påklage af afgørelsen foreholdes der som  

 nævnt under punkt a). Klage har ikke opsættende virkning med  

 hensyn til gennemførelsen af ud- eller afvisningen.
Når en politikreds forestår udsendelsen, skal  

 politikredsen pr. telefax underrette Direktoratet for Udlændinge og  

 Rigspolitichefen, afdeling E, Den centrale Politiafdeling, om udsendelsen og  

 udgiften herved.
Ved påklage vedlægges forkyndelsesblanket og  

 kopi af politirapporter tillige med evt. oplysning om udlændingens  

 adresse eller opholdssted.
 Opmærksomheden henledes på, at det i  

 forbindelse med politiets afhøring, hvor den pågældende  

 opgiver sin adresse i hjemlandet skal søges præciseret, om den  

 pågældende er indforstået med at modtage korrespondance fra  

 de danske myndigheder på den opgivne adresse i hjemlandet.
 Beslutter Direktoratet for Udlændinge, at  

 udlændingen kan få indrejsetilladelse med henblik på  

 behandling af ansøgningen (normalprocedure), overgives den  

 pågældende til Rigspolitichefen, afdeling E, Den centrale  

 Politiafdeling, efter nærmere aftale, jf. kundgørelse B nr. 49.
