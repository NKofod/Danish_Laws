 I henhold til § 3, stk. 2, jfr. § 19, stk. 1 og 2, i lov nr. 313 af 26.  

 juni 1975 om folkeskolen som ændret ved lov nr. 302 af 8. juni 1978  

 fastsættes:
I.
Begreb og formål § 1.  Bestemmelserne i denne bekendtgørelse omfatter  

 elever, som på grund af nedsat eller manglende syn har behov for særlig  

 hensyntagen eller støtte.
 Stk. 2.  Formålet med specialundervisning og anden  

 specialpædagogisk bistand er at fremme elevernes udvikling i overensstemmelse  

 med de retningslinier, der er angivet i folkeskolelovens formålsbestemmelse,  

 og at støtte dem ved overgangen fra skole til erhverv eller anden form for  

 beskæftigelse.
 § 2.  Specialundervisning og anden specialpædagogisk  

 bistand kan omfatte:
 1. Specialundervisning og optræning i arbejdsmetoder,  

 der tager sigte på at afhjælpe eller begrænse virkningerne af elevernes  

 handicap.
 2. Specialundervisning, der erstatter eller supplerer  

 den almindelige undervisning i et eller flere fag, hvor eleverne på grund af  

 deres handicap har vanskeligt ved at følge klassens undervisning.
 3. Rådgivning til forældre og andre med tilknytning  

 til eleverne.
 4. Pædagogiske hjælpemidler.
II.
Former for specialundervisning § 3.  Specialundervisning kan gives under følgende  

 former:
 1. Specialundervisning i klassen, hvor eleverne  

 fortsat undervises i deres almindelige klasse, men med bistand i enkelte  

 timer af en lærer med særlig uddannelse, jfr. § 13, stk. 1.
 2. Specialundervisning på hold, hvor eleverne modtager  

 en del af eller hele undervisningen i et eller flere fag, mens de i øvrigt  

 følger undervisningen i deres almindelige klasse.
 3. Undervisning i specialklasse, hvor eleverne  

 undervises i alle fag, således at tilhørsforholdet til deres almindelige  

 klasse ophører, jfr. dog § 8, stk. 3. Sådanne klasser kan placeres på en  

 almindelig skole eller en specialskole.
 4. Enkeltmandsundervisning, hvor eleverne enkeltvis  

 modtager en del af eller hele undervisningen i et eller flere fag, mens de i  

 øvrigt følger undervisningen i deres almindelige klasse.
 5. Enkeltmands- eller holdundervisning, hvor eleverne  

 modtager et supplement til den almindelige klasseundervisning i et eller  

 flere fag.
 § 4.  Antallet af elever, som undervises sammen på  

 hold, må ikke overstige 4, når eleverne modtager en del af undervisningen i  

 det pågældende fag, og 6, når eleverne modtager hele undervisningen i faget.
 Stk. 2.  I specialklasser må elevtallet ikke ved  

 skoleårets begyndelse overstige 6-8 elever, afhængigt af elevernes  

 aldersspredning og undervisningsbehov som følge af funktionshæmninger.  

 Undervisningen i specialklasser suppleres i fornødent omfang med enkeltmands-  

 eller holdundervisning.
 Stk. 3.  Varetages undervisningen efter stk. 1 og 2 af  

 to eller flere lærere, kan elevtallet fordobles eller forhøjes tilsvarende.  

 Gennemførelse af en sådan ordning forudsætter de pågældende læreres  

 tilslutning i de enkelte tilfælde.
 § 5.  Den ugentlige og daglige undervisningstid for  

 elever, som modtager specialundervisning på hold eller som  

 enkeltmandsundervisning, kan med forældrenes samtykke overstige de fastsatte  

 maximale timetal i folkeskolelovens § 14, stk. 1 og 2.
 § 6.  Synshæmmede elever vil tillige kunne henvises  

 til folkeskolens øvrige specialundervisning og anden specialpædagogiske  

 bistand efter de herom gældende regler.
III.
Fremgangsmåden ved henvisning til specialundervisning og anden  

 specialpædagogisk bistand § 7.  Ved henvisning til specialundervisning og anden  

 specialpædagogisk bistand efter § 2 anvendes følgende fremgangsmåde:
1. Såfremt en lærer får formodning om, at en elevs syn  

 er nedsat, skal han sørge for, at eleven undersøges af skolelægen.
Såfremt  

 elevens syn findes nedsat i en sådan grad, at det må antages at have  

 indflydelse på elevens udvikling, giver skolelægen skolen underretning herom,  

 hvorefter klasselæreren indstiller eleven til undersøgelse ved  

 skolepsykologisk rådgivning.
Initiativet til undersøgelsen kan også udgå fra  

 forældrene, andre, der udøver daglig omsorg for eleven, eller denne selv.  

 Forud for indstillingen drøfter klasselæreren elevens undervisningssituation  

 med de øvrige lærere og med forældrene og eleven og søger herunder klarlagt,  

 i hvilken grad synshandicappet påvirker elevens udvikling.
Indstillingen  

 sendes med skolelægens påtegning til skolepsykologisk rådgivning gennem  

 skolens leder.
Skolelægen sender endvidere eventuelle udtalelser fra  

 speciallæge til rådgivningen.
2. Skolepsykologisk rådgivning sørger for, at der  

 foretages en undersøgelse af eleven med fornøden bistand af andre sagkyndige.  

 Heri indgår samtale med eleven og dennes forældre, som kan være til stede  

 under undersøgelsen.
Der tilsendes skolens leder og skolelægen en skriftlig  

 rapport om undersøgelsen.
Forældrene underrettes, når rapporten foreligger,  

 og skal have adgang til at gøre sig bekendt med rapportens indhold.
3. I tilslutning til rapporten og efter samråd med  

 eleven og forældrene samt klasselæreren og den eller de lærere, der i givet  

 fald skal påtage sig specialundervisningen, stiller skolepsykologisk  

 rådgivning forslag om, under hvilken form og med hvilket indhold  

 specialundervisning og anden specialpædagogisk bistand bør gives.
Forslaget  

 bør også indeholde en vurdering af specialundervisningens karakter  

 (folkeskolelovens § 19, stk. 1, eller § 19, stk. 2).
4. Beslutning om henvisning til specialundervisning m.  

 v. efter folkeskolens § 19, stk. 1, træffes af skolens lærerråd på grundlag  

 af skolepsykologisk rådgivnings forslag.
Lærerrådet kan bemyndige elevens  

 lærere til at træffe beslutningen.
Forældrene skal underrettes om  

 beslutningen.
§ 8.  Skolepsykologisk rådgivning følger udviklingen  

 hos de elever, der modtager specialundervisning og anden specialpædagogisk  

 bistand, bl.a. gennem regelmæssige drøftelser med forældrene og klasselæreren  

 og andre lærere, der forestår undervisningen.
Modtager eleven kun en del af  

 undervisningen i et fag som specialundervisning, skal skolepsykologisk  

 rådgivning rådføre sig med klassens lærer i faget.
Stk. 2.  På grundlag af disse drøftelser tager  

 skolepsykologisk rådgivning mindst en gang om året stilling til, om  

 specialundervisning og anden specialpædagogisk bistand efter folkeskolelovens  

 § 19, stk. 1, kan begrænses, eller om den eventuelt bør udvides.
Beslutning  

 om, hvornår denne specialundervisning m. v. kan ophøre, træffes af skolens  

 lærerråd på grundlag af forslag fra skolepsykologisk rådgivning.
Forældrene  

 skal underrettes om ændringer i elevens undervisningssituation.
 Stk. 3.  Fra specialklasser og holdundervisning, hvor  

 eleven modtager hele undervisningen i et fag, kan eleven føres gradvis  

 tilbage til den almindelige undervisning ved i en periode at modtage  

 undervisning begge steder.
 § 9.  Skolepsykologisk rådgivning kan opfordre  

 forældrene til at søge bistand fra andre rådgivnings- eller  

 behandlingsinstitutioner, eller den kan selv rette henvendelse til social- og  

 sundhedsforvaltningen med henblik på tilbud om rådgivning og vejledning eller  

 andre hjælpeforanstaltninger.
IV.
Andre bestemmelser § 10.  Flytter en elev, der får specialundervisning og  

 anden specialpædagogisk bistand, til en anden skole, herunder en skole uden  

 for folkeskolen, skal den pågældende skole snarest muligt orienteres om,  

 under hvilken form specialundervisningen m. v. har fundet sted.
Denne  

 orientering gives i forbindelse med elevflyttebeviset.
Samtidig tilbagesender  

 skolens leder rapporten om den skolepsykologiske undersøgelse til  

 skolepsykologisk rådgivning.
 Stk. 2.  Optages en elev i en skole, der betjenes af en  

 anden skolepsykologisk rådgivning end den, der betjener den fraflyttede  

 skole, sender skolepsykologisk rådgivning efter samråd med forældrene  

 rapporten til den pågældende rådgivning.
 Stk. 3.  Optages en elev i en skole, der ikke betjenes  

 af en skolepsykologisk rådgivning, sender rådgivningen ved den fraflyttede  

 skole en rapport om den seneste undersøgelse til den pågældende skoles leder,  

 medmindre forældrene ønsker, at skolen alene orienteres efter reglerne i stk.  

 1.
§ 11.  Hvis en elev ved skolegangens ophør har behov  

 for fortsat specialundervisning eller for social rådgivning, orienterer  

 skolepsykologisk rådgivning eleven og forældrene om mulighederne for at få  

 denne bistand.
Skolepsykologisk rådgivning bør i fornødent samarbejde med  

 arbejdsformidlingen og social- og sundhedsforvaltningen drage omsorg for, at  

 elevens erhvervsmuligheder udnyttes bedst muligt.
§ 12.  Skolen skal medvirke til, at en i øvrigt  

 kvalificeret elev ikke afskæres fra fortsat uddannelse på grund af  

 synsvanskeligheder.
Den bør være opmærksom på mulighederne for at fravige  

 almindelige regler vedrørende prøver og eksaminer.
 § 13.  Specialundervisning til synshæmmede elever  

 gives af lærere, der har modtaget uddannelse hertil eller har gennemgået et  

 kursus, der er godkendt af undervisningsministeriet i denne henseende.
Stk. 2.  Specialundervisning på hold i en del af fagets  

 timer og enkeltmandsundervisning kan dog indtil videre gives af lærere uden  

 specialuddannelse, men med praktisk erfaring på området.
Den i § 3, nr. 5,  

 nævnte supplerende specialundervisning gives dog så vidt muligt af elevens  

 lærer i vedkommende fag.
 § 14.  Specialundervisning af synshæmmede elever skal  

 foregå i lokaler, der efter deres beliggenhed, størrelse, indretning og  

 lysforhold må anses for egnede til formålet.
 § 15.  Lærerrådets afgørelser kan indbringes for  

 skolenævnet, der træffer den endelige administrative afgørelse, jfr.  

 skolestyrelseslovens § 62, stk. 1, og § 27, stk. 2.
 § 16.  Bekendtgørelsen træder i kraft den 1. januar  

 1980.
 Stk. 2.  Cirkulære nr. 189 af 4. august 1961 om  

 specialundervisning af svagtseende børn ophæves.
 Stk. 3.  Undervisningsministeriet kan i særlige tilfælde  

 fravige bestemmelserne i bekendtgørelsen.
Undervisningsministeriet, den 22.  

 oktober 1979 P.m.v.
