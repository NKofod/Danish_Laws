På et møde i rigsadvokaturen med repræsentanter for  

 Kildeskattedirektoratet blev der herfra givet tilslutning til, at sager om  

 overtrædelse af kildeskatteloven, lbkg. 351 af 20.7.1970, der af  

 Kildeskattedirektoratet ønskes indbragt for domstolene, indtil videre  

 fremsendes til vedkommende statsadvokat, der videresender sagen til  

 politimesteren.
Baggrunden herfor er et ønske fra Kildeskattedirektoratet om  

 at sikre en ensartet behandling af sagerne.
En sådan ekspeditonsform vil  

 tillige bevirke, at statsadvokaternes mulighed for at vejlede politiet med  

 hensyn til tiltalens rejsning og sagens udførelse øges, og at overvejelserne  

 om anke, når dom er faldet, lettes.
 Sager, der ønskes efterforsket, fremsendes som hidtil direkte fra  

 Kildeskattedirektoratet til politimesteren.
 Uanset at finansministeren efter kildeskattelovens § 79 har hjemmel til  

 administrativ afgørelse af overtrædelser, har Kildeskattedirektoratet, for at  

 undgå risikoen for, at der i en overgangsperiode opstår ulighed mellem  

 administrative og retlige afgørelser, fundet det formålstjenligt at fremsende  

 sagerne til retlig behandling, indtil der foreligger tilstrækkelig vejledning  

 i retspraksis.
 Meddelelse til samtlige statsadvokater udenfor København.
 Genoptrykt 1983.
