Lægen kontaktede sin bagvagt; en 1. reservelæge.
Hun oplyste  

 sygehistorien, herunder at der var svag fodpuls på venstre side samt  

 nedsat iltmætning ved måling med pulsoxymeter. 1.  

 reservelægen fandt på baggrund af de indhentede oplysninger, at  

 en akut ortopædkirurgisk behandling på dette tidspunkt var  

 korrekt og færdigudført.
Vedrørende mistanken om  

 læsion af pulsåre besluttede 1. reservelægen, at dette  

 forhold skulle vurderes af den afdeling, der var karkirurgisk  

 specialansvarlig på sygehuset. 1. reservelægen aftalte derfor med  

 lægen, at hun skulle kontakte den karkirurgiske afdelings forvagt med  

 henblik på akut tilsyn, og udtrykkeligt gøre denne forvagt  

 opmærksom på, at man mistænkte pulsåreskade, samt  

 sikre sig, at forvagten konfererede tilfældet med sin bagvagt og  

 endelig orientere tilbage til 1. reservelægen.
Den ortopædkirurgiske læge kontaktede derpå den  

 karkirurgiske forvagt, som kom tilstede og undersøgte patienten.
Han  

 fandt normal kapilærpuls, temperatur og sensibilitet for stik og  

 berøring uden sideforskelle mellem fødderne.
Han fandt  

 endvidere, at der var pulsation i såvel arteria tibialis posterier som  

 i arteria dorsalis pedis, men med nedsat pulsation på venstre side i  

 forhold til højre side.
Da der var anlagt gipsskinne, var det ikke  

 muligt at gennemføre en Doppler-undersøgelse til vurdering af  

 blodgennemstrømningen.
Han fandt sig ikke i stand til  

 selvstændigt at vurdere den videre undersøgelses- og  

 behandlingsplan, hvorfor han kl. 04.45 kontaktede sin bagvagt   en  

 afdelingslæge.
Afdelingslægen blev informeret om, at patienten 3 timer tidligere  

 havde pådraget sig en venstresidig knæledsluksation, som var  

 reponeret af vagthavende læge på ortopædkirurgisk afdeling,  

 at der distalt på venstre underekstremitet, sammenlignet med  

 højre, var normal kapillærrespons, temperatur og sensibilitet,  

 at der var puls distalt i venstre underekstremitet, men nedsat i usikker grad  

 sammenlignet med højre side, at Doppler-undersøgelse ikke kunne  

 gennemføres på grund af den bageste gipsskinne samt  

 tilhørende forbinding.
Afdelingslægen fandt på baggrund af  

 de af forvagten afgivne oplysninger ikke grundlag for tillige at inddrage en  

 karkirurgisk overlæge.
Han fandt ej heller grundlag for som bagvagt at  

 komme tilstede på sygehuset for selv at foretage en  

 undersøgelse.
Afdelingslægen adspurgte forvagten, om denne ønskede, at han  

 skulle komme til stede på sygehuset og tilse patienten, men forvagten  

 ønskede alene at drøfte en plan for det videre forløb.  

 Afdelingslægen besluttede herefter, at der fortsat skulle observeres  

 med henblik på fornyet klinisk undersøgelse ved  

 morgenstuegangen, og gav samtidig information on, hvornår en eventuel  

 arteriografi kunne komme på tale, samt hvilke tegn på  

 iskæmi, der burde foranledige fornyet kontakt til karkirurgen.
Den  

 ortopædkirurgiske læge meddelte denne plan til sin bagvagt (1.  

 reservelægen) på ortopædkirurgisk afdeling.
Samtidig  

 foranledigede hun, at patienten blev flyttet til akutafdelingen til fortsat  

 observation.
Her blev den vagtbærende sygeplejerske instrueret om en i  

 timen at observere for puls i foden, samt at tilkalde lægen ved den  

 mindste tvivl.
Kort før kl. 06.00 meddelte en sygeplejerske til  

 lægen, at der ikke kunne føles puls på venstre fod.  

 Lægen tilså derfor patienten igen, og fandt da ingen  

 følelig pulsation.
Foden på venstre side var da lidt  

 køligere end på modsatte side.
Den ortopædkirurgiske 1. reservelæge blev derpå  

 kontaktet igen og orienteret om, at der ikke var følelig puls, at  

 benet var køligere, at det ikke var muligt at måle  

 iltmætning med pulsoxymeter, at der ikke var misfarvning eller forskel  

 i kapillærrespons mellem de to ekstremiteter, at der var normal  

 sensibilitet og at patienten havde ligget med venstre ben uden for dynen. 1.  

 reservelægen tog disse oplysninger til efterretning og besluttede, at  

 der fortsat skulle observeres i en time, samtidig med at man skulle varme  

 patientens ben med en dyne.
Herefter skulle der rekvireres fornyet tilsyn fra  

 karkirurgisk afdeling, hvis der ikke var sket bedring.
En time senere tilkaldte lægen på ortopædkirurgisk  

 afdeling forvagten på karkirurgisk afdeling med henblik på at  

 få foretaget en fornyet vurdering, idet tilstanden var uændret,  

 samtidig med at der nu var tilkommet forsinket kapillærrespons.
En halv  

 time senere blev patienten tilset af den karkirurgiske læge, som fandt,  

 at han ved den objektive undersøgelse kunne mærke en  

 følelig pulsation helt nedadtil på venstre underekstremitet, men  

 at pulsationen nu var signifikant nedsat sammenlignet med højre side i  

 modsætning til tidligere.
Venstre fod var nu køligere end  

 højre fod, men med bevarelse af sensibilitet for stik og  

 berøring.
På baggrund af denne betydelige ændring i patientens tilstand  

 sammenlignet med tilsynet ca. tre timer før fandt den karkirurgiske  

 læge det nødvendigt at informere afdelingslægen om de nye  

 fund med henblik på den videre behandling og stillingtagen til akut  

 operation.
Afdelingslægen var på dette tidspunkt allerede  

 tilstede på sygehuset og foretog undersøgelse af patienten kl.  

 07.30. Han fandt, at der var pulsation i venstre fods arterier men dog nedsat  

 i en sådan grad, at videregående diagnostisk bevægelighed  

 og ingen kliniske tegn på alvorlig iskæmi, der indicerede akut  

 operation.
Ved morgenkonferencen blev en reservelæge på kirurgisk  

 afdeling, som tiltrædende bagvagt, informeret af afdelingslægen  

 om patienten.
Ved konferencen overdrog afdelingslægen en  

 henvisningsseddel til røntgenafdelingen til reservelægen med  

 oplysning om, at undersøgelsen skulle have høj prioritet.  

 Reservelægen foranledigede kort efter konferencens afslutning, at  

 røntgenlægen blev tilkaldt.
Aftalen med vagthavende  

 røntgenlæge var, at undersøgelsen skulle laves akut.  

 Røntgenlægerne var ikke tilstede på hospitalet, hvorfor  

 det ikke var muligt at fremskynde arteriografien yderligere.
Tre timer senere blev reservelægen på karkirurgisk afdeling  

 kontaktet af den vagthavende 1. reservelæge på  

 ortopædkirurgisk afdeling med information om, at arteriografien  

 forelå.
Umiddelbart herefter gennemså reservelægen  

 arteriografien på røntgenafdelingen.
Reservelægen  

 forsøgte primært at kontakte en af de karkirurgiske  

 overlæger ved kirurgisk afdeling.
Da dette ikke var muligt, kontaktede  

 hun vagthavende 1. reservelæge på karkirurgisk afdeling på  

 et andet sygehus, og aftalte overflytning dertil.
Ortopædkirurgisk og karkirurgisk  

 forvagts kontakt til bagvagt ved vurdering af patient med ledskred af venstre  

 underben Patientklagenævnet fandt bl.a. at  

 afdelingslægen på karkirurgisk afdeling havde udvis manglende  

 omhu og samvittighedsfuldhed, da han kl. 04.45 lagde op til yderligere  

 observation af kredsløbet.
Patientklagenævnet lagde ved  

 vurderingen heraf vægt på, at han var vidende om, at patienten  

 havde svækkede pulse, og at beskadigelse af pulsåren ved  

 knæet ikke var en sjælden foreteelse ved denne traumetype.
Efter  

 nævnets vurdering burde der derfor have været handlet på  

 dette tidspunkt, selvom benet ikke var akut truet.
Patientklagenævnet  

 fandt endvidere grundlag for kritik af, at der gik 11/2 time fra han  

 besluttede sig for akut arteriografi til dette blev meddelt  

 røntgenafdelingen.
Nævnet fandt endelig, at han på  

 baggrund af sine fund kl. 07.30 burde have konsulteret en karkirurgisk  

 speciallæge enten i hjemmet eller på Rigshospitalet.
Patientklagenævnet fandt endvidere, at den  

 ortopædkirurgiske 1. reservelæge havde udvist manglende  omhu og  

 samvittighedsfuldhed, da han klokken 06.00 besluttede at fortsætte  

 observationen.
Patientklagenævnet lagde herved vægt på, at  

 der forelå manglende puls, som selv den værste afkøling  

 næppe kunne have forårsaget hos en patient med normalt  

 kredsløb.
Nævnet fandt således, at 1. reservelægen  

 da selv burde have tilset patienten og iværksat et  

 undersøgelsesprogram for afklaring af årsagen til den manglende  

 puls..
Patientklagenævnet fandt, at reservelægen  

 på kirurgisk afdeling handlede relevant på de oplysninger hun  

 modtog.
Nævnet fandt endvidere at  den vagthavende læge på  

 ortopædkirurgisk afdeling og  forvagten på karkirurgisk afdeling  

 havde handlet i overensstemmelse med almindeligt gældende principper  

 for undersøgelse, og herunder korrekt informeret deres bagvagter om  

 situationen.
