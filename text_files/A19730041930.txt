 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 Styrelsesforhold og opgaver.
 § 1.  Under undervisningsministeriet oprettes en  

 landscentral for undervisningsmidler.
 Stk. 2.  Udgifterne til landscentralens virksomhed  

 afholdes af staten.
§ 2.  Til at forestå landscentralens virksomhed vælges  

 et repræsentantskab og en styrelse.
 § 3.  Repræsentantskabet udpeges efter indstilling fra  

 institutionerne inden for de forskellige uddannelsesområder,  

 folkebibliotekerne, de kommunale organisationer og Københavns og  

 Frederiksberg kommuner samt de interesserede faglige organisationer.  

 Medlemmerne af repræsentantskabet beskikkes af undervisningsministeren for et  

 tidsrum af 2 år.
 Stk. 2.  Styrelsen skal indhente repræsentantskabets  

 udtalelse om det årlige budgetforslag for landscentralen samt om alle andre  

 spørgsmål af væsentlig betydning for landscentralens virksomhed.
 Stk. 3.  Repræsentantskabet kan stille forslag og afgive  

 udtalelser til styrelsen og undervisningsministeren om alle spørgsmål, der  

 vedrører landscentralens virksomhed.
§ 4.  Styrelsen består af 9 medlemmer. 5 af disse  

 vælges af repræsentantskabet, medens 4, herunder formanden, udpeges af  

 undervisningsministeren.
Medlemmerne beskikkes af undervisningsministeren for  

 et tidsrum af 2 år.
 Stk. 2.  Undervisningsministeren fastsætter styrelsens  

 forretningsorden.
 § 5.  Undervisningsministeren ansætter en leder af  

 landscentralen samt fornøden administrativ, pædagogisk og teknisk medhjælp  

 for lederen.
 § 6.  Landscentralen har til opgave at:
 § 7.  Undervisningsministeren fastsætter de nærmere  

 bestemmelser om valg og sammensætning af landscentralens repræsentantskab og  

 styrelse, om ledelse og drift, budget- og regnskabsmæssige forhold samt om  

 landscentralens opgaver.
 Ikrafttrædelsesbestemmelser m.v.
 § 8.  Loven træder i kraft den 1. april 1974.
 § 9.  Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske forhold tilsiger.
 Givet på Christiansborg slot, den 13.  

 juni 1973.
 Under Vor Kongelige Hånd og Segl.
 MARGRETHE R.
 /Knud Heinesen.
