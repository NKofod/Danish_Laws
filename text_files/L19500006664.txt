 Ved en i København mellem udenrigsministeriet og Amerikas Forenede Staters  

 ambassade stedfunden noteveksling af 23. maj/25. oktober 1950 er der truffet  

 aftale om følgende tillæg til bilag A til den under 27. januar 1950  

 afsluttede overenskomst om gensidig bistand på forsvarets område:
 Tillæg til Bilag A.
Til gennemførelse af artikel V, stk. 1, i overenskomsten om gensidig  

 bistand på forsvarets område skal Danmarks regering, når det måtte ønskes,  

 til brug for de kontorholdsudgifter o.l. i Danmark, som De Forenede Staters  

 ambassade i København på De Forenede Staters vegne måtte have i forbindelse  

 med gennemførelse af nævnte overenskomst for tidsrummet indtil 30. juni 1951,  

 indbetalte kronebeløb ialt indtil 3 164 000 kroner på en sådan konto, som  

 ambassaden måtte bestemme.
Det nævnte beløb vil kunne nedsættes med det af  

 Danmarks regering indbetalte, uudnyttede kronebeløb for tidsrummet indtil 30.  

 juni 1950.
 Hvilket herved bringes til almindelig kundskab.
 Udenrigsministeriet, den 4. december  

 1950.
 Ole Bjørn Kraft.
