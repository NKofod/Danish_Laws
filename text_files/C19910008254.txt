(Til samtlige kommuner) 1.Folketinget har den 27. maj 1991 vedtaget L 190: Forslag til lov om  

 ændring af lov om social bistand (Kontanthjælp til hjemmeboende unge under 23  

 år).
 Der henvises til vedlagte kopi af lovforslaget, som det blev vedtaget ved  

 3. behandling.
 Med ændringsloven, der træder i kraft den 1. januar 1992, indføres der et  

 tillæg på 91 kr. månedlig til kontanthjælpen til unge hjemmeboende  

 ikke-forsørgere under 23 år.
 Tillægget reguleres efter de regler, der gælder for regulering af den  

 øvrige del af unge-ydelsen.
 2.Folketinget har den 30. maj 1991 vedtaget L 196: Forslag til lov om  

 ændring af lov om social bistand (Sikring af betaling for børns ophold i  

 daginstitution m.v.).
Der henvises til vedlagte kopi af lovforslaget.
Teksten svarer til den  

 vedtagne lov.
 Loven træder i kraft den 1. august 1991.
 Ændringsloven har til formål at sikre, at personer med kontanthjælp efter  

 bistandslovens § 37 løbende betaler for deres børns ophold i dagpleje eller  

 daginstitution.
Der indføres i lovens § 49 en bestemmelse om, at kommunalbestyrelsen - når  

 der er konstateret for sen betaling af dagtilbudsbetalingen - kan  

 tilbageholde den fremtidige månedlige betaling pr. barn i den fremtidige  

 kontanthjælp.
Tilbageholdelsen kan månedligt ikke overstige det beløb, der  

 svarer til den månedligt fastsatte betaling for ophold i dagpleje eller  

 daginstitution.
Det er med ændringsloven en klar forudsætning, at der som altovervejende hovedregel skal foretages tilbageholdelse i kontanthjælpen, således at det sikres, at der ikke opstår fremtidige restancer med dagtilbudsbetalingen.
 Ændringsloven er udformet således, at det ikke er obligatorisk for  

 kommunalbestyrelsen at tilbageholde beløbet til dagtilbudsbetalingen.  

 Kommunalbestyrelsen vil derfor i enkelte tilfælde kunne gøre undtagelse, hvis  

 der er formildende omstændigheder i forbindelse med overskridelse af  

 betalingsfristen, eller der i øvrigt er særlige sociale hensyn at tage til  

 forældrene.
 3.Folketinget har den 31. maj 1991 vedtaget L 15: Forslag til lov om  

 ændring af lov om social bistand (Styrket beskæftigelsesindsats for unge  

 under 25 år m.v.).
Der henvises til vedlagte kopi af lovforslaget, som det blev vedtaget ved  

 2. behandling.
Teksten svarer til den vedtagne lov.
 Loven træder i kraft den 1. oktober 1991.
 a. Ændring af indtægtskravet ved fritagelse for unge-ydelsen.
 Med ændringsloven sker der for unge under 21 år en skærpelse af  

 indtægtskravet fra 3 måneder til 12 måneder for at modtage kontanthjælp efter  

 de almindelige regler for personer over 23 år i stedet for unge-ydelsen.
 Unge under 21 år, der efter de indtil 1. oktober 1991 gældende regler er  

 blevet berettiget til kontanthjælp efter de almindelige regler for personer  

 over 23 år, bevarer denne ret, uanset at de ikke opfylder det nye  

 indtægtskrav.
 For de unge over 21 år og under 23 år opretholdes kravet om 3 måneders  

 forudgående indtægt.
b.
Udvidelse af ordningen med ungdomsydelse.
 Med ændringsloven udvides ungdomsydelsesordningen for de unge under 20 år  

 med én årgang, således at ordningen også omfatter unge på 20 år.
 Ved udvidelsen af ungdomsydelsesordningen med virkning fra den 1. oktober  

 1991 gælder følgende overgangsregler:
