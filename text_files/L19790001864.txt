 I tilslutning til udenrigsministeriets bekendtgørelser nr. 30 af 29. marts  

 1976 og nr. 112 af 23. december 1977, Lovtidende C, meddeles det, at  

 yderligere følgende lande med virkning fra de anførte datoer har ratificeret  

 eller tiltrådt den internationale konvention af 16. december 1966 om  

 borgerlige og politiske rettigheder:
Fra samme datoer har Den dominikanske Republik, Senegal, Venezuela og  

 Italien ratificeret/tiltrådt den til konventionen hørende valgfri  

 protokol om menneskerettighedskomiteens kompetence til at behandle  

 henvendelser fra enkeltpersoner, der hævder at være ofre for krænkelse fra  

 den pågældende deltagerstats side af nogen af de i konventionen nævnte  

 rettigheder.
Italien har taget forbehold over for protokollens art. 5,  

 stk. 2 a) med den virkning, at menneskerettighedskomiteen ej heller må  

 behandle en henvendelse fra en enkeltperson, medmindre komiteen har sikret  

 sig, at samme sag ikke har været genstand for behandling efter andre regler  

 om international undersøgelse eller bilæggelse.
 Der er ved ratifikationen/tiltrædelsen af konventionen taget forbehold og  

 afgivet erklæringer som følger:
 Venezuela: Forbehold over for kravet i art, 14, stk. 3 d) om, at  

 enhver anklaget har ret til at få sagen pådømt i sin nærværelse.
 Østrig: Forbehold over for art. 12, stk. 4 om, at ingen vilkårligt  

 må berøves retten til indrejse i sit eget land.
 Forbehold over for bestemmelserne i art. 9 og art. 14 for så vidt angår  

 den fortsatte anvendelse af visse nærmere opregnede østrigske love vedrørende  

 retsforfølgning og frihedsberøvelse.
 Forbehold over for kravet i art. 10, stk. 3 om, at unge lovovertrædere  

 skal holdes adskilt fra voksne, således at unge lovovertrædere kan  

 tilbageholdes samme med voksne lovovertrædere under 25 år.
 Forbehold over for art. 14, stk. 1, stk. 3 d), stk. 5 og stk. 7 vedr.  

 diverse retssikkerhedsgarantier.
 Forbehold over for art. 19, 21 og 22, jfr. art. 2, stk. 1, i det omfang  

 disse bestemmelser ikke stemmer overens med art. 16 i den europæiske  

 menneskerettighedskonvention.
 Forbehold over for art. 26 for så vidt angår forskelsbehandling mellem  

 østrigske og udenlandske statsborgere.
 Italien: Fortolkningserklæring vedrørende art. 9, stk. 5, om  

 erstatning for »ulovlig arrestation eller anden tilbageholdelse«,  

 således at dette udtryk udelukkende forstås som tilfælde af arrestation eller  

 anden tilbageholdelse i strid med bestemmelserne i art. 9, stk. 1.
 Forbehold over for art. 12, stk. 4 om, at ingen vilkårligt må berøves  

 retten til at indrejse i sit eget land.
 Forbehold over for art. 14, stk. 3 d) og stk. 5, vedr. visse  

 retssikkerhedsgarantier.
 Forbehold over for art. 15, stk. 1, tredje punktum, vedr. efterfølgende  

 fastsættelse ved lov af en mildere straf.
 Forbehold over for art. 19, stk. 3, for så vidt angår de gældende  

 italienske regler om radio- og fjernsynsspredning.
 Erklæring i henhold til konventionens art. 41 vedrørende  

 anerkendelse af menneskerettighedskomiteens kompetence til at behandle klager  

 fra en deltagerstat mod en anden deltagerstat er ved ratifikationen afgivet  

 af Østrig og Italien.
 Danmark har for en periode af fem år fra den 23. marts 1978 at  

 regne forlænget gyldigheden af sin tidligere afgivne erklæring i henhold til  

 artikel 41.
 Antallet af artikel 41-erklæringer andrager herefter 8 (Danmark, Finland,  

 Forbundsrepublikken Tyskland, Italien, Norge, Storbritannien, Sverige og  

 Østrig). Den interstatslige klageadgang træder i kraft, nar ti af de i  

 konventionen deltagende stater har afgivet erklæringer i henhold til artikel  

 41, stk. 1.
Udenrigsministeriet, den 1. februar 1979 F.M.
