Lov Nr. 112 af 7. April 1936 om Ændringer i og Tilføjelser til Lov om  

 Rettens Pleje af 11. April 1916, jfr.
Lovbekendtgørelse Nr. 212 af 1. Oktober  

 1936, der træder i Kraft den 1. Juli 1937, vil medføre forskellige vigtige  

 Ændringer i Strafferetsplejen.
Idet iøvrigt henvises til Lovens Indhold og  

 Rigsadvokatens Cirkulære af 27. December 1932, finder jeg efter Forhandling  

 med Justitsministeriet Anledning til særligt at fremhæve følgende Punkter  

 vedrørende den ved Loven skete Indførelse af Domsmandsinstitutionen, hvorved  

 bemærkes, at Domsmænd efter Reglerne i §§ 1039 og 1040 sammenholdt med § 692,  

 Stk. 2, kun vil komme til at medvirke i Straffesager, i hvilke TILTALE rejses  

 efter Lovens Ikrafttræden.
Domsmænd skal i Medfør af §§ 688, Stk. 2 og 1018 i medvirke i alle  

 UNDERRETSSAGER med Undtagelse af Straffesager, der behandles efter Reglerne i  

 § 925, Sager, der behandles ved Sø- og Handelsretten eller som omfattes af §  

 18, Stk. 2, og Politisager.
I Ankesager medvirker Domsmænd endvidere i Medfør  

 af § 692, Stk. 2, for saa vidt Sagen i Underinstansen har været behandlet  

 under Medvirken af Domsmænd eller efter Reglerne i § 925.
 Domsmændene skal medvirke ved Domsforhandlingen og Sagens Paakendelse,  

 derimod ikke ved Sagens forberedende Undersøgelse.
Efter den nugældende Ordning er Forundersøgelsens Formaal at tilvejebringe  

 ikke blot de Oplysninger, som er fornødne for Tiltalens Rejsning, men ogsaa  

 Bevismaterialet til Brug ved Oplæsning for den dømmende Ret.
De nye Regler,  

 navnlig i § 928, henlægger derimod Bevisførelsen til DOMSFORHANDLINGEN og har  

 derfor medført den betydningsfulde Ændring i § 818, at Forundersøgelsens  

 Øjemed kun er at tilvejebringe de Oplysninger, som udfordres for at afgøre  

 om, for hvilken Forbrydelse og for hvilken Ret Tiltale skal rejses.
Iøvrigt  

 vil der under Forundersøgelsen kun kunne føres saadanne Beviser, som det maa  

 anses for umuligt eller dog forbundet med særlig Ulempe at tilvejebringe  

 under Domsforhandlingen.
Herefter vil Forundersøgelse kun være NØDVENDIG i  

 Sager, 1. hvor Betingelserne for Behandling efter § 925 er  

 til Stede, 2. hvor det er nødvendigt for Tiltalens Rejsning,  

 eller hvor Bevisførelse ikke KAN finde Sted ved Domsforhandlingen, jfr.  

 ovenfor, 3. hvor der er Sandsynlighed for Tiltalefrafald i  

 Henhold til Strfl. § 30 eller Forsorgslovens § 150 og 4. hvor der kan blive Spørgsmaal om Tiltalefrafald i  

 Medfør af Rpl. § 723, næstsidste Stk.
 Anklagemyndigheden bør derfor i Tide være opmærksom paa, om nogen af de  

 under Punkterne 1, 3 og 4 nævnte Situationer kan komme til at foreligge,  

 saaledes at Sagens Behandling kan indrettes derefter.
Bortset fra disse Tilfælde vil Straffesagernes Behandling under Hensyn til  

 det anførte som Hovedregel fremtidig kun falde i 2 Dele, Efterforskning og  

 Domsforhandling, og Rettens Medvirkning bør i Almindelighed kun paakaldes i  

 de Tilfælde, hvor Loven paabyder denne, jfr.
Kapitlerne 66-69 og 71-73. Med  

 Hensyn til Domsforhandlingen og dennes Forberedelse bemærkes, at Reglerne i  

 §§ 833-840, §§ 842-844, §§ 845-852, § 853, Stk. 1, § 868 og §§ 869-882 om  

 Nævningesagernes Behandling i Medfør af §§ 927 og 928 finder Anvendelse i  

 Domsmandssagerne.
Der er ikke givet Regler om, hvorvidt Domsmændene, der medvirker ved  

 Underetten, skal have Genparter af Rapporter og andre Aktstykker, der  

 fremlægges i Retten, saaledes som det nu er foreskrevet med Hensyn til  

 Forsvareren, jfr. § 823 og § 810, Stk. 2 samt Cirkulæret af 27. December  

 1932, Afsnit II.
Omend en Del kunde tale for at forsyne hver af Domsmændene  

 med Genpart af det Materiale, der fremlægges i Retten, maa det dog antages,  

 at forskellige praktiske Hensyn vil stille sig hindrende i Vejen herfor.
Det  

 vil derfor ikke være nødvendigt at tage særlige Genparter til Brug for  

 Domsmændene, hvorimod disse maa være henvist til eventuelt at gøre sig  

 bekendt med Sagens originale Aktstykker, som overgives Retten.
I særlige  

 Tilfælde bør der dog tilvejebringes Genparter af Rids, Regnskabsoversigter o.  

 lign., ligesom der i særlig omfattende Sager vil kunne være Anledning til at  

 udarbejde EKSTRAKTER til Brug for Domsmændene.
 Idet iøvrigt henvises til det i Cirkulæret af 27. December 1932, Afsnit I,  

 udtalte, maa det understreges, at de nye Procesregler medfører, at  

 Afhøringerne af Tiltalte og Vidner m. fl. under Domsforhandlingen vil faa en  

 forøgte Betydning, og det vil derfor være paakrævet, at Anklagemyndigheden  

 ved Afhøringen ogsaa tilstræber at belyse den afhørte Persons Paalidelighed i  

 det hele eller i en bestemt Retning.
Med Hensyn til Afhøringen af Børn under 15 Aar er det i § 818, 4de  

 Punktum, foreskrevet, at det ganske særlig bør iagttages, at saadanne, der  

 maa antages at skulle afhøres under Domsforhandlingen, ikke afhøres under  

 Forundersøgelsen, medmindre det maa anses for tvingende nødvendigt af Hensyn  

 til Tiltalespørgsmaalet.
Herved kan det imidlertid ikke antages at være  

 tilsigtet at give en almindelig Regel om, at Børn KUN maa føres som Vidner  

 ved Domsforhandlingen.
For at der kan tillægges Vidneudtalelser af et Barn Vægt, er det netop  

 vigtigt, at Barnet snarest muligt afhøres i Retten.
Anklagemyndigheden bør  

 derfor drage Omsorg for, at dette sker allerede under Efterforskningen, og  

 bør endvidere virke hen til, at Førelse af Børn under 15 Aar som Vidner ved  

 Domsforhandlingen i videst muligt Omfang undgaas, saaledes at man lader sig  

 nøje med deres under Efterforskningen afgivne Retsforklaringer, eventuelt  

 suppleret med Vidneforklaring af Repræsentanten for Børneværnet eller af  

 andre, som har overværet Forklaringens Afgivelse.
Det bør dog iagttages, at  

 Barnet haves til Raadighed under Domsforhandlingen for det Tilfælde, at  

 Retten desuagtet maatte ønske det afhørt paany eller maatte ønske at se  

 Barnet for at kunne danne sig et personligt Indtryk af dets Troværdighed.
Medens Protokollation af de Forklaringer, der afgives under Efterforskning  

 og Forundersøgelse - i de Undtagelsestilfælde, hvor denne finder Sted - skal  

 ske i samme Omfang som hidtil, jfr. § 824 og § 810, Stk. 2, er  

 Protokollationen af Forklaringer under Domsforhandlingen efter Reglerne i §  

 928, Stk. 3, jfr. § 876, begrænset til DET VÆSENTLIGSTE af de afgivne Udsagn.  

 I Domsmandssager i 1ste Instans, hvor det kan paaregnes, at Anke vil finde  

 Sted, bør Anklagemyndigheden dog virke hen til, at der altid sker  

 Protokollation af de Dele af Forklaringerne, som er af Betydning.
Det  

 tiltrænger ikke nærmere Motivering, at dette er praktisk nødvendigt i Sager,  

 hvor Anken ikke omfatter Bedømmelsen af Beviserne for Tiltaltes Skyld, og  

 hvor ny Bevisførelse i Ankeinstansen derfor ikke finder Sted.
Men også i  

 Sager, hvor fornyet Bevisførelse skal finde Sted under Anken, er det  

 paakrævet, at Protokollation sker i det anførte Omfang.
Selv om Ankeinstansen  

 i disse Tilfælde ikke er bundet ved Underinstansens Bevisbedømmelse, bør  

 Anklagemyndigheden drage Omsorg for, at Afgørelse ikke træffes uden, at  

 Retten har faaet fornødent Kendskab til - de muligt afvigende eller  

 modstridende - Forklaringer, som er afgivet i Underinstansen.
Med Hensyn til Anklageskriftets Affattelse er det i Rigsadvokatens  

 Cirkulære af 7. December 1932, Afsnit II, Stk, 4, udtalt, at der, bortset fra  

 de Tilfælde, hvor Paastanden i Henhold til Rpl. § 684 Nr. 4 udtrykkelig  

 begrænses til nogen af de i Strfl.
Kap. 8 eller 9 foreskrevne Retsfølger, i  

 og for sig næppe er nogen processuel Nødvendighed for i Anklageskriftet at  

 angive, hvilken Art af Straf eller Sikkerhedsforanstaltninger der efter  

 Anklagemyndighedens Formening bør anvendes i det foreliggende Tilfælde, idet  

 Domstolene maa anses beføjede til at vælge den Foranstaltning, der efter  

 deres Opfattelse er den rette, uden Hensyn til, hvad Anklagemyndigheden har  

 paastaaet.
Det er dog fremhævet, at det af parktiske Hensyn og i særdeleshed  

 af Hensyn til Forsvaret vil være rettest, at der, naar der skal paastaas en  

 særlig Foranstaltning som Ungdomsfængsel eller lign., optages Bemærkning  

 herom i Anklageskriftet.
Imidlertid har der hos Domstolene hersket nogen Tvivl om, hvorvidt disse  

 er beføjede til at idømme Straf, naar der, uden subsidiær Paastand om Straf,  

 alene er nedlagt Paastand om Idømmelse af en af de i Strfl.
Kap. 8 eller 9  

 nævnte Retsfølger, men Retten ikke finder saadanne anvendelige.
Da dette  

 Forhold muligt vil volde yderligere Vanskeligheder under Ordningen med  

 Domsmænd, og da en subsidiær Straffepaastand i disse Tilfælde kan virke  

 svækkende for den principale Paastand, vil det være rettest, at  

 Anklageskriftet fremtidig affattes saaledes, at Tiltalte alene sættes under  

 Tiltale for Overtrædelse af den og den Straffebestemmelse, uden Angivelse af,  

 hvilken Foranstaltning der kræves bragt til Anvendelse, men saaledes at der -  

 især af Hensyn til Forsvaret - i Slutningen af Anklageskriftet tilføjes,  

 hvilken Retsfølge der efter Anklagemyndighedens Skøn bør træffes Bestemmelse  

 om (Idømmelse af Straf under sædvanlige Former, Ungdomsfængsel, Undergivelse  

 af nærmere angivne Sikkerhedsforanstaltninger i Medfør af Strfl. § 70 o. s.  

 v.).
Det følger af Reglerne i §§ 965 og 965 a, at Tiltaltes Ankebegrundelse har  

 afgørende Betydning for Sagens Behandlingsmaade i Ankeinstansen.
Det er  

 derfor af største Vigtighed, at Ankebegrundelsen præciseres nøjagtigt.  

 Saafremt Tiltalte er til Stede ved Domsafsigelsen og ønsker at anke, bør den  

 for Anklagemyndigheden mødende medvirke til, at han straks erklærer sig  

 udførligt angaaende Ankegrunden, og at denne tilføres nøjagtigt til  

 Retsbogen. Ønsker Tiltalte Betænkninstid, bør han nøje instrueres om, paa  

 hvilken Maade og inden hvilken Frist Ankemeddelelsen skal fremsættes, jfr.  

 Reglerne i §§ 948 og 963. Særlig henledes Opmærksomheden paa, at Tiltaltes  

 Ankemeddelelse i Medfør af § 963, Stk. 3 a, selv om den ikke afgives straks  

 ved Domsafsigelsen, kan fremsættes mundtlig til Retsbogen, og at Dommeren bør  

 være ham behjælpelig hermed.
Behandlingen i Ankeinstansen foregaar, forsaavidt Anken ikke omfatter  

 Bedømmelsen af Beviserne for Tiltaltes Skyld, efter Regler svarende til de  

 nugældende, jfr. § 965. Derimod foreskriver § 965 a, at der, saafremt Anken  

 ogsaa omfatter Bedømmelsen af Beviserne for Tiltaltes Skyld, finder en  

 fuldstændig ny Domsforhandling Sted for Landsretten.
Sagens Forberedelse,  

 Behandling og Paakendelse foregaar efter Reglerne i Kapitlerne 76 og 77,  

 forsaa vidt ikke forholdets Forskelligheder udelukker deres Anvendelse.  

 Opmærksomheden henledes paa, at disse Bestemmelser ogsaa gælder Politisager.  

 For at forhindre, at disse Sagers Behandling bliver unødig omstændelig, bør  

 Anklagemyndigheden arbejde hen til, at Bestemmelsen i § 877, Stk. 2 Nr. 3,  

 jfr. § 172, Stk. 2, finder Anvendelse i de flest mulige Tilfælde, saaledes at  

 et vidnes fornyede Møde i Ankeinstansen undgaas, naar det vil medføre  

 Vidtløftiggørelse af Forhandlingerne, Ulemper for Vidnet eller Bekostning,  

 som ikke vilde staa i rimeligt Forhold til Sagens Genstand eller den  

 Betydning, Vidnesbyrdet kan antages at have for Sagens Oplysning.
Dette  

 forudsætter dog, at Vidnet har afgivet Forklaring under Domsforhandlingen i  

 Underinstansen, og at Forklaringen er noget fyldigere protokolleret, end det  

 sædvanligt nu er Tilfældet i Politisager.
Det er i Rpl. § 812, Stk. 2 paalgt Politimesteren at give Indberetning til  

 Statsadvokaten, naar retslig Forundersøgelse begæres.
Da der imidlertid efter  

 de nye Regler kun undtagelsesvis vil blive Spørgsmaal om Foretagelse af  

 Forundersøgelse, vil det af Hensyn til Statsadvokaternes Tilsyn med  

 Straffesagers behørige Fremme være nødvendigt, at der ved samtlige  

 Politikredse indføres en Sagliste over alle Statsadvokatsager, i hvilke  

 Undersøgelse indledes, udvisende hvilke Skridt der foretages i Sagerne, og  

 Tidspunkterne herfor.
Statsadvokaterne bør derhos mindste 2 Gange aarlig  

 foretage Gennemgang af Saglisterne og afkræve Politimestrene fornøden  

 Oplysning om henstaaende Sager.
 Rigsadvokaten, den 19. Juni 1937.
F.
Pihl.
