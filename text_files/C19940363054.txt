Grænsegængeres retsstilling i forhold til lov om orlov er ikke anderledes  

 end ikke-grænsegængeres.
Der kan således bevilges børnepasningsorlov, såfremt  

 betingelserne for børnepasningsorlov fastsat i loven er tilstede.
 Arbejdsministeriet har i skrivelse af 24. juni 1994 meddelt følgende:  

 ».....
Ved børnepasningsorlov er det en betingelse, at orlovspersonen ville være  

 berettiget til dagpenge i tilfælde af sygdom, fødsel og adoption efter lov om  

 dagpenge ved sygdom og fødsel.
Regler om sygdom og moderskab i EF-forordning  

 1408/71 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter inden  

 for Fællesskabet (som siden EØS-aftalens ikrafttræden er gældende indenfor  

 hele EØS) fastslår, at en grænsegænger er omfattet af  

beskæftigelseslandets regler for så vidt angår kontantydelser.
Dvs.  

 personer der arbejder i Danmark med bopæl i et andet EØS-land vil være  

 berettiget til dagpenge efter lov om dagpenge ved sygdom og fødsel.
Omvendt  

 vil personer med arbejde i et andet EØS-land og med bopæl i Danmark ikke være  

 berettiget til dagpenge efter lov om dagpenge ved sygdom og fødsel.
For så vidt angår grænsegængere mellem Danmark og et ikke-EØS-land gælder  

 det ingen generelle aftaler/konventioner m.h.t. dagpengeberettigelse efter  

 lov om degpenge ved sygdom og fødsel.
Danmark kan dog have indgået bilaterale  

 aftaler, der kan have betydning for grænsegængeres ret til dagpenge.
Det er  

 imidlertid som udgangspunkt reglerne fastsat i lov om dagpenge ved sygdom og  

 fødsel, der afgør i hvilket omfang grænsegængere mellem Danmark og et  

 ikke-EØS-land er dagpengeberettigede efter lov om dagpenge ved sygdom og  

 fødsel.
 Udover kravet om dagpengeberettigelse i tilfælde af sygdom, fødsel og  

 adoption efter lov om dagpenge ved sygdom og fødsel stilles der efter lovens  

 ordlyd ligeledes krav om, at  pågældende har et barn i alderen 0-8 år,  

at pågældende passer barnet i orlovsperioden, at   børn i  

 alderen 0-2 år ikke benytter offentligt dagtilbud i orlovsperioden, og  

at børn i alderen 3-8 år kun benytter offentligt halvdagstilbud i  

 orlovsperioden.
 Der er f.s.v.a. reglerne om benyttelse af offentligt dagtilbud ikke krav  

 om, at et barn skal tages ud at et offentlig dagtilbud men et krav om,  

 at barnet ikke må benytte offentligt dagtilbud.
 Grænsegængeres retsstilling i forhold til lov om orlov er ikke anderledes  

 end ikke-grænsegængeres, hvorfor der således kan bevilliges  

 børnepasningsorlov, såfremt betingelserne for børnepasningsorlov fastsat i  

 loven er tilstede.
 Med hensyn til udbetaling af orlovsydelsen til ikke-forsikrede personer og  

 kontanthjælpsmodtagere er det virksomhedens hjemstedskommune, der udbetaler  

 orlovsydelsen i henhold til § 21, stk. 3 i lov om orlov, jvf. § 7 i  

 Socialministeriets bekendtgørelse nr. 688 af 11/10-91 om dagpenge ved sygdom  

 og fødsel analogt.
