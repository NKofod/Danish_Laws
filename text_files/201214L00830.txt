Betænkning afgivet af Transportudvalget den 2. maj 2013 Betænkning over Forslag til lov om ændring af lov om en Cityring og lov om Metroselskabet I/S og Udviklingsselskabet By & Havn I/S (Afgrening fra Cityringen til Nordhavnen) [af transportministeren (Henrik Dam Kristensen)]:
1. Ændringsforslag Der er stillet 3 ændringsforlag til lovforslaget.
Enhedslistens medlemmer af udvalget har stillet ændringsforslag nr. 1 og 2, og transportministeren har stillet ændringsforslag nr. 3.
2. Udvalgsarbejdet Lovforslaget blev fremsat den 27. februar 2013 og var til 1. behandling den 12. marts 2013. Lovforslaget blev efter 1. behandling henvist til behandling i Transportudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og transportministeren sendte den 14. december 2012 dette udkast til udvalget, jf.
TRU alm. del  bilag 97. Den 1. marts 2013 sendte transportministeren de indkomne høringssvar og et notat herom til udvalget.
Spørgsmål Udvalget har stillet 10 spørgsmål til transportministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af DF og EL) indstiller lovforslaget til vedtagelse med det af transportministeren stillede ændringsforslag.
 Et mindretal i udvalget (DF) indstiller lovforslaget til vedtagelse med det af Enhedslisten stillede ændringsforslag nr. 2 og det af transportministeren stillede ændringsforslag nr. 3.
 Et andet mindretal i udvalget (EL) indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af et mindretal (EL):
 1) I den under nr. 1 foreslåede § 5 a indsættes efter stk. 3 som nyt stykke:
»Stk. 3. Afgreningskammeret til Nordhavnen placeres umiddelbart nord for Trianglen Station, således at denne også kan benyttes af rejsende til og fra Nordhavnen, og afgreningskammeret anlægges som et kryds.
Der etableres desuden en station mellem Trianglen og Nordhavnen ved Randersgade-Gl.
Kalkbrænderivej.« Stk. 3 bliver herefter stk. 4.
[Krav om, at afgreningskammeret placeres umiddelbart nord for Trianglen Station og etablering af station mellem Trianglen Station og Nordhavn Station] Af et mindretal (EL), tiltrådt af et mindretal (DF):
 2) I den under nr. 1 foreslåede § 5 c indsættes efter stk. 2 som nye stykker:
»Stk. 3. I forbindelse med udbud skal Metroselskabet I/S indarbejde sociale klausuler i udbudsmaterialet for at sikre, at gældende danske arbejds-, løn- og overenskomstvilkår bliver overholdt under byggeriet, herunder danske bestemmelser vedrørende tillidsmands- og sikkerhedsrepræsentanter.
Endvidere skal Metroselskabet I/S som følge af de sociale klausuler sikre, at der ikke sker løndumpning via brug af udenlandske selskaber og vikarbureauer.
 Stk. 4. De sociale klausuler i udbudsmaterialet skal tillige indeholde krav om, at der ansættes et antal unge i praktik og et antal ledige og udfaldstruede med henblik på at sikre disses genindtræden på arbejdsmarkedet.
Stk. 5. De sociale klausuler i udbudsmaterialet skal forpligte Metroselskabet I/S til indledningsvis og løbende at arbejdspladsvurdere de lokaliteter, hvor der arbejdes, og under hvilke forhold dette sker, samt at dette sker i tæt samarbejde med de ansattes repræsentanter og Arbejdstilsynet.« Stk. 3 bliver herefter stk. 6.
[Indsættelse af krav om indarbejdelse af sociale klausuler i udbudsmaterialet] Af transportministeren, tiltrådt af udvalget:
 3) Efter nr. 1 indsættes som nyt nummer:
 »01. § 15, stk. 1, nr. 3, affattes således:
3) Den indre indretning af stationernes publikumsområder og teknikområder med tilhørende installationer.« [Præcisering af, at Trafikstyrelsen er myndighed på alle stationer, også på højbanestationen ved Orientkaj] Bemærkninger Til nr. 1 Med forslaget ønsker Enhedslisten af sikre, at afgreningskammeret til Nordhavnen placeres umiddelbart nord for Trianglen Station, således at denne også kan benyttes af rejsende til og fra Nordhavnen.
Ved at etablere afgreningskammeret som et kryds sikres, at nordhavnsfingeren på sigt får forbindelse til en fremtidig metrolinje til Rigshospitalet, Indre Nørrebro og Frederiksberg via Trianglen Station.
 Desuden ønsker Enhedslisten at etablere en station mellem Trianglen Station og Nordhavn Station, hvilket vil være i overensstemmelse med praksis i andre storbyer, hvor der blot er 300-400 m mellem metrostationerne i de tættest befolkede bydele.
Til nr. 2 Med ændringsforslaget ønsker Enhedslisten at sikre, at der indarbejdes sociale klausuler i lovforslaget, således at anlægget af den nye metro dels bliver sikret mod løndumpning, dels medvirker til at skabe praktikpladser og arbejdspladser til udfaldstruede ledige.
Til nr. 3 Den foreslåede ændring indebærer, at Trafikstyrelsen får hjemmel til at godkende den indre indretning af samtlige stationers publikums- og teknikområder med tilhørende installationer, herunder også højbanestationen ved Orientkaj.
 Metroselskabet I/S skal i henhold til lovens § 15, stk. 2, 2. pkt., ikke betale gebyr for Trafikstyrelsens godkendelser efter § 15, stk. 1, nr. 3. For så vidt angår afgreningen til Nordhavnen, foreslås det, at der overføres 1,1 mio. kr. (2013-priser) fra Metroselskabet I/S i år 2014 til Trafikstyrelsen til dækning for varetagelse af arbejdet med godkendelser efter § 15, stk. 1, nr. 3, vedrørende afgreningen fra Cityringen til Nordhavnen.
Benny Engelbrecht (S) fmd.
Karin Gaardsted (S) Magnus Heunicke (S) Mette Reissmann (S) Orla Hav (S) Rasmus Prehn (S) Jesper Petersen (S) Andreas Steenberg (RV) Rasmus Helveg Petersen (RV) Lone Loklindt (RV) Anne Baastrup (SF) Jonas Dahl (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Martin Geertsen (V) Flemming Damgaard Larsen (V) nfmd.
Lars Christian Lilleholt (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Morten Marinus (DF) Jørn Dohrmann (DF) Leif Mikkelsen (LA) Villum Christensen (LA) Mike Legarth (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 155 Bilagsnr.
