Indledning Vejledningen er udarbejdet i tilslutning til Sundhedsstyrelsens  

 bekendtgørelse nr. 1012 af 14. december 1993 om lægers anmeldelse af  

 smitsomme sygdomme mv.
 Formålet med revisionen af meldesystemet for smitsomme sygdomme er at  

 forenkle og standardisere systemet.
 De summariske anmeldelser (ugesygelisterne, formular nr. 4021 og 4025)  

 bortfalder.
 Systemet vil herefter bestå af det individuelle anmeldelsessystem (blanket  

 1507), anonymiseret meldesystem for syfilis og gonore (blanket 1510),  

 anonymiseret anmeldelse af HIV-undersøgelser (blanketterne 4001-1 og 4001-3),  

 laboratorieovervågning af visse sygdomme og blodbankers indberetning af visse  

 virusmarkører.
 Denne vejledning indeholder en kort beskrivelse af formålet med anmeldelse  

 af de pågældende sygdomme og af udfyldelse af anmeldelsesblanket 1507.
 For de enkelte individuelle anmeldelsespligtige sygdomme angives  

 case-definition med henblik på at gøre anmeldelserne ensartede og dermed  

 systemet mere validt.
Formålet med meldesystemet Meldesystemet for infektionssygdomme (MIS) er et vigtigt grundlag for  

 forebyggelse og kontrol med infektionssygdomme.
Gennem MIS sker der en  

 løbende epidemiologisk overvågning af en række smitsomme sygdomme.
 Der kan være forskellige årsager til, at en sygdom skal overvåges:
- Iværksættelse af hygiejniske forholdsregler - Profylaktisk behandling af kontakter - Undersøgelse af kontakter - Udredning af epidemier - Overvågning af vaccinationsprogrammet - International overvågning.
 De individuelle anmeldelser skal foretages til embedslægeinstitutionen og  

 til Statens Seruminstitut, epidemiologisk afdeling.
 For de sygdomme, der skal anmeldes individuelt, er det væsentligt at kende  

 forskellige data på patienten med henblik på iværksættelse af forebyggende  

 foranstaltninger.
Embedslægerne har ansvaret for den lokale forebyggelsesindsats og vil på  

 baggrund af anmeldelse af det enkelte sygdomstilfælde kunne iværksætte  

 profylakse og give rådgivning.
Anmeldelserne giver embedslægen mulighed for  

 at opdage en lokal ophobning af sygdomstilfælde.
Statens Seruminstitut, epidemiologisk afdeling, varetager meldesystemet  

 for smitsomme sygdomme.
Afdelingen foretager epidemiologisk overvågning af  

 sygdomsforekomsten og yder i samarbejde med instituttets andre afdelinger  

 faglig rådgivning.
For visse sygdommes vedkommende er personidentificerbare data ikke  

 nødvendige for at kunne overvåge sygdomsmønstret og iværksætte relevante  

 forholdsregler.
De nødvendige oplysninger fremgår for de seksuelt overførbare  

 sygdommes vedkommende af anmeldelsesblanketten, og for de sygdomme, der  

 anmeldes af laboratorierne, er oplysningerne på laboratoriesedlen  

 fyldestgørende.
Udarbejdelse af blanketanmeldelser Til de individuelt anmeldelsespligtige sygdomme anvendes blanket 1507.  

 (Blanket 4102 udgår hermed).
 De relevante data anføres på blanketten, dels for overvågning af  

 sygdomsforekomsten med henblik på generelle forholdsregler, dels for at kunne  

 iværksætte foranstaltninger i forbindelse med et enkelt sygdomstilfælde.
Patientens personlige data og sygdomsdebut skal altid angives.
I en del  

 tilfælde er fødeland (for børns vedkommende forældres fødeland) af betydning.  

 Det kan dreje sig om de sygdomme, der ikke optræder endemisk i Danmark.
Det er vigtigt så vidt muligt at angive formodet smittemåde.
Dette  

 omfatter bredt smittemuligheder, smittevej, smittekilde og eventuel  

 risikoadfærd.
 Oplysninger om udlandsophold er i mange tilfælde væsentligt.
 For børns vedkommende bør der altid anføres skole/institutionstilknytning,  

 og i nogle tilfælde er angivelse af voksnes erhverv af betydning.
Case-definitions Anmeldelse af en sygdom kan ske på grund af følgende 3 kriterier:
- Klinisk diagnose eller klinik forenelig med pågældende sygdom - Påvisning af agens ved mikroskopi eller dyrkning, påvisning af antigen  

 eller nukleinsyre - Påvisning af specifikke antistoffer i forbindelse med akut sygdom I det følgende beskrives en case-definition for hver enkelt af de  

 individuelt anmeldelsespligtige sygdomme.
 For den enkelte sygdom fremgår det, om 1, 2 eller alle 3 kriterier skal  

 være tilstede:
enten eller angives ved: / både og angives ved: + AIDS:
 Specifikke diagnoser hos en HIV-positiv patient, jf. de europæiske  

 AIDS-kriterier, sidst revideret i 1993.
 Anthrax (miltbrand):
 Klinisk diagnose/påvisning af Bacillus anthracis/påvisning af specifikke  

 antistoffer.
 Botulisme:
 Klinisk diagnose/påvisning af toxin-producerende Clostridium botulinum i  

 fødeemnet/positiv toxin-test på materiale fra patient eller fødeemne.
 Difteri:
 Klinisk diagnose/påvisning af toxin-producerende Corynebacterium  

 diphteriae.
 Hepatitis A:
 Klinisk diagnose + påvisning af specifikke IgM-antistoffer.
 Hepatitis B:
 Klinisk diagnose + påvisning af agens/påvisning af specifikke  

 IgM-antistoffer.
 Hepatitis C.
 Klinisk diagnose + påvisning af agens/specifikke antistoffer.
 Hæmorrhagisk feber (Lassa-feber, Marburg-sygdom og Ebola-sygdom):
 Klinisk diagnose/påvisning af agens/påvisning af specifikke antistoffer.
 Kolera:
 Klinisk diagnose + påvisning af Vibrio cholerae.
 Legionella pneumoni:
 Klinisk diagnose + påvisning af agens/påvisning af specifikke antistoffer.
 Lepra:
 Klinisk diagnose + påvisning af Mycobacterium leprae.
 Leptospirose:
 Klinisk diagnose + påvisning af leptospirer/påvisning af specifikke  

 antistoffer.
 Levnedsmiddelbårne sygdomme:
 Klinisk diagnose + mistanke til bestemt måltid eller levnedsmiddel som  

 årsag til symptomerne.
 Meningokok-sygdom:
Klinisk diagnose/påvisning af meningokokker i blod eller spinalvæske eller klinisk diagnose + MAT titerstigning/påvisning af meningokok antigen.
 Purulent meningitis:
 Klinisk diagnose/påvisning af agens i spinalvæsken.
 Morbilli:
 Klinisk diagnose + påvisning af specifikke antistoffer.
 Neuroborreliose:
 Klinisk diagnose + påvisning af specifikke antistoffer.
 Ornitose:
 Klinisk diagnose + mindst 4 fold stigning i titer mod  

 klamydiagruppeantigen, når infektion med C. pneumoniae eller C. trachomatis  

 kan udelukkes.
 Paratyfus:
 Klinisk diagnose + påvisning af Salmonella paratyphi.
 Parotitis epidemica:
 Klinisk diagnose + påvisning af specifikke antistoffer.
 Pest:
 Klinisk diagnose + påvisning af Yersinia pestis/påvisning af specifikke  

 antistoffer.
 Plettyfus:
 Klinisk diagnose + påvisning af Rickettsia prowazekii/påvisning af  

 specifikke antistoffer.
 Poliomyelitis anterior acuta:
 Klinisk diagnose/påvisning af virus i fæces/påvisning af specifikke  

 antistoffer.
 Rabies:
 Klinisk diagnose + påvisning af virus/påvisning af specifikke antistoffer.
 Rubella:
 Kongenit rubella: Klinisk diagnose + påvisning af specifikke antistoffer.
 Rubella i graviditet: Påvisning af IgM-antistoffer.
 Shigella dysenteri:
 Klinisk diagnose + påvisning af agens.
 Tetanus:
 Klinisk diagnose.
 Tuberkulose:
 Klinisk diagnose + påvisning af Mycobacterium  

 tuberculosis/røntgenforandringer typisk for TB/positiv  

 tuberkulinreaktion/histologi, eventuelt klinisk diagnose alene.
 Tussis convulsiva:
 Klinisk diagnose + påvisning af Bordetella pertussis.
 Tyfus:
 Klinisk diagnose + påvisning af Salmonella typhi.
 Vaccinationskomplikationer:
Sygdomsforløb med tidsmæssig forbindelse til vaccination og uden anden  

 kendt ætiologi.
Undtaget herfra er forventelige reaktioner.
 Vandbårne sygdomme:
 Klinisk diagnose + mistanke til bestemt vandforsyning som årsag til  

 symptomerne.
