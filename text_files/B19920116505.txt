I medfør af § 39, § 63, § 75, stk. 1 og § 84 samt efter bemyndigelse i henhold til § 73 i lov om arbejdsmiljø, jf. lovbekendtgørelse nr.
646 af 18. december 1985, som ændret ved lov nr. 220 af 22. april 1987, lov nr. 380 af 13. juni 1990, lov nr. 373 af 20. maj 1992 og lov nr. 474 af 24. juni 1992, fastsættes:
Område og formål § 1.  Bekendtgørelsen omfatter arbejdsmedicinske  

 undersøgelser af ansatte, der er foreskrevet i regler efter  

 arbejdsmiljølovgivningen eller bestemt af direktøren for Arbejdstilsynet  

 efter §§ 2-4.
 Stk. 2.  Undersøgelser efter denne bekendtgørelse skal  

 tilrettelægges og gennemføres med henblik på at forebygge og bekæmpe  

 arbejdsbetingede lidelser.
 Stk. 3.  §§ 6-10 finder kun anvendelse i det omfang,  

 andet ikke er fastsat i reglerne eller bestemt efter §§ 2-4.
Almindelige bestemmelser § 2.  Direktøren for Arbejdstilsynet kan bestemme, at  

 en virksomhed som betingelse for at beskæftige ansatte ved arbejde, der er  

 forbundet med fare for deres sundhed, skal sørge for, at de gennemgår  

 arbejdsmedicinske undersøgelser eller tilbydes sådanne foretaget, eventuelt  

 regelmæssigt og om nødvendigt også før arbejdet påbegyndes.
 Stk. 2.  Direktøren for Arbejdstilsynet kan, hvor  

 arbejdet er forbundet med særlige sygdomsrisici, stille krav om, at de  

 ansatte vaccineres eller tilbydes vaccination, som betingelse for  

 beskæftigelsen.
 Stk. 3.  Tilsvarende bestemmelser kan træffes for  

 virksomheder og for grupper af ansatte, hvis arbejde er forbundet med  

 sundhedsfare.
 § 3.  Hvis der ved en arbejdsmedicinsk undersøgelse  

 efter bekendtgørelsen konstateres en anomali, der kan skyldes påvirkning  

 under arbejdet, kan direktøren for Arbejdstilsynet bestemme, at andre,  

 herunder tidligere ansatte, som under arbejde på virksomheden har været udsat  

 for påvirkning af samme art, skal tilbydes undersøgelse.
 § 4.  I tilfælde, hvor direktøren for Arbejdstilsynet  

 vurderer, at forholdene i en virksomhed kan indebære en fare for de ansattes  

 sundhed, kan han, til konstatering heraf lade iværksætte arbejdsmedicinske  

 undersøgelser af vedkommende ansatte.
 Stk. 2.  Tilsvarende arbejdsmedicinske undersøgelser kan  

 iværksættes for fag og faglige områder efter udtalelse fra Arbejdsmiljørådet.
 Stk. 3.  Det kan bestemmes, at en undersøgelse efter  

 stk. 1 og 2 skal tilbydes tidligere ansatte i virksomheden, faget eller det  

 faglige område.
 § 5.  Virksomheden skal meddele den, der foretager  

 undersøgelser efter bekendtgørelsen, alle nødvendige oplysninger til brug  

 herfor.
 Betaling m.v.
§ 6.  Hvor der efter reglerne eller bestemmelser i  

 henhold til denne bekendtgørelse foretages arbejdsmedicinske undersøgelser af  

 ansatte i en virksomhed, afholder virksomheden udgiften herved.
Dette gælder  

 også udgifterne ved undersøgelser af tidligere ansatte i virksomheden,  

 medmindre en sådan undersøgelse er iværksat efter § 4, stk. 3.
 § 7.  Arbejdsgiveren skal sørge for, at  

 undersøgelserne kan foregå uden tab af indtægt for de ansatte og så vidt  

 muligt i arbejdstiden.
 Stk. 2.  Hvis en undersøgelse omfatter tidligere ansatte  

 i en virksomhed, og en nuværende arbejdsgiver som følge af stk. 1 eventuelt  

 påføres omkostninger, skal der kompenseres herfor af den, der afholder  

 udgiften ved den arbejdsmedicinske undersøgelse.
 Undersøgelsesmetoder m.v.
 § 8.  Arbejdsmedicinske undersøgelsesmetoder mv. skal  

 anvendes i overensstemmelse med bekendtgørelsens formål, jf. § 1, stk. 2, og  

 de retningslinier, der gives af direktøren for Arbejdstilsynet, og skal  

 gennemføres af sagkyndige.
 Stk. 2.  Lægeundersøgelser skal forestås af  

 arbejdsmedicinske klinikker eller afdelinger, herunder arbejdsmedicinske  

 ambulatorier, eller af andre lignende sagkyndige.
 Undersøgelsesresultater m.v.
§ 9.  Den, der forestår undersøgelser efter  

 bekendtgørelsen, indsender resultaterne heraf til den stedlige  

 arbejdstilsynskreds og orienterer den undersøgte ansatte om resultatet.
Dette  

 skal på anmodning meddeles den ansatte skriftligt.
 Stk. 2.  Resultaterne må ikke overlades til  

 arbejdsgiveren.
 Stk. 3.  Arbejdstilsynet gør virksomheden bekendt med,  

 hvorvidt resultaterne giver anledning til foranstaltninger.
 § 10.  Den, der forestår undersøgelser skal opbevare  

 undersøgelsesresultatet for en ansat og optegnelser, der ligger til grund  

 herfor, i mindst 40 år efter, at påvirkningen under arbejdet er ophørt.  

 Opbevaring og eventuel videregivelse af materialet skal i øvrigt ske efter de  

 af direktøren for Arbejdstilsynet givne retningslinier, hvori der kan  

 fastsættes en kortere opbevaringstid.
 Stk. 2.  Den ansatte kan forlange at blive gjort bekendt  

 med de i stk. 1, nævnte oplysninger.
Klageadgang § 11.  Arbejdstilsynets afgørelser efter  

 bekendtgørelsen kan påklages efter lov om arbejdsmiljø § 81.
Straf § 12.  Medmindre højere straf er forskyldt efter lov  

 om arbejdsmiljø eller anden lovgivning, straffes med bøde eller hæfte den,  

 der Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
 Ikrafttræden m.v.
 § 13.  Bekendtgørelsen træder i kraft den 1. januar  

 1993.
 Stk. 2.  Samtidig ophæves følgende bestemmelser, optaget  

 under § 2 i Arbejdsministeriets bekendtgørelse nr. 611 af 18. december 1985  

 om regler efter den tidligere arbejderbeskyttelseslovgivning, der med mindre  

 ændringer forbliver i kraft efter arbejdsmiljølovens ikrafttræden:
 Lov om almindelig arbejderbeskyttelse, jf. lovbekendtgørelse nr. 297 af 4.  

 juni 1968, som ændret senest ved lov nr. 330 af 19. juni 1974, § 9, stk. 1 og  

 2.
Arbejdstilsynet, den 16. december 1992 Erik Andersen / Charlotte Skjoldager (* 1) Bekendtgørelsen indeholder bestemmelser, der gennemfører Rådets  

 direktiv 89/391/EØF af 12. juni 1989 om iværksættelse af foranstaltninger til  

 forbedring af arbejdstagernes sikkerhed og sundhed under arbejdet, EF-Tidende  

 1989, L 183 s. 1, Rådets direktiv 90/394/EØF af 28. juni 1990 om beskyttelse  

 af arbejdstagerne mod risici for under arbejdet at være udsat for  

 kræftfremkaldende stoffer, EF-Tidende 1990, L 196 s. 1, Rådets direktiv  

 90/679/EØF af 26. november 1990 om beskyttelse af arbejdstagerne mod farerne  

 ved at være udsat for biologiske agenser under arbejdet, EF-Tidende 1990, L  

 374 s. 1.
