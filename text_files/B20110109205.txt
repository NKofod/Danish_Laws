Bekendtgørelse om ændring af bekendtgørelse om asbest § 1 I bekendtgørelse nr. 1502 af 21. december 2004 om asbest, som ændret ved bekendtgørelse nr. 356 af 28. april 2009, foretages følgende ændringer:
 1. § 27, stk. 1, affattes således:
»§ 27. Personer, beskæftiget med arbejde nævnt i § 26, stk. 1, skal have gennemgået en uddannelse og være i besiddelse af et uddannelsesbevis.
Det fremgår af bekendtgørelse om arbejdsmiljøfaglige uddannelser, hvilke kvalifikationer, man skal være i besiddelse af, før der kan udstedes et uddannelsesbevis.« § 2 Bekendtgørelsen træder i kraft den 1. januar 2012.
