 I Medfør af Anordning Nr. 190 af 8. Juli 1926 fastsætter Ministeriet for  

 Søfart og Fiskeri efter Samraad med Ministeriet for offentlige Arbejder  

 herved følgende Regler for Sejlads gennem Møllegab (regnet fra den nordligste  

 røde Et-Kost) den fra dette Løb førende gravede, afmærkede og belyste 3,8 m  

 dybe Rende, den ligeledes fra dette Løb førende gravede, afmærkede 5,0 m dybe  

 Rende, begge til Ærøskøbing Havn, samt for Vandomraadet mellem Bjerget, Dejrø  

 og Ærøskøbing Havn:
For al Sejlads gennem de nævnte Løb, der alle er at betragte som snævre  

 Farvande, gælder de i Bekendtgørelse af 29. Juli 1927 (jfr.
Bekendtgørelse  

 Nr. 15 af 26. Januar 1934) angaaende særlige Regler for Sejlads i indre dansk  

 Farvand under §§ 2-12 samt 14 og 15 anførte Bestemmelser.
 For det nævnte Vandomraade mellem Bjerget, Dejrø og Ærøskøbing gælder  

 foruden de i den fornævnte Bekendtgørelse af 29. Juli 1927 omhandlede Regler  

 følgende Bestemmelse:
 Indenfor det ved Linier fra Ærøskøbing Havns østre Havnehoved i Retning  

 NØ. 1/2 Ø. til Dejrø, derfra til Bjerget og derfra til den østlige Ende af  

 Ledeværket Nord for Færgelejet ved Havnens nordre Mole begrænsede Areal maa  

 intet Fartøj ligge opankret, uanset om Ankeret er anbragt udenfor det  

 beskrevne Omraade.
 Denne bekendtgørelse træder i Kraft den 1. April 1934.
 Ministeriet for Søfart og Fiskeri, den  

 26. Februar 1934.
C.
N.
Hauge.
 /Emil Krogh.
