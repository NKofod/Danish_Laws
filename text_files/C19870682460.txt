Indledning 1. Tjenestefrihed - undertiden også kaldt orlov - kan  

 defineres som fravær fra tjenesten i en tidsbegrænset periode med ret til  

 efter periodens udløb at genindtræde i en stilling inden for  

 ansættelsesområdet.
Den ansatte er dog under fraværet i ansættelsesretlig  

 henseende stillet, som hvis pågældende var i tjeneste, det vil f.eks. sige,  

 at pågældende kan afskediges af saglige årsager.
 Der eksisterer normalt ikke noget retskrav på tjenestefrihed, men  

 tjenestefrihed kan bevilges af ansættelsesmyndigheden efter ansøgning fra den  

 ansatte.
 For tjenestemænd og visse overenskomstansatte gælder imidlertid, at der  

 består et retligt krav på tjenestefrihed uden løn til visse særlige  

 formål.
Mulighederne for tjenestefrihed strækker sig fra ydelse af tjenestefrihed  

 uden løn og uden medregning af tjenestefrihedsperioden i lønancienniteten  

 eller i pensionsalderen til ydelse af tjenestefrihed med fuld løn og  

 medregning i lønancienniteten og i pensionsalderen.
Inden for disse grænser  

 findes forskellige kombinationsmuligheder.
 Den enkelte styrelse bør være opmærksom på, at der ikke opstår  

 konstitutions- eller genbeskæftigelsesproblemer ved ydelse af tjenestefrihed.
I det følgende vil tjenestemændenes meget detaljerede regler om  

 tjenestefrihed blive gennemgået.
Derefter vil der følge et afsnit om de for  

 overenskomstansatte gældende regler.
Som bilag til kapitlet er medtaget de gældende regelsæt om  

 uddannelseskurser og nordisk udveksling af personale i statsadministrationen.  

 Reglerne om uddannelseskurser er under overvejelse.
Når en revision af  

 reglerne er gennemført, er det hensigten at beskrive området i et særskilt  

 kapitel.
Tjenestemænd Indledning 2. Principielt har alle tjenestemænd uanset  

 anciennitet, stilling og arbejdsopgaver mulighed for at få tjenestefrihed for  

 en periode eller eventuelt i flere af hinanden uafhængige perioder.
I de  

 tilfælde, hvor der ikke består retskrav på tjenestefrihed, vil anciennitet,  

 stilling og arbejdsopgaver dog indgå i skønnet over, om der kan bevilges  

 tjenestemanden tjenestefrihed som ansøgt.
Regelgrundlag TL § 58 3. Hjemmelen til at yde tjenestefrihed findes i TL §  

 58. I henhold til TL § 58, stk. 1, kan en minister eller den, der  

 bemyndiges dertil, give en tjenestemand tjenestefrihed uden løn i en på  

 forhånd fastsat periode af mindst 1 måneds varighed.
 4. I henhold til TL § 58, stk. 2, kan  

 finansministeren fastsætte nærmere retningslinier for ydelse af  

 tjenestefrihed, og i medfør af denne bestemmelse er der udarbejdet en række  

 regelsæt, som vil blive gennemgået i det følgende.
 5. TL § 58, stk. 4, giver mulighed for, at  

 Lønnings- og Pensionsdepartementet efter indhentet udtalelse fra  

 Lønningsrådet kan yde tjenestefrihed med hel eller delvis løn samt hel eller  

 delvis medregning af perioden i lønancienniteten.
6. I henhold til TL § 58 a kan finansministeren  

 efter indhentet udtalelse fra Lønningsrådet fastsætte regler om, at  

 tjenestemænd har ret til tjenestefrihed uden løn til nærmere  

 afgrænsede formål.
Sådanne regler er fastsat i Fmst. bekg. 851 28/11 1986,  

 som er udsendt med cirk. 28/11 1986 om ret for tjenestemænd til  

 tjenestefrihed uden løn til nærmere afgrænsede formål.
Reglerne vil blive  

 gennemgået i det følgende.
TPL § 4, stk. 5 7. I TPL § 4, stk. 5 er der mulighed for, at  

 Lønnings- og Pensionsdepartementet efter indhentet udtalelse fra  

 Lønningsrådet kan tiltræde medregning af perioden i pensionsalderen.
Lønningsrådets generelle udtalelser 8. I relation til TL § 58 og TPL § 4, stk. 5,  

 har Lønningsrådet afgivet en række generelle udtalelser om vilkår for  

 tjenestefrihed.
Inden for de således afstukne rammer kan Lønnings- og  

 Pensionsdepartementet træffe afgørelse uden konkret forelæggelse for  

 Lønningsrådet.
Disse generelle udtalelser er samlet i Fmst.cirkskr. 215 27/10  

 1977. Tilfælde, som ikke omfattes af vejledende generelle udtalelser, eller  

 som giver anledning til tvivl, vil af Lønnings- og Pensionsdepartementet  

 blive forelagt for Lønningsrådet til udtalelse, forinden afgørelse træffes.
Retskrav på tjenestefrihed uden løn 9. Reglerne om til hvilke formål og på hvilke vilkår,  

 der er etableret retskrav på tjenestefrihed uden løn er fastsat i  

 bekg. 851 28/11 1986 udsendt med cirk. 28/11 1986 om ret for tjenestemænd til  

 tjenestefrihed uden løn til nærmere afgrænsede formål.
Bekendtgørelsen har  

 virkning fra 1/1 1987, jfr. dog pkt. 12.
Udlandsophold/ Grønlands Hjemmestyre 10. Der består retskrav på tjenestefrihed uden løn for  

 de tjenestemænd, som - udsendes til udlandet som led i Danmarks statslige udviklingssamarbejde  

 med udviklingslandene - udsendes til udlandet for at gøre tjeneste ved internationale  

 organisationer, som Danmark deltager i eller samarbejder med - ansættes i Grønlands Hjemmestyre.
Ægtefælle/ samlever 11. Endvidere består der retskrav på tjenestefrihed  

 uden løn for tjenestemænd, hvis ægtefælle/samlever - udsendes til tjeneste i udlandet for statslige myndigheder - udsendes til udlandet som led i Danmarks statslige udviklingssamarbejde  

 med udviklingslandene - udsendes til udlandet for at føre tjeneste ved internationale  

 organisationer, som Danmark deltager i eller samarbejder med - ansættes i Grønlands Hjemmestyre.
 Det er dog en forudsætning, at tjenestemanden følger ægtefælle/samlever  

 til tjeneste i udlandet eller i Grønland.
Varighed 12. Retten til tjenestefrihed uden løn kan benyttes i  

 indtil i alt 5 år enten samlet eller i adskilte perioder.
 For tjenestemænd, som i perioden 1/4 1985 til 31/12 1986 har haft  

 tjenestefrihed uden løn til de i bekendtgørelsen nævnte formål, indgår sådan  

 tjenestefrihed i de 5 år.
 Den enkelte ministers adgang til at give yderligere tjenestefrihed uden  

 løn i medfør af TL § 58, stk. 1, berøres ikke af forannævnte 5-års grænse.
Lønanciennitet 13. For de tjenestemænd, der er omfattet af  

 bekendtgørelsens § 1, stk. 1, medregnes tjenestefrihedsperioden i  

 lønancienniteten, hvilket kan ske uden forelæggelse for Lønnings- og  

 Pensionsdepartementet.
 Tjenestefriheden for de tjenestemænd, der er omfattet af bekendtgørelsens  

 § 1, stk. 2, - d.v.s ledsagende ægtefæller/samlevere - medregnes ikke i  

 lønancienniteten.
Pensionsalder 14. For de tjenestemænd, der er omfattet af  

 bekendtgørelsens § 1, stk. 1, kan tjenestefriheden evt. medregnes i  

 pensionsalderen.
Spørgsmål herom skal forelægges for Lønnings- og  

 Pensionsdepartementet i det konkrete tilfælde.
 En forudsætning for evt. medregning i pensionsalderen er, at der ikke til  

 det hverv, tjenestemanden varetager under tjenestefriheden, er knyttet en  

 pensionsordning, eller at hele udtrædelsesgodtgørelsen fra en evt.  

 pensionsordning overføres til statskassen.
 For så vidt angår tjenestemænd, som ansættes i Grønlands Hjemmestyre, er  

 det endvidere en forudsætning for tjenestefrihedens medregning i  

 pensionsalderen, at hjemmestyret løbende til statskassen indbetaler 12 pct.  

 af den pensionsgivende løn.
 Tjenestefrihed til de i bekendtgørelsens § 1, stk. 2, omhandlede  

 tjenestemænd - d.v.s. ledsagende ægtefæller/samlevere - kan ikke medregnes i  

 pensionsalderen.
Genindtræden i tjenesten 15. Bekendtgørelsens § 5 indeholder bestemmelser om,  

 hvorledes der forholdes ved tilbagevenden til tjenesten, jfr. også pkt. 18.
Nordisk Ministerråds sekretariater 16. Ud over de i bekendtgørelsen nævnte situationer er  

 det ved aftale 12/4 1973 som ændret ved aftale 22/11 1984 bestemt, at  

 statsansat personale, som skal gøre tidsbegrænset tjeneste i Nordisk  

 Ministerråds sekretariater, har ret til tjenestefrihed i den tid,  

 tjenesten varer.
Perioden kan dog ikke overstige 8 år, jfr. tillægsprotokol  

 til aftaleændringen af 22/11 1984.
 Tjenestefrihedsperioden, som er uden løn, kan uden forelæggelse for  

 Lønnings- og Pensionsdepartementet medregnes i såvel lønancienniteten som  

 pensionsalderen.
 Disse regler finder tillige anvendelse for Nordisk Råds  

 præsidiesekretariat.
Tjenestefrihed i øvrigt Formål 17. Formål med tjenestefrihed ydet med hjemmel i TL §  

 58 kan være af meget varierende karakter.
Som eksempel kan nævnes midlertidig  

 ansættelse i anden stilling, varetagelse af tillidshverv, studieophold eller  

 helt private årsager.
Løn, lønanciennitet og pensionsalder 18. Som udgangspunkt ydes tjenestefrihed uden løn, og  

 perioden medregnes ikke i lønancienniteten og/eller pensionsalderen.
Som nævnt kan der dog efter indhentet udtalelse fra Lønningsrådet ske  

 medregning i lønancienniteten og/eller pensionsalderen, ligesom der efter  

 indhentet udtalelse fra Lønningsrådet kan ydes tjenestefrihed med hel eller  

 delvis løn.
En forudsætning for medregning af tjenestefrihedsperioden i  

 pensionsalderen vil dog altid være, at der ikke er knyttet en pensionsordning  

 til hvervet, eller at eventuelle pensionsrettigheder/udtrædelsesgodtgørelser  

 overføres til staten.
 I Fmst.cirkskr. 215 27/10 1977, bilag 1, er der opregnet en række  

 tilfælde, hvor Lønningsrådet har anbefalet, at tjenestemænd bevilges  

 tjenestefrihed med løn og bevarelse af lønanciennitet og/eller pensionsalder.  

 Som eksempel kan nævnes, at Lønningsrådet anbefaler, at tjenestefrihed uden  

 løn kan bevilges med bevarelse af lønancienniteten og/eller pensionsalderen  

 til varetagelse af anden stilling i staten, i en kommune eller lign.  

 Herudover er der i de før omtalte regelsæt, udarbejdet i henhold til TL § 58,  

 stk. 4, medtaget bestemmelser om løn- og lønanciennitetsforholdene under  

 tjenestefrihedsperioden.
Genindtræden 19. I Fmst.cirk. 53 17/6 1983 er der redegjort for  

 tjenestemandens stilling ved genindtræden efter tjenestefrihedsperiodens  

 udløb, bl.a. i tilfælde af sygdom.
Det henstilles i samme cirkulære til  

 styrelserne, at man sørger for inden 3 måneder før udløbet af  

 tjenestefrihedsperioden at få oplyst, hvorledes tjenestemanden agter at  

 forholde sig med hensyn til genindtræden.
 Opmærksomheden henledes på, at det er den pågældende styrelses ansvar, at  

 der ved tjenestefrihedsperiodens udløb er en ledig stilling, hvori  

 tjenestemanden kan genindtræde.
Ferie 20. For så vidt angår optjening og afvikling af ferie  

 under en tjenestefrihedsperiode henvises til kap. 25.
Regler om tjenestefrihed til særlige formål 21. Som bilag til dette kapitel er optaget en  

 skematisk oversigt over en række tjenestefrihedsformål og de hertil knyttede  

 vilkår.
 Borgerligt ombud mv.
 22. Tjenestefrihed til varetagelse af borgerligt ombud  

 (et af det offentlige pålagt hverv, som man har pligt til at varetage),  

 varetagelse af hverv som borgmester og lign. samt medlemskab af Folketinget  

 og Europa-Parlamentet er behandlet i ombudsbekendtgørelsen.
 23. Tjenestefrihed med henblik på varetagelse af hverv  

 som  borgmester, rådmand og lign. ydes uden løn.
 24. Tjenestemænd, der udfører ombud eller  

 varetager hverv som  bestyrelsesmedlem i en kommunal sammenslutning  

 eller hverv, hvortil den pågældende i egenskab af bestyrelsesmedlem er  

 udpeget af en kommunal sammenslutning, har ret til tjenestefrihed  

 efter de i bekendtgørelsen angivne retningslinier.
 Efter disse regler sondres der mellem, om hvervet er lønnet eller ulønnet.  

 Hvis hvervet er ulønnet, ydes tjenestefrihed uden lønafkortning i et antal  

 arbejdstimer svarende til den gennemsnitlige ugentlige arbejdstid i 6 uger  

 pr. kalenderår.
Såfremt hvervet er lønnet, ydes tjenestefrihed uden løn, og der skal ske  

 lønfradrag, jfr.
Fmst.cirk. 24/5 1985 om lønfradrag/-beregning for  

 tjenestemænd.
Fornøden frihed skal dog så vidt muligt søges tilvejebragt ved  

 tjenesteomlægning.
Hverv anses for lønnede, hvis der ydes et vederlag for hvervet, eller der  

 er mulighed for at få erstatning for tabt arbejdsfortjeneste.
Sådan  

 erstatningsmulighed er normalt til stede i tilfælde, hvor der kan ydes diæter  

 efter de af Indenrigsministeriet fastsatte regler.
Som en undtagelse fra  

 denne regel skal dog nævnes, at der for hvervet som valgtilforordnet ydes  

 diæter, men ikke godtgørelse for tabt arbejdsfortjeneste.
Dette hverv anses  

 derfor for at være ulønnet i relation til tjenestefrihedsreglerne.
Vederlaget til kommunalbestyrelsesmedlemmer i henhold til den kommunale  

 styrelseslov, § 16, stk. 1, anses for at dække alle de hverv,  

 kommunalbestyrelsesmedlemmet i denne egenskab udpeges til.
Disse hverv anses  

 derfor som lønnede, og der vil dermed kun kunne ydes tjenestefrihed med  

 lønafkortning, jfr. ombudsbekendtgørelsens § 3, stk. 1.
 25. Hverv som domsmand og nævning betragtes som  

 ulønnede.
 26. Der findes i regelsættet ingen tidsmæssige  

 begrænsninger for tjenestefrihedsperioden, og perioden medregnes i såvel  

 lønanciennitet som pensionsalder uden forelæggelse for Lønnings- og  

 Pensionsdepartementet.
 27. Hverv som medlem af et menighedsråd  

 betragtes ikke som ombud.
28. Vidner er ikke omfattet af ombudsbekendtgørelsen, men Lønnings-  

 og Pensionsdepartementet har i praksis lagt til grund, at frihed til  

 afgivelse af vidneforklaring som følge af forholdets pligtmæssige karakter  

 kan gives efter reglerne om ombud.
Dette indebærer, at der gives  

 tjenestefrihed uden lønafkortning, såfremt den fornødne frihed ikke har  

 kunnet tilvejebringes ved forskydning af tjenesten eller tjenesteombytning.
29. Til hverv som medlem af Folketinget og  

 Europa-Parlamentet kan der ydes tjenestefrihed uden løn.
Perioden  

 medregnes i lønancienniteten og pensionsalderen uden forelæggelse for  

 Lønnings- og Pensionsdepartementet.
Værnepligtstjeneste 30. Vedr. tjenestefrihed i forbindelse med  

 værnepligtstjeneste henvises til kap. 30.
Organisationsarbejde 31. Reglerne for tjenestefrihed til  

 organisationsarbejde er fastsat i Fmst.cirk. 141 24/8 1981.
 Tjenestefrihed gives som hovedregel uden løn, jfr. dog nedenfor.
Tjenestefrihedsperioden medregnes uden forudgående forelæggelse for  

 Lønnings- og Pensionsdepartementet i lønancienniteten.
Medregning i  

 pensionsalderen kan ligeledes ske uden forelæggelse for Lønnings- og  

 Pensionsdepartementet under forudsætning af, at organisationen til  

 statskassen indbetaler et pensionsbidrag beregnet efter reglerne i  

 cirkulæret.
 Begrebet organisationsarbejde kan opdeles i 3 grupper:
Fællestillidsrepræsentant valgt til at repræsentere flere personalegrupper Organisationsansat eller valgt i forhandlingsberettiget organisation.
 Tillidsrepræsentantarbejde på tjenestestedet (punkt a) forudsættes udført  

 som led i det daglige arbejde og falder helt uden for cirkulærets regler.
 Der er derimod i henhold til cirkulæret mulighed for at yde tjenestefrihed  

 med løn i et antal arbejdstimer svarende til den gennemsnitlige ugentlige  

 arbejdstid i 3 uger pr. kalenderår til personer, der er valgt til at varetage  

 flere personalegruppers interesser uden for eget tjenestested -  

»fællestillidsrepræsentant« . Det forudsættes dog, at man  

 søger at tilrettelægge tjenesten, således at arbejdet kan udføres, uden at  

 der skal ydes tjenestefrihed.
 Endelig kan der ydes hel eller delvis tjenestefrihed uden løn til  

organisationsvalgte/-ansatte i en forhandlingsberettiget  

 tjenestemandsorganisation til udførelse af organisationsarbejde.
 »Forhandlingsberettiget« vil sige, at pågældende organisation i  

 henhold til hovedaftalen af 1969 kan føre forhandlinger med finansministeren  

 eller den dertil bemyndigede minister, jfr. kap. 3.
 Spørgsmålet om, hvorvidt tjenestemænd, der ansættes i en organisation, der  

 har overenskomst med staten, kan få tjenestefrihed i henhold til cirkulæret,  

 forudsættes forelagt Lønnings- og Pensionsdepartementet i det enkelte  

 tilfælde.
»Organisationsarbejde« vil sige, at der skal være tale om  

 arbejde, som har direkte forbindelse med organisationsarbejdet, f.eks. som  

 sekretariatsleder.
Almindeligt kontorarbejde i en forhandlingsberettiget  

 organisation er ikke omfattet af cirkulæret.
Systemeksport el. lign.
 32. I punkt 3 i cirkulæret om ret for tjenestemænd til  

 tjenestefrihed uden løn til nærmere afgrænsede formål henstilles, at der  

 vises imødekommenhed over for ansøgninger om tjenestefrihed uden løn til  

 tjenestemænd, der ønsker at ledsage ægtefælle/samlever til udlandet i  

 forbindelse med systemeksport el. lign.
 Sådan tjenestefrihed bevilges i henhold til TL § 58, stk. 1, og perioden  

 medregnes ikke i lønanciennitet og pensionsalder.
Ansættelse uden for staten, folkeskolen og folkekirken 33. I mange tilfælde vil en tjenestemand, der får  

 ansættelse uden for staten, folkeskolen eller folkekirken, søge  

 tjenestefrihed fra sin stilling i en periode, indtil det ligger klart, om  

 pågældende ønsker at forblive i den nye stilling.
Tjenestefriheden ydes med hjemmel i TL § 58, stk. 1. Hidtidig praksis har  

 været, at perioden ikke kan overstige 4-5 år.
Der kan dog forekomme tilfælde  

 med tjenestefrihedsperioder af længere varighed.
Tjenestefriheden ydes uden løn og som udgangspunkt uden medregning i  

 lønanciennitet og pensionsalder.
Der kan dog ske medregning i  

 lønancienniteten ved tjenestefrihed til ansættelse i privat virksomhed, når  

 beskæftigelsen i det private erhvervsliv er af en karakter, der ville  

 have været lønanciennitetsgivende ved første ansættelse som tjenestemand.
Anden offentlig ansættelse 34. Derudover har Lønningsrådet generelt udtalt, at  

 der kan ske medregning i såvel lønanciennitet som pensionsalder af  

 tjenestefrihedsperioder ved ansættelse i staten uden for det hidtidige  

 ansættelsesområde, i en kommune, i et koncessioneret selskab eller i anden  

 offentlig virksomhed.
Forelæggelse for Lønnings- og Pensionsdepartementet er  

 dog nødvendig.
Lærer eller forsker 35. Endelig kan tjenestefrihedsperioder, hvor  

 tjenestemanden virker som lærer, forsker eller lign. i de øvrige nordiske  

 lande eller i andre lande, med hvilke udveksling finder sted, eventuelt  

 medregnes i såvel lønanciennitet som pensionsalder efter forudgående  

 forelæggelse for Lønnings- og Pensionsdepartementet.
Private formål 36. Tjenestefrihed kan også bevilges til private  

 formål, f.eks. hvis en tjenestemand ønsker et sabbatår, eller hvis  

 tjenestemanden ønsker at være hjemme for at passe sine børn.
 Tjenestefriheden ydes uden løn og uden medregning i lønancienniteten og  

 pensionsalderen.
Barsel og adoption 37. Det skal her bemærkes, at barselorlov (som ikke  

 kan betegnes som en egentlig tjenestefrihedsperiode, idet den ansatte har  

 retskrav på frihed i det i barselorlovsloven fastsatte omfang) medregnes i  

 lønancienniteten, jfr. lønanciennitetscirkulæret og lov om barselorlov.
Den  

 lovbestemte barselorlovsperiode medregnes i pensionsalderen.
 Den lovhjemlede adoptionsorlov medregnes i såvel lønancienniteten som  

 pensionsalderen.
1. maj 38. Om 1. maj har Statsministeriet i en skrivelse af  

 16/4 1963 udtalt, at »tjenestemænd og andre, der er beskæftiget i  

 statens tjeneste, for fremtiden på begæring skal have fritagelse for arbejdet  

 den 1. maj, i den udstrækning tjenesten tillader det«.
Frihed i særlig anledning 39 Der er ikke fastsat generelle regler for frihed i anledning af  

 eksempelvis bryllup, sølv- eller guldbryllup, dødsfald og begravelse eller  

 flytning, hvorfor hidtidig praksis i den enkelte styrelse må følges.
Jubilæum 40 Regler om frihed i anledning af jubilæum er fastsat i Fmst. cirk. 2/6  

 1956. Det fremgår heraf, at der ydes jubilaren frihed med løn på  

 jubilæumsdagen.
Hvis jubilæumsdagen i forvejen er ordinær fridag, gives  

 tjenestefrihed den nærmest forudgående eller efterfølgende arbejdsdag.  

 Såfremt jubilæumsdagen falder i en syge- eller ferieperiode, ydes der derimod  

 ikke frihed.
Barns 1. sygedag 41. Der henvises til kap. 26.
Overenskomstansatte Generelt 42. På overenskomstområdet kan der ydes tjenestefrihed  

 i det omfang, der er hjemmel hertil i de enkelte overenskomster.
Bestemmelserne om tjenestefrihed er ofte udformet således, at der kan  

 gives ansatte (eventuelt under forudsætning af et vist antal års uafbrudt  

 beskæftigelse i institutionen) adgang til ekstraordinær tjenestefrihed uden  

 løn i tilfælde, hvor det ikke strider mod institutionens interesse.  

 Tjenestefriheden, under hvilken der ikke optjenes ret til ferie med løn eller  

 feriegodtgørelse, kan gives i indtil 5 år.
Der er normalt ikke hjemmel til at  

 yde tjenestefrihed med løn.
For så vidt angår spørgsmålet om lønanciennitet  

 henvises til kap. 18.
 Som eksempel på situationer, hvor tjenestefrihed kan stride mod  

 institutionens interesse, kan nævnes, at en medarbejder ikke eller kun  

 vanskeligt lader sig erstatte, fordi den pågældende varetager specielle eller  

 særligt kvalificerede funktioner.
 I visse overenskomster er der krav om, at afslag skal begrundes  

 skriftligt.
 Ansøgninger om tjenestefrihed behandles og afgøres af vedkommende minister  

 eller den, som han bemyndiger dertil.
Det er normalt styrelsens ansvar, at der er en stilling ledig til den  

 pågældende ved tjenestefrihedens ophør.
Der henvises i denne forbindelse til  

 Fmst.cirk. 13/4 1984 om fortolkningen af bestemmelser om tjenestefrihed i  

 visse overenskomster, vedrørende muligheden for at afskedige en ansat, der  

 har tjenestefrihed.
 Reglerne om borgerligt ombud, barselorlovsloven samt lov om  

 værnepligtsorlov gælder også for overenskomstansatte.
Reglerne i bekg. 851 28/11 1986 udsendt med Fmst. cirk. 28/11 1986 om ret  

 for tjenestemænd til tjenestefrihed uden løn til nærmere afgrænsede formål  

 gælder også på de overenskomstområder, hvor der i overenskomsten er henvist  

 dertil.
Det er f.eks. tilfældet på kontorfunktionær- og akademikerområdet.
Specielt vedrørende akademikere 43. På akademikerområdet er der almindeligvis mulighed  

 for, at der ved aftale mellem overenskomstens parter gives  

 overenskomstansatte adgang til ekstraordinær tjenestefrihed med hel eller  

 delvis løn og eventuelle pensionsbidrag i studieøjemed, der er i vedkommende  

 styrelses interesse.
Specielt vedrørende kontorfunktionærer 44. På begæring kan der gives overenskomstansatte  

 kontorfunktionærer tjenestefrihed uden lønafkortning til deltagelse i  

 bestyrelsesmøder i henholdsvis HK's Landsforening for statsansatte og i  

 statskontorafdelingen i København.
Bilags- og henvisningsoversigt Bilag til kap. 28 Bilag 28.1 - Bilag 28.2 - Bilag 28.3 Ministeriet for Statens Lønnings- og Pensionsvæsens cirk. 53 18/3 1968 om  

 tjenestefrihed for statsansatte til deltagelse i hjemmeværnets eller  

 civilforsvarets skoler og kurser.
Bilag 28.4 Ministeriet for Statens Lønnings- og Pensionsvæsens cirkskr. 113 23/6 1971  

 vedrørende deltagelse i uddannelseskurser for det i staten og folkekirken  

 ansatte personale (uddannelsescirkulæret).
Bilag 28.5 Fmst. cirk. 141 24/8 1981 om vilkår for tjenestefrihed til  

 organisationsarbejde for tjenestemænd i staten, folkeskolen og folkekirken  

 (LP.nr. 057/81).
Bilag 28.5a Fmst. cirk. 3/6 1987 om virkningerne af arbejdstidsforkortelserne for  

 tjenestefrihed uden lønafkortning til visse former for organisationsarbejde.
Bilag 28.6 Fmst. cirk. 25/11 1985 om bekg. 536 25/11 1985 om tjenestefrihed og  

 lønafkortning for ansatte i staten m.v., der varetager ombud og lign. (  

ombudsbekendtgørelsen ).
Bilag 28.6a Fmst. cirk. 18/5 1987 om bekg. om ændring af bekg. 263 27/5 1987 om  

 tjenestefrihed og lønafkortning for ansatte i staten mv., der varetager ombud  

 og lign. (LP.nr. 034/87).
Bilag 28.7 Fmst. cirkskr. 28/6 1985 om nordisk udveksling af personale i  

 statsforvaltningen (LP.nr. 038/85).
Bilag 28.8 Fmst. cirk. 24/5 1985 om lønfradrag/-beregning for tjenestemænd  

(lønfradragscirkulæret) (LP.nr. 029/85).
Bilag 28.8a Tillægsaftale 20/2 1987 om lønfradrag/-beregning for tjenestemænd (LP.nr.  

 015/87).
Bilag 28.9 Fmst. cirk. 28/11 1986 om bekg. 851 28/11 1986 om ret for tjenestemænd til  

 tjenestefrihed uden løn til nærmere afgrænsede formål.
Bilag 28.10 Fmst. cirk. 17/6 1983 om tjenestemænds genindtræden i tjenesten efter  

 udløbet af en tidsbegrænset tjenestefrihedsperiode.
Bilag 28.11 Fmst. cirk. 12/9 1985 om visse former for tjenestefrihed til ansatte i  

 staten, folkeskolen og folkekirken (LP.nr. 080/85). Ophævet f.s.v.a.  

 bestemmelserne, der vedrører tjenestemænd.
Bilag 28.12 Skematisk opstilling over tjenestefrihedsformål, samt løn- og  

 pensionsforhold for tjenestemænd.
Bilag 28.13 Oversigt over tjenestemænds optjening af fast påregnelige særlige ydelser  

 (natpenge, søn- og helligdagsgodtgørelse m.v.) samt frihed for arbejde på  

 ubekvemme tidspunkter under lønnet fravær fra tjenesten.
Bilag til andre kapitler Bilag 36.6 Fmst. cirk. 13/4 1984 om fortolkningen af bestemmelse om tjenestefrihed i  

 visse overenskomster (LP.nr. 072/84).
Bilag 39.6 Fmst. cirkskr. 215 27/10 1977 om forhøjelse af pensionsalderen for  

 tjenestemænd i staten, folkeskolen og folkekirken  (cirkulæreskrivelsen om  

 pensionsalderforhøjelse).
Love og bekendtgørelser i II del Lbekg. 671 2/10 1986 af lov om tjenestemænd i staten, folkeskolen og  

 folkekirken (tjenestemandsloven), § 58.
 L 292 18/6 1969 om tjenestemandspension  

(tjenestemandspensionsloven), § 4, stk. 5.
