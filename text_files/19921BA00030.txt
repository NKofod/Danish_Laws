Nr BSF 30 Forslag til folketingsbeslutning om øget indsats for skovrejsning,  

 naturskov og naturformidling Fremsat af Dorte Bennedsen (S) Helen Beim (S) Peter Christensen (S)  

 Henning Gjellerod (S) Martin Glerup (S) Lise Hækkerup (S) Henrik Dam  

 Kristensen (S) Henning Nielsen (S) Løvig Simonsen (S) Trøjborg (S) den 27. november 1992 Folketinget opfordrer regeringen til snarest at fremsætte forslag til en  

 øget indsats for skovrejsning, naturskov og naturformidling efter følgende  

 retningslinier:
 1. For at forøge arealet af de danske skove afsættes i 1993 yderligere 15  

 mio. kr. til at øge den statslige skovrejsning.
 2. Til forøgelse af arealet af naturskov afsættes i 1993 yderligere 10  

 mio. kr.
 3. Midlerne til naturformidling forhøjes med 10 mio. kr. i 1993.
Bemærkninger til forslaget Bemærkninger til forslagets enkelte punkter 1. Fortsættelse af den statslige skovrejsning De landskabelige værdier bør forbedres af hensyn til friluftslivet.
Det  

 gælder det flersidige skovbrugs andel af løvtræer samt behov for en mere  

 ekstensiv skovdrift.
Der skal desuden gøres en særlig indsats for forøgelse  

 af skovarealet i bynære områder, hvor de rekreative muligheder kan udnyttes  

 fuldt ud.
Det er væsentligt, at der bruges tilstrækkelige ressourcer på dette  

 område.
Derfor skal der afsættes yderligere 15 mio. kr. i 1993.
2. Forøgelse af naturskovsarealet I henhold til »Strategi for de danske naturskove« bør der gøres  

 en ekstra indsats for at sikre skovens biodiversitet.
Det giver rigere flora og fauna, sikrer en bred og varieret genpulje og  

 dermed forskningsmuligheder inden for skovdyrkning og økologi.
Desuden har  

 naturskove en rekreativ værdi og øger mulighederne for friluftsliv.
 En indsats på naturskovsområdet er nødvendig både af hensyn til vore  

 efterkommere og for at vise vores vilje til at opfylde Riokonferencens  

 målsætninger.
 Derfor foreslås det, at der tilføres yderligere 10 mio. kr. til området i  

 1993.
3. Øgede midler til naturformidling Forbedringer af mulighederne for friluftslivet bør fortsat styrkes.
I  

 forbindelse med forbedringen af den offentlige adgang i medfør af den nye  

 naturbeskyttelseslov (Lov nr. 9 af 3. januar 1992) er behovet for formidling  

 øget.
Information om naturen bør bevares gennem en fastsættelse og udbygning  

 af nettet af naturvejledere, naturskoler og naturcentre.
En øget oplysning  

 bør især målrettes mod byernes børn og unge.
Øvrige anlæg i naturen med henblik på publikum bør også nyde fremme,  

 f.eks. skilte, foldere og forbedring af de fysiske adgangsforhold.
Til dette  

 formål afsættes 10 mio. kr. i 1993.
