Bekendtgørelse om ændring af bekendtgørelse om udlændinges adgang her til landet § 1 I bekendtgørelse nr. 744 af 22. april 2021 om udlændinges adgang her til landet foretages følgende ændring:
 1. I § 22 indsættes som stk. 7 og 8:
»Stk. 7. Er en aftale om tilladelse til begrænset arbejde under ferieophold (arbejdsferie) omfattet af en kvote for, hvor mange opholdstilladelser, der årligt må meddeles efter udlændingelovens § 9 l, stk. 1, 1. pkt., løber kvoteåret fra marts til og med februar.
Styrelsen for International Rekruttering og Integration kan i perioden fra marts til og med august (1. kvoteperiode) maksimalt meddele et antal opholdstilladelser svarende til halvdelen af den årlige kvote.
Styrelsen for International Rekruttering og Integration kan i perioden fra september til og med februar (2. kvoteperiode) maksimalt meddele et antal opholdstilladelser svarende til den resterende del af den årlige kvote.
Stk. 8. En ansøgning, der indgives, når kvoten for henholdsvis 1. og 2. kvoteperiode er udnyttet, jf. stk. 7, afvises, jf. udlændingelovens § 9 l, stk. 4, 1. pkt.« § 2 Bekendtgørelsen træder i kraft den 30. oktober 2021.
