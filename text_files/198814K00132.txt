Nr BTL 132 Betænkning over I.
Forslag til lov om ændring af ophavsretsloven II.  

 Forslag til lov om ændring af fotografiloven   

 Nr L 132 1988-89, 1. samling Afgivet af Kulturudvalget Afgivet: 19890503 Udvalget har behandlet lovforslagene i en række møder og har herunder stillet spørgsmål til kulturministeren, som denne har besvaret dels skriftligt, dels i samråd.
 Udvalget har modtaget mundtlige og/eller skriftlige henvendelser fra:
Akademikernes Centralorganisation, Advokatfirmaet Berning & Schluter, Blume, Peter, lektor, lic. jur., Boligselskabernes Landsforening, Dansk Antikvitetshandler Union, Dansk Galleri Sammenslutning, Foreningen af Auktionsledere i Danmark, Foreningen af Danske Videogramdistributører, Fællesforeningen af Danske Antennelaug/Foreninger, Fællesforeningen af Ejerlejlighedsforeninger i Danmark, Kassetteudvalget, Kommunernes Landsforening, Landsforeningen for Ejere af Udlejningsejendomme, Laserdisken, Nordisk Teaterlederråd, PROSA, Edb-fagets Fagforening og Arbejdsløshedskasse og Sammenslutningen af Udbydere af Standardprogrammel (SUS).
 Der er af forskellige mindretal stillet ændringsforslag, hvorom henvises  

 til de ledsagende bemærkninger.
Herefter indstiller et mindretal (Det Konservative Folkepartis,  

 Venstres og Det Radikale Venstres medlemmer af udvalget) det under I anførte  

 lovforslag til vedtagelse med det af et mindretal under nr. 11  

 stillede ændringsforslag.
Det under II anførte lovforslag indstilles til  

vedtagelse uændret.
 Mindretallet lægger stor vægt på, at ophavsretsforholdene omkring edb  

 bliver afklaret, således at virksomhederne ikke får vanskeligheder med at  

 overholde deres forpligtelser over for kunderne.
 Da mindretallet er bekendt med, at der har været vanskeligheder med  

 afgiftsberegning ved videresalg af kunstværker i udlandet, mener  

 mindretallet, at der bør indføres en revisionsparagraf, således at de første  

 år kan betragtes som en forsøgsperiode.
 For at leve op til Bernerkonventionens krav om vederlag støtter  

 mindretallet den praktiske gennemførelse, der kommer til udtryk i dette  

 lovforslag.
 Et andet mindretal (Socialdemokratiets medlemmer af udvalget) kan ikke  

 medvirke til at gennemføre disse lovforslag, idet mindretallet på afgørende  

 punkter dels finder enkeltpunkter såsom omsætningsafgift for salg af kunst  

 utilstrækkeligt belyst, og dels finder dele såsom Copy-Dan-afgifter og  

 edb-programophavsretten for lidt imødekommende i forhold til de indsigelser,  

 udvalget har modtaget.
 Socialdemokratiet mener fortsat, at det er muligt at opfylde  

 Bernerkonventionens bestemmelser om ophavsretsbetaling ved at opkræve  

 skyldige beløb i forbindelse med den almindelige licensbetaling.
Socialdemokratiet finder det fortsat urimeligt, at afgiften kun pålægges  

 modtagere, der er tilsluttet fællesantenneanlæg med mere end 25  

 tilslutninger.
Socialdemokratiet tager således ikke afstand fra at opfylde de  

 ophavsretlige forpligtelser.
Det er alene opkrævningsfaconen, der opponeres  

 mod.
For en udsættelse taler også, at det nu anvendte opkrævningssystem er  

 under afprøvning ved retten.
Socialdemokratiet mener, at man bør afvente en  

 dom, der forventes i det sene efterår 1989.
 Såfremt et flertal gennemfører en vedtagelse af § 1, nr. 7, i det under I  

 anførte lovforslag, er det Socialdemokratiets opfattelse, at det bør sikres,  

 at de opkrævningsberettigede (antenneselskaber, boligselskaber etc.) som et  

 mindstemål tildeles en kompetence til at foretage opkrævning hos brugerne,  

 uanset Boligministeriets udtalelser om det betænkelige i denne løsning.
 Med hensyn til omsætningsafgiften ved salg af kunst finder  

 Socialdemokratiet, at udvalget har modtaget så meget materiale, specielt  

 vedrørende udenlandske erfaringer (især de vesttyske), at det med en stadig  

 stigende overbevisning er dokumenteret, at man ved en vedtagelse af det  

 foreliggende forslag skaber et overbureaukratiseret system, der vil være til  

 stor skade og ulejlighed for mange og til glæde for meget få.
Såfremt et flertal ønsker at vedtage en salgsafgift, finder  

 Socialdemokratiet det mere rimeligt at gennemføre et system, hvor afgiften  

 samles i en fond, hvorfra støtten til kunstnerne kan gives.
Dette skulle  

 sikre, at de nye, de eksperimenterende og de ukendte kan få del i afgiften.  

 Men da vi erkender, at dette er et forslag, der ikke direkte kan kobles  

 sammen med ophavsretten, bør forslaget behandles uden for L 132. Derfor  

 foreslår vi, at § 1, nr. 11, 19 og 22, i det under I anførte lovforslag  

 udgår.
Med hensyn til edb-ophavsrettighederne er det Socialdemokratiets  

 opfattelse, at man i for stor grad har lagt sig fast på et  

 arbejdsgiversynspunkt.
Vi har den opfattelse, at udgangspunktet må være, at  

 der skal være reel mulighed for at indgå egentlige aftaler mellem  

 arbejdsgiver og den enkelte producent i de relativt få situationer, hvor der  

 overhovedet kan være tvivl.
 I øvrigt finder vi, at man bør vente med en vedtagelse, til de sidste  

 betænkninger fra udvalget vedrørende revision af ophavsretslovgivningen  

 foreligger.
 Mindretallet kan således ikke stemme for lovforslagene ved 3. behandling.  

 Vi ønsker lovforslagene sendt tilbage til udvalget med henblik på for det  

 første revision og for det andet adskillelse i flere selvstændige lovforslag.  

 Socialdemokratiet giver dog hermed ikke tilsagn om at ville stemme for de  

 enkelte lovforslag.
 Et tredje mindretal (Socialistisk Folkepartis medlemmer af  

 udvalget) indstiller det under I anførte lovforslag til vedtagelse med  

 de af mindretallet stillede ændringsforslag og det under II anførte  

 lovforslag til vedtagelse uændret med følgende bemærkninger:
Lovforslagene, der indeholder mange forskelligartede ændringer vedrørende  

 helt forskellige områder inden for ophavsretslovgivningen, er vanskelige at  

 have en entydig holdning til.
L 132 indeholder f.eks. en rimelig tanke om, at  

 edb-programmer fremtidig skal nyde ophavsretlig beskyttelse, men griber så  

 til gengæld på dette felt ind i den frie forhandlingsret, idet det  

 fastlægger, at ophavsretten til edb-programmer, der er produceret i et  

 arbejdsforhold, tilfalder arbejdsgiveren, medmindre andet er aftalt.
Denne  

 del af lovforslaget må SF naturligvis tage afstand fra.
L 132 omfatter til gengæld en fastlæggelse af »droit de suite«,  

 kunstnerisk følgeret, som der er grund til at glæde sig over.
Hermed har  

 mindretallet ikke sagt, at det i dag er muligt helt at overskue  

 konsekvenserne af forslaget, hvorfor mindretallet også har foreslået, at det  

 tages op til revision og nøjere vurdering inden for en kortere årrække.
Men i  

 grundholdningen, at billedkunstneres og kunsthåndværkeres originalværker er  

 omfattet af en ophavsretlig beskyttelse, betyder forslaget et fremskridt, som  

 de bildende kunstneres organisationer længe har ønsket sig.
Med hensyn til fastlæggelsen af ejerens forpligtelse i forbindelse med  

 opkrævning af vederlag for fællesantenneanlæggenes brug af programmer, der er  

 kabelspredte eller spredte på anden måde, kan der muligvis endnu forventes  

 nogen diskussion hos fællesantenneforeninger og boligforeninger.
Mindretallet  

 har imidlertid fundet, at det er på tide at få fastlagt en praksis på  

 området, og ser i øvrigt hen til, at der inden længe vil blive oprettet en  

 brugerorganisation, som vil kunne forhandle med Copy-Dan om eventuelle  

 uklarheder i forbindelse med vederlagsfastsættelse og lignende.
 Et fjerde mindretal (Fremskridtspartiets medlem af udvalget)  

 indstiller det under I anførte lovforslaget til vedtagelse med de af  

 mindretallet stillede ændringsforslag og det under II anførte lovforslag til  

forkastelse ved 3. behandling.
 Et femte mindretal (Centrum-Demokraternes medlem af udvalget)  

 indstiller det under I anførte lovforslag til vedtagelse med de af  

 mindretallet tiltrådte ændringsforslag og vil redegøre for sin stilling til  

 det under II anførte lovforslag ved 2. behandling.
 Et sjette mindretal (Kristeligt Folkepartis medlem af udvalget)  

 indstiller det under I anførte lovforslag til vedtagelse med de af  

 mindretallet stillede ændringsforslag og det under II anførte lovforslag til  

vedtagelse uændret.
Ændringsforslag til I.
Forslag til lov om ændring af ophavsretsloven Til § 1 Af et mindretal (FP):
 1) Nr. 1-6 udgår.
 Af et mindretal (S og FP), tiltrådt af et mindretal (CD):
 2) Nr. 7 affattes således:
 » 7. § 22 a, stk. 2, affattes således:
» Stk. 2. Ophavsmanden har krav på vederlag.
Vederlagskravet  

 påhviler brugeren af den enkelte tilslutning til kabelanlægget.
Vederlaget  

 opkræves af Danmarks Radio sammen med de afgifter, som er nævnt i § 14 i lov  

 om radio- og fjernsynsvirksomhed, jf. lovbekendtgørelse nr. 559 af 20.  

 september 1988. Kulturministeren og kommunikationsministeren kan fastsætte  

 nærmere regler om opkrævningen, herunder om brug af skemaer m.v.«» Af et mindretal (FP):
 3) Nr. 8-12 udgår.
 Af et mindretal (S og KRF), tiltrådt af et mindretal (CD):
 4) Nr. 11, 19 og 22 udgår.
 Af et mindretal (FP):
 5) Nr. 13 affattes således:
 » 13. Efter § 42 indsættes i kapitel 3:
»Særlige bestemmelser om edb-programmer § 42 a.
Ophavsretten til et edb-program, der er frembragt som led i et  

 ansættelsesforhold, overgår til arbejdsgiveren, medmindre andet er  

 aftalt.«» Af et mindretal (SF):
 6) Den under nr. 13 foreslåede § 42 b udgår.
 Af et mindretal (S):
 7) Den under nr. 13 foreslåede § 42 b affattes således:
» § 42 b.
Retten til et edb-program er arbejdstagerens,  

 medmindre andet er aftalt.« Af et mindretal (FP):
 8) Nr. 14-23 udgår.
Til § 2 9) Paragraffen affattes således:
» § 2 Loven træder i kraft dagen efter bekendtgørelsen i Lovtidende.« Af et  mindretal (S og KRF), tiltrådt af et mindretal (CD):
 10) I stk. 1 udgår ordene », § 1, nr. 11, 19 og 22, dog først  

 den 1. juli 1990«.
 Af et mindretal (SF), tiltrådt af et mindretal (K, V og RV):
 11) Efter stk. 2 indsættes som nyt stykke:
» Stk. 3. Kulturministeren fremsætter i folketingsåret 1993-94  

 forslag til revision af denne lovs § 1, nr. 11, om indførelse af en afgift på  

 5 pct. ved erhvervsmæssigt videresalg af kunstværker.« Bemærkninger Til nr. 1-3, 5, 8 og 9 Fremskridtspartiet mener, at der i lovforslag nr.
L 132 kun er et rigtig  

 godt punkt, og det er bestemmelsen om ophavsretten til edb-programmer som  

 formuleret i den foreslåede § 42 b.
Bestemmelsen i lovforslagets § 1, nr. 7, om afregning af de såkaldte  

 Copy-Dan-afgifter skal ændres, hvis den skal gøres brugbar.
Derfor indstiller  

 Fremskridtspartiet ændringsforslag nr. 2 til vedtagelse.
Resten af lovforslaget er uanvendeligt.
Derfor stiller Fremskridtspartiet  

 ændringsforslag nr. 1, 3, 5, 8 og 9.
De øvrige bestemmelser for edb-branchen er der ikke brug for.
Det ordnes  

 allerede i dag gennem ansættelses- og projektkontrakter.
Det mest tåbelige i lovforslaget er bestemmelsen om 5 pct.-afgiften for  

 omsætning af kunst.
Fagfolk i branchen, specielt auktionsbranchen, har  

 godtgjort, at den foreslåede 5 pct.-afgift på kunst vil betyde, at handelen  

 kommer til at foregå sort eller i udlandet.
Det er med andre ord ikke muligt  

 at håndhæve loven, hvorfor den er unødvendig.
Dertil kommer, at det er absurd at udtage kunst som noget enestående og  

 pålægge denne omsætningsafgift.
Hvad med brolæggeren? Skal han have afgift  

 for alle, der går på gaden? Skal møbelfabrikanten have afgift, hver gang  

 møbler videresælges osv.? En kunstgenstand må på lige fod med andre produkter  

 kunne omsættes frit.
Til nr. 2 Den gældende vederlagsordning har som bekendt medført mange problemer for  

 alle typer af fællesantenneanlæg, hvad enten disse ejes af private  

 antenneforeninger, ejere af private udlejningsejendomme,  

 ejerlejlighedsforeninger, kommuner eller almennyttige  

 boligselskabsafdelinger.
Endvidere har ordningens uklarheder som bekendt ført  

 til en retssag med Copy-Dan som sagsøger og et par almennyttige  

 boligselskaber som sagsøgte, hvilket også hænger sammen med de uafklarede  

 forhold til boliglovgivningen.
 På den baggrund findes det nødvendigt for fremtiden at klargøre og ændre  

 de gældende regler således:
 1. For det første fastslås det, at det er den enkelte radiolytter og  

 fjernsynsseer, som hæfter for beløbet direkte over for ophavsmanden (det vil  

 her sige Copy-Dan) i forhold til antallet af kanaler m.v.
 2. Det fastslås for det andet, at vederlagskravet påhviler alle brugere af  

 radio eller fjernsyn uafhængig af deres antenneforhold.
3. For at der ikke skal herske tvivl om den mest praktiske  

 opkrævningsmåde, fastslås det for det tredje, at afgiften opkræves af  

 Danmarks Radio i forbindelse med de almindelige licensafgifter.
Herefter skal  

 Danmarks Radio naturligvis afregne beløbene til kunstnernes organisationer,  

 her Copy-Dan.
Herom kan der bl.a. henvises nærmere til forslaget fra Kommunernes  

 Landsforening i henvendelsen af 3. marts 1989, jf.
Kulturudvalget, L 132/133  

 - bilag 16.
 4. For det fjerde opretholdes en bemyndigelsesbestemmelse for de  

 pågældende ministre.
 Med disse simple ændringsforslag vil man således fremover kunne komme uden  

 om en række af de problemer, som foreligger i dag, bl.a. i forhold til bolig-  

 og lejelovgivningen.
Til nr. 4 og 10 Ændringsforslagene indebærer, at den foreslåede afgift på 5 pct. ved  

 erhvervsmæssigt videresalg af kunstværker udgår.
Til nr. 6 Ophavsretlige bestemmelser i forbindelse med arbejdssituationer bør fremgå  

 af aftaler mellem arbejdsmarkedets parter.
Til nr. 11 Da det på indeværende tidspunkt er vanskeligt helt at overskue, hvordan  

 forslaget om indførelse af en afgift på 5 pct. ved erhvervsmæssigt videresalg  

 af kunstværker vil virke i praksis, er det nødvendigt at følge udviklingen på  

 området nøje og at tage loven op til revision inden for en kortere årrække.
Ole Bernt Henriksen (KF) Connie Hedegaard (KF) Flemming Jensen (KF) Povl  

 Brøndsted (V) Helge Sander (V) nfmd.
Behnke (FP) Marianne Jelved (RV)  

 Duetoft (CD) Lysholm Christensen (KRF) Hanne Andersen (S) Søren Hansen (S)  

 Qvist Jørgensen (S) Lissa Mathiasen (S) Jimmy Stahr (S) Birthe Hansen (SF)  

 Ingerlise Koefoed (SF) fmd.
Stillinger (SF) Tillægsbetænkning Udvalget har, efter at lovforslagene ved 2. behandling blev henvist til fornyet udvalgsbehandling, behandlet disse i flere møder og har herunder stillet spørgsmål til kulturministeren, som denne har besvaret i samråd.
 Udvalget har modtaget skriftlige henvendelser fra:
Foreningen af Auktionsholdere i Danmark, Galerie Bork og Kunsthandlerforeningen.
 Der er af et mindretal stillet ændringsforslag til det under I anførte  

 lovforslag, hvorom henvises til de ledsagende bemærkninger.
Herefter indstiller et mindretal (Det Konservative Folkepartis,  

 Venstres, Det Radikale Venstres og Kristeligt Folkepartis medlemmer af  

 udvalget) det under I anførte lovforslag til vedtagelse i den  

 affattelse, hvori det foreligger efter 2. behandling.
Det under II anførte  

 lovforslag indstilles til vedtagelse uændret.
Et andet mindretal (Socialdemokratiets medlemmer af udvalget) kan ikke  

 medvirke til lovforslagenes gennemførelse.
Mindretallet vil redegøre for sin  

 stilling til det stillede ændringsforslag ved 3. behandling.
 Et tredje mindretal (Socialistisk Folkepartis medlemmer af  

 udvalget) vil redegøre for sin stilling til lovforslagene og det stillede  

 ændringsforslag ved 3. behandling.
 Et fjerde mindretal (Fremskridtspartiets medlem af udvalget)  

 indstiller det under I anførte lovforslag til forkastelse med følgende  

 begrundelse:
De murere, tømrere og arkitekter, der byggede Christiansborg for mange år  

 siden, har ikke ophavsret, men uden dem havde vi ikke haft dette hus.
En  

 masse mennesker er gået igennem disse døre og har slidt på gulvene, og hvad  

 vi ellers har, men de, der byggede huset, og de, der lavede dørene, fik  

 betaling for det arbejde, de udførte, og så var den potte ude.
Men når man går over til såkaldt kunstnerisk arbejde, skal man blive ved  

 med at have betaling for arbejdet - det er fuldstændig galmandsværk.
Derfor  

 skulle man selvfølgelig have støttet det beslutningsforslag, som  

 Fremskridtspartiet fremsatte den 17. december 1987, hvor vi ville have  

 ophavsretsloven fuldstændig væk. (B 66, Forslag til folketingsbeslutning om  

 ophavsretsnedtrapning).
Vi må jo se i øjnene, at den ikke lader sig praktisere.
Der er jo næsten  

 ikke et hjem i dette land, der ikke bryder loven om ophavsretten på en eller  

 anden måde.
Har man en knægt, der har videospil, ved man jo godt, at der ikke  

 bliver købt ret mange videospil, men at man kopierer de spil, og kopierne  

 sælges jo i rigt mål.
Vi har jo groteske eksempler på ophavsret, som den har udviklet sig.
Der  

 er jo snak om, at folk, der synger efter Højskolesangbogen, skal betale for  

 at bruge sangbogen.
Vi har et eksempel fra 1982 med en fotograf ved tv.
De  

 fotografer, der arbejder ved tv, er jo ikke blandt de dårligst lønnede  

 mennesker i dette land.
Berlingske Tidende bragte et billede af dronningens nytårstale, som denne  

 fotograf havde taget, og fotografen anlagde sag mod Berlingske Tidende, fordi  

 han ville have honorar for det billede, som Berlingske Tidende brugte.
Nu  

 blev Berlingske Tidende ikke dømt til at betale denne gang, men det er et  

 eksempel på fuldstændig vanvittig anvendelse af ophavsretten.
Har man skrevet en bog, eller har man komponeret et stykke musik, skal man  

 have en pris fra forlæggeren, ligesom håndværkeren får en pris for den dør  

 eller det vindue, han satte i.
Det må simpelt hen være sådan, ophavsretten  

 skal gælde.
 Det under II anførte lovforslag indstilles til forkastelse med  

 følgende begrundelse:
 Idet mindretallet henviser til begrundelsen vedrørende L 132, kan det ikke  

 komme bag på ministeren, at Fremskridtspartiet ej heller kan støtte dette  

 lovforslag.
Et femte mindretal (Centrum-Demokraternes medlem af udvalget)  

 indstiller det under I anførte lovforslag til vedtagelse med det af  

 mindretallet stillede ændringsforslag.
Det under II anførte lovforslag  

 indstilles til vedtagelse uændret.
Ændringsforslag til I.
Forslag til lov om ændring af ophavsretsloven Til § 1 Af et mindretal (CD):
 1) I den under nr. 11 foreslåede nye § 25 a indsættes i  

stk. 3 efter »mindstebeløb« ordene: »og  

 maksimumsbeløb«.
Bemærkninger Til nr. 1 Formålet med ændringsforslaget er at hindre, at afgiften bliver så høj, at  

 man fristes til at foretage salg af kostbare kunstværker i udlandet.  

 Kulturministeren opfordres til at forhandle med kunstnerorganisationerne og  

 kunsthandlerne m.v. om fastsættelsen af en øvre beløbsgrænse.
