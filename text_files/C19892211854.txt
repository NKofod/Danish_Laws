(Til alle frie grundskoler) Hermed fremsendes Undervisningsministeriets cirkulære af 8. december 1989  

 om lokal pulje til øget fleksibilitet i lønfastsættelsen for ledere, lærere  

 og børnehaveklasseledere ved frie grundskoler til afløsning for ministeriets  

 cirkulære af 15. oktober 1988.
 Cirkulæret udsendes, fordi aftalen mellem Finansministeriet og Lærernes  

 Centralorganisation af 4. december 1987 om kommunens folkeskolepulje er  

 ændret ved aftale af 5. juli 1989.
 Ordningens hovedprincip er, at der fra 1. april 1989 kan gives både  

 engangsvederlag og varige personlige tillæg.
Puljens størrelse Skolens pulje beregnes for begge årene i overenskomstperioden 1. april  

 1989 til 31. marts 1991 som skolens andel af den samlede pulje i forhold til  

 skolens normerede løntimetal pr. 1. september 1989, således som dette  

 anvendes ved beregningen af rammetilskuddet for perioden 1. august til 31.  

 december 1989.
 Direktoratet for Folkeoplysning, Frie Grundskoler m.v. udsender i  

 november/december måned meddelelse om den enkelte skoles pulje og  

 foranlediger beløbet udbetalt.
Hvad kan puljen anvendes til? Puljen anvendes til individuelle lønforbedringer efter aftale mellem  

 skolens styrelse og repræsentanten for Frie Grundskolers Lærerforening.
Hvis  

 der på en skole ikke er valgt en repræsentant for Frie Grundskolers  

 Lærerforening, vælger lærerne en repræsentant til at forhandle med skolens  

 styrelse.
Forhandlingsresultatet sendes til Frie Grundskolers Fællesråd og  

 skal tiltrædes af fællesrådet og Frie Grundskolers Lærerforening i  

 fællesskab, før en lokal aftale anses for at være indgået.
 Puljen kan anvendes i forbindelse med f.eks. rekruttering og fastholdelse  

 samt til betaling for særlig indsats efter objektive kriterier.
 Det er dog ikke hensigten, at opgaver, som vederlægges efter andre regler  

 f.eks. i Undervisningsministeriets cirkulære af 11. december 1989 om  

 indgåelse af lokalaftale ved frie grundskoler om vederlag for særlige  

 arbejdsopgaver (tilsyn m.v.), skal betales med midler fra denne pulje.
Forhøjelse eller nedsættelse af puljen Parterne har mulighed for at aftale, at en del af puljen overføres til  

 skolens vederlagspulje, jf. cirkulæret herom.
Beløb, der overføres, må højst  

 udgøre 2/3 af den pulje, der meddeles skolen hvert år i november/december  

 måned.
Det er også muligt at forhøje denne pulje ved at overføre midler fra  

 skolens vederlagspulje.
Dette sker ligeledes ved aftale mellem skolens  

 styrelse og repræsentanten for Frie Grundskolers Lærerforening.
Hvilke typer lønforbedringer? Puljen kan anvendes til engangsvederlag eller til personlige tillæg.  

 Personlige tillæg kan aftales ydet for en periode (f.eks. et antal år) eller  

 så længe, den pågældende person er ansat i den stilling/ varetager den  

 funktion, som tillægget er knyttet til.
Hvor store lønforbedringer? I modsætning til cirkulæret af 15. oktober 1988 er der ikke længere nogen  

 maksimums- eller minimumsgrænse for størrelse af den enkelte individuelle  

 lønforbedring.
 Engangsvederlag og særlige tillæg ydet af puljen indgår i den årsløn, som  

 den sædvanlige feriegodtgørelse beregnes efter.
Opgørelse af puljen Skolens styrelse skal føre regnskab med forbruget af skolens pulje og  

 hvert år senest den 15. februar til Frie Grundskolers Fællesråd sende en  

 opgørelse over forbruget af den pulje, der er udsendt af Direktoratet for  

 Folkeoplysning, Frie Grundskoler m.v. i november/ december det forudgående  

 år.
Denne opgørelse skal være underskrevet af både skolens styrelse og  

 repræsentanten for Frie Grundskolers Lærerforening.
 Ved anvendelse til varige tillæg bemærkes, at skolen ved fordelingen af  

 næste års pulje forlods har brugt den andel af den samlede pulje, som de/det  

 varige tillæg udgør.
Hvis skolen vælger helt eller delvis at undlade at bruge den afsatte  

 pulje, skal de ubrugte midler tilbageføres til en central pulje ved, at disse  

 indbetales til Frie Grundskolers Fællesråd.
Tilbagebetaling for  

 overenskomståret 1989/90 medfører ikke, at skolens pulje for næste  

 overenskomstår reduceres med det tilbageførte beløb.
 Den samlede pulje til de frie grundskoler udgør i overenskomstperioden 1.  

 april 1989 - 31. marts 1991 kr. 2.527.052 årligt (niveau 1. april 1989)  

 inklusive særlig feriegodtgørelse.
 P. m. v.
 e. b.
