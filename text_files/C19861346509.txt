 De virksomheder, der fremstiller kødfrysevarer, der ifølge  

 Landbrugsministeriets bekendtgørelse af 15. august 1967 § 1 falder ind under  

 kvalitetskontrollen, skal holde Slagteri- og Konserveslaboratoriet  

 underrettet om virksomhedens varesortiment inden for disse varer.
 På virksomhederne skal der på et for laboratoriets repræsentant  

 tilgængeligt sted findes en ajourført oversigt over producerede varer.
 Virksomhederne skal, til laboratoriet, hver mandag indsende  

 produktindberetninger over de i foregående uge producerede varer.
 Indberetning om producerede varer skrives på særlige skemaer, som  

 rekvireres fra laboratoriet.
 På samme skema indberettes de kødfrysevarer, for hvilke der er eller vil  

 blive søgt restitution, og for hvilke der foreligger et analytisk krav (se  

 restitutionskontrolbogen), selv om disse varer ikke falder under  

 kvalitetskontrollen med kødfrysevarer, f.eks. frysevarer til skibsproviant,  

 militære styrker Grønland og Færøerne.
 Har der i perioden ikke været nogen produktion, indsendes indberetning med  

 angivelsen' ingen produktion'.
Eventuel brug af fejlkodede etiketter, overskudsetiketter eller lignende noteres.
 Da der ved bedømmelserne af visse varer tages hensyn til de enkelte  

 markeder, er det nødvendigt med en så detailleret markedsangivelse som  

 muligt.
 Af hensyn til de særlige krav der er stillet til visse produkter, der kan  

 opnå restitutioner, skal der på produktionsindberetningen i forbindelse med  

 varer, der skal eksporteres til 3. lande, anføres den toldposition, hvorunder  

 der er eller vil blive søgt restitutioner, samt for de varer for hvilke der  

 søges om monetære udligningsbeløb (MCA).
 Markedsangivelserne og disses forkortelser er anført i tillæg 1.
 Såfremt mangler ved produktionsindberetningerne medfører fejlagtige  

 undersøgelser for laboratoriet, er virksomheden pligtig at betale  

 omkostningerne forbundet hermed.
Virksomheder, der i lønarbejde emballerer eller forarbejder  

 eksportkødfrysevarer, skal på listen til laboratoriet under rubrikken  

 »eksportør« anføre, hvem der på produktionstidspunktet er ejer af  

 varen.
Producere der eksportkødfrysevarer for mere end een ejer, skal  

 virksomheden anføre produktion ialt i kg for hvert enkelt ejer.
 De her beskrevne regler skal følges af alle de deltagende virksomheder,  

 medmindre, der er truffet aftale med laboratoriet om en anden fremgangsmåde.
 Ovenstående cirkulære er fastsat af kvalitetsudvalget 25. marts 1980.
 Redaktionelle ændringer foretaget december 1986.
